<doc id="4831193" url="https://pl.wikipedia.org/wiki?curid=4831193" title="Passo San Giovanni">
Passo San Giovanni

Passo San Giovanni (287 m n.p.m.) – przełęcz we włoskich Południowych Alpach Wapiennych, w grupie Prealpi Gardesane. Leży na terenie Autonomicznej Prowincji Trydentu.
Przełęcz oddziela od pozostałej części grupy Prealpi Gardesane (na północy) wyraźnie wyodrębniający się, rozległy, rozciągnięty południkowo masyw Monte Baldo (na południu). Od strony północnej pierwszym wybitniejszym szczytem nad przełęczą jest Monte Stivo (2045 m n.p.m.), natomiast od strony południowej – Monte Altissimo di Nago (2076 m n.p.m.).
Głównym czynnikiem, który wpłynął na obecny kształt przełęczy, był wielki holoceński obryw skał ze zbocza nad przełęczą. Wielkie bloki skalne, pochodzące z obrywu, są nadal widoczne w pobliżu przełęczy. Materiał skalny z tego samego obrywu zatamował wówczas odpływ wód powierzchniowych z rejonu przełęczy w kierunku jeziora Garda, co przyczyniło się do powstania jeziora Loppio.
Wyjątkowo niskie w stosunku do otaczających je gór i dość szerokie siodło przełęczy stanowi dogodne połączenie pomiędzy doliną Adygi na wysokości miejscowości Mori na wschodzie a północnym krańcem jeziora Garda, na wysokości Riva del Garda na zachodzie. W 1439 r. podczas wojny Wenecji z mediolańskimi Viscontimi flota weneckich statków popłynęła w górę Adygi, po czym została przetransportowana lądem przez przełęcz (z postojem na jeziorze Loppio) na wody jeziora Garda (operacja Galeas per montes).
Wśród wielu sławnych podróżnych przekraczających przełęcz znaleźli się m.in. francuski humanista Michel de Montaigne (w czasie podróży przez Bawarię i Tyrol do Italii w latach 1580–1581, opisanej w dzienniku podróżnym „Journal du Voyage de Michel de Montaigne en Italie...”) oraz niemiecki poeta Johann Wolfgang von Goethe (w 1786 r. w czasie podróży do Rzymu).
W 1861 roku wybudowano kolej wąskotorową Rovereto – Arco – Riva del Garda. Passo San Giovanni była najwyższym punktem tej trasy kolejowej, eksploatowanej do 1936 r. Słynna „RAR” ("Rovereto-Arco-Riva"), o maksymalnym nachyleniu toru sięgającym 2,8%, pozwalała pokonać tę trasę w nieco ponad jedną godzinę.
Podczas I wojny światowej linie umocnień austro-węgierskich przebiegały przez przełęcz i łączyły się na południu z rozbudowaną pozycją na szczycie Segrom (540 m n.p.m.). Niektóre betonowe pozostałości tych linii są nadal zachowane na południowym poboczu drogi.
Na przełęczy, na skalnym bloku wznoszącym się kilka metrów nad drogą, znajduje się kapliczka w formie portyku, otwartego z trzech stron i nakrytego czterospadowym daszkiem z dachówek. Wewnątrz znajduje się barokowa figura Jana Nepomucena – świętego, uznawanego m.in. za patrona wędrowców. Kult świętego, beatyfikowanego zaledwie w 1721 r., a kanonizowanego już osiem lat później, bardzo szybko rozpowszechnił się w całym Tyrolu i Trydencie.
Kapliczka została wzniesiona w 1738 r. staraniem księdza Francesco Barcelliego z pobliskiego Nago, na pamiątkę zmarłego krótko przedtem brata. Na cokole znajduje się napis w języku łacińskim z rokiem umieszczenia: "A TE NAPOMUCENO THAUMATUR/ GO IOANNE DOCT IOS ANTO/ BAR-ZELLI DE CLESENO NACI/ CAPEL CESAR HIC DE SACO/ SUPER SAXUTE TOLENS VOTU/ SOLVIT ET SALUTEM CAPIT/ ANNO MDCCXXXVIII". Autor posągu nie jest znany. Z racji dobrego warsztatu i pewnych podobieństw wykonania rzeźbę przypisuje się Teodoro Benedettiemu, ostatniemu przedstawicielowi dynastii rzeźbiarzy i kamieniarzy Benedettich z Castione, działających w licznych kościołach w Trydencie. Z tyłu figury widnieje herb rodziny Barcellich. Podczas pierwszej wojny światowej posąg został częściowo uszkodzony, m.in. stracił ramiona oraz głowę. Uszkodzenia te naprawiono wkrótce po wojnie.
Dziś przez przełęcz biegnie droga jezdna nr 240 z Nago do Mori. Jak dokumentuje to pamiątkowa tablica, droga ta w najwyższej swej części, na odcinku od Nago do Loppio, była przebudowana w 1934 r.
Od wiosny 2018 r. trwają prace przy budowie tunelu Loppio-Busa, który odciąży obecną wąską drogę SS240 zbiegającą z siodła przełęczy przez Nago-Torbole do doliny rzeki Sarca i nad brzeg jeziora Garda. Tunel, długości niecałych 2800 m, miał początkowo kosztować ok. 67 milionów euro i zostać oddany jeszcze w 2020 r. Już w trakcie prac zmieniła się koncepcja całego rozwiązania komunikacyjnego między Vallagarina i Alto Garda oraz samego tunelu, który określany jest teraz tunelem "Passo San Giovanni - Maza". Najnowsze dane z 2021 r. przewidują oddanie inwestycji w pierwszych miesiącach 2023 r., a całkowite koszty oceniane są na 136 milionów euro.
Wapienne mury i bloki skalne wznoszące się nad przełęczą (ok. 350 m n.p.m.), w znacznej części o południowej wystawie, są popularnym terenem dla uprawiania wspinaczki skałkowej i boulderingu. Drogi o długościach od 10 do 27 m mają trudności od 4 do 7a.

</doc>
<doc id="4831195" url="https://pl.wikipedia.org/wiki?curid=4831195" title="W oczach Zachodu">
W oczach Zachodu

W oczach Zachodu () – powieść Josepha Conrada, wydana w 1911 w Londynie w wydawnictwie „Methuen &amp; Company”.
Pierwsze polskie wydanie książkowe ukazało się w 1920 we Lwowie nakładem Ludowego Towarzystwa Wydawniczego w tłumaczeniu Felicji Nossig pod tytułem "Prowokator". Przed wojną wyszło jeszcze tłumaczenie Heleny Janiny Pajzderskiej już pod tytułem "W oczach Zachodu" (nakładem E. Wende i S-ka i Towarzystwa Wydawniczego „Ignis”, 1925). Powojenne tłumaczenie Wita Tarnawskiego wydał w 1974 Państwowy Instytut Wydawniczy.
Powieść początkowo miała nosić tytuł "Razumov", Conrad zmienił go, gdyż Gertrude Atherton wydała powieść o podobnym tytule: "Rezanov". Tytuł "W oczach Zachodu" nadał utworowi w styczniu 1910.
Fabuła.
Sam Conrad następująco streścił swą książkę Johnowi Galsworthy’emu: „Student Razumow (nieślubny syn księcia K.) potajemnie wydaje policji swego kolegę, studenta Haldina, ukrywającego się w jego pokoju po popełnieniu przestępstwa politycznego (ma to być zabójstwo de Plehwego). Pierwsza część w Petersburgu. (Haldin zostaje oczywiście powieszony). 2-ga w Genewie. Student Razumow, spotkawszy za granicą matkę i siostrę Haldina, zakochuje się w tej ostatniej, poślubia ją i po pewnym czasie spowiada się jej ze swego udziału w aresztowaniu i śmierci jej brata. Proces psychologiczny, który doprowadził Razumowa do zdrady Haldina, do wyznania uczynionego żonie i w rezultacie do śmierci tych osób (wywołanej głównie podobieństwem ich dziecka do nieżyjącego Haldina) stanowi zasadniczy temat opowieści.”
Ekranizacja.
Powieść została zekranizowana w 1936 przez Marca Allégreta pod tytułem "Razumov: Sous les yeux d’occident", w rolach głównych wystąpili: Pierre Fresnay, Danièle Parola i Michel Simon.

</doc>
<doc id="4831213" url="https://pl.wikipedia.org/wiki?curid=4831213" title="Tanimbar (lud)">
Tanimbar (lud)

Tanimbar – grupa ludności zamieszkująca wyspy Tanimbar w indonezyjskiej prowincji Moluki. Ich populacja wynosi 100 tys. osób.
Posługują się różnymi językami z wielkiej rodziny austronezyjskiej (fordata, yamdena, seluwasan, selaru). Wyznają chrześcijaństwo (katolicyzm i protestantyzm), przy czym zachowują elementy wierzeń tradycyjnych.
Tradycyjnie zajmują się rolnictwem ręcznym (ignamy, taro, bataty, maniok, banany) i rybołówstwem. Rozwinęli także rzemiosło. Tradycyjna społeczność wiejska jest oparta na segmentach terytorialnych i patrylinearnych. Podział na kasty jest słabo zaznaczony.

</doc>
<doc id="4831229" url="https://pl.wikipedia.org/wiki?curid=4831229" title="Alorczycy">
Alorczycy

Alorczycy, także: Alor, Baranusa – grupa etniczna zamieszkująca wyspy Alor i Pantar (rejon nadbrzeżny) w indonezyjskiej prowincji Małe Wyspy Sundajskie Wschodnie. Ich populacja wynosi 70 tys. osób.
Posługują się językiem alorskim z wielkiej rodziny austronezyjskiej. W użyciu są także języki malajski alorski i indonezyjski. Wyznają islam w odmianie sunnickiej, przy czym występują wpływy rodzimych wierzeń; są wśród nich również chrześcijanie. Islam przyjęli pod wpływem Makasarczyków bądź Sułtanatu Ternate (co jest spójne z lokalną tradycją).
Tradycyjnie zajmują się handlem, rybołówstwem, ogrodnictwem. Rozwinęli rzeźbienie w drewnie. Słyną z tkactwa.
Są odrębni od ludów aloro-pantarskich, które posługują się językami z grupy alor-pantar. Encyklopedia "Narody i rieligii mira" zalicza Alorczyków do grupy ludów ambońsko-timorskich. Przypuszcza się, że przybyli z Flores lub wysp Solor, prawdopodobnie kilkaset lat temu.

</doc>
<doc id="4831232" url="https://pl.wikipedia.org/wiki?curid=4831232" title="Dąbrówka (obwód witebski)">
Dąbrówka (obwód witebski)

Dąbrówka (; ) – wieś na Białorusi, w obwodzie witebskim, w rejonie brasławskim, w sielsowiecie Widze.
Na mapie WIGu występuje pod nazwą Dubrowka.
Historia.
W dwudziestoleciu międzywojennym były to dwie wsie – Dąbrówka I i Dąbrówka II. Leżały w Polsce, w województwie nowogródzkim (od 1926 w województwie wileńskim), w powiecie dziśnieńskim (od 1926 w powiecie brasławskim), w gminie Bohiń.
Według Powszechnego Spisu Ludności z 1921 roku zamieszkiwało:
Miejscowości należały do parafii rzymskokatolickiej w Dalekiem i prawosławnej w Bohiniu. Podlegała pod Sąd Grodzki w Opsie i Okręgowy w Wilnie; właściwy urząd pocztowy mieścił się w Bohiniu.

</doc>
<doc id="4831234" url="https://pl.wikipedia.org/wiki?curid=4831234" title="Bollinger B1">
Bollinger B1

Bollinger B1 – elektryczny samochód terenowy klasy średniej wyprodukowany pod amerykańską marką Bollinger w 2020 roku.
Historia i opis modelu.
Po tym, jak w 2014 roku założone zostało przedsiębiorstwo Bollinger Motors, we wrześniu 2017 roku przedstawiono prototyp zapowiadający pierwszy produkcyjny samochód terenowy firmy z napędem elektrycznym. B1 Concept przyjął postać trzydrzwiowego pojazdu z kanciastą sylwetką i matowym lakierem.
Seryjny Bollinger B1 został zaprezentowany we wrześniu 2019 roku, przyjmując w stosunku do studium sprzed dwóch lat kosmetyczne zmiany w wyglądzie świateł, atrapy chłodnicy i przede wszystkim wymiarach nadwozia. Pojazd stał się dłuższy, zyskując nie 3-drzwiową, lecz 5-drzwiową karoserię z dodatkowym drugim rzędem siedzeń.
Ponownie charakterystycznym elementem wyglądu Bollingera B1 stało się surowe, kanciaste nadwozie utrzymane w minimalistycznym wzornictwie, które zachowano także w kabinie pasażerskiej. Przełomowym rozwiązaniem stało się wygospodarowanie przedziału do transportu długich przedmiotów od krawędzi przedniego, aż do tylnego pasa dzięki umieszczeniu układu elektrycznego wzdłużnie pod kabiną pasażerską i szeroko rozmieszczonymi fotelami.
B2.
Równolegle z premierą seryjnego Bollingera B1, producent przedstawił także opracowanego na jego bazie pickupa o nazwie Bollinger B2. Wyróżniał się on wydłużonym rozstawem osi o dużym przedziałem transportowym sąsiadującym z czterodrzwiową, czteromiejscową kabiną pasażerską.
Sprzedaż.
Produkcja seryjnych modeli Bollingera miała rozpoząć się pod koniec 2020 roku, z kolei sprzedaż B1 i B2 miałaa ruszyć na początku 2021 roku z cenami zaczynającymi się od 125 tysięcy dolarów. Jednakże, w styczniu 2022 firma ogłosiła, że zawiesza do odwołania rozwój elektrycznego pickupa i SUV-a na rzecz skoncentrowania się na wdrożeniu do sprzedaży produkcyjnego wariantu projektu samochodu dostawczego Bollinger Deliver-E.
Dane technizne.
Zarówno Bollinger B1, jak i Bollinger B2 napędzany jest dwoma silnikami elektrycznymi o łącznej mocy 614 KM rozwijającymi 905 Nm momentu obrotowego. Pojemność akumulatorów to 120 kWh, z kolei prognozowan zasięg ustalono na 320 kilometrów. Pozwala to rozwinąć 100 km/h w 4,5 sekundy i maksymalnie pojechać 161 km/h.

</doc>
<doc id="4831235" url="https://pl.wikipedia.org/wiki?curid=4831235" title="Alice Englert">
Alice Englert

Alice Allegra Englert (ur. 15 czerwca 1994 w Sydney) – australijska aktorka, która wystąpiła m.in. w filmie "Piękne istoty". Jest córką pary filmowców - Jane Campion i Colina Englerta.

</doc>
<doc id="4831243" url="https://pl.wikipedia.org/wiki?curid=4831243" title="Czongaryk">
Czongaryk



</doc>
<doc id="4831245" url="https://pl.wikipedia.org/wiki?curid=4831245" title="Kołtunowo">
Kołtunowo

Kołtunowo – nazwa niestandaryzowana przysiółka wsi Chełmce w Polsce, położony w województwie kujawsko-pomorskim, w powiecie inowrocławskim, w gminie Kruszwica.
Podział administracyjny.
W latach 1975–1998 przysiółek administracyjnie znajdował się w województwie bydgoskim.

</doc>
<doc id="4831246" url="https://pl.wikipedia.org/wiki?curid=4831246" title="Ortosaj">
Ortosaj



</doc>
<doc id="4831248" url="https://pl.wikipedia.org/wiki?curid=4831248" title="Helong (ujednoznacznienie)">
Helong (ujednoznacznienie)



</doc>
<doc id="4831253" url="https://pl.wikipedia.org/wiki?curid=4831253" title="Rejon Oktjabr">
Rejon Oktjabr



</doc>
<doc id="4831255" url="https://pl.wikipedia.org/wiki?curid=4831255" title="Jan Rybka">
Jan Rybka

Jan Szczepan Rybka (ur. 26 grudnia 1896 w Warszawie) – kapitan saperów Wojska Polskiego, inżynier, obserwator balonowy, uczestnik wojny polsko-ukraińskiej i wojny polsko-bolszewickiej, kawaler Orderu Virtuti Militari.
Życiorys.
Syn Władysława i Kamilli z Wojakowskich. W 1916 roku uzyskał maturę w Szkole Filologicznej im. Emiliana Konopczyńskiego w Warszawie i rozpoczął studia na Wydziale Inżynierii Lądowej Politechniki Warszawskiej.
Po odzyskaniu niepodległości przez Polskę zgłosił się 10 listopada 1918 roku do służby w odrodzonym Wojsku Polskim. Otrzymał przydział do 36 pułku piechoty Legii Akademickiej. Od 1 stycznia 1919 roku walczył na froncie wojny polsko-ukraińskiej. 23 maja został skierowany na przeszkolenie do Oficerskiej Szkoły Aeronautycznej w Poznaniu. Po ukończeniu szkolenia został 23 października zatrudniony jako referent w sekcji organizacyjnej Departamentu III Żeglugi Powietrznej. W związku z zapotrzebowaniem na oficerów lotnictwa w jednostkach bojowych został 11 czerwca 1920 roku wcielony do II baonu aeronautycznego i w jego składzie wziął udział w wojnie polsko-bolszewickiej.
W tej jednostce pełnił funkcję dowódcy plutonu, następnie kompanii oraz baonu. 2 sierpnia 1920 roku wyróżnił się podczas walk w rejonie Kozak i Bindug. Po śmierci dowódcy batalionu objął dowództwo i przeprowadził skuteczny kontratak na oddziały Armii Czerwonej, które zostały zmuszone do wycofania się na drugi brzeg Bugu. Za ten czyn został odznaczony Krzyżem Srebrnym Virtuti Militari.
17 listopada został mianowany adiutantem szefa aeronautyki. 2 listopada 1921 roku został urlopowany celem ukończenia przerwanych studiów. W lipcu 1924, w związku z reorganizacją Wojsk Balonowych, został przeniesiony z II baonu aeronautycznego do 4 pułku lotniczego w Toruniu z pozostawieniem na odkomenderowaniu na Politechnice Warszawskiej. We wrześniu 1925 został przeniesiony do korpusu oficerów inżynierii i saperów z równoczesnym wcieleniem do batalionu mostowego i jednocześnie pozostawieniem „na odkomenderowaniu na studiach”. W 1926 ukończył studia i otrzymał dyplom inżyniera dróg i mostów. Z dniem 1 marca 1926 został przeniesiony do kadry oficerów korpusu saperów i przydzielony do Centralnych Zakładów Zaopatrzenia Saperów. 12 kwietnia 1927 roku został mianowany kapitanem ze starszeństwem z 1 stycznia 1927 roku i 11. lokatą w korpusie oficerów inżynierii i saperów. Następnie pełnił służbę w 5 Okręgowym Szefostwie Budownictwa w Krakowie. Z dniem 31 grudnia 1929 został przeniesiony w stan spoczynku.
Po zakończeniu służby wojskowej rozpoczął pracę w Ministerstwie Robót Publicznych, a następnie pracował jako kierownik Powiatowego Zarządu Drogowego w Sierpcu.
W 1934 roku, jako oficer stanu spoczynku pozostawał w ewidencji Powiatowej Komendy Uzupełnień Warszawa Powiat. Posiadał przydział do Oficerskiej Kadry Okręgowej Nr I. Był wówczas „w dyspozycji dowódcy Okręgu Korpusu Nr I”.
Dalsze jego losy nie są znane.
Ordery i odznaczenia.
Za swą służbę w Wojsku Polskim został odznaczony:

</doc>
<doc id="4831256" url="https://pl.wikipedia.org/wiki?curid=4831256" title="Rejon Aksuu">
Rejon Aksuu



</doc>
<doc id="4831257" url="https://pl.wikipedia.org/wiki?curid=4831257" title="Rejon Dżetiögüz">
Rejon Dżetiögüz



</doc>
<doc id="4831258" url="https://pl.wikipedia.org/wiki?curid=4831258" title="Rejon Ysykköl">
Rejon Ysykköl



</doc>
<doc id="4831259" url="https://pl.wikipedia.org/wiki?curid=4831259" title="Rejon Ałabuka">
Rejon Ałabuka



</doc>
<doc id="4831261" url="https://pl.wikipedia.org/wiki?curid=4831261" title="Rejon Bazarkorgon">
Rejon Bazarkorgon



</doc>
<doc id="4831262" url="https://pl.wikipedia.org/wiki?curid=4831262" title="Rejon Aktałaa">
Rejon Aktałaa



</doc>
<doc id="4831264" url="https://pl.wikipedia.org/wiki?curid=4831264" title="Rejon Atbaszy">
Rejon Atbaszy



</doc>
<doc id="4831266" url="https://pl.wikipedia.org/wiki?curid=4831266" title="Rejon Tjańszan">
Rejon Tjańszan



</doc>
<doc id="4831267" url="https://pl.wikipedia.org/wiki?curid=4831267" title="Bollinger B2">
Bollinger B2



</doc>
<doc id="4831268" url="https://pl.wikipedia.org/wiki?curid=4831268" title="Domasze (obwód witebski)">
Domasze (obwód witebski)

Domasze (; ) – wieś na Białorusi, w obwodzie witebskim, w rejonie brasławskim, w sielsowiecie Opsa.
Historia.
W czasach zaborów w granicach Imperium Rosyjskiego.
W 1865 wieś, zamieszkiwało tu 75 osób. Wieś należała do Feliksa Platera.
W dwudziestoleciu międzywojennym wieś leżała w Polsce, w województwie nowogródzkim (od 1926 w województwie wileńskim), w powiecie dziśnieńskim (od 1926 w powiecie brasławskim), w gminie Bohiń a następnie w gminie Opsa.
Według Powszechnego Spisu Ludności z 1921 roku wieś zamieszkiwały 244 osoby, 239 było wyznania rzymskokatolickiego, a 5 prawosławnego. Jednocześnie 5 mieszkańców zadeklarowało polską przynależność narodową, 93 białoruską, a 127 litewską. Były tu 43 budynki mieszkalne.
Miejscowość należała do parafii rzymskokatolickiej w Opsie. Podlegała pod Sąd Grodzki w Opsie i Okręgowy w Wilnie; właściwy urząd pocztowy mieścił się w Opsie.

</doc>
<doc id="4831269" url="https://pl.wikipedia.org/wiki?curid=4831269" title="Helong (lud)">
Helong (lud)

Helong, także Kupang (nazwa holenderska) – indonezyjska grupa etniczna zamieszkująca południowo-zachodnią część wyspy Timor oraz wyspy Semau i Flores. Ich liczebność wynosi 18 tys. osób (2015). W przeważającej mierze wyznają protestantyzm.
Posługują się własnym językiem helong z wielkiej rodziny austronezyjskiej, częściowo wypieranym przez język malajski Kupangu. Tradycyjnie zajmują się rolnictwem (m.in. kukurydza, ryż, proso, rośliny strączkowe), hodowlą świń, w niewielkiej mierze także bawołów i drobiu. Trudnią się także rybołówstwem. Rozwinęli rzemiosło – plecionkarstwo i tkactwo.

</doc>
<doc id="4831270" url="https://pl.wikipedia.org/wiki?curid=4831270" title="Rejon Czongałaj">
Rejon Czongałaj



</doc>
<doc id="4831274" url="https://pl.wikipedia.org/wiki?curid=4831274" title="Księstwo Amalfi">
Księstwo Amalfi

Księstwo Amalfi (wł. "Ducato di Amalfi", łac. "Ducatus Amalphitanus") a. "pot." Republika Amalfi (wł. "Repubblica di Amalfi") "–" właściwie niepodległe państwo historyczne na Półwyspie Apenińskim, obejmujące teren znajdującego się obecnie we Włoszech miasta Amalfi wraz z okręgiem, funkcjonujące w okresie 958–1137. Rejon Amalfi był pierwotnie częścią większego Księstwa Neapolu, rządzonego przez patrycjat miejski, jednak pozostającym pod zwierzchnictwem lennym Cesarstwa Bizantyńskiego. Po raz pierwszy Amalfi wybrało swojego własnego księcia (a. dożę) w 958. Liczbę mieszkańców rejonu Amalfi w X i XI w. oszacowano na 50–70 tys. os.. Kupcy z księstwa przewodzili w handlu śródziemnomorskim i zdominowali go w IX i X w., po czym zostali wyparci przez przedstawicieli Północy – Pizy, Wenecji i Genui. W wyniku naporu Normanów w 1073 uległo Księstwu Apulii i Kalabrii, któremu złożyło hołd lenny. W tym okresie monarchę reprezentował wiceksiążę. W 1137 w wyniku najazdu Pizy, Amalfi przyłączono do republiki.
Historia.
Miasto Amalfi zostało założone jako punkt handlowy w 339. Jego pierwszy biskup został powołany w 596. W 838 Amalfi zostało zdobyte przez Sicarda, ks. Benewentu, który dostał się w obręb murów miejskich dzięki pomocy mieszkańców. W wyniku podziałów państwa longobardzkiego na południu, Amalfi znalazło się w Księstwie Salerno. W czasie powstania ludowego w 839 miasta Amalfi wraz z pobliskim Atrani wybrały prefekta, manifestując tym samym niezależność kontrolowanego okręgu. Na urząd ten został wybrany Siconulf. W zamian za sprzeciwienie się władcy Benewentu, obiecano mu tytuł książęcy, którego nie przyjął. W 897 republika Amalfi została pokonana w wojnie ze wspieranym przez Neapol Sorrentem. W jej wyniku został schwytany prefekt miasta, Stefan, którego następnie wykupiono z rąk neapolitańczyków. Na początku X w. republika przechodziła proces reformy władzy, w której wyniku w 914 prefekt Mastalusz st. został najwyższym sędzią. W 903 Amalfi i Neapol wspólnie uderzyły na Arabów, osiadłych nad rz. Garigliano, których siły zostały odparte pod Gaetą. Klęska była na tyle dotkliwa, że Amalfi nie przyłączyło się do wojny przeciwko Arabom, prowadzonej przez inne miasta-państwa w 915. Najprawdopodobniej także chęć utrzymania pozycji gospodarczej Amalfi, intensywnie handlującej z Kalifatem Fatymidów zaważyła na neutralności miasta. W wyniku walki patrycjatu Amalfi o władzę nad miastem w 958 został zamordowany prefekt, Mastalusz mł. Wobec tych wydarzeń znaczne poparcie w senacie uzyskało stronnictwo reformistyczne, zmierzające do centralizacji władzy. Doprowadziło ono do elekcji na księcia (a. doży) Sergiusza I. W okresie 981–983 poprzez Mansona I Amalfi pozostawało w unii personalnej z Księstwem Salerno. Dzięki staraniom księcia Amalfi stało się gł. ośrodkiem władzy zachodniego wybrzeża płd. Italii. Potwierdza to podniesienie siedziby biskupa do rangi arcybiskupiej w 987.
Od 1034 Amalfi zostało podporządkowane Księstwu Kapui, a w 1039 Salerno. W 1073 Robert Guiscard, książę Apulii, podbił miasto, przyjmując tytuł "księcia" "Amalfitów" (łac. "dux Amalfitanorum"). W 1096 Amalfi podniosło bunt, który został stłumiony w 1101. Kolejny bunt miasto podniosło w 1130. Został on zdławiony w 1131, dzięki połączonym działaniom dowódców normańskich: Jana, palatyna Sycylii, który oblegał miasto, oraz Jerzego z Antiochii, dowodzącego blokadą portu i szturmem na Capri. W 1135 i 1137 Amalfi złupiły wojska pizańskie, ostatecznie niszcząc miasto i podporządkowując jego okręg republice.
Kultura.
W czasie panowania Mansona I (966-1004) Amalfi przeżywało swój "złoty okres". Rozwijało się stołeczne miasto, w którego tkankę urbanistyczną wpisało do dziś charakteryzującą je gęstą, schodową zabudowę domostw (tzw. "Wybrzeże Amalfitańskie"). Książę roztaczał swój mecenat nad artystami i poetami, zwłaszcza pochodzenia północno-włoskiego i greckiego. Dzięki temu Amalfi stało się jednym z gł. ośrodków rozwoju kultury normańsko-bizantyńsko-arabskiej. Powstawały tu pracownie jedwabnicze oraz wytwórnie papiernicze, zaopatrujące domy możnowładców i klasztory całej płd. Italii, mając także odbiorców wśród arabskich mieszkańców Sycylii i dziś. Tunezji. Wtedy zapewne powstała też normańska bryła katedry św. Andrzeja. W 977 muzułmański podróżnik Ibn Haukal tak opisał Amalfi:"...najświetnie z miast Lombardii, najznamienitsze i najszlachetniejsze ze względu na swój handel i rzemiosło. Najpyszniejsze ze wszystkich [miast Italii]. Amalfi graniczy z Neapolem, miastem pięknym, lecz mniej znamienitym."Od czasu uniezależnienia się od Benewentu i Neapolu amalfitanie dzięki dobrze rozwiniętym wpływom handlowym odgrywali znaczącą rolę w kształtowaniu kultury chrześcijańskiej w basenie M. Śródziemnego. Po 839 Księstwo Amalfi zbudowało liczącą się na morzu flotę zarówno handlową, jak i wojenną. W X i XI w. kupcy z Amalfi byli liczącymi się partnerami handlowymi zarówno w krajach Lewantu, jak i Kalifacie Fatymidów oraz w Konstantynopolu. W trakcie wypraw krzyżowych (od 1040) zakładali misje chrześcijańskie w Palestynie, gwarantując krzyżowcom schronienie oraz organizując dla nich zaopatrzenie. Główne ośrodki założyli w Antiochii i Jerozolimie. Dominowali w handlu w obszarze środkowego basenu M. Śródziemnego, gdzie gł. towarem eksportowym był kasztan.
Dziedzictwo.
Po 1137 tytuł księcia Amalfi nie był używany. Został on odnowiony w XIV w. jako jeden z tytułów honorowych członków domu panującego w Królestwie Neapolu, później w XIX w. także w Królestwie Obojga Sycylii, następnie w Królestwie Włoch.

</doc>
<doc id="4831277" url="https://pl.wikipedia.org/wiki?curid=4831277" title="Rejon Karakułdża">
Rejon Karakułdża



</doc>
<doc id="4831278" url="https://pl.wikipedia.org/wiki?curid=4831278" title="Rejon Karasuu">
Rejon Karasuu



</doc>
<doc id="4831280" url="https://pl.wikipedia.org/wiki?curid=4831280" title="Rejon Bakajata">
Rejon Bakajata



</doc>
<doc id="4831281" url="https://pl.wikipedia.org/wiki?curid=4831281" title="Rejon Karabuura">
Rejon Karabuura



</doc>
<doc id="4831283" url="https://pl.wikipedia.org/wiki?curid=4831283" title="Rejon Ysykata">
Rejon Ysykata



</doc>
<doc id="4831284" url="https://pl.wikipedia.org/wiki?curid=4831284" title="Enggano (ujednoznacznienie)">
Enggano (ujednoznacznienie)



</doc>
<doc id="4831285" url="https://pl.wikipedia.org/wiki?curid=4831285" title="DenizBank AG Volley League (2019/2020)">
DenizBank AG Volley League (2019/2020)

DenizBank AG Volley League 2019/2020 − 59. sezon mistrzostw Austrii w piłce siatkowej zorganizowany przez Austriacki Związek Piłki Siatkowej ("Österreichischer Volleyballverband"). Zainaugurowany został 28 września 2019 roku.
W DenizBank AG Volley League w sezonie 2019/2020 uczestniczyło 8 drużyn. Do najwyższej klasy rozgrywkowej dołączył wicemistrz 2. Bundesligi – . Rozgrywki miały obejmować fazę zasadniczą, drugą fazę oraz fazę play-off składającą się z ćwierćfinałów, meczów o miejsca 5-8, półfinałów, meczów o 3. miejsce oraz finałów.
11 marca 2020 roku ze względu na szerzenie się zakażeń wirusem SARS-CoV-2 Austriacki Związek Piłki Siatkowej wstrzymał do odwołania rozgrywki ligowe. 13 marca 2020 roku zarząd Austriackiego Związku Piłki Siatkowej podjął decyzję o ostatecznym zakończeniu rozgrywek oraz o tym że żadna z drużyn nie spadnie do niższej ligi.
Ze względu na fakt, że faza play-off nie została rozegrana do końca, związek zdecydował o nieprzyznawaniu tytułu mistrza Austrii. Uznał jednocześnie za obowiązującą klasyfikację drużyn po zakończeniu drugiej fazy, wyłaniając na tej podstawie uczestników europejskich pucharów i ligi MEVZA w sezonie 2020/2021.
W sezonie 2019/2020 w Lidze Mistrzów Austrię reprezentował , natomiast w Pucharze Challenge – , oraz .
System rozgrywek.
Faza zasadnicza.
W fazie zasadniczej 8 drużyn rozgrywa ze sobą spotkania systemem każdy z każdym – mecz u siebie i rewanż na wyjeździe. Cztery najlepsze zespoły uzyskują awans do grupy 1-4 drugiej fazy, natomiast zespoły z miejsc 5-8 trafiają do grupy 5-8 drugiej fazy.
Druga faza.
Grupa 1-4
W grupie 1-4 drugiej fazy drużyny rozgrywają ze sobą spotkania systemem każdy z każdym – mecz u siebie i rewanż na wyjeździe. Mecze rozegrane w fazie zasadniczej nie są wliczane do tabeli, jednakże drużyny otrzymują dodatkowe punkty w zależności od miejsca zajętego w fazie zasadniczej według klucza:
Miejsce zajęte przez daną drużynę w grupie 1-4 decyduje o rozstawieniu w fazie play-off.
Grupa 5-8
W grupie 5-8 drugiej fazy drużyny rozgrywają ze sobą spotkania systemem każdy z każdym – mecz u siebie i rewanż na wyjeździe. Mecze rozegrane w fazie zasadniczej nie są wliczane do tabeli, jednakże drużyny otrzymują dodatkowe punkty w zależności od miejsca zajętego w fazie zasadniczej według klucza:
Miejsce zajęte przez daną drużynę w grupie 5-8 decyduje o rozstawieniu w fazie play-off.
Faza play-off.
I runda
Ćwierćfinały
Ćwierćfinałowe pary tworzone są na podstawie miejsc zajętych przez poszczególne drużyny w drugiej fazie według klucza: 1-8; 2-7; 3-6; 4-5. Rywalizacja toczy się do dwóch wygranych meczów. Gospodarzem pierwszego spotkania jest zespół niżej rozstawiony, natomiast drugiego i trzeciego meczu – zespół wyżej rozstawiony.
II runda
Półfinały
W półfinałach grają zwycięzcy z poszczególnych par ćwierćfinałowych. Pierwszą parę półfinałową tworzą zwycięzca rywalizacji 1-8 ze zwycięzcą rywalizacji 4-5, drugą natomiast - zwycięzca rywalizacji 2-7 ze zwycięzcą rywalizacji 3-6. Drużyny grają do trzech wygranych meczów ze zmianą gospodarza po każdym meczu. Gospodarzem pierwszego spotkania jest zespół wyżej rozstawiony.
Mecze o miejsca 5-8
Przegrani par ćwierćfinałowych tworzą pary meczowe na podstawie miejsc zajętych w drugiej fazie. Pierwszą parę meczową tworzą drużyny, które w drugiej fazie zajęły najwyższe i najniższe miejsce, natomiast drugą parę meczową pozostałe zespoły. Rywalizacja toczy się do dwóch wygranych meczów. Gospodarzem pierwszego spotkania jest zespół niżej rozstawiony, natomiast drugiego i trzeciego meczu – zespół wyżej rozstawiony.
Zwycięzcy w poszczególnych parach rywalizują o 5. miejsce, natomiast przegrani trafiają do baraży.
III runda
Finały
O tytuł mistrzowski grają zwycięzcy w parach półfinałowych. Rywalizacja toczy się do czterech wygranych meczów ze zmianą gospodarza po każdym meczu. Gospodarzem pierwszego spotkania jest zespół wyżej rozstawiony. 
Mecze o 3. miejsce
O brązowy medal grają przegrani w parach półfinałowych. Rywalizacja toczy się do dwóch wygranych meczów. Gospodarzem pierwszego spotkania jest zespół niżej rozstawiony, natomiast drugiego i trzeciego meczu – zespół wyżej rozstawiony.
Mecze o 5. miejsce
O 5. miejsce grają wygrani w parach półfinałowych o miejsca 5-8. Rywalizacja toczy się do dwóch wygranych meczów. Gospodarzem pierwszego spotkania jest zespół niżej rozstawiony, natomiast drugiego i trzeciego meczu – zespół wyżej rozstawiony.
Faza play-off.
II runda.
Półfinały.
Ze względu na odwołanie rozgrywek w dniu 13 marca 2020 roku w związku z szerzeniem się zakażeń wirusem SARS-CoV-2 półfinały nie odbyły się.
Mecze o miejsca 5-8.
Ze względu na odwołanie rozgrywek w dniu 13 marca 2020 roku w związku z szerzeniem się zakażeń wirusem SARS-CoV-2 mecze o miejsca 5-8 nie odbyły się.
III runda.
Finały.
Ze względu na odwołanie rozgrywek w dniu 13 marca 2020 roku w związku z szerzeniem się zakażeń wirusem SARS-CoV-2 finały nie odbyły się.
Mecze o 3. miejsce.
Ze względu na odwołanie rozgrywek w dniu 13 marca 2020 roku w związku z szerzeniem się zakażeń wirusem SARS-CoV-2 mecze o 3. miejsce nie odbyły się.
Mecze o 5. miejsce.
Ze względu na odwołanie rozgrywek w dniu 13 marca 2020 roku w związku z szerzeniem się zakażeń wirusem SARS-CoV-2 mecze o 5. miejsce nie odbyły się.
Klasyfikacja końcowa.
Austriacki Związek Piłki Siatkowej zdecydował, że nie zostanie przyznany tytuł mistrza Austrii. Klasyfikacja końcowa została ustalona na podstawie wyników drugiej rundy rozgrywek.

</doc>
<doc id="4831286" url="https://pl.wikipedia.org/wiki?curid=4831286" title="Rejon Toguztoro">
Rejon Toguztoro



</doc>
<doc id="4831291" url="https://pl.wikipedia.org/wiki?curid=4831291" title="Aksuu">
Aksuu



</doc>
<doc id="4831292" url="https://pl.wikipedia.org/wiki?curid=4831292" title="Conrad Magnusson">
Conrad Magnusson

Conrad Emanuel Magnusson lub Magnussen (ur. 18 sierpnia 1874 w Oslo, zm. 14 września 1924 w Chicago) – amerykański przeciągacz liny, złoty medalista igrzysk olimpijskich.
Magnusson reprezentował Stany Zjednoczone na Letnich Igrzyskach Olimpijskich 1904 w Saint Louis. Był członkiem pięcioosobowego zespołu Milwaukee Athletic Club rywalizującego w przeciąganiu liny. W finale zespół z Milwaukee pokonał inną amerykańską drużynę, St. Louis Southwest Turnverein 1.
Pochodził z Norwegii i nie wiadomo kiedy wyemigrował do Stanów Zjednoczonych. Mieszkał w Chicago, podobnie jak większość olimpijskiej drużyny Milwaukee AC.

</doc>
<doc id="4831293" url="https://pl.wikipedia.org/wiki?curid=4831293" title="Giovanni Steffè">
Giovanni Steffè

Giovanni Steffè (ur. 12 stycznia 1928, zm. 19 października 2016) – włoski wioślarz. Srebrny medalista olimpijski z Londynu.
Zawody w 1948 były jego jedynymi igrzyskami olimpijskimi. Srebrny medal zdobył w dwójce ze sternikiem, załogę łodzi tworzyli również Aldo Tarlao i Alberto Radi. Na mistrzostwach Europy wywalczył srebro w 1947.

</doc>
<doc id="4831295" url="https://pl.wikipedia.org/wiki?curid=4831295" title="Ak-Suu">
Ak-Suu



</doc>
<doc id="4831299" url="https://pl.wikipedia.org/wiki?curid=4831299" title="Aldo Tarlao">
Aldo Tarlao

Aldo Tarlao (ur. 26 marca 1926, zm. 12 marca 2018) – włoski wioślarz. Srebrny medalista olimpijski z Londynu.
Zawody w 1948 były jego pierwszymi igrzyskami olimpijskimi. Srebrny medal zdobył w dwójce ze sternikiem, załogę łodzi tworzyli również Giovanni Steffè i Alberto Radi. Na mistrzostwach Europy wywalczył srebro w 1947 oraz trzykrotnie złoto w 1949, 1950 i 1951. W 1952 zajął na igrzyskach czwarte miejsce.

</doc>
<doc id="4831300" url="https://pl.wikipedia.org/wiki?curid=4831300" title="Enggano (lud)">
Enggano (lud)

Enggano ("E Lopeh") – indonezyjska grupa etniczna zamieszkująca wyspę Enggano u wybrzeży Sumatry. Ich populacja wynosi ponad 5 tys. osób (1977).
Wyznają islam w odmianie sunnickiej oraz katolicyzm, ale zachowują także wierzenia tradycyjne (kult przodków, animizm). Sami określają się jako "E Lopeh".
Posługują się własnym językiem enggano, przypuszczalnie należącym do wielkiej rodziny austronezyjskiej, a także narodowym językiem indonezyjskim. Enggano nie jest blisko spokrewniony z innymi językami, a jego klasyfikacja lingwistyczna pozostaje bliżej nieustalona.
Zajmują się ręcznym rolnictwem tropikalnym (taro, maniok, banany, palma kokosowa, palma sagowa) oraz rybołówstwem. Rozwinęli obróbkę drewna, łyka oraz plecionkarstwo.

</doc>
<doc id="4831304" url="https://pl.wikipedia.org/wiki?curid=4831304" title="Dąbrówka (rejon brasławski)">
Dąbrówka (rejon brasławski)



</doc>
<doc id="4831305" url="https://pl.wikipedia.org/wiki?curid=4831305" title="Oscar Olson">
Oscar Olson

Oscar Gustave Olson (ur. 15 grudnia 1875 w Oslo, zm. 5 grudnia 1962 w Chicago) – amerykański przeciągacz liny i sztangista, złoty medalista igrzysk olimpijskich.
Olson reprezentował Stany Zjednoczone na Letnich Igrzyskach Olimpijskich 1904 w Saint Louis. Był członkiem pięcioosobowego zespołu Milwaukee Athletic Club rywalizującego w przeciąganiu liny. W finale zespół z Milwaukee pokonał inną amerykańską drużynę, St. Louis Southwest Turnverein 1. Rywalizował także w podnoszeniu ciężarów, w konkurencji oburącz, w której zajął 4 .miejsce.
Podobnie jak wszyscy członkowie Milwaukee AC pochodził z Chicago.

</doc>
<doc id="4831308" url="https://pl.wikipedia.org/wiki?curid=4831308" title="Domasze (rejon brasławski)">
Domasze (rejon brasławski)



</doc>
<doc id="4831312" url="https://pl.wikipedia.org/wiki?curid=4831312" title="Semau">
Semau

Semau () – wyspa w Indonezji w archipelagu Małych Wysp Sundajskich, zamieszkiwana przez lud Helong. Administracyjnie należy do kabupatenu Kupang.

</doc>
<doc id="4831313" url="https://pl.wikipedia.org/wiki?curid=4831313" title="Alberto Radi">
Alberto Radi

Alberto Radi (ur. 10 grudnia 1919, zm. 12 lipca 1989) – włoski wioślarz (sternik). Srebrny medalista olimpijski z Londynu.
Zawody w 1948 były jego jedynymi igrzyskami olimpijskimi. Srebrny medal zdobył w dwójce ze sternikiem, załogę łodzi tworzyli również Giovanni Steffè i Aldo Tarlao. 

</doc>
<doc id="4831314" url="https://pl.wikipedia.org/wiki?curid=4831314" title="Henry Seiling">
Henry Seiling

Henry Seiling – amerykański przeciągacz liny, złoty medalista igrzysk olimpijskich.
Seiling reprezentował Stany Zjednoczone na Letnich Igrzyskach Olimpijskich 1904 w Saint Louis. Był członkiem pięcioosobowego zespołu Milwaukee Athletic Club rywalizującego w przeciąganiu liny. W finale zespół z Milwaukee pokonał inną amerykańską drużynę, St. Louis Southwest Turnverein 1.
Podobnie jak wszyscy członkowie Milwaukee AC pochodził z Chicago. Podczas IO 1904 w przeciąganiu liny brał udział William Seiling, jednak nie ma dowodów na powiązania między nim a Henrym Seilingiem.

</doc>
<doc id="4831324" url="https://pl.wikipedia.org/wiki?curid=4831324" title="Xian’an (Xianning)">
Xian’an (Xianning)

Xian’an () – dzielnica w północno-wschodniej części prefektury miejskiej Xianning w prowincji Hubei w Chińskiej Republice Ludowej. Według danych z 2010 roku, liczba mieszkańców dzielnicy wynosiła 512517.

</doc>
<doc id="4831328" url="https://pl.wikipedia.org/wiki?curid=4831328" title="Chibi (Xianning)">
Chibi (Xianning)

Chibi () – miasto na prawach powiatu w północno-zachodniej części prefektury miejskiej Xianning w prowincji Hubei w Chińskiej Republice Ludowej. Według danych z 2010 roku, liczba mieszkańców miasta wynosiła 478410.

</doc>
<doc id="4831329" url="https://pl.wikipedia.org/wiki?curid=4831329" title="Tongshan (Xianning)">
Tongshan (Xianning)

Tongshan () – powiat w południowo-wschodniej części prefektury miejskiej Xianning w prowincji Hubei w Chińskiej Republice Ludowej. Według danych z 2010 roku, liczba mieszkańców powiatu wynosiła 361079.

</doc>
<doc id="4831330" url="https://pl.wikipedia.org/wiki?curid=4831330" title="Chongyang (Xianning)">
Chongyang (Xianning)

Chongyang () – powiat w południowo-zachodniej części prefektury miejskiej Xianning w prowincji Hubei w Chińskiej Republice Ludowej. Według danych z 2010 roku, liczba mieszkańców powiatu wynosiła 410623.

</doc>
<doc id="4831331" url="https://pl.wikipedia.org/wiki?curid=4831331" title="Tongcheng (Xianning)">
Tongcheng (Xianning)

Tongcheng () – powiat w południowo-zachodniej części prefektury miejskiej Xianning w prowincji Hubei w Chińskiej Republice Ludowej. Według danych z 2010 roku, liczba mieszkańców powiatu wynosiła 380758.

</doc>
<doc id="4831332" url="https://pl.wikipedia.org/wiki?curid=4831332" title="Jiayu (Xianning)">
Jiayu (Xianning)

Jiayu () – powiat w północnej części prefektury miejskiej Xianning w prowincji Hubei w Chińskiej Republice Ludowej. Według danych z 2010 roku, liczba mieszkańców powiatu wynosiła 319196.

</doc>
<doc id="4831333" url="https://pl.wikipedia.org/wiki?curid=4831333" title="Dogora">
Dogora

 – japoński film typu kaijū z 1964 roku w reżyserii Ishirō Hondy.
Fabuła.
W japońskim obserwatorium astronomicznym dostrzeżone zostają dziwnie poruszające się kosmiczne śmieci. Wkrótce w obserwatorium dochodzi do awarii, a satelita telewizyjny jest przyciągane przez dziwne pulsujące obiekty. Tymczasem nocą w Tokio przeprowadzany jest napad na sklep jubilerski przez gang złodziei z okolic Ginzy. Będąca na czatach członki gangu, Hamako zbywa patrol policji. Po odejściu patrol policji widzi lewitującego mężczyznę. To sprawka pulsującego obiektu tego samego co w kosmosie, który prowadzi też do lewitacji złodziei i udaremnienia kradzieży. Złodzieje szybko odjeżdżają.
Detektyw Komai z metropolitalnej policji przeszukuje mieszkanie krystalografa, doktora Munakaty. ten jest zaskoczony brakiem brylantów, które przed chwilą były w miseczce. Komai przyłapuje na gorącym uczynku Amerykanina, któremu udaje się uciec. Amerykanin z łupem odjeżdża wraz ze złodziejami brylantów. Komai poznaje sekretarkę Munakaty, Masayo Kirino i wyjaśnia im, że Amerykanin to złodziej Mark Jackson, podający się za pośrednik w handlu diamentami, a jego jednostka jest tropie międzynarodowej szajki złodziei brylantów.
Na komedzie policji trwa analiza napadu na sklep jubilerski. Uwagę przykuwa łatwo roztopione drzwi pancerne. Dr Murakata składający zeznania mówi, że skradzione diamenty były fałszywe z przeznaczeniem do badań krystalograficznych. Tymczasem złodzieje tłumaczą się z nieudanej akcji, jednak ich mocodawca nie wierzy ich wersję ze stworem. Hamako przyprowadza Jacksona z jego łupem. Szef złodziei widząc fałszywe diamenty nakazuje uwięzić Jacksona, temu jednak udaje się uciec. 
Odwiedzając kopalnię węgla Komai ostrzega Masayo przed szpiegami industrialnymi. Spotykają brata Masayo, pracującego w tym samym obserwatorium astronomicznym, które dostrzegło kosmiczne anomalie. Kirino nasłuchuje dziwnych odgłosów tych samych, które zniszczyło satelitę należącego do jego placówki. Wkrótce oderwane są dwa kominy unoszące się do góry, a następnie węgiel zostaje wessany przez iskrzącą się chmurę.
Podczas analizy ataku, Komai zostaje ponaglony w sprawie dostrzeżonego Jacksona. Komai wraz z innym detektywem, Nittą dopadają Jacksona w hotelu. Ten ponownie ucieka, za co detektywi otrzymują reprymendę. Ich szef informuje, że nagle na całym świecie regularnie dokonują się kradzieże diamentów. Gang Ginza dostawszy cynk o przybywającej do Jokohamy łodzi z surowymi diamentami przygotowuje się do napadu na furgonetkę z ładunkiem. Hamako udaje ofiarę potrąconą przez samochód, by wywabić konwojentów. Jednak w drodze jest też Jackson działający tym razem na własną rękę i wywiązuje się strzelanina. Jednak wszyscy są świadkami, jak samochód dostawczy z węglem zostaje wessany w górę przez tę samą iskrzącą się chmurę.
Na komendzie Komaiowi wciąż nie daje spokoju potencjalny stwór wysysający węgiel. Wkrótce otrzymuje telefon od Masayo, że u Munakaty przebywa Jackson. Okazuje się, że Jackson będący świadkiem incydentu z chmurą, przybył do Komaia podejrzewając jego badania o związek ze stworem. Po spławieniu reporterów, Komai informuje szefa policji i wraz z szwadronem przybywa na miejsce. Jackson wyjaśnia, że w rzeczywistości jest detektywem ubezpieczeniowym związanym z World Diamond Insurance i bada niedawne międzynarodowe kradzieże. Wątpi w winę zwykłych złodziei, jako że kradzieże są zbyt profesjonalnie prowadzone. Do Murakaty przybywa też Kirino z raportem ONZ, że stwór atakujący węgiel jest zmutowaną przez radiację kosmiczną komórką i jako źródło energii potrzebuje węgla. Murakata zaczyna wiązać potwora z ciągłymi kradzieżami diamentów, jako że diament jest pochodzenie węglowego. Wkrótce wszyscy są świadkami jak potwór atakuje sejf z diamentami. Wiadomości informują o międzynarodowym ataku potworów nazwanych już Dogora.
Japońskie władze podejrzewając, że kopalnie w północnym Kiusiu będą następnym celem Dogory, zalecają odwołania podróży nie licząc tych koniecznych. Mimo to Dr Murakata zainteresowany Dogorą kieruje do Kiusiu. Komai orientuje się, że skradzione diamenty były fałszywe, jako że Dogora nimi się nie zainteresowała. Gang Ginza odkrywa, że ich łup to cukier, a prawdziwe brylanty zabrał Jackson. Hamako namierza Jacksona w pociągu jadącego do Kiusiu. Proponuje, że podejmie z nim interesy, aby mogli zatrzymać diamenty dla siebie. Jackson zapewnia ją, że nie ma prawdziwych diamentów, po czym wychodzi do swego przedziału.
W Kitakiusiu prowadzona jest operacja wojskowa celem powstrzymania Dogory. Radar potwora, który tym razem wydaje się inny. W pobliżu Dogory przelatuje rój pszczół i z nieba spadają kolorowe kryształy. Rozlega się specjalny biuletyn informujący o pojawieniu się Dogory nad zatoką Dokaiwan. Dogora przybrała postać podobną do meduzy i nie robiąc nic z ataków wojskowych wysysa węgiel i niszczy most Wakato. Co gorsza, zaczyna się mnożyć przez podział. Wojsko bada kryształy powstałe w wyniku kontaktów z pszczołami. Komai odkrywa opuszczoną kopalnię węgla, którą zasiedliły osy. Dr Munakata orientuje się, że to osy zaatakowały Dogorę i ich jad spowodował reakcję chemiczną. Wojsko natychmiast przystępuje do stworzenia toksyny o podobnym działaniu. 
Tymczasem Komai i gang Ginza śledzą Jacksona. Komai chce ustalić, czemu Jackson przybył do Kiusiu. Złodzieje dopadają ich obu, odkrywając że prawdziwe diamenty są w bankowym depozycie. Wykorzystując nadciągający atak Dogory, gang Ginza zakuwa swych więźniów. Szef gangu dowiaduje się o zdradzie Hamako i wraz z kompanami ściga ją zostawiając Jacksona i Komaia z zapalonym dynamitem. Obu udaje się uniknąć śmierci. Uciekająca Hamako z diamentami zostaje osaczona przez byłych kompanów i gdy mają dokonać egzekucji, pojawia się policja. Wywiązuje się strzelanina, w której ginie Hamako.
Wojsko rozpoczyna desant toksyny nad Dogorą i pozostają z niej tylko kryształy. Śmierć Dogory dotyka także pościg za gangiem Ginza, których zabija na miejscu jeden z spadających kryształów. Później Jackson i dr Mukanata kierują się do samolotu do Nowego Jorku. Przed wejściem Jacksona na pokład, Komai pyta się go, czy akcja z diamentami była ustawką, skoro i te z depozytu okazały się fałszywe. Jackson potwierdza przypuszczenie i dziękują sobie wzajemnie za pomoc. Jackson zapewnia Komaia, że umieści jego nazwisko w raporcie dla World Diamond Insurance.
Dogora.
 – fikcyjny olbrzymi potwór ("kaijū"), występujący w japońskich filmach fantastycznonaukowych wytwórni Tōhō.
Maguma to potwór kosmicznego pochodzenia, które powstał w wyniku kontaktu komórek w atmosferze Ziemi z radiacją nad Japonią. Mimo że Dogora zadebiutowała niezależnie od serii z Godzillą była kojarzona z nią poprzez tą samą wytwórnię i tematykę kaijū.
Film.
W filmie "Dogora", wedle raportu ONZ, kosmiczne komórki, znajdujące się w górnej atmosferze ziemskiej, w wyniku dużej radiacji nad Japonią zmutowały się w potwora potrzebującego węgla jako energii i w tym celu przybył na Ziemię. Wcześniej pojawił się w kosmosie jako dziwne pulsujące obiekty, które ujawniły pierwszy raz ludzkości zniszczeniem satelity telewizyjnego należącego do tokijskiego obserwatorium astronomicznego. Następnie ten sam obiekt przybył na Ziemię, wysysając brylanty w tokijkim sklepie jubilerskim i powodując lewitację osób znajdujących się w pobliżu, a potem atakował kopalnie węgla. W międzyczasie pożywiał się diamentami na całym świecie, co doprowadziło do podejrzeń o międzynarodową kradzież brylantów na dużą skalę. W trakcie posilania potwór powiększał się i pojawiła się obawa, że wraz z rozwojem wzrostu skonsumuje wszystko co zawiera węgiel, w tym ludzi.
Dogora pojawiła się w Kitakiusiu celem konsumpcji węgla z tamtejszych kopalni, jednak została rozproszona przez przypadkowo przelatujący rój pszczół, a z chmury wypadły dziesiątki różnokolorowych kryształów. Dogora została ponownie wykryta, gdy zaatakowała kopalnię węgla, tym razem postaci niebieskawej meduzy. Atak Sił Samoobrony nie wyrządza jej krzywdy, dzięki czemu wysysa węgiel i niszczy most Wakato. Drugi atak zdaje odnieść skutek, jednak przybyły do Kitakiusiu krystalograf, doktor Munakata nie podziela entuzjazmu innych. Jego obawy się potwierdzają, gdy potwór się multiplikuje.
Doktor Munakata bada związek przyczynowo skutkowy z rojem pszczół i kryształów wydalonych przez Dogorę. Współpracujący z nim inspektor policji metropolitalnej, detektyw Komai odkrywa, że w regionie jest opuszczona kopalnia węgla nienaruszona przez Dogorę oraz zapełniona gniazdem os. Doktor Munakata odkrywa, że to osy zaatakowały Dogorę i ich jad może zostać wykorzystany do zabicia. Po stworzeniu substancji o równej mocy, po dłuższej chwili Dogora została skystalizowana i ostatecznie pokonana.
W filmie "" Dogora objawiła się światu w 2002 roku, atakując Londyn i powodując śmierć 3,9 milionów mieszkańców. Rola Dogory jest bardziej szczegółowo opisana w powieści "GODZILLA: Monster Apocalypse" Renjiego Ōkiego i Gena Urobuchiego, oficjalnego prequelu filmu. Dogora była drugim potworem, który pojawił się na Ziemi. Najpierw nawiązała kontakt z rosyjską stacją kosmiczną Mir w atmosferze, a następnie pojawił się nad Londynem we wrześniu 2002 roku. Dogora zaabsorbowała energię cieplną z ataków brytyjskiej armii i przeniósł się do Manchesteru. Dogora została ostatecznie pokonana, gdy zakłady chemiczne w Wielkiej Brytanii i Unii Europejskiej masowo produkowały substancje chemiczne zawierające aktywne składniki jadu osy i rozpylały je w powietrzu. Zanim Dogora została pokonana po dwóch dniach, główne zabytki, takie jak Tower of London i Big Ben, zostały zniszczone, a około 3,9 miliona ludzi zostało rannych lub zabitych.
Telewizja.
Dogora pojawiła się w serialu telewizyjnym "Godzilla Island" z 1997 roku jako trickster oferujący swoje usługi Zagres. Jego plan polegał na przywołaniu ducha Kosmogodzilli, aby opętał Godzillę, a następnie zlikwidowałby inne potwory jeden po drugim. Gdy nawiedzony Godzilla siał spustoszenie, Dogora próbowała wykorzystać różne iluzje, aby utrzymać Toremę zagubioną w lesie, gdy próbowała dotrzeć do King Caesara. Rozproszyła Dogorę strzałem z pistoletu laserowego, ale szybko się zregenerował. Gdy król Cezar podróżował z o-fudą, aby egzorcyzmować Godzillę, Dogora ponownie interweniowała, powodując eksplozję na szczycie pobliskiej góry, która pogrzebała go w gruzach. Po tym, jak Godzilla Junior uwolnił King Caesara, Dogora uciekła w kosmos i nigdy już nie powróciła.
Gry komputerowe.
Dogora pojawiła się w grze wideo "Godzilla: Monster of Monsters!" z 1988 roku na NES, gdzie pojawiła się jako przeciwnik na poziomach "Sub-Space". Był to także jej pierwszy występ we franczyzie Godzilli. Kolejną występem był "Gojira Doki Doki Kaijū-to!!" z 1995 roku na Segę Pico. W 1998 roku Dogora pojawiła się w trzech grach wideo "Gojira: Torēdingu Batoru" na PlayStation oraz "Godzilla Generations" i "Collect Godzilla: Giant Monster Assembly" na Segę Dreamcast.
Produkcja.
Scenariusz.
W 1962 roku, po ukończeniu "Goratha", Tōhō zleciła pisarzowi science fiction Jōjirō Okamiemu napisanie scenariusza do filmu typu kaijū opowiadającego o inwazji obcych. Pierwsza wersja scenariusza rozpoczynała się atakiem tytułowych niewidzialnych potworów atakujących stację kosmiczną, a następnie Nowy Jork konsumując tam diamenty w sklepach jubilerskich i naszyjniki z szyj bogatych dam. Po ataku statku wycieczkowego na Golden Gate Bridge kolejnym celem była rosyjska kopalnia węgla, a potem Tokio. Japońskie władze przechwytują niewielkiego potwora i, przy wsparciu międzynarodowego zespołu naukowców, zabijają stworzenia promieniami beta. Zakończenie kończyło się trwającą globalną odbudową.
Przydzielony jako reżyser Ishirō Honda i drugi scenarzysta Shinichi Sekizawa bez wiedzy Okamiego dodali do skryptu wątek sensacyjny. Honda i reżyser efektów specjalnych Eiji Tsuburaya wyobrazili film jako parodię popularnych w tym czasie filmów o yakuzie. Sekizawa zaadaptował historię zatytułowaną w fazę treatmentu, który nie doszedł do skutku. Dopiero dwa lata później "Supēsu Monsu" otrzymał zielone światło produkcji i scenariusz został ponownie przerobiony przez Sekizawę jako i wyprodukowana jako .
Casting.
W roli głównej wystąpił Yōsuke Natsuki. Rolę Marka Jacksona otrzymał mieszkający na stałe w Japonii amerykański były marines Robert Dunham, który grał wcześniej małą rolę w "Mothrze". Dunham, dzięki biegłej znajomości języka japońskiego wypowiadał swe kwestie w tym języku bez potrzeby dubbingowania. Rolę Hamako zagrała Akiko Wakabayashi. Rolę doktora Munakaty zagrał aktor sceniczny Nobuo Nakamura.
Realizacja.
Wg Dunhama zdjęcia trwały od sześciu do ośmiu tygodni, a finał kręcono na plaży Shimabara.
Zarząd Tōhō wymusił na Hondzie i Tsuburai dużo mniej spektakularny i skromniejszy film niż zakładał scenariusz, w wyniku ciągłej presji by odnieść sukces finansowy w ramach niskiego budżetu. Tsuburaya lamentował, że budżet przeznaczony na efekty specjalne był niższy niż zwykle i przez niewiele sekwencji było udanych. Honda był zadowolony z pracy nad filmem, gdyż pozwoliło mu poświęcić więcej uwagi na ludzkie wątki. Jednocześnie też narzekał na większe ograniczenia finansowe i powiedział Tsuburayi: „Robi się coraz trudniej, prawda?”
Produkcja syntetycznego jadu os została zilustrowana archiwalnym materiałem filmowym przedstawiającym laboratorium, fabrykę chemiczną i tysiące stalowych beczek. Wysysanie węgla przez Dogorę wykonywano poprzez wysypywanie czarnego piasku zawieszonego na suficie podczas obracania go. Ponieważ w tamtym czasie nie było możliwe wykonywanie zdjęć w odwrotnym kierunku z dużą prędkością przy użyciu kamery, kamera była odwrócona do góry nogami, aby wykonywać odpowiednie ujęcia.
Chcąc przedstawić potwora jako coś nadnaturalnego i wyróżniającego się na tle bardziej konwencjonalnych filmowych potworów. Projekt Dogory pochodził z trójwymiarowej ilustracji autorstwa Shigeru Komatsuzakiego w magazynie "Weekly Shonen Saturday". Projekt potwora wykorzystywał pierwotniaki jako punkt odniesienia.
Po obejrzeniu projektu Dogory Keizō Murase pomyślał o zastosowaniu miękkiego winylu, materiału, który niedawno pojawił się na rynku. Murase odwiedził fabrykę w Chiba i kupił miękką formę winylową za 200 tysięcy jenów. Chociaż materiał był dość drogi, Tsuburaya zgodził się z decyzją Murase o jego użyciu. Następnie Kanji Yagi stworzył glinianą formę Dogory o wymiarze 1 shaku i przyniósł ją do fabryki, gdzie została wykorzystana do stworzenia miękkiej miniatury winylowej dla Dogory. Pojawiły się jednak obawy, że próba operowania rekwizytem w normalny sposób podwieszania go w powietrzu za pomocą struny fortepianowej może grozić pęknięciem. Murase wymyślił metodę umieszczenia rekwizytu w zbiorniku z wodą i manipulowania nim żyłką. Kiedy Murase pokazał to Tsuburayi, ten był bardzo zadowolony, że w końcu znaleźli skuteczną metodę manipulowania rekwizytem.
Kiedy rozpoczęto zdjęcia, rekwizyt Dogory został umieszczony w zbiorniku i poruszano nim za pomocą przepływu wody z zaworu zamocowanego na dnie zbiornika. Spowodowało to niezamierzone powstanie bąbelków, które stały się widoczne w gotowym ujęciu. Według Teruyoshiego Nakano, woda z lokalnego biura wodociągów w dniu kręcenia była mętna, przez co personel miał trudności z utrzymaniem zbiornika wystarczająco przezroczystego do filmowania i nie był w stanie nakręcić dużo materiału filmowego z rekwizytem Dogory. W rezultacie ostateczna forma Dogory pojawia się tylko na krótko w jednej sekwencji w gotowym filmie, mimo że była intensywnie wykorzystywana w marketingu i promocji. 
Jednokomórkowa forma Dogory, która była podstawowym stanem, w którym pojawiła się na ekranie, została stworzona przez umieszczenie ciekłego szkła organicznego między płytami z litego szkła, które następnie zostało zsyntetyzowane w materiał filmowy na żywo. Aby zobrazować krystalizację komórek Dogory, do 15-centymetrowej miniatury z polichlorku winylu przymocowano żarówkę. Prąd elektryczny był przesyłany do żarówki przez drut fortepianowy, powodując jej świecenie i dając efekt miniaturowego migania i emitowania światła. Efekty dźwiękowe Dogory powstały poprzez przechwytywanie odgłosów małży za pomocą specjalnego mikrofonu wychwytującego dźwięk oddechu.
Destrukcja mostu Wakato wykonana została wykonana przy modelu i ręcznej animacji macek Dogory.
Postprodukcja i promocja.
Tōhō zleciło na rynek międzynarodowy anglojęzyczną wersję "Dogory" przygotowaną w Hongkongu przez Axis International. Ponieważ w filmie Robert Dunham mówił głównie po japońsku, został dubbingowany przez innego anglojęzycznego aktora, Nicka Kendalla.
Były plany stworzenia serii filmowej z udziałem Marka Jacksona. Tōhō w tym celu wysłało grającego go Roberta Dunhama do Hollywood, aby zarówno wynegocjować umowę dystrybucyjną "Dogory", jak i wzbudzić zainteresowanie serią o jego postaci. Plany nie doszły do skutku, ponieważ trudno było ocenić występ Dunhama zdubbingowanego w wersji międzynarodowej oraz zauważono, że nie był on znanym aktorem.
Odbiór filmu.
Premiera.
Premiera odbyła się 11 sierpnia 1964 roku w podwójnym pokazie z "Kigeki Ekimae Ondo".
Wyniki finansowe.
Był to drugi po "Gorath" film Ishirō Hondy, który nie znalazł się na liście dwadzieścia pięć dochodowych filmów w corocznych rankingach kasowych "Kinema Junpo".

</doc>
<doc id="4831336" url="https://pl.wikipedia.org/wiki?curid=4831336" title="Lol Creme">
Lol Creme

Laurence Neil „Lol” Creme (ur. 19 września 1947 w Prestwich) – brytyjski kompozytor, gitarzysta, klawiszowiec, producent muzyczny, reżyser teledysków. W latach 1972–1976 i 1991–1992 był członkiem zespołu 10cc. Współautor takich przebojów jak: „Donna” (1972), „Rubber Bullets” (1973) „The Dean and I” (1973) „Clockwork Creep” (1974) i „Une Nuit A Paris” (1975). Po odejściu z zespołu wspólnie z Kevinem Godleyem utworzył duet Godley &amp; Creme, który największe sukcesy odniósł w latach 80. produkując teledyski znanych artystów i zapoczątkowując technikę morfingu. Po rozpadzie duetu w 1988 roku rozpoczął działalność solową. W 1998 roku został członkiem zespołu The Art of Noise. Później współpracował z Trevorem Hornem.
Życiorys i kariera muzyczna.
Lata 50. i 60..
Lawrence Neil Creme urodził się 19 września 1947 w Prestwich. Pod koniec lat 50. raz pierwszy spotkał Kevina Godleya (w szkole artystycznej). W młodości wspólnie z nim oraz z Grahamem Gouldmanem występował w lokalu żydowskiej organizacji młodzieżowej Jewish Lads' Brigade w Manchesterze. Pod koniec lat 60. wszyscy trzej spotkali się z Erikiem Stewartem w studio nagraniowym Strawberry i rozpoczęli wspólne sesje. W grudniu 1969 roku podpisali umowę z amerykańskimi producentami Jerrym Kasenetzem i Jeffem Katzem, których wytwórnia, Super K Productions specjalizowała się w gatunku muzyki pop, określanym wtedy jako bubblegum pop (pop spod znaku gumy do żucia). Stewart, Godley, Creme i Gouldman rejestrowali i wydawali piosenki pod różnymi nazwami, takimi jak: Ohio Express czy Crazy Elephant. Stewart, Godley i Creme pod nazwą Hotlegs nagrali singiel „Neanderthal Man”, wydany przez wytwórnię Pye i sprzedany w dwóch milionach egzemplarzy. Singiel 15 sierpnia 1970 roku doszedł do 2. miejsca na brytyjskiej liście Official Singles Chart Top 50. Jako Hotlegs towarzyszyli też zespołowi The Moody Blues w jego trasie koncertowej.
Lata 70. 10cc, Godley &amp; Creme.
Latem 1972 roku Graham Gouldman doprowadził do powstania zespołu 10cc pozyskując do współpracy Erica Stewarta, Kevina Godleya i Lola Creme. W okresie 1972–1976 10cc często gościł na łamach prasy rockowej, stając się jednym z najczęściej opisywanych zespołów tego gatunku w Anglii. Wydał serię przebojowych singli i albumów sprzedawanych na całym świecie. W ramach zespołu Creme współpracował z Godleyem pisząc wspólnie z nim szereg przebojów 10cc, takich jak: „Donna” (1972), Rubber „Bullets” (1973) „The Dean and I” (1973), „Clockwork Creep” (1974) i „Une Nuit A Paris” (1975). Po tym jak zaśpiewał falsetem piosenkę „Donna”, stał się niemal frontmanem zespołu, przynajmniej w początkowym okresie jego działalności. W 1976 roku, po ukończeniu czwartego albumu grupy, "How Dare You!", Creme i Godley opuścili grupę z powodu twórczych różnic między nimi, a Stewartem i Gouldmanem. Różnice te wynikały zwłaszcza z ich zainteresowania bardziej eksperymentalnymi dźwiękami, co znalazło wyraz w pracy nad nowym efektem gitarowym, gizmotronem. W listopadzie tego samego roku utworzyli duet Godley &amp; Creme. Gizmotron, umożliwiający gitarze tworzenie dźwięków o symfonicznej fakturze, wykorzystali do nagrania swojego debiutanckiego albumu "Consequences" z 1977 roku.
Lata 80. Godley &amp; Creme, działalność solowa.
Największy komercyjny sukces i uznanie krytyki Godley i Creme osiągnęli w latach 80. jako pionierzy techniki wideo. Zrealizowali szereg teledysków, między innymi dla: The Police, Duran Duran, Herbiego Hancocka i Frankie Goes to Hollywood. W teledysku do ich własnego utworu „Cry” (1985), zaprezentowali po raz pierwszy technikę morfingu, polegającą na nakładaniu się dwóch twarzy. W 1988 roku muzycy wydali swój ostatni album, po czym poszli własnymi drogami. Creme przeniósł się do Los Angeles, gdzie wyprodukował lub wyreżyserował reklamy telewizyjne dla takich firm jak Packard Bell i Chrysler.
Lata 90. Reaktywacja 10cc, Art of Noise.
W 1990 roku Creme nakręcił film "The Lunatic". W 1991 roku zespół 10cc reaktywował się w oryginalnym składzie: Stewart, Gouldman, Godley i Creme, by nagrać album "...Meanwhile". Choć album został dobrze przyjęty w Europie i Japonii, to wkrótce po jego wydaniu (1992) Godley i Creme odeszli z zespołu (który w 1995 roku rozpadł się). W 1992 roku Creme jako instrumentalista uczestniczył w realizacji materiału dźwiękowego do filmu "Zabaweczki". W połowie lat 90. wyreżyserował teledyski do piosenek The Beatles: „Free As A Bird” i „Real Love”. Wspólnie z Trevorem Hornem skomponował muzykę do serialu "The Glam Metal Detectives". W 1998 roku został członkiem zespołu The Art of Noise. W roku następnym zespół wydał album koncepcyjny "The Seduction of Claude Debussy", będący wyrazem hołdu dla francuskiego kompozytora. Wybór ten był podyktowany znaczącym wpływem jaki Claude Debussy wywarł na muzykę XX wieku. Podczas trasy koncertowej The Art of Noise w latach 1999/2000 Creme i Horn zarejestrowali materiał, który został wydany na DVD pod tytułem "Into Vision – The Compedat Compedium".
XXI w..
W 2004 roku Creme po raz kolejny zagrał na żywo z Art of Noise w ramach koncertu "Produced By Trevor Horn: A Concert For The Prince's Trust - Live At Wembley Arena London 2004". W 2006 roku podjął raz jeszcze współpracę z Trevorem Hornem w ramach jego projektu The Producers (lub The Trevor Horn Band). Grał na gitarze, gitarze basowej oraz instrumentach klawiszowych. W 2007 roku uczestniczył w nagraniu singla „Barking Up The Right Tree” a w 2012 w rejestracji albumu "Made In Basing Street"; brał też udział w koncertach na żywo zespołu.

</doc>
<doc id="4831337" url="https://pl.wikipedia.org/wiki?curid=4831337" title="RRC Tournaisien">
RRC Tournaisien

RRC Tournaisien – belgijski klub piłkarski, mający siedzibę w mieście Tournai, w środkowej części kraju, działający w latach 1908–2002.
Historia.
Chronologia nazw:
Klub sportowy Racing Club Tournaisien został założony w miejscowości Tournai w 1908 roku z inicjatywy studentów Félixa Delannay i Georgesa Syoena. 21 maja 1909 klub dołączył do UBSSA, ale do 1910 roku rozgrywał jedynie mecze towarzyskie. W sezonie 1911/12 rozpoczął występy na poziomie regionalnym w nowej dzielnicy na Rue de la Culture. Najpierw zwyciężył w trzeciej dywizji w grupie Hainaut i w 1912 awansował do drugiej dywizji. W 1914 po rozpoczęciu I wojny światowej rozgrywki piłkarskie zostały zawieszone na cztery lata. Po wojnie infrastruktura została zniszczona i klub znalazł nowe boisko na Rue des Sorbiers. W 1921 roku powstało stowarzyszenie "Maison Des Sports", którego główną sekcją sportową była piłka nożna. Stowarzyszenie nabyło budynek przy Rue Roc Saint-Nicaise w 1922 roku, a w 1923 teren dla boiska "Drève de Mairie".
W 1926 roku po utworzeniu trzeciego poziomu krajowego klub startował w Promotion (D3), gdzie zajął 8.miejsce w série A. W grudniu 1926 roku w belgijskiej piłce nożnej powstał rejestr matriculaire, czyli rejestr klubów zgodnie ich dat założenia. Klub otrzymał nr rejestracyjny matricule 36. W 1933 roku klub został uznany przez "Société Royale" w związku z czym przemianowany na Royal Racing Club Tournaisien. W sezonie 1938/39 zajął pierwsze miejsce w "Promotion série C" i otrzymał promocję do Division 1. Ale wybuch II wojny światowej zatrzymał na dwa lata debiut na drugim poziomie. W sezonie 1941/42 debiutował w "Division 1", a w 1949 spadł z powrotem do "Promotion".
W sezonie 1951/52 drużynie udało się wygrać rozgrywki w "Promotion série B", ale tak jak latem 1952 roku nastąpiła reforma systemu lig i druga dywizja została skrócona, to klub pozostał na trzecim poziomie. W Division 3 zespół grał do 1955, awansując do Division 2. W sezonie 1957/58 zajął drugie miejsce w drugiej dywizji i uzyskał historyczny awans do Division 1. Debiutowy sezon na najwyższym poziomie zakończył na przedostatnim 15.miejscu i spadł z powrotem do drugiej dywizji. W 1962 roku klub został zdegradowany do "Division 3". Pięć lat później wrócił do drugiej dywizji. W 1970 ponownie spadł do "Division 3", a w 1976 nawet do Promotion (D4). Od 1979 do 1986 przez siedem sezonów występował w trzeciej dywizji. W 1996 po zajęciu pierwszej pozycji w "Promotion série A" awansował znów do trzeciej dywizji. W sezonie 1999/00 zajął piąte miejsce w "Division 3 série A", ale z powodu problemów finansowych został zdegradowany do czwartej dywizji. W sezonie 2001/02 zespół uplasował się na 8.pozycji w "Promotion série A".
W maju 2002 roku klub połączył się z lokalnym rywalem R. US Tournai (matricule 26). Tak więc numer 36 został skreślony z listy URBSFA, po czym klub został rozwiązany. Powstał nowy klub, który został nazwany RFC Tournai i otrzymał numer 26.
Barwy klubowe, strój.
Klub ma barwy żółto-czarne. Zawodnicy swoje domowe spotkania zazwyczaj grają w żółtych koszulkach, czarnych spodenkach oraz żółtych getrach.
Sukcesy.
Trofea międzynarodowe.
Nie uczestniczył w rozgrywkach europejskich (stan na 31-05-2020).
Poszczególne sezony.
Rozgrywki międzynarodowe.
Europejskie puchary.
Nie uczestniczył w rozgrywkach europejskich.
Struktura klubu.
Stadion.
Klub piłkarski rozgrywał swoje mecze domowe na Drève de Maire w Tournai o pojemności 9000 widzów.

</doc>
<doc id="4831343" url="https://pl.wikipedia.org/wiki?curid=4831343" title="Bisaya">
Bisaya

Bisaya, także "Wisajowie", "Bisajowie" – ludność filipińska zamieszkująca wyspy wokół Morza Visayan. Ich liczebność wynosi 27 mln. W przeważającej mierze są katolikami, przy czym niektóre grupy wyznają islam w odmianie sunnickiej (wyspa Mindanao), kulty synkretyczne bądź religie tradycyjne.
Głównym zajęciem ludów Bisaya jest rolnictwo (ryż, biała kukurydza). Uprawia się również palmy bananowe, owoce cytrusowe, drzewa mango, drzewa kawowe, kakao, warzywa i rośliny przemysłowe. Istotną rolę odgrywa hodowla zwierząt, rozwinęli także rybołówstwo. Tradycyjne rzemiosło – obróbka drewna, metalu, plecionkarstwo, budowa łodzi.
Na obszarach wiejskich zachowała się organizacja wspólnotowa. Wykształcili tradycję tatuażu. Tradycyjny ubiór został prawie zastąpiony europejskim.

</doc>
<doc id="4831371" url="https://pl.wikipedia.org/wiki?curid=4831371" title="Bikol">
Bikol

Bikol, także: Bicol, Bicolano, "Bikolowie" – lud filipiński zamieszkujący południowo-wschodnią część wyspy Luzon oraz przyległe wyspy Masbate i Catanduanes. Ich liczebność wynosi 4,5 mln. W przeważającej mierze wyznają katolicyzm. Posługują się językiem z rodziny austronezyjskiej i wykształcili piśmiennictwo na bazie alfabetu łacińskiego.
Zajmują się przede wszystkim rolnictwem. Rozwinęli także rybołówstwo, leśnictwo, produkcję kopry, garncarstwo, tkactwo oraz handel. W ich wierzeniach występują elementy dawnych kultów (kult boga Guguranga, kulty duchów, kulty agrarne). Mają bogaty folklor (epos "Ibalong", baśnie).
Małżeństwo ma charakter neolokalny. Dziedziczenie jest bilateralne. Poligynia była historycznie znana. 

</doc>
<doc id="4831386" url="https://pl.wikipedia.org/wiki?curid=4831386" title="Bikolowie">
Bikolowie



</doc>
<doc id="4831387" url="https://pl.wikipedia.org/wiki?curid=4831387" title="Bicolano">
Bicolano



</doc>
<doc id="4831390" url="https://pl.wikipedia.org/wiki?curid=4831390" title="Bitwa pod Karandaszami">
Bitwa pod Karandaszami

Bitwa pod Karandaszami – część wielkiej bitwy nad Berezyną. Walki pododdziałów polskiego 29 pułku piechoty i 7 pułku ułanów z sowiecką 164 Brygadą Strzelców w czasie majowej ofensywy wojsk Michaiła Tuchaczewskiego w okresie wojny polsko-bolszewickiej.
Sytuacja ogólna.
14 maja 1920 wojska Frontu Zachodniego Michaiła Tuchaczewskiego przeszły do ofensywy. 
15 Armia Korka i Grupa Północna Siergiejewa uderzyły na pozycje oddziałów 8 Dywizji Piechoty i 1 Dywizji Litewsko-Białoruskiej w ogólnym kierunku na Głębokie. 
16 Armia Sołłohuba wykonała uderzenie pomocnicze w kierunku Mińska.
W rejonie Lepla i Uszacza oddziały 1 Dywizji L-B i 13 pułku piechoty z 8 Dywizji Piechoty nie wytrzymały uderzenia 4., 11., 56. i 5. Dywizji Strzelców i rozpoczęły odwrót.
Następnego dnia bez powodzenia kontratakowała odwodowa 3 Dywizja Piechoty Legionów. Stanowisk wzdłuż linii jezior Dzwony – Pyszno – Osieczyszcze nie udało się utrzymać.
Na styku 8 DP i 1 DLB wytworzyła się luka otwierająca przeciwnikowi kierunek na Mołodeczno.
Wobec tego zagrożenia 1 Armia otrzymała z Odwodu Naczelnego Wodza, zgrupowaną w rejonie Mołodeczna, 17 Wielkopolską Dywizje Piechoty.
W dniach od 16 do 18 maja oddziały polskie broniły się nad górną Berezyną i odpierały bolszewickie ataki. 
Jednak 5 Dywizji Strzelców udało się sforsować rzekę pod Mościszczem, odrzucić broniącą się tam II Brygadę Litewsko-Białoruską i opanować Lipsk.
W tym czasie 15 Armia Korka wykonywała główne uderzenie wzdłuż linii kolejowej na Mołodeczno. Jej zasadnicze zgrupowanie osłaniała od południa 53 Dywizja Strzelców, a od północy Grupa Północna.
21 maja 1 Armia została wzmocniona ściągniętą z rejonu Wilna 10 Dywizją Piechoty. Dywizja ta obsadziła linie obronną między Szarkowszczyzną a Kozianami. Umożliwiło to wycofującym się 8 DP i 1 DLB oderwanie się od przeciwnika i zreorganizowanie oddziałów. 
23 maja rozpoczął się ogólny odwrót wojsk polskich na linię Dryssa – Przedbrodzie – Duniłowicze – Budsław – rzeka Serwecz – Milcza – rzeka Omniszewka. 
Tutaj jednak także nie zdołano zorganizować trwałej obrony.
Naczelne Dowództwo Wojska Polskiego postanowiło zażegnać niebezpieczeństwo nad Berezyną w sposób zaczepny. Bezpośrednie dowodzenie przejął Naczelny Wódz.
W rejonie Święcian koncentrowała się nowo sformowana Armia Rezerwowa gen. Kazimierza Sosnkowskiego. 
Sytuacja szczegółowa.
1 Brygada Jazdy w składzie 7., 11 pułk ułanów, dywizjon 18 pułku ułanów i 1 dywizjon artylerii konnej otrzymała zadanie zamknięcia przesmyku między Dźwiną a jeziorem Jelnia pod Dryhuczami. Rozpoznanie ustaliło, że przeciwnik koncentracji pododdziały 164 Brygady Strzelców w rejonie Karandasze – Kruki Stare – Kowalewszczyzna i przygotowuje się do uderzenia na Miory. 
Dowódca 1 Brygady Jazdy płk Belina-Prażmowski, postanowił uprzedzić natarcie nieprzyjaciela, zorganizować wypad i rozbić zgrupowanie uderzeniowe 164 Brygady.
Działania grupy wypadowej.
28 maja grupa wypadowa w składzie 7 pułk ułanów z 1 baterią 1 dak oraz III/29 pułku piechoty wyruszyła do działania.
Batalion wyruszył z Bosin dwiema kolumnami: dwie kompanie skierowały się na Karandasze, a jedna kompania na Kruki Stare. Stacjonujący w Swierdłach 7 pułk ułanów pomaszerował na Królewszczyznę – Karandasze. 
Batalion 29 pułku piechoty po ciężkich walkach opanował Karandasze. Zdobyto także Kruki Stare. W tym momencie batalion przerwał natarcie i z rozkazu dowódcy 10 Dywizji Piechoty odszedł w kierunku południowo – zachodnim. 
W tym czasie 7 pułk ułanów zdobył Kowalewszczyznę, ale wycofująca się piechota 164 Brygady Strzelców stawiła zacięty opór i pułk nie mógł przejść do pościgu. Ułani wycofali się do opuszczonych już przez polską piechotę Kruków Starych. 
Bilans walk.
Brak współdziałania pomiędzy piechotą i kawalerią spowodował, że mimo wygranych walk nie doprowadzono do rozbicia koncentrujących się oddziałów sowieckich, a jedynie odrzucono przeciwnika w kierunku Dryhucz.
Polacy stracili w walce około 50 poległych i rannych.

</doc>
<doc id="4831392" url="https://pl.wikipedia.org/wiki?curid=4831392" title="Bisajowie">
Bisajowie



</doc>
<doc id="4831393" url="https://pl.wikipedia.org/wiki?curid=4831393" title="Wisajowie">
Wisajowie



</doc>
<doc id="4831398" url="https://pl.wikipedia.org/wiki?curid=4831398" title="Feinwerkbau Westinger &amp; Altenburger GmbH">
Feinwerkbau Westinger &amp; Altenburger GmbH



</doc>
<doc id="4831401" url="https://pl.wikipedia.org/wiki?curid=4831401" title="YT">
YT



</doc>
<doc id="4831402" url="https://pl.wikipedia.org/wiki?curid=4831402" title="Ester">
Ester



</doc>
<doc id="4831406" url="https://pl.wikipedia.org/wiki?curid=4831406" title="Tagalowie">
Tagalowie

Tagalowie – lud filipiński stanowiący dominującą populację w Manili, we wszystkich prowincjach graniczących z Zatoką Manilską (oprócz prowincji Pampanga) oraz w prowincjach Nueva Ecija, Batangas, Laguna, Marinduque, Mindoro i Quezon. Ich liczebność wynosi 24 mln (pocz. XXI w.). W przeważającej mierze wyznają katolicyzm, są wśród nich także protestanci, a niektórzy utrzymują wierzenia animistyczne.
Uprawiają ryż i rośliny przemysłowe. Rozwinęli rzemiosło, zwłaszcza hafciarstwo, nawiązujące do wzorów hiszpańskich. Znaczna część Tagalów żyje w miastach. Wiejska struktura społeczna obejmuje podział na szlachtę i plebs. Tradycyjne potrawy składają się z ryżu, ryb, mięsa.
Posługują się językiem tagalskim z wielkiej rodziny austronezyjskiej. Wykształcili piśmiennictwo na bazie alfabetu łacińskiego. Ich mowa ojczysta stała się podstawą filipińskiego języka narodowego.

</doc>
<doc id="4831408" url="https://pl.wikipedia.org/wiki?curid=4831408" title="Bisaja">
Bisaja



</doc>
<doc id="4831411" url="https://pl.wikipedia.org/wiki?curid=4831411" title="José Ángel Mañas Hernández">
José Ángel Mañas Hernández

José Ángel Mañas Hernández (ur. 22 października 1971 r. w Madrycie) – hiszpański pisarz należący do środowiska neorealistów lat 90. Razem z Lucíą Etxebarrią, czy wchodzi w skład tzw. Pokolenia X. Jego powieści zostały przetłumaczone na kilka języków, trzy z nich zostały także ekranizowane. Ukończył historię na Uniwersytecie Autonomicznym w Madrycie, studiował również w Sussex i Grenoble.
Twórczość.
Popularność zyskał dzięki debiutanckiej powieści wydanej w roku 1994 – "Historias del Kronen". Utwór relacjonuje życie codzienne grupy młodych mieszkańców Madrytu, studentów, którzy pozbawieni jakichkolwiek zasad i obowiązków, a także elementarnego systemu wartości, beztrosko korzystają z okresu wakacji. Swój wolny czas spędzają sięgając po narkotyki, nawiązując przelotne relacje seksualne, jak również uczestnicząc w koncertach i krążąc od baru do baru. Jeszcze tego samego roku powieść znalazła się w gronie finalistów nominowanych do Premio Nadal – jednej z najstarszych i najbardziej prestiżowych hiszpańskich nagród literackich. Rok później utwór doczekał się ekranizacji kinowej, której podjął się hiszpański reżyser . Obaj twórcy zostali laureatami X edycji nagrody filmowej Goya (Premio Goya) w kategorii najlepszy scenariusz adaptowany. W roku 1996 podczas gali organizowanej przez Stowarzyszenie zostali odznaczeni medalami w tej samej kategorii. Przeniesienie fabuły na ekran pozwoliło książce na osiągnięcie znaczącego sukcesu i przyczyniło się do uzyskania przez nią statusu bestsellera w kręgach młodzieżowych.
Po upływie kilku lat od wydania debiutanckiej powieści, w różnych odstępach czasowych ukazują się jeszcze trzy pozycje utrzymane w podobnym tonie i stylistyce: "Mensaka" (1995), "Ciudad Rayada" (1998) i "La pella" (2008), które razem z "Historias del Kronen" (1994) wchodzą w skład tzw. "Tetralogía Kronen". zajął się kinową interpretacją "Mensaki", która miała swoją premierę trzy lata po ukazaniu się książki. Na dużym ekranie ukazała się także powieść "Soy un escritor frustrado" (1996), przyjmując tytuł "Imposture" (2005); reżyserii podjął się . Jest niejako autobiograficznym ujęciem pisarza nawiązującym do procesu twórczego, autor czerpiąc z własnego doświadczenia snuje refleksje dotyczące blasków i cieni sukcesu.
W utworze "Caso Karen" (2005), Mañas podejmuje bezpardonową krytykę rynku literatury współczesnej jak również odpowiadających im instytucji; poruszony zostaje m.in. wątek autorów, wydawnictw, nagród czy konferencji. W lipcu 2007 r. podczas festiwalu literackiego celebrującego kryminały () zaprezentowana zostaje seria "El Hombre de los Veintiún Dedos" powstała we współpracy z . Wraz z publikacją "El secreto del Oráculo" (2007), Mañas stawia swoje pierwsze kroki w obrębie powieści historycznej, przybliżając postać Aleksandra Macedońskiego zwanego również Wielkim. Dzieło zostało wybrane jednym z pięciu finalistów nominowanych do nagrody Espartaco za najlepszą powieść historyczną. Rok później autor powraca do cyklu "Tetralogía Kronen", który to przyniósł mu największy prestiż i rozgłos i zamyka ten etap twórczości publikując powieść "La pella". W roku 2008 wydaje "Un alma en incandescencia", zbiór aforyzmów znacznie różniący się od dotychczasowej twórczości, zainspirowany i zilustrowany przez francuskiego artystę Franciam Charlot. Od 2015 r. autor pisze felietony dla tygodnika „El Español” ukazującego się w formacie cyfrowym. W 2016 r. wydaje dreszczowiec "Todos iremos al paraíso", a trzy lata później kolejną powieść historyczną "Conquistadores de lo imposible". Jesienią tego samego roku powstaje powieść "La última juerga", która zdobywa nagrodę w konkursie literackim . Na jej łamach, po raz pierwszy od 25 lat pojawia się ponownie Carlos – główny bohater literackiego debiutu José Mañasa: "Historias del Kronen".
Życie prywatne.
Od roku 1995 Mañas przebywał we Francji, gdzie poznał swoją przyszłą żonę. Po siedmiu latach wrócił do Hiszpanii. Obecnie mieszka w rodzinnym Madrycie.

</doc>
<doc id="4831416" url="https://pl.wikipedia.org/wiki?curid=4831416" title="Ilokanie">
Ilokanie

Ilokanie, także: Ilocano, Ilokano, Iloco, Iloko – lud filipiński zamieszkujący wyspy Luzon i Mindanao. Ich liczebność wynosi 7,1 mln. W przeważającej mierze wyznają chrześcijaństwo, zachowały się także elementy wierzeń tradycyjnych. Są wśród nich katolicy i protestanci, część należy do Niezależnego Kościoła Filipińskiego. Posługują się językiem z rodziny austronezyjskiej i wykształcili piśmiennictwo na bazie alfabetu łacińskiego.
Cechują się przedsiębiorczością, inicjatywą migracyjną i zdolnością asymilacji grup sąsiednich. Zajmują się uprawą ryżu, kukurydzy i roślin przemysłowych. Rozwinęli hodowlę i rzemiosło, w tym złotnictwo i tkactwo. Mieszkają w domach wznoszonych na palach. Mają rozwinięty folklor (mitologia, muzyka, taniec). Ulubioną rozrywką są walki kogutów.

</doc>
<doc id="4831417" url="https://pl.wikipedia.org/wiki?curid=4831417" title="Iloko">
Iloko



</doc>
<doc id="4831418" url="https://pl.wikipedia.org/wiki?curid=4831418" title="Ilokano">
Ilokano



</doc>
<doc id="4831420" url="https://pl.wikipedia.org/wiki?curid=4831420" title="Ilokańczycy">
Ilokańczycy



</doc>
<doc id="4831421" url="https://pl.wikipedia.org/wiki?curid=4831421" title="OFB">
OFB



</doc>
<doc id="4831428" url="https://pl.wikipedia.org/wiki?curid=4831428" title="Gimnastyka sportowa na Igrzyskach Śródziemnomorskich 1997">
Gimnastyka sportowa na Igrzyskach Śródziemnomorskich 1997

Zawody gimnastyczne na Igrzyskach Śródziemnomorskich 1997 odbyły się w czerwcu w Bari.

</doc>
<doc id="4831429" url="https://pl.wikipedia.org/wiki?curid=4831429" title="Wioślarstwo na Igrzyskach Śródziemnomorskich 1997">
Wioślarstwo na Igrzyskach Śródziemnomorskich 1997

Zawody w wioślarstwie na Igrzyskach Śródziemnomorskich 1997 odbyły się w czerwcu w Bari.

</doc>
<doc id="4831430" url="https://pl.wikipedia.org/wiki?curid=4831430" title="Strzelectwo na Igrzyskach Śródziemnomorskich 1997">
Strzelectwo na Igrzyskach Śródziemnomorskich 1997

Zawody strzeleckie na Igrzyskach Śródziemnomorskich 1997 odbyły się we wrześniu w Bari.
Bibliografia.
Dane na cijm.gr, strony 40-43

</doc>
<doc id="4831431" url="https://pl.wikipedia.org/wiki?curid=4831431" title="Podnoszenie ciężarów na Igrzyskach Śródziemnomorskich 1997">
Podnoszenie ciężarów na Igrzyskach Śródziemnomorskich 1997

Zawody w podnoszeniu ciężarów na Igrzyskach Śródziemnomorskich 1997 odbyły się w czerwcu w Bari.

</doc>
<doc id="4831432" url="https://pl.wikipedia.org/wiki?curid=4831432" title="Kajakarstwo na Igrzyskach Śródziemnomorskich 1997">
Kajakarstwo na Igrzyskach Śródziemnomorskich 1997

Zawody kajakarskie na Igrzyskach Śródziemnomorskich 1997 odbyły się w czerwcu w Bari.

</doc>
<doc id="4831436" url="https://pl.wikipedia.org/wiki?curid=4831436" title="Baranusa">
Baranusa



</doc>
<doc id="4831438" url="https://pl.wikipedia.org/wiki?curid=4831438" title="Żeglarstwo na Igrzyskach Śródziemnomorskich 1997">
Żeglarstwo na Igrzyskach Śródziemnomorskich 1997

Zawody żeglarskie na Igrzyskach Śródziemnomorskich 1997 odbyły się w czerwcu w Bari.

</doc>
<doc id="4831439" url="https://pl.wikipedia.org/wiki?curid=4831439" title="Karate na Igrzyskach Śródziemnomorskich 1997">
Karate na Igrzyskach Śródziemnomorskich 1997

Zawody w karate na Igrzyskach Śródziemnomorskich 1997 odbyły się w czerwcu w Bari.

</doc>
<doc id="4831440" url="https://pl.wikipedia.org/wiki?curid=4831440" title="Szermierka na Igrzyskach Śródziemnomorskich 1997">
Szermierka na Igrzyskach Śródziemnomorskich 1997

Zawody szermiercze na Igrzyskach Śródziemnomorskich 1997 odbyły się w czerwcu w Bari.

</doc>
<doc id="4831448" url="https://pl.wikipedia.org/wiki?curid=4831448" title="Namatalaki">
Namatalaki



</doc>
<doc id="4831449" url="https://pl.wikipedia.org/wiki?curid=4831449" title="Barawahing">
Barawahing



</doc>
<doc id="4831450" url="https://pl.wikipedia.org/wiki?curid=4831450" title="Barue">
Barue



</doc>
<doc id="4831453" url="https://pl.wikipedia.org/wiki?curid=4831453" title="Srebroń i ja">
Srebroń i ja

Srebroń i ja, także: Srebrzynek i ja () – jedno z najpopularniejszych dzieł hiszpańskiego poety, Juana Ramóna Jiméneza, opisujące w poetycki sposób historię przyjaźni między osłem, Srebroniem lub Srebrzynkiem, a jego właścicielem. Książka uważana jest za klasyczną lekturę dziecięcą oraz jedno z najlepszych dzieł uniwersalnych zeszłego wieku.
Okoliczności powstania.
Juan Ramón Jiménez napisał dzieło podczas pobytu w Moguer. Jest ono zbiorem jego wspomnień z młodzieńczych lat spędzonych w Andaluzji. W młodości autor posiadał wiele osłów i w książce przedstawia wspomnienia swej przyjaźni z nimi - historia Platero jest syntezą wielu różnorodnych doświadczeń z kontaktów z tymi zwierzętami. Imię tytułowego zwierzęcia pochodzi od cechy charakterystycznej jego wyglądu – srebrzystej sierści (hiszp. "plata" - „srebro”). Podtytuł "Elegia andaluzyjska" sugeruje, że inspiracją dla poety były tematy typowe dla elegii, czyli utrata i przemijanie - w tym wypadku, utrata i przemijanie dzieciństwa i młodości, lecz także śmierć ludzi i zwierząt, cały czas obecna w utworze pomimo pozornej poetyckiej łagodności obrazów.
Wydania.
Książka została opublikowana trzykrotnie. Pierwsze wydanie z 1914 roku, opublikowane przez wydawnictwo "La Lectura", składało się z 74 rozdziałów. W tym samym roku dyrektor wydawnictwa, Francisco Acebal, zachęcony sukcesem pierwszego wydania opublikował dzieło bez zgody autora, pod nazwą "książeczki szkolnej" ("Libro escolar"). Niezadowolony z takiego obrotu sprawy poeta określał odtąd tę edycję mianem "skradzionego osła". W 1917 roku wydawnictwo Calleja opublikowało drugą, pełną edycję, która zawiera 138 rozdziałów. Pierwsza wersja, traktowana jako bardziej odpowiednia dla dzieci, nie zawiera rozdziałów, w których autor przedstawia m.in. cierpienie ludzi i zwierząt, biedę i głód panujący wówczas w Moguer oraz krytykę społeczną, obrazy hipokryzji, niesprawiedliwości i dyskryminacji osób marginalizowanych.
Gatunek.
Mimo że książka zawiera wiele cech, które kwalifikują ją do literatury dziecięcej, nie została ona przeznaczona dla dzieci. Została stworzona z myślą o każdym odbiorcy, zarówno dorosłym jak i dziecięcym. Sam autor zarzekał się, że nigdy nie pisał ani nie będzie pisać dla dzieci, ponieważ uważa, że dziecko może czytać te same książki co dorosły. Historia Jiméneza cieszyła się jednak popularnością głównie w środowisku dziecięcym, co potwierdza fakt, iż książka trafiła na listę lektur szkolnych w Hiszpanii i krajach hiszpańskojęzycznych w XX i XXI wieku.
Treść.
Kompletna wersja książki stanowi zbiór 138 niepowiązanych ze sobą krótkich rozdziałów, które opowiadają o wędrówkach narratora wraz z ukochanym osłem po jego rodzinnym miasteczku – Moguer. Każdy z rozdziałów zajmuje jedną lub dwie strony i tworzy osobny epizod. Czas, w którym rozgrywa się akcja opowieści, to pełny rok – toczy się od lutego do lutego. Narrator dzieli się ze zwierzęciem swoimi emocjami, wrażeniami, spostrzeżeniami na temat świata. W opowieści występuje wiele innych zwierząt, tj. pies, kaczki, różnego rodzaju ptaki. Poeta skupia się na każdym, nawet najmniejszym szczególe natury (polny kwiat, śpiew świerszcza). Autor przedstawia w swoim dziele życie, które toczy się w Moguer oraz zmieniający się tam krajobraz wraz z nadejściem kolejnych pór roku.
Język i styl.
Dzieło to poetycka narracja napisana prozą. Język jest bogaty i wyszukany, pełen przymiotników, metafor, personifikacji. Ponadto, w książce znajdują się liczne andalucyzmy – słowa typowe dla hiszpańskiego regionu Andaluzji. Tekst zawiera również fragmenty popularnych pieśni oraz wers sonetu Shakespeare’a. Oprócz wymienionego dramaturga, poeta wspomina również w swoim dziele inne, znane osobowości (np. Fra Angélico, Piero di Cosimo, Courbet i Böcklin), które przypominają mu dzieciństwo. Dzieło jest bogate w szczegółowe opisy andaluzyjskiej przyrody.
Przekłady na język polski.
Utwór został udostępniony polskim czytelnikom w trzech wersjach (dwa przekłady Floriana Śmieji oraz jeden Janusza Strasburgera). Pierwszy polski przekład to "Srebroń i ja" Floriana Śmieji (Oficyna Poetów i Malarzy, Londyn, 1961) drugi to "Srebrzynek i ja", w przekładzie Janusza Strasburgera (Pax, Warszawa, 1962). Są to dwa konkurencyjne przekłady, które różnią się przede wszystkim tytułami. Florian Śmieja przetłumaczył imię bohatera książki jako „Srebroń”, fonetycznie bliższe oryginałowi dzięki grupom spółgłoskowym r/sr/br oraz miękkim „n”. Imię nadane przez Janusza Strasburgera jest z kolei bardziej pieszczotliwe i miękkie, jak sam tytułowy osiołek. Florian Śmieja przełożył czterdzieści dziewięć utworów ze stu trzydziestu ośmiu składających się na oryginał. Spośród nich, sześć nie zostało uwzględnionych przez Strasburgera. Najnowsza polska wersja książki to drugi, kompletny przekład Floriana Śmieji z 1997 roku "– Platero y yo. Srebroń i ja" (Wydawnictwo Wacław Bagiński, 1997).

</doc>
<doc id="4831454" url="https://pl.wikipedia.org/wiki?curid=4831454" title="G*59 Records">
G*59 Records

G*59 Records (zapis stylistyczny: G*59 Record$) (znana również jako: G*59, Grey Five Nine) – wytwórnia płytowa, założona w Nowym Orleanie, w 2013 przez Ruby’ego da Cherry, Scrima, Ramireza, 7th Ward Navigatora i Tenshi D00Ma. Specjalizuje się m.in. w gatunkach cloud rap, trap, hardcore rap i phonk. 
Pod jej szyldem zostało wydanych 44 albumów, z których 29 pochodzi od duetu Suicideboys. Przełomowym hitem dla G*59 był sukces albumu "South Side Suicide" na początku 2015 roku. Wytwórnia i jej członkowie szybko zdobyli undergroundową sławę. 
Litera „G” w nazwie G*59 Records oznacza słowo „Grey” (z ang., „szary”), kolor ten odnosi się do mieszanki ras, głównie białych i czarnych, zamieszkujących rejon Nowego Orleanu w Luizjanie, skąd pochodzi dana wytwórnia. „59” nawiązuje do Interstate 59, czyli autostrady, która dzieli Nowy Orlean na dwa wyodrębnione geograficznie, demograficznie i rasowo obszary. 

</doc>
<doc id="4831456" url="https://pl.wikipedia.org/wiki?curid=4831456" title="Hammett">
Hammett



</doc>
<doc id="4831465" url="https://pl.wikipedia.org/wiki?curid=4831465" title="São Raimundo do Doca Bezerra">
São Raimundo do Doca Bezerra

São Raimundo do Doca Bezerra – miasto i gmina w Brazylii, w Regionie Północno-Wschodnim, w stanie Maranhão. 
Ma powierzchnię 419,35 km2. Według danych ze spisu ludności w 2010 roku gmina liczyła 6090 mieszkańców, a gęstość zaludnienia wynosiła 14,52 osób/km2. Dane szacunkowe z 2019 roku podają liczbę 5237 mieszkańców. 
São Raimundo do Doca Bezerra graniczy od północy i wschodu z gminą São Roberto do Maranhão, od wschodu i południa z Barra do Corda, a od zachodu z Itaipava do Grajaú.
W 2017 roku produkt krajowy brutto per capita wyniósł 7194,22 reali brazylijskich.
Gminę utworzono w 1994 roku, wcześniej tereny te administracyjnie były przynależne do gminy Esperantinópolis.

</doc>
<doc id="4831466" url="https://pl.wikipedia.org/wiki?curid=4831466" title="Sao Raimundo do Doca Bezerra">
Sao Raimundo do Doca Bezerra



</doc>
<doc id="4831468" url="https://pl.wikipedia.org/wiki?curid=4831468" title="Wioślarstwo na Igrzyskach Śródziemnomorskich 1963">
Wioślarstwo na Igrzyskach Śródziemnomorskich 1963

Zawody wioślarcze na Igrzyskach Śródziemnomorskich 1963 odbyły się 25 września w Lago di Patria w Giugliano in Campania.

</doc>
<doc id="4831478" url="https://pl.wikipedia.org/wiki?curid=4831478" title="Piotr Morzycki">
Piotr Morzycki

Piotr Morzycki herbu Mora – podwojewodzi brzeskokujawski, chorąży radziejowski w latach 1791-1793, chorąży przedecki w latach 1789-1791, cześnik brzeskokujawski w latach 1788-1789, łowczy brzeskokujawski w latach 1787-1788, konsyliarz powiatu radziejowskiego w konfederacji targowickiej w 1792 roku.

</doc>
<doc id="4831493" url="https://pl.wikipedia.org/wiki?curid=4831493" title="Piotr z Gorczyna">
Piotr z Gorczyna

Piotr z Górczyna (ur. ok. 1546 w Górczynie, zm. 16 czerwca 1616) – doktor prawa i dziekan Wydziału Filozoficznego, kanonik krakowski, wielokrotny rektor Akademii Krakowskiej.
Życiorys.
Był synem Jerzego sołtysa z Górczyna. Studia na Akademii Krakowskiej podjął w semestrze letnim 1567. W 1569 uzyskał bakalaureat sztuk, a w 1575 magisterium. Od 1577 był członkiem Kolegium Mniejszego. W 1582 piastował funkcję dziekana Wydziału Filozoficznego, lecz równolegle jako bakałarz prawa objął 26 stycznia 1582 altarię Świętych Aniołów w katedrze wawelskiej. W lipcu 1584 uzyskał probostwo w Luborzycy, następnie w Czulicach. 15 czerwca 1585 przyjął święcenia kapłańskie (diakonem był od 1583) i już 22 czerwca 1585 pomimo braku doktoratu prawa, otrzymał kanonię w katedrze krakowskiej, co spotkało się z niezadowoleniem środowiska. Doktorat obronił po kilku miesiącach 6 lutego 1586. Po raz pierwszy rektorem został w semestrze letnim 1586, następnie w semestrach 1586/1587, 1587, 1589, 1593, 1596, 1596/1597, 1597, 1599, 1604, 1604/1605, 1605, 1610, 1613. Usiłował powstrzymać ekspansję edukacyjną jezuitów, a także podporządkować Akademii szkolnictwo parafialne. 7 maja 1597 został rektorem kościoła w Koniuszy z tej racji prowadził procesy o dobra należące do probostwa. W 1598 z ramienia kapituły krakowskiej i uniwersytetu egzaminował kandydatów na duchownych. Uczestniczył w synodzie diecezjalnym w 1601, kiedy to powołano Seminarium Duchowne na Wawelu. Został jednym z prowizorów tej szkoły. Zmarł w wieku 70 lat został pochowany w katedrze wawelskiej.

</doc>
<doc id="4831496" url="https://pl.wikipedia.org/wiki?curid=4831496" title="Wyzwolenie Łodzi">
Wyzwolenie Łodzi



</doc>
<doc id="4831499" url="https://pl.wikipedia.org/wiki?curid=4831499" title="Aurélia Sarisson">
Aurélia Sarisson

Aurélia Sarisson (ur. 1997 w Grenoble) – francuska wspinaczka sportowa. Specjalizuje się we wspinaczce na szybkość oraz we wspinaczce klasycznej i łącznej. Srebrna medalistka zimowych igrzysk wojskowych we spinaczce sportowej w konkurencji na szybkość.
Kariera sportowa.
W 2019 na mistrzostwach świata we wspinaczce sportowej w japońskim Hachiōji w konkurencji na szybkość zajęła piętnaste miejsce, w fazie finałowej "(1/8 finału)" w duelu przegrała z koleżanką z reprezentacji Francji Anouck Jaubert. Zajęcie tak odległego miejsca wyeliminowało ją z dalszej walki o kwalifikacje olimpiską na igrzyska w Tokio. 
W Soczi w 2017 podczas Zimowych igrzysk wojskowych we wspinaczce sportowej zdobyła srebrny medal w konkurencji na szybkość, a we wspinaczce klasycznej była siódma.
Wielokrotna uczestniczka festiwalu wspinaczkowego Rock Master, który corocznie odbywa się na słynnych ścianach wspinaczkowych we włoskim Arco, gdzie była zapraszana przez organizatora zawodów. Dwukrotnie na tych zawodach wspinaczkowych w 2016 oraz w 2017 zajmowała piąte miejsca w konkurencji na szybkość.

</doc>
<doc id="4831506" url="https://pl.wikipedia.org/wiki?curid=4831506" title="Uniwersytet w Mediolanie-Bicocca">
Uniwersytet w Mediolanie-Bicocca

Uniwersytet w Mediolanie-Bicocca () – włoska publiczna uczelnia wyższa.
Historia.
W latach 1990–1993 Antonio Ruberti, minister szkolnictwa wyższego i nauki, realizował plan reformy szkolnictwa wyższego, którego elementem było podzielenie uczelni mających powyżej 40 tys. studentów na mniejsze jednostki, efektywniej zarządzane w wieloletniej perspektywie. Uniwersytet Mediolański, będący wówczas jedną z największych włoskich uczelni, został wytypowany do podzielenia. W 1993 władze miejskie Mediolanu zdecydowały o zlokalizowaniu nowego campusu w dzielnicy Bicocca w północno-wschodniej części miasta.
Bicocca była obszarem przemysłowym, na którym działały m.in. firmy Pirelli i Breda. Od 1986 roku prowadzono tam projekt przebudowy i rewitalizacji, kierowany przez architekta Vittorio Gregottiego. 21 budynków leżących na terenie dawnych zakładów Pirelli zostało zaadaptowanych na laboratoria badawcze, sale wykładowe i pomieszczenia studenckie należące do "Università degli Studi Milano-Bicocca", który został oficjalnie powołany dekretem ministerialnym 10 czerwca 1998. 
Poza kampusem w Bicocca znalazł się Wydział Medycyny i Chirurgii, który zlokalizowano w Monza w pobliżu szpitala "Ospedale San Gerardo di Monza".
Struktura organizacyjna.
W skład uczelni wchodzą następujące jednostki organizacyjne:

</doc>
<doc id="4831508" url="https://pl.wikipedia.org/wiki?curid=4831508" title="Pomnik Matki Sybiraczki w Zielonej Górze">
Pomnik Matki Sybiraczki w Zielonej Górze

Pomnik Matki Sybiraczki w Zielonej Górze – pomnik dłuta Roberta Tomaka odsłonięty w Zielonej Górze w 2010 r.
Budowa pomnika.
Inicjatorem powstania pomnika było Stowarzyszenie na rzecz Pomocy Zesłańcom Sybiru. Inicjatywa zyskała aprobatę władz miasta. Przewodniczącym Komitetu Budowy Pomnika Matki Sybiraczki został Prezydent Miasta Zielona Góra Janusz Kubicki. Po uzyskaniu zgody na pomnik, przyjęto koncepcję-projekt zielonogórskiego rzeźbiarza Roberta Tomaka.
Lokalizacja.
Pomnik został wzniesiony w centrum miasta na Placu Kolejarza, w pobliżu Dworca Głównego PKP w Zielonej Górze. Jego uroczyste poświęcenie i odsłonięcie nastąpiło 17 września 2010.
Opis pomnika.
Pomnik Matki Sybiraczki jest wykonany z brązu a jego wysokość wynosi 3 metry. Rzeźba przedstawia matkę wracającą z dwojgiem dzieci z Syberii, która chroni swoje dzieci przed wiatrem i mrozem. Pomnik jest symbolem doznanych krzywd i cierpień narodu polskiego, patriotycznym znakiem pamięci narodowej o poniesionych ofiarach w walce o niepodległość oraz świadectwem historii.

</doc>
<doc id="4831509" url="https://pl.wikipedia.org/wiki?curid=4831509" title="Bicocca">
Bicocca



</doc>
<doc id="4831510" url="https://pl.wikipedia.org/wiki?curid=4831510" title="Tsuguharu Fujita">
Tsuguharu Fujita



</doc>
<doc id="4831511" url="https://pl.wikipedia.org/wiki?curid=4831511" title="Xylotrupes">
Xylotrupes

Xylotrupes – rodzaj chrząszczy z rodziny poświętnikowatych i podrodziny rohatyńcowatych.
Są to duże chrząszcze o ciele długości od 30 do 80 mm. Ubarwienie mają brązowe do czarnego, pozbawione metalicznego połysku. Dymorfizm płciowy jest u nich bardzo silnie zaznaczony. Samce mają na czole i przedpleczu rozwidlone wyrostki zwane rogami, zwykle bardzo długie. Tylna krawędź wyrostka czołowego często zaopatrzona jest w ząb. U samic czoło zaopatrzone jest w dwa niewielkie guzki, a przedplecze jest niezmodyfikowane, równomiernie wypukłe. Czułki zbudowane są z dziesięciu członów i zakończone krótką buławką. Wykrojenie nadustka jest szerokie i płytkie. Żuwaczki mają wykrojone wierzchołki i zaopatrzone w płaty strony zewnętrzne. Punktowanie powierzchni pokryw jest delikatne, silnie rozproszone i nie tworzy podwójnych rządków. Zwykle pokrywy samic, a rzadko także samców porastają szczecinki. Przedpiersie ma krótki wyrostek trójkątnego kształtu. Odnóża przedniej pary u samców są dłuższe niż u samic i mają smuklejsze niż u nich golenie. Przednie golenie zaopatrzone są w trzy ząbki. Propygidium pozbawione jest narządów strydulacyjnych.
Przedstawiciele rodzaju zamieszkują krainę orientalną i australijską.
Systematyka rodzaju według BioLib.cz przedstawia się następująco:

</doc>
<doc id="4831512" url="https://pl.wikipedia.org/wiki?curid=4831512" title="Hubert Taczanowski">
Hubert Taczanowski



</doc>
<doc id="4831514" url="https://pl.wikipedia.org/wiki?curid=4831514" title="Adolf Wiklund">
Adolf Wiklund



</doc>
<doc id="4831516" url="https://pl.wikipedia.org/wiki?curid=4831516" title="Università degli Studi di Milano-Bicocca">
Università degli Studi di Milano-Bicocca



</doc>
<doc id="4831540" url="https://pl.wikipedia.org/wiki?curid=4831540" title="R.R.C. Tournaisien">
R.R.C. Tournaisien



</doc>
<doc id="4831575" url="https://pl.wikipedia.org/wiki?curid=4831575" title="Ai Mori">
Ai Mori

 – japońska wspinaczka sportowa, specjalizująca się boulderingu, prowadzeniu oraz we wspinaczce łącznej. Brązowa medalistka mistrzostw świata we wspinaczce sportowej w konkurencji prowadzenie w 2019.
Kariera sportowa.
W 2019 w japońskim Hachiōji na mistrzostwach świata zdobyła brązowy medal w konkurencji prowadzenie, a w klasyfikacji generalnej wspinaczki łącznej zajęła 6. miejsce. Została wspinaczą, która nie uzyskała bezpośredniego awansu na igrzyska olimpijskie we wspinaczce sportowej, a dodatkowo została wyprzedzony jeszcze przez koleżankę z reprezentacji Miho Nonakę, która zajęła 5. miejsce we wspinaczce łącznej. &lt;br&gt; W Tuluzie na światowych kwalifikacjach do igrzysk olimpijskich zajął ponownie wysokie piąte miejsce, które również i tym razem nie zapewniało jej kwalifikacji na IO 2020 w Tokio.

</doc>
<doc id="4831587" url="https://pl.wikipedia.org/wiki?curid=4831587" title="Allomyrina">
Allomyrina

Allomyrina – rodzaj chrząszczy z rodziny poświętnikowatych i podrodziny rohatyńcowatych.
Chrząszcze o ciele długości od 27 do 41 mm. Oskórek mogą mieć nagi, porośnięty szczecinkami lub żółtawymi łuskami. Czułki zbudowane są z dziesięciu członów i zakończone krótką buławką. Nadustek jest ścięty lub wykrojony. Żuwaczki mają wierzchołki wyostrzone, niezmodyfikowane, pozbawione wycięcia. Dymorfizm płciowy jest silnie zaznaczony. Samce mają na czole i przedpleczu rozwidlone wyrostki zwane rogami. U samic na czole widnieją tylko dwa guzki, a przedplecze zaopatrzone jest we wgłębienie. Punktowanie powierzchni pokryw jest delikatne i nie tworzy podwójnych rządków. Przednia para odnóży ma golenie z trzema ząbkami, smuklejsze u samców niż u samic. Stopy przedniej pary u samców nie są rozszerzone. Golenie tylnej pary mają na krawędziach wierzchołkowych po dwa krótkie i szerokie zęby. Pygidium jest słabo lub silnie wypukłe.
Owady te znane są z Chin, Filipin i Borneo.
Rodzaj obejmuje dwa opisane gatunki:

</doc>
<doc id="4831595" url="https://pl.wikipedia.org/wiki?curid=4831595" title="Trypoxylus">
Trypoxylus

Trypoxylus – rodzaj chrząszczy z rodziny poświętnikowatych i podrodziny rohatyńcowatych.
Chrząszcze o ciele długości od 32 do 53 mm. Oskórek mogą mieć nagi lub porośnięty delikatnymi szczecinkami. Czułki zbudowane są z dziesięciu członów i zakończone krótką buławką. Nadustek jest ścięty lub wykrojony. Żuwaczki mają wierzchołki wyostrzone, niezmodyfikowane, pozbawione wycięcia. Dymorfizm płciowy jest silnie zaznaczony. Samce mają na czole i przedpleczu rozwidlone wyrostki zwane rogami, przy czym te na czole mogą mieć dwa lub cztery wierzchołki. U samic na czole widnieje tylko poprzeczne żeberko z trzema szczytami, a przedplecze zaopatrzone jest w płytką bruzdę przez środek. Punktowanie powierzchni pokryw jest delikatne i nie tworzy podwójnych rządków. Przednia para odnóży ma golenie z trzema ząbkami, smuklejsze u samców niż u samic. Stopy przedniej pary u samców nie są rozszerzone. Golenie tylnej pary mają na krawędziach wierzchołkowych po dwa krótkie i szerokie zęby. Pygidium jest słabo wypukłe u samic, zaś silnie wypukłe u samców.
Owady te znane są z Chin, Korei, Japonii i Tajwanu.
Rodzaj obejmuje dwa opisane gatunki:

</doc>
<doc id="4831606" url="https://pl.wikipedia.org/wiki?curid=4831606" title="Parafia św. Stanisława Biskupa w Luszynie">
Parafia św. Stanisława Biskupa w Luszynie

Parafia Świętego Stanisława Biskupa w Luszynie – parafia rzymskokatolicka, znajdująca się w diecezji łowickiej, w dekanacie Żychlin. 

</doc>
<doc id="4831607" url="https://pl.wikipedia.org/wiki?curid=4831607" title="Maciej Lubowiecki">
Maciej Lubowiecki

Maciej Lubowiecki herbu Kuszaba – podczaszy kruszwicki w latach 1790-1820, miecznik radziejowski w latach 178-1790, konsyliarz powiatu przedeckiego w konfederacji targowickiej w 1792 roku.

</doc>
<doc id="4831611" url="https://pl.wikipedia.org/wiki?curid=4831611" title="Krzysztof Widawski">
Krzysztof Widawski

Krzysztof Widawski – polski geograf, dr hab. nauk o Ziemi, adiunkt Katedry Turystyki Wydziału Turystyki w Kłodzku Wyższej Szkoły Zarządzania "Edukacja i Instytutu Geografii i Rozwoju Regionalnego Wydziału Nauk o Ziemi i Kształtowania Środowiska Uniwersytetu Wrocławskiego.
Życiorys.
6 października 2000 obronił pracę doktorską "Wpływ folkloru na rozwój ruchu turystycznego na przykładzie Półwyspu Iberyjskiego", 22 czerwca 2012 uzyskał stopień doktora habilitowanego. Objął stanowisko adiunkta w Katedrze Turystyki na Wydziale Turystyki w Kłodzku Wyższej Szkoły Zarządzania "Edukacja, oraz w Instytucie Geografii i Rozwoju Regionalnego na Wydziale Nauk o Ziemi i Kształtowania Środowiska Uniwersytetu Wrocławskiego.
Był kierownikiem Katedry Turystyki Wydziału Turystyki w Kłodzku Wyższej Szkoły Zarządzania "Edukacja.

</doc>
<doc id="4831613" url="https://pl.wikipedia.org/wiki?curid=4831613" title="Stefan Gołębiewski">
Stefan Gołębiewski

Stefan Gołębiewski ps. „Bernard” (ur. 11 kwietnia 1898 w Rylsku Małym, zm. 1 sierpnia 1944 w Warszawie) – żołnierz Wojska Polskiego i Armii Krajowej, uczestnik wojny polsko-bolszewickiej, kampanii wrześniowej i powstania warszawskiego, kawaler Krzyża Srebrnego Orderu Virtuti Militari.
Życiorys.
Urodził się w rodzinie Michała i Franciszki z d. Sikora. Absolwent szkoły powszechnej. 
Od 2 lutego 1919 ochotnik w Wojsku Polskim, został przydzielony do 4 pułku piechoty z którym walczył podczas wojny polsko-bolszewickiej po ukończeniu kursu specjalistów broni maszynowej w kompanii karabinów maszynowych. Zwolniony z wojska w stopniu kaprala 10 grudnia 1921.
Od 25 października 1923 w służbie zawodowej, ukończył szkołę podoficerów w Toruniu i Centralną Szkołę Strzelniczą. Awansowany do stopnia starszego sierżanta. 
Podczas kampanii wrześniowej jako szef kompanii CKM w 28 pułku piechoty. Brał udział w walkach pod Wieluniem, Wolą Cyrusową i Brwinowem. Po zakończeniu walk uniknął niewoli niemieckiej i pracował w Warszawie jako robotnik.
Podczas okupacji niemieckiej należał do Związku Odbudowy Rzeczypospolitej, Związku Walki Zbrojnej i Armii Krajowej. Walczył podczas powstania warszawskiego jako dowódca plutonu 1627 AK z którym brał udział w natarciu na byłe koszary 36 pułku piechoty na Pradze-Północ podczas którego poległ.
Pośmiertnie awansowany do stopnia podporucznika i odznaczony Krzyżem Srebrnym Orderu Virtuti Militari.
Pochowany na cmentarzu Bródnowskim (kwatera 27C-6-4).
Życie prywatne.
Żonaty z Julianną Krzemińską. Mieli dzieci: Henryka, Stefania (ur. 1926) i Tadeusz (ur. 1928).

</doc>
<doc id="4831614" url="https://pl.wikipedia.org/wiki?curid=4831614" title="Bitwa o Częstochowę (1945)">
Bitwa o Częstochowę (1945)



</doc>
<doc id="4831618" url="https://pl.wikipedia.org/wiki?curid=4831618" title="Dom Kalidego">
Dom Kalidego

Dom Kalidego – dom dla urzędników Huty Królewskiej z 1. połowy XIX wieku (sprzed 1802 roku) w Chorzowie, wpisany do rejestru zabytków nieruchomych województwa śląskiego, jeden z najstarszych domów Królewskiej Huty.
Stanowił część kolonii założonej pod koniec XVIII wieku dla pracowników Huty Królewskiej; rodzinny dom i miejsce urodzenia rzeźbiarza Theodora Erdmanna Kalidego.
Historia.
31 maja 1798 roku rozpoczęto budowę osiedla typu fryderycjańskiego, budowano domy z bloczków żużlowych dla pracowników Huty Królewskiej na tzw. kolonii górniczej, wówczas (około 1801 roku) ten rejon był określany w metrykach chorzowskich jako „Maszyna seu Dąbie” (Maszyna albo Dąbie) od maszyny parowej, którą zainstalowano w pobliskiej Hucie Królewskiej. Był to teren historycznie określany jako Łagiewniki Średnie (zob. Łagiewniki). Budynki kolonii należały do Berg-Hüttenverwaltung Königshütte. Omawiany budynek stanowił część tego osiedla, był domem dla urzędników, większym od pozostałych budynków robotniczych tejże kolonii. Dom znajduje się na skrzyżowaniu ul. 3 Maja i ul. Teodora Kalidego, którą w 2. połowie XIX wieku nazywała się Kolonienstrasse bądź Colonie Weg – na planie sytuacyjnym z 1873 roku dom został oznaczony numerem 37. W 1886 roku zmieniono nazwę ulicy, przy której stoi dom, na ul. Kalidego. Została ona przemianowana na ul. Rogowskiego w 1958 roku, nosiła także nazwę Ogrodowa. Do poprzedniej, obecnie (2020) aktualnej nazwy ulicy wrócono 10 lutego 1992 roku, co postanowiono uchwałą chorzowskiej Rady Miejskiej.
Faktor hutniczy, pracownik Huty Królewskiej, Johann Gottlieb Kalide mieszkał w tym domu co najmniej od 1801 roku w Królewskiej Hucie. 8 lutego 1801 roku w tym domu urodził się syn wspomnianego Johanna Gottlieba, rzeźbiarz Theodor Erdmann Kalide i mieszkał w nim do 1816 roku. W domu tym 17 sierpnia 1835 roku zmarł jego ojciec.
8 lutego 1886 roku, w 85. rocznicę urodzin Theodora Erdmanna Kalidego na ścianie jego rodzinnego domu, umieszczono pierwotną, prostą, żeliwną tablicę, została ona prawdopodobnie zdemontowana w 1945 roku. W 1973 roku dom został wpisany do rejestru zabytków nieruchomych województwa śląskiego. 23 sierpnia 1993 roku, w 130. rocznicę śmierci Theodora Erdmanna Kalidego, Stowarzyszenie Miłośników Chorzowa ufundowało nową tablicę jego pamięci, którą umieszczono na ścianie jego rodzinnego domu, na tablicy umieszczono napisy w języku polskim, niemieckim i angielskim.
W budynku w 2009 roku znajdowała się Świetlica Środowiskowa Ośrodka Pomocy Społecznej. Co najmniej od 2015 roku budynkiem zarządza Zakład Komunalny PGM. W 2017 roku w ramach budżetu obywatelskiego zaproponowano „odnowienie elewacji budynku Kalidego 1 oraz zagospodarowanie jednej ze ścian na mini-wystawę”, projekt nie wygrał i nie został zrealizowany. Jednak Miasto Chorzów w "Lokalnym programie rewitalizacji Chorzowa 2023", opublikowanym w 2016 roku przewidziało projekt pt. "„Powrót do źródeł” – projekt rewitalizacji obszaru wraz z nowym przeznaczeniem budynku przy ul. Kalidego 1 w Chorzowie", którego koszt wyceniono na około 2 mln zł, który miał być realizowany w latach 2017–2018.
Architektura.
Dwukondygnacyjny dom został wzniesiony na rzucie prostokąta, od zachodu znajdują się dwa niewielkie skrzydła. Fasada ośmioosiowa, z dwoma wejściami, które okolono płaskimi ryzalitami. Dom jest prosty i skromny. Od zachodu do budynku przynależy podwórze, na którym znajdowały się chlewiki; stan zachowania budynku określono w projekcie jego rewitalizacji jako "przykład braku dbałości na przestrzeni lat o infrastrukturę historyczną miasta".

</doc>
<doc id="4831628" url="https://pl.wikipedia.org/wiki?curid=4831628" title="Trochilinae">
Trochilinae



</doc>
<doc id="4831649" url="https://pl.wikipedia.org/wiki?curid=4831649" title="Polska Agencja Nadzoru Audytowego">
Polska Agencja Nadzoru Audytowego

Polska Agencja Nadzoru Audytowego (PANA) – agencja wykonawcza nadzorowana przez Ministra Finansów. Sprawuje nadzór nad biegłymi rewidentami. 
Została powołana na podstawie ustawy z dnia 11 maja 2017 r. o biegłych rewidentach, firmach audytorskich oraz nadzorze publicznym, która określa jej strukturę, źródła finansowania, uprawnienia i zadania. PANA rozpoczęła funkcjonowanie 1 stycznia 2020 roku w związku z reformą nadzoru nad sprawozdawczością finansową przeprowadzoną przez państwa członkowskie Unii Europejskiej.

</doc>
<doc id="4831650" url="https://pl.wikipedia.org/wiki?curid=4831650" title="Marian Gorzkowski">
Marian Gorzkowski



</doc>
<doc id="4831657" url="https://pl.wikipedia.org/wiki?curid=4831657" title="Tadeusz Łakomy">
Tadeusz Łakomy

Tadeusz Łakomy (ur. 30 listopada 1933 w Zaborczu, zm. 3 czerwca 2020) – polski nauczyciel, regionalista i działacz społeczny.
Życiorys.
Absolwent I Liceum Ogólnokształcącego im. Stanisława Konarskiego w Mielcu (1951) oraz Wyższej Szkoły Pedagogicznej w Krakowie, gdzie uzyskał tytuł magistra historii. W latach 1953-1963 pracował jako pedagog w szkołach w Łączkach, Dąbiu, Łysakowie oraz Janowcu, gdzie pełnił funkcję kierownika szkoły. Następnie w latach 1963-1970 zaangażował się w działalność Związku Młodzieży Wiejskiej, pełniąc funkcję przewodniczącego Zarządu Powiatowego ZMW w Mielcu oraz członka Prezydium Zarządu Wojewódzkiego ZMW w Rzeszowie. Od 1970 roku kierował mieleckimi szkołami: Zasadniczą Szkołą Zawodową Dokształcającą, Zespołem Szkół Zawodowych Nr 1 oraz od 1975 roku do przejścia na emeryturę w 1991 roku - I Liceum Ogólnokształcącym.
Oprócz pracy zawodowej działał społecznie oraz kulturalnie. Był członkiem Gromadzkiej Rady Narodowej w Żarówce oraz dwukrotnie Powiatowej RN w Mielcu. Działał jako instruktor wiejskich zespołów teatralnych. Zasiadał w radach nadzorczych Banku Spółdzielczego oraz Powiatowego Zarządu Gminnej Spółdzielni „Samopomoc Chłopska” w Mielcu. W latach 1974–1990 pełnił funkcję prezesa Towarzystwa Miłośników Ziemi Mieleckiej, natomiast od 2001 roku był członkiem Zarządu tej organizacji. Pisał do regionalnej prasy („Korso”, „Mieleckie Zapiski”, „Nadwisłocze”), był również jednym z organizatorów prac nad monografią Mielca, do której opracował artykuły: "Szkolnictwo zawodowe" i "Nauczycielski ruch związkowy" (tom 2).
Został pochowany na Cmentarzu Komunalnym w Mielcu.
Odznaczenia.
W uznaniu zasług Tadeusz Łakomy został odznaczony Krzyżem Kawalerskim Orderu Odrodzenia Polski, Złotym Krzyżem Zasługi, Medalem 40-lecia Polski Ludowej, Medalem Komisji Edukacji Narodowej, Medalem za Długoletnie Pożycie Małżeńskie, Medalem „Opiekun Miejsc Pamięci Narodowej”, Odznaką 1000-lecia Państwa Polskiego, Odznaką „Zasłużony Działacz Kultury”, Brązową Odznaką „W Służbie Narodu”, Złotym Odznaczeniem im. Janka Krasickiego, Honorową Odznaką Rzemiosła, Odznaką Honorową „Za Zasługi dla ZMW” oraz Złotą Odznaką Jubileuszową TMZM.

</doc>
<doc id="4831661" url="https://pl.wikipedia.org/wiki?curid=4831661" title="ITVN 24">
ITVN 24



</doc>
<doc id="4831669" url="https://pl.wikipedia.org/wiki?curid=4831669" title="Socjalistyczna Partia USA">
Socjalistyczna Partia USA

Socjalistyczna Partia USA (ang. "Socialist Party USA"), pełna nazwa Socjalistyczna Partia Stanów Zjednoczonych Ameryki (ang. "Socialist Party of the United States of America", SPUSA) – amerykańska socjalistyczno-demokratyczna partia polityczna. SPUSA została założona w 1973 jako następca Socjalistycznej Partii Ameryki, która w 1972 została przekształcona na stowarzyszenie Socjaldemokratów.
Opis.
Partia oficjalnie prezentuje poglądy socjalizmu demokratycznego o wielu tendencjach. Przeciwstawia się wszelkim formom ucisku, szczególnie kapitalizmowi i autorytarnym formom komunizmu. Opowiada się za stworzeniem „radykalnej demokracji, która daje kontrolę nad życiem ludzi”, „nierasistowskiego, bezklasowego, feministycznego i socjalistycznego społeczeństwa”, w którym „ludzie posiadają i kontrolują środki produkcji i dystrybucji poprzez demokratycznie kontrolowane agencje publiczne, spółdzielnie lub inne grupy zbiorowe". Stoi na stanowisku, że „pełne zatrudnienie powinno być realizowane dla wszystkich, którzy chcą pracować”; „pracownicy mają prawo do swobodnego tworzenia związków zawodowych oraz do strajkowania i angażowania się w inne formy akcji zawodowych”; a „produkcja społeczeństwa służy dobru całej ludzkości, a nie prywatnym korzyściom nielicznych”.
SPUSA powiada się za całkowitą niezależnością od Partii Demokratycznej. Tak jak jej poprzedniczka, różne stopnie wsparcia, gdy jej kandydaci konkurowali z kandydatami z Partii Republikańskiej i Demokratycznej.
Biuro krajowe SPUSA z siedzibą w AJ Muste Institute mieści się przy 168 Canal Street w dzielnicy Chinatown w Nowym Jorku. Partia posiada również organizacje stanowe w Michigan i New Jersey, a także czarterowanych mieszkańców w całym kraju.
W październiku 2019 Partia socjalistyczna nominowała Howie Hawkinsa na prezydenta Stanów Zjednoczonych w wyborach w 2020. Hawkins dąży również do nominacji prezydenckiej Partii Zielonych, a także różnych partii na szczeblu stanowym, takich jak Partia Pokoju i Wolności w Kalifornii i Partia Unii Wolności w Vermont, starając się zjednoczyć „niesekciarską niezależną lewicę” za sobą.

</doc>
<doc id="4831681" url="https://pl.wikipedia.org/wiki?curid=4831681" title="Futaba Ito">
Futaba Ito

 – japońska wspinaczka sportowa, specjalizująca się boulderingu, prowadzeniu oraz we wspinaczce łącznej. Mistrzyni Azji we wspinaczce sportowej w konkurencji boulderingu w 2018.
Kariera sportowa.
Futaba Ito w 2018 w Kurayoshi na zawodów wspinaczkowych w wieku niespełna szesnastu lat została mistrzynią Azji we wspinaczce sportowej w boulderingu a natomiast we wspinaczce łącznej zdobyła srebrny medal.
W 2019 na mistrzostwach świata w Hachiōji, które były jednocześnie kwalifikacjami na igrzyska olimpijskie, w boulderingu zajęła 7 miejsce, a we wspinaczce łącznej była również 7. Zajęcie tak wysokich miejsc w tym w klasyfikacji generalnej wspinaczki łącznej nie zapewniło jej kwalifikacji olimpijskich na IO 2020 w Tokio we wspinaczce sportowej, gdyż awans na igrzyska mogły uzyskać tylko dwie zawodniczki z jednego państwa (wyprzedziły ją Akiyo Noguchi, Miho Nonaka i Ai Mori).
Wystartowała w 2019 roku w Tuluzie w światowych zawodach kwalifikacyjnych, które wygrała. Wyjazd na igrzyska był wówczas jeszcze dla niej możliwy (Ai Mori była piąta na tych zawodach).
Osiągnięcia.
Igrzyska azjatyckie.
1) 

</doc>
<doc id="4831683" url="https://pl.wikipedia.org/wiki?curid=4831683" title="Haploscapanes">
Haploscapanes

Haploscapanes – rodzaj chrząszczy z rodziny poświętnikowatych i podrodziny rohatyńcowatych.
Chrząszcze o ciele długości od 26 do 56 mm. Ubarwienie mają rudobrązowe do czarnego. Czułki zbudowane są z dziesięciu członów i zakończone krótką buławką. Nadustek jest ścięty lub zaokrąglony, rzadko wykrojony. Żuwaczki mają wierzchołki wyostrzone, niezmodyfikowane, pozbawione wycięcia. Samce mają na czole róg lub guzek, natomiast samice zawsze tylko guzek. Znacznie szersze niż długie przedplecze wykazuje wyraźny dymorfizm płciowy – u samca ma ono parę rogów lub guzków, rzadko jest równomiernie wypukłe, natomiast u samic jest równomiernie wypukłe lub zaopatrzone w płytki dołek. Przeciętnie wysoki wyrostek międzybiodrowy przedpiersia ma na ściętym szczycie długie szczecinki. Przednia para odnóży ma golenie z trzema ząbkami, smuklejsze u samców niż u samic. Stopy przedniej pary u samców są lekko wydłużone i mają walcowate człony nasadowe. Golenie tylnej pary mają na krawędziach wierzchołkowych po dwa zęby, których długość bywa różna. Propygidium pozbawione jest narządów strydulacyjnych.
Owady te zamieszkują krainę australijską. "H. papuanus" występuje w Papui-Nowej Gwinei, a pozostałe gatunki są endemitami Australii.
Rodzaj obejmuje cztery opisane gatunki:

</doc>
<doc id="4831684" url="https://pl.wikipedia.org/wiki?curid=4831684" title="Parafia Zwiastowania Najświętszej Maryi Panny i św. Barbary w Pleckiej Dąbrowie">
Parafia Zwiastowania Najświętszej Maryi Panny i św. Barbary w Pleckiej Dąbrowie

Parafia Zwiastowania Najświętszej Maryi Panny i świętej Barbary w Pleckiej Dąbrowie – parafia rzymskokatolicka, znajdująca się w diecezji łowickiej, w dekanacie Żychlin. 

</doc>
<doc id="4831686" url="https://pl.wikipedia.org/wiki?curid=4831686" title="Bitwa pod Łużkami">
Bitwa pod Łużkami

Bitwa pod Łużkami – część wielkiej bitwy nad Berezyną. Walki polskich 155. i 28 pułku piechoty z oddziałami sowieckiej 53 Dywizji Strzelców toczone w ramach polskiej kontrofensywy nad Berezyną w okresie wojny polsko-bolszewickiej.
Przebieg działań.
Sytuacja ogólna.
14 maja 1920 ruszyła sowiecka ofensywa wojsk Frontu Zachodniego Michaiła Tuchaczewskiego. 15 Armia Augusta Korka i Grupa Północna Jewgienija Siergiejewa uderzyły na pozycje oddziałów polskich 8 Dywizji Piechoty i 1 Dywizji Litewsko-Białoruskiej w ogólnym kierunku na Głębokie. Wykonująca uderzenie pomocnicze 16 Armia Nikołaja Sołłohuba zaatakowała oddziały 4 Armii gen. Stanisława Szeptyckiego i podjęła próbę sforsowania Berezyny pod Murawą i Żukowcem oraz pod Żarnówkami i Niehoniczami . 
Wobec skomplikowanej sytuacji operacyjnej, 23 maja rozpoczął się ogólny odwrót wojsk polskich w kierunku zachodnim.
Naczelne Dowództwo Wojska Polskiego postanowiło rozstrzygnąć sytuację nad Berezyną w sposób zaczepny. Dowodzenie przejął naczelny wódz marsz. Józef Piłsudski.
Wojska gen. Szeptyckiego szykowały się do natarcia.
1 czerwca ruszyła polska kontrofensywa Armii Rezerwowej oraz 1. i 4 Armii skierowana przeciw wojskom sowieckiego Frontu Zachodniego.
Działania grupy płk. Stanisława Małachowskiego.
Po odbiciu Szarkowszczyzny grupy płk. Małachowskiego otrzymała rozkaz opanowania Łużek i przepraw na Mniucie.
Do realizacji tego zadania dowódca grupy wyznaczył 155. i 28 pułki piechoty wzmocnione dwoma bateriami 10 pułku artylerii polowej.
O świcie 6 czerwca bataliony obu pułków ruszyły do działania.
Tabory pozostawiono w folwarku Aleksandrowo.
Pod wsią Paszki pododdziały 53 Dywizji Strzelców stawiały zacięty opór i dopiero groźba obejścia pozycji obronnych przez batalion 28 pp i batalion 157(?) pp zmusiła przeciwnika do odwrotu za Mniutę. 
Polacy ruszyli w pościg, aby nie pozwolić Sowietom na zorganizowanie obrony na linii rzeki. 
Rano 7 czerwca 10 kompania 28 pułku piechoty zdobyła podpalony już most na Mniucie, a 8 kompania sforsowała rzekę w bród. Pożar mostu ugaszono, umożliwiając przejazd własnej artylerii. Po krótkim oporze brygada 53 DS wycofała się na wschód. 
8 czerwca Sowieci bezskutecznie próbowali odzyskać Łużki.
Bilans walk.
Grupa pułkownika Stanisława Małachowskiego wykonała zadanie, zdobyła przeprawy na Mniucie i odrzuciła sowiecką brygadę na wschód. Straty polskie wyniosły około 50 poległych i rannych, straty 53 Dywizji Strzelców są nieznane.

</doc>
<doc id="4831689" url="https://pl.wikipedia.org/wiki?curid=4831689" title="Albert Julius Otto Penzig">
Albert Julius Otto Penzig

Albert Julius Otto Penzig, znany także jako Albertus Giulio Ottone Penzig (ur. 15 marca 1856 w Samitz, zm. 6 marca 1929 w Genui) – niemiecki mykolog.
Urodził się w Samitz na Śląsku (obecnie Zamienice). Po ukończeniu studiów na Uniwersytecie Wrocławskim podjął pracę w ogrodzie botanicznym w Padwie jako asystent botanika i mykologa Pier Andrea Saccardo. Od 1882 r. pracuje już jako docent na Uniwersytecie w Modenie, a rok później jest dyrektorem Stazione Agraria Modena. W 1887 r. uzyskał tytuł profesora na Uniwersytecie w Genui.
Odbył naukową wyprawę na Cejlon i Jawę, gdzie prowadził badania nad śluzowcami ("Myxomycetes") w laboratoriach przy ogrodach botanicznych Buitenzorg. Podczas pobytu w Indonezji brał również udział w wycieczce naukowej do grupy wysp Krakatau.
Opisał nowe taksony grzybów. W ich naukowych nazwach dodawany jest skrót jego nazwiska Penz. Od jego nazwiska nadano nazwy rodzajom grzybów "Penzigia" Sacc. i "Penzigina" Kuntze.

</doc>
<doc id="4831690" url="https://pl.wikipedia.org/wiki?curid=4831690" title="Parafia Wniebowzięcia Najświętszej Maryi Panny w Suserzu">
Parafia Wniebowzięcia Najświętszej Maryi Panny w Suserzu

Parafia Wniebowzięcia Najświętszej Maryi Panny w Suserzu – parafia rzymskokatolicka, znajdująca się w diecezji łowickiej, w dekanacie Żychlin.

</doc>
<doc id="4831695" url="https://pl.wikipedia.org/wiki?curid=4831695" title="Tomasz Niedzielski">
Tomasz Niedzielski

Tomasz Mieczysław Niedzielski – polski geograf, dr hab. nauk o Ziemi, profesor nadzwyczajny Instytutu Geografii i Rozwoju Regionalnego Wydziału Nauk o Ziemi i Kształtowania Środowiska Uniwersytetu Wrocławskiego.
Życiorys.
28 marca 2008 obronił pracę doktorską "Prognozowanie altimetrycznych zmian poziomu oceanu i czasu UTl-UTC oraz towarzyszących im wybra­nych procesów geofizycznych", 11 grudnia 2009 uzyskał doktorat w zakresie nauk o Ziemi za pracę pt. "Relacje między opadem a odpływem w dorzeczu górnej Odry w świetle modelowania empirycznego". 17 czerwca 2011 habilitował się na podstawie pracy zatytułowanej "Oscylacja El Nino/Southern Oscillation a prognozy niektórych procesów geofizycznych". 8 listopada 2018 nadano mu tytuł profesora nauk o Ziemi. Został zatrudniony na stanowisku adiunkta w Centrum Badań Kosmicznych Polskiej Akademii Nauk.
Był starszym specjalistą Wrocławskiego Centrum Sieciowo-Superkomputerowego Politechniki Wrocławskiej.
Piastuje stanowisko profesora nadzwyczajnego w Instytucie Geografii i Rozwoju Regionalnego na Wydziale Nauk o Ziemi i Kształtowania Środowiska Uniwersytetu Wrocławskiego.

</doc>
<doc id="4831701" url="https://pl.wikipedia.org/wiki?curid=4831701" title="Parafia św. Aleksandra w Śleszynie">
Parafia św. Aleksandra w Śleszynie

Parafia Świętego Aleksandra w Śleszynie – parafia rzymskokatolicka, znajdująca się w diecezji łowickiej, w dekanacie Żychlin. 

</doc>
<doc id="4831704" url="https://pl.wikipedia.org/wiki?curid=4831704" title="Pomnik ks. Kazimierza Michalskiego w Zielonej Górze">
Pomnik ks. Kazimierza Michalskiego w Zielonej Górze

Pomnik ks. Kazimierza Michalskiego w Zielonej Górze – pomnik pierwszego polskiego proboszcza Zielonej Góry dłuta prof. Karola Badyny, odsłonięty w Zielonej Górze 30 maja 2020, w 60. rocznicę Wydarzeń Zielonogórskich.
Budowa pomnika.
Powstanie pomnika zostało zainicjowane w lutym 2018 przez Komitet Obchodów „Wydarzeń Zielonogórskich 1960”. W skład Komitetu weszli m.in. przedstawiciele Katolickiego Stowarzyszenia Civitas Christiana, w tym Walerian Piotrowski obrońca w procesach sądowych po Wydarzeniach Zielonogórskich z 30 maja 1960, przedstawiciele Archiwum Państwowego w Zielonej Górze, Rady Miasta Zielona Góra oraz Prezydenta Miasta Zielona Góra. Dzięki staraniom Komitetu w kwietniu 2019 inicjatywa zyskała poparcie Instytutu Pamięci Narodowej, który współfinansował budowę pomnika. 25 czerwca 2019 Rada Miasta przyjęła uchwałę w sprawie wzniesienia pomnika ks. Kazimierza Michalskiego. W wyniku konkursu wybrany został projekt prof. Karola Badyny z Krakowa.
Lokalizacja.
Pomnik został wzniesiony w centrum miasta na Placu Ks. Biskupa Wilhelma Pluty, w pobliżu konkatedry św. Jadwigi Śląskiej. Jego uroczyste poświęcenie i odsłonięcie nastąpiło 30 maja 2020 podczas obchodów 60. rocznicy Wydarzeń Zielonogórskich.
Opis pomnika.
Pomnik ks. Kazimierza Michalskiego jest wykonany z brązu, pokryty patyną. Pomnik nie stoi na cokole, tylko bezpośrednio na chodniku z granitowej kostki. Jest to dynamiczna rzeźba bez cokołu, która ukazuje ks. Michalskiego idącego oraz wykonującego znak krzyża.

</doc>
<doc id="4831706" url="https://pl.wikipedia.org/wiki?curid=4831706" title="Franciszek Mniewski">
Franciszek Mniewski

Franciszek Mniewski herbu Ogończyk – podstoli przedecki w latach 1783-1794, konsyliarz powiatu kruszwickiego w konfederacji targowickiej w 1792 roku.

</doc>
<doc id="4831727" url="https://pl.wikipedia.org/wiki?curid=4831727" title="Pangasinan (ujednoznacznienie)">
Pangasinan (ujednoznacznienie)



</doc>
<doc id="4831728" url="https://pl.wikipedia.org/wiki?curid=4831728" title="Anthony Teuma">
Anthony Teuma

Anthony Teuma (ur. 11 stycznia 1964 w Xagħra) – maltański duchowny rzymskokatolicki, biskup diecezjalny Gozo od 2020.
Życiorys.
Prezbiterat.
Święcenia kapłańskie przyjął 25 czerwca 1988 i został inkardynowany do diecezji Gozo. Przez pierwsze dziewięć lat pracował w Rzymie jako m.in. wikariusz parafii św. Ignacego z Antiochii oraz jako ojciec duchowny rzymskiego Papieskiego Seminarium Duchownego. W 1997 wrócił do diecezji i został rektorem seminarium, a w 2007 objął funkcję delegata biskupiego ds. rodzin.
Episkopat.
17 czerwca 2020 roku został mianowany przez papieża Franciszka biskupem diecezji Gozo. Sakry biskupiej udzielił mu 21 sierpnia 2020 roku bp Mario Grech.

</doc>
<doc id="4831731" url="https://pl.wikipedia.org/wiki?curid=4831731" title="Marian Gorzkowski (żołnierz)">
Marian Gorzkowski (żołnierz)

Marian Gorzkowski ps. „Szary” (ur. 26 stycznia 1915 w Warszawie, zm. 17 sierpnia 1992 tamże) – żołnierz Wojska Polskiego i Armii Krajowej, uczestnik kampanii wrześniowej i powstania warszawskiego, kawaler Krzyża Srebrnego Orderu Virtuti Militari.
Życiorys.
Urodził się w rodzinie Antoniego i Heleny z d. Grudowska. Absolwent gimnazjum i późniejszy działacz harcerski.
Podczas kampanii wrześniowej walczył w składzie batalionu chemicznego SGO „Polesie”. Po zakończeniu walk dostał się do niewoli sowieckiej z której udało mu się uciec.
Od 1940 należał do konspiracji w Szefostwie Służby Uzbrojenia KG AK. Brał udział w powstaniu warszawskim w składzie Zgrupowania „Leśnik”. Walczył na terenach Woli, Muranowa, Nowego i Starego Miasta. Za te walki został odznaczony Krzyżem Srebrnym Orderu Wojennego Virtuti Militari. Po upadku powstania jeniec różnych oflagów niemieckich.
Po 1945 osiedlił się w Nowej Zelandii. Zmarł w Warszawie, został pochowany na Cmentarzu Powązkowskim.

</doc>
<doc id="4831735" url="https://pl.wikipedia.org/wiki?curid=4831735" title="Wydział Lekarski w Katowicach Śląskiego Uniwersytetu Medycznego">
Wydział Lekarski w Katowicach Śląskiego Uniwersytetu Medycznego



</doc>
<doc id="4831738" url="https://pl.wikipedia.org/wiki?curid=4831738" title="Giovani Carlos Caldas Barroca">
Giovani Carlos Caldas Barroca

Giovani Carlos Caldas Barroca (ur. 14 lutego 1969 w Brasílii) – brazylijski duchowny rzymskokatolicki, biskup diecezjalny Uruaçu od 2020.
Życiorys.
Giovani Carlos Caldas Barroca urodził się 14 lutego 1969 w Brasília w Dystrykcie Federalny. Ukończył studia filozoficzne i teologiczne w seminarium duchownym Nossa Senhora de Fátima Archidiecezji Brasília (1988–1994). Święcenia prezbiteratu przyjął 3 grudnia 1994.
Po święceniach pełnił kolejno następujące funkcję: koordynator sektora duszpasterskiego; profesor w seminarium archidiecezjalnym; proboszcz parafii św. Michała Archanioła w Recanto das Emas; wikariusz biskupi Wikariatu Wschodniego Archidiecezji; członek Rad: Kapłanskiej, Duszpasterskiej oraz Biskupiej.
17 czerwca 2020 papież Franciszek prekonizował go biskupem diecezjalnym Uruaçu. Święcenia biskupie otrzymał 5 września 2020 w katedrze Matki Bożej z Aparecidy w Brasílii. Głównym konsekratorem był kardynał Sérgio da Rocha – arcybiskup metropolita São Salvador da Bahia, któremu asystowali biskupi pomocniczy: José Aparecido Gonçalves de Almeida i Marcony Vinícius Ferreira. Ingres do katedry Niepokalanego Serca Maryi w Uruaçu, w trakcie którego kanonicznie objął urząd, odbył 12 września 2020.

</doc>
<doc id="4831743" url="https://pl.wikipedia.org/wiki?curid=4831743" title="Pangasinan (lud)">
Pangasinan (lud)

Pangasinan – lud filipiński zamieszkujący zachodni i środkowy Luzon. Ich liczebność wynosi 2 mln (pocz. XXI w.). Wyznają chrześcijaństwo (katolicyzm i protestantyzm). Posługują się językiem pangasinan z rodziny austronezyjskiej.
Zajmują się rolnictwem (uprawa ryżu). Rozwinęli także rzemiosło (tkactwo, garncarstwo, biżuteria). Tradycyjne potrawy to ryż, warzywa, owoce. Potrawy świąteczne przygotowują z wieprzowiny, mięsa drobiowego.
Struktura społeczna jest oparta na bilateralnym systemie pokrewieństwa. Mają bogaty folklor (przysłowia, opowieści, mity).

</doc>
<doc id="4831760" url="https://pl.wikipedia.org/wiki?curid=4831760" title="Pietro Freschi">
Pietro Freschi

Pietro Freschi (ur. 6 sierpnia 1906, zm. 16 października 1973) – włoski wioślarz. Brązowy medalista olimpijski z Amsterdamu.
Zawody w 1928 były jego jedynymi igrzyskami olimpijskimi. Brązowy medal zdobył w czwórce bez sternika, osadę łodzi tworzyli ponadto Umberto Bonadè, Paolo Gennari i Cesare Rossi. Na mistrzostwach Europy wywalczył złoto w 1929 1930.

</doc>
<doc id="4831764" url="https://pl.wikipedia.org/wiki?curid=4831764" title="Pampangan">
Pampangan

Pampangan, także: Pampango, Kapampangan – lud filipiński zamieszkujący południowo-zachodnią i środkową część wyspy Luzon, prowincje Pampanga, Nueva Ecija, Tarlac. Ich populacja wynosi 2 mln osób. W przeważającej mierze wyznają katolicyzm. Posługują się językiem pampango z rodziny austronezyjskiej i wykształcili piśmiennictwo na bazie alfabetu łacińskiego.
Tradycyjnie zajmują się rolnictwem ręcznym (uprawa ryżu i warzyw). Współcześnie uprawia się ryż i trzcinę cukrową. Pod względem kultury materialnej są bliscy Tagalom.
Pierwsze kontakty z Europejczykami nawiązali pod koniec XVI wieku. Chrystianizacja i dominacja hiszpańska wywarły znaczny wpływ na ich kulturę. Mają bogaty folklor (przysłowia, opowieści, mity). Wpływ kultury hiszpańskiej przyczynił się do powstania rozmaitych mieszanych form sztuki.
Struktura społeczna jest oparta na bilateralnym systemie pokrewieństwa. Małżeństwo ma charakter neolokalny bądź bilokalny. 

</doc>
<doc id="4831768" url="https://pl.wikipedia.org/wiki?curid=4831768" title="Pampango">
Pampango



</doc>
<doc id="4831769" url="https://pl.wikipedia.org/wiki?curid=4831769" title="Kapampangan">
Kapampangan



</doc>
<doc id="4831772" url="https://pl.wikipedia.org/wiki?curid=4831772" title="Robert Eyssen">
Robert Eyssen

Robert Eyssen (ur. 2 kwietnia 1892, zm. 31 marca 1960) – niemiecki wojskowy, kontradmirał. Podczas II wojny światowej dowodził krążownikiem pomocniczym HSK Komet.

</doc>
<doc id="4831779" url="https://pl.wikipedia.org/wiki?curid=4831779" title="Marian Gorzkowski (ujednoznacznienie)">
Marian Gorzkowski (ujednoznacznienie)



</doc>
<doc id="4831780" url="https://pl.wikipedia.org/wiki?curid=4831780" title="Umberto Bonadè">
Umberto Bonadè

Umberto Bonadè (ur. 2 stycznia 1909, zm. 30 listopada 1991) – włoski wioślarz. Brązowy medalista olimpijski z Amsterdamu.
Zawody w 1928 były jego jedynymi igrzyskami olimpijskimi. Brązowy medal zdobył w czwórce bez sternika, osadę łodzi tworzyli ponadto Pietro Freschi, Paolo Gennari i Cesare Rossi. Na mistrzostwach Europy wywalczył złoto w 1929 1930.

</doc>
<doc id="4831783" url="https://pl.wikipedia.org/wiki?curid=4831783" title="Henryk Sawoniak">
Henryk Sawoniak

Henryk Sawoniak (ur. 12 kwietnia 1912 w Warszawie, zm. 30 stycznia 2003 tamże) - polski ekonomista, bibliotekarz, bibliograf, autor publikacji słownikowych i bibliograficznych z zakresu bibliotekoznawstwa i informacji naukowej.
Życiorys.
Urodził się w Warszawie w rodzinie urzędniczej. Ukończył Państwowe Gimnazjum Humanistyczne im. A. Mickiewicza w Warszawie. W 1935 r. ukończył Szkołę Podchorążych Rezerwy Piechoty w Grodnie w stopniu kaprala podchorążego piechoty. We wrześniu 1939 wzięty do niewoli, wywieziony został do ZSRR. W listopadzie 1939 r. jako jeniec wojenny osadzony w stalagu pod Norymbergą. Wyzwolony przez wojska brytyjskie przedostał się do Francji. Zarejestrowany w Polskich Siłach Zbrojnych w Paryżu znalazł się w obozie dla polskich oficerów - jeńców wojennych w La Courtine, gdzie uczył w gimnazjum i liceum polskim. W 1947 r. wrócił do Polski.
Miał córkę Marię Witt, współautorkę publikacji "International bibliography of bibliographies in library and information science and related fields" i "New international dictionary of acronyms in library and information science and related fields""."
Pochowany na cmentarzu Powązkowskim (kwatera 331a-1-1)
Kariera zawodowa.
W latach 1930-1934 studiował w Szkole Głównej Handlowej w Warszawie, gdzie odbył praktykę w Bibliotece SGH (1935-1936). W latach 1936-1938 pracował jako księgowy i kierownik w Biurze Zarządu Głównego Zrzeszenia Pracowników Państwowych Banku Rolnego. Od 1938 do września 1939 r. był zatrudniony w Funduszu Kultury Narodowej przy Urzędzie Rady Ministrów. W 1947 r. otrzymał etat w filii Biblioteki Szkoły Głównej Handlowej w Łodzi, gdzie pracował do końca 1950. W 1949 r. uzyskał stopień magistra nauk ekonomicznych. W 1951 r. został zatrudniony w Instytucie Bibliograficznym Biblioteki Narodowej w Warszawie, początkowo jako kierownik Pracowni Centralnie Drukowanych Kart Katalogowych, następnie jako kierownik Pracowni Dokumentacji Księgoznawczej. W latach 1955-1972 był kierownikiem Zakładu Teorii i Organizacji Bibliografii. W 1972 r. podjął pracę w Bibliotece Uniwersytetu Warszawskiego na stanowisku starszego kustosza dyplomowanego w Oddziale Prac Naukowych. W 1977 r. przeszedł na emeryturę, kontynuując pracę naukową w zakresie bibliografii i klasyfikacji dokumentów.
Kariera i dorobek naukowy.
W 1966 r. na podstawie dorobku naukowego, organizacyjnego i dydaktycznego otrzymał tytuł bibliotekarza dyplomowanego (mimo braku formalnego wykształcenia bibliotekarskiego).
W 1970 r. uzyskał stopień doktora nauk humanistycznych na Wydziale Historycznym Uniwersytetu Warszawskiego na podstawie rozprawy pt. "„Rozwój i metodyka powszechnych i narodowych bibliografii bibliografii”".
W latach 1975-1978 pracował jako nauczyciel akademicki na stanowisku docenta w Zakładzie Bibliotekoznawstwa i Informacji Naukowej Uniwersytetu Śląskiego.
Głównym obszarem jego zainteresowań była bibliografia. Był autorem ponad 100 publikacji z zakresu metodyki bibliografii, klasyfikacji dokumentów, organizacji. Pierwsze publikacje dotyczyły klasyfikacji biblioteczno-bibliograficznej opracowania rzeczowego dokumentów. Był współautorem tablic „Uniwersalna Klasyfikacja Dziesiętna (UKD)" dla bibliografii narodowej i bibliotek publicznych 
Brał udział w pracach nad ""Słownikiem tematów dla bibliografii i katalogów w układzie przedmiotowy"." Współtworzył i redagował roczniki bieżące "„Bibliografii Bibliografii i Nauki o Książce”" oraz kwartalnik "„Przegląd Piśmiennictwa o Książce”", kontynuowany jako "„Bibliografia Analityczna Bibliotekoznawstwa i Informacji Naukowej. Piśmiennictwo zagraniczne”" (kwartalny dodatek do „Przeglądu Bibliotecznego”), którego był redaktorem przez prawie 20 lat.
Przygotował do druku i uzupełnił „"Bibliografię bibliografii polskich do 1950 r.”." Samodzielnie opracował jej kontynuację "„Bibliografia bibliografii polskich 1951-1960”."
Był współautorem bieżącej i retrospektywnej bibliografii z zakresu nauk ekonomicznych. Zajmował się terminologią bibliotekarską i informacyjną. Był autorem ok. 70 haseł w „"Encyklopedii wiedzy o książce”" oraz ok. 25 haseł w "„Encyklopedii współczesnego bibliotekarstwa polskiego”". Uzupełniał tematy w tzw. słowniku wileńsko-warszawskim opracowanym przez Adama Łysakowskiego.
Redagował działy Bibliotekarstwo, Bibliotekoznawstwo, Bibliografia, Edytorstwo w "„Słowniku terminologicznym informacji naukowej”".
Uczestniczył w pracach Komisji Normalizacyjnej (przez pewien czas jej przewodniczył), był autorem kilku norm.
Brał udział w konferencjach polskich i międzynarodowych. Współorganizował dwie ogólnokrajowe narady bibliografów (1956, 1966).
Ważniejsze publikacje.
Normy

</doc>
<doc id="4831785" url="https://pl.wikipedia.org/wiki?curid=4831785" title="Rewolucyjna Partia Komunistyczna (USA)">
Rewolucyjna Partia Komunistyczna (USA)

Rewolucyjna Partia Komunistyczna (ang. "Revolutionary Communist Party", RCP lub Revcom) – amerykańska komunistyczna partia polityczna. 
Opis.
Oficjalnym stanowiskiem partii jest dążenie do rewolucji w Stanach Zjednoczonych, której celem byłoby obalenie kapitalizmu i zastąpienie go nową republiką socjalistyczną, z ostatecznym celem osiągnięcia światowego komunizmu. 
Od 2000 główną linią ideologiczną partii jest tzw. "nowa synteza komunizmu" stworzona przez przewodniczącego ugrupowania - Boba Avakiana. Ideologia ta stanowić ma postęp naukowy marksizmu–leninizmu–maoizmu. Wcześniej partia była członkiem założycielem Rewolucyjnego Ruchu Internacjonalistycznego. RCP opracowała "Konstytucję dla Nowej Republiki Socjalistycznej", która ma zastąpić aktualną po rewolucji. 
RCP jest znany z działania w różnych grupach koalicyjnych, takich jak World Can't Wait, Stop Patriarchy, 22 października Coalition to Stop Police Brutality, Stop Mass Incarceration Network czy Refuse Faascism. 
RCP organizuje amerykańskich zwolenników w tak zwane Kluby Rewolucji (wcześniej znane jako Rewolucyjna Komunistyczna Brygada Młodzieży) z oddziałami w Berkeley, Chicago, Los Angeles i Nowym Jorku. Na arenie międzynarodowej istnieją grupy zwolenników w Iranie, Meksyku, Kolumbii, Brazylii, Francji czy Turcji. 

</doc>
<doc id="4831789" url="https://pl.wikipedia.org/wiki?curid=4831789" title="Józef Wetula">
Józef Wetula

Józef Wetula (ur. 2 stycznia 1894 w Witowie, zm. 4/7 kwietnia 1940 w Katyniu) – major sanitarny Wojska Polskiego.
Życiorys.
Urodził się 2 stycznia 1894 w Witowie, w ówczesnym powiecie nowotarskim Królestwa Galicji i Lodomerii, w rodzinie Macieja lub Mateusza. Po rozpoczęciu I wojny światowej, jako uczeń VIII klasy c. k. Gimnazjum w Nowym Targu wstąpił do Legionów Polskich. Walczył w szeregach III batalionu 3 Pułku Piechoty. Po odzyskaniu niepodległości wstąpił do Wojska Polskiego. 20 maja 1919, jako podoficer byłych Legionów Polskich został mianowany z dniem 1 maja 1919 podporucznikiem w piechocie. Pełnił wówczas służbę w 1 Pułku Strzelców Podhalańskich.
1 czerwca 1921 pełnił służbę w Delegaturze Departamentu Sanitarnego Ministerstwa Spraw Wojskowych przy Polskim Towarzystwie Czerwonego Krzyża, a jego oddziałem macierzystym była Kompania Zapasowa Sanitarna Nr 2. W 1928 służył w Departamencie Sanitarnym MSWojsk. w Warszawie. 2 grudnia 1930 został mianowany majorem ze starszeństwem z 1 stycznia 1931 i 2. lokatą w korpusie oficerów administracji (dział sanitarny). W listopadzie 1928 został przeniesiony do Kadry 4 Batalionu Sanitarnego w Łodzi na stanowisko komendanta kadry. W marcu 1931 został przeniesiony do Sanatorium Wojskowego w Zakopanem na stanowisko kwatermistrza. W marcu następnego roku został przeniesiony do Wojskowego Zakładu Zaopatrzenia Sanitarnego w Warszawie. 1 lutego 1934 został wcielony do korpusu oficerów sanitarnych, w tym samym stopniu i starszeństwie ale z 23. lokatą. Pełnił wówczas służbę w Kierownictwie Zaopatrzenia Sanitarnego w Warszawie. W marcu 1939, w tym samym stopniu i starszeństwie, zajmował 1. lokatę w korpusie oficerów zdrowia, grupa sanitarna. Był wówczas kierownikiem referatu ogólnego w Wydziale Administracyjnym Kierownictwa Zaopatrzenia Sanitarnego.
W czasie kampanii wrześniowej 1939 roku dostał się do sowieckiej niewoli. Przebywał w obozie w Kozielsku. Między 4 a 7 kwietnia 1940 został zamordowany przez funkcjonariuszy NKWD w Katyniu i tam pogrzebany. Od 28 lipca 2000 spoczywa na Polskim Cmentarzu Wojennym w Katyniu.
5 października 2007 minister obrony narodowej Aleksander Szczygło mianował go pośmiertnie na stopień podpułkownika. Awans został ogłoszony 9 listopada 2007, w Warszawie, w trakcie uroczystości „Katyń Pamiętamy – Uczcijmy Pamięć Bohaterów”.
Józef Wetula był żonaty z Heleną z Flaszczyńskich, z którą miał syna Mirosława.

</doc>
<doc id="4831790" url="https://pl.wikipedia.org/wiki?curid=4831790" title="Bolesław Nidziński">
Bolesław Nidziński

Bolesław Nidziński (ur. 3 kwietnia 1915 w Zakruczu, zm. 26 lipca 1995) – kapral Wojska Polskiego II RP, obrońca Westerplatte, odznaczony Orderem Virtuti Militari.
Życiorys.
Ukończył 5-klasową szkołę podstawową w Małogoszczu. Przed powołaniem do służby wojskowej pracował jako pomocnik u szewca. 
W latach 1938/1939 odbywał zasadniczą służbę wojskową w 4 pułku piechoty w Kielcach. Do składnicy na Westerplatte trafił 17 Marca 1939 w stopniu starszego legionisty, 1 lipca 1939 awansowany na stopień kaprala. W czasie Obrony Westerplatte celowniczy w wartowni nr 3. W czasie walk został ranny. 
Po kapitulacji Westerplatte trafił do niewoli w Prusach Wschodnich, gdzie wykonywał różne prace w gospodarstwach rolnych. W 1942 trafił do szpitala jenieckiego gdzie był operowany na zapalenie wyrostka robaczkowego. Po wojnie w marcu 1945 wrócił do rodzinnego Zakrucza z narzeczoną, którą niedługo poślubił. 
W latach powojennych pracował jako szewc w zakładzie produkcyjnym w Małogoszczu. Stopień ppor. w stanie spoczynku z pełnym umundurowaniem oficerskim otrzymał dopiero w 1990. Zmarł nagle 26 lipca 1995. Pochowany na cmentarzu parafialnym w Małogoszczu.

</doc>
<doc id="4831796" url="https://pl.wikipedia.org/wiki?curid=4831796" title="Klasyfikacja (przeróbka kopalin)">
Klasyfikacja (przeróbka kopalin)



</doc>
<doc id="4831803" url="https://pl.wikipedia.org/wiki?curid=4831803" title="Michael Favorov">
Michael Favorov



</doc>
<doc id="4831830" url="https://pl.wikipedia.org/wiki?curid=4831830" title="Krzysztof Migała">
Krzysztof Migała

Krzysztof Ireneusz Migała (ur. 1955) – polski geograf, dr hab. nauk o Ziemi, profesor nadzwyczajny Instytutu Geografii i Rozwoju Regionalnego Wydziału Nauk o Ziemi i Kształtowania Środowiska Uniwersytetu Wrocławskiego.
Życiorys.
W 1978 ukończył studia geograficzne na Uniwersytecie Wrocławskim, w 1990 obronił pracę doktorską "Poziom warstwy aktywnej zmarzliny w świetle warunków klimatycznych Hornsundu, SW Spitzbergen", 22 czerwca 2006 habilitował się na podstawie pracy zatytułowanej "Piętra klimatyczne w górach Europy a problem zmian globalnych". 28 lipca 2015 nadano mu tytuł profesora w zakresie nauk o Ziemi. 
Piastuje stanowisko profesora nadzwyczajnego w Instytucie Geografii i Rozwoju Regionalnego na Wydziale Nauk o Ziemi i Kształtowania Środowiska Uniwersytetu Wrocławskiego oraz członka Komitetu Badań Polarnych Polskiej Akademii Nauk. 

</doc>
<doc id="4831842" url="https://pl.wikipedia.org/wiki?curid=4831842" title="Wodospad Kalipso">
Wodospad Kalipso

Wodospad Kalipso jest to wodospad znajdujący się w regionie Tesalia, u podnóża góry Osa.

</doc>
<doc id="4831844" url="https://pl.wikipedia.org/wiki?curid=4831844" title="Adam Falęcki">
Adam Falęcki

Adam Falęcki (zm. 1611) – profesor teologii, rektor Akademii Krakowskiej
Był synem Leopolda, pochodził z Kleparza. Po studiach w Akademii Krakowskiej pozostał na uczelni odrzucając propozycję stryja opata klasztoru Cystersów w Sulejowie, aby poświęcić się służbie na dworze królewskim. Był dziekanem Wydziału Teologicznego, prokuratorem Bursy Ubogich, dziekanem kościoła św. Floriana oraz proboszczem w Staszowie.

</doc>
<doc id="4831847" url="https://pl.wikipedia.org/wiki?curid=4831847" title="Stanisław Ciok">
Stanisław Ciok

Stanisław Ciok (ur. 1950) – polski geograf, dr hab. nauk o Ziemi, profesor zwyczajny Instytutu Geografii i Rozwoju Regionalnego Wydziału Nauk o Ziemi i Kształtowania Środowiska Uniwersytetu Wrocławskiego.
Życiorys.
Obronił pracę doktorską, 29 lutego 1996 habilitował się na podstawie pracy zatytułowanej "Wybrane obszary problemowe Polski Południowo-Zachodniej". 8 czerwca 2006 nadano mu tytuł profesora w zakresie nauk o Ziemi. Piastuje stanowisko profesora zwyczajnego w Instytucie Geografii i Rozwoju Regionalnego na Wydziale Nauk o Ziemi i Kształtowania Środowiska Uniwersytetu Wrocławskiego.
Był członkiem Komitetu Nauk Geograficznych Polskiej Akademii Nauk. 

</doc>
<doc id="4831851" url="https://pl.wikipedia.org/wiki?curid=4831851" title="Bitwa pod Wojłowem">
Bitwa pod Wojłowem

Bitwa pod Wojłowem – część wielkiej bitwy nad Berezyną. Walki polskich 24 pułku piechoty i 4 pułku piechoty Legionów w czasie majowej ofensywy wojsk Michaiła Tuchaczewskiego w okresie wojny polsko-bolszewickiej.
Położenie wojsk przed bitwą.
W maju 1920, po zajęciu Kijowa i zdobyciu przyczółków mostowych po wschodniej stronie Dniepru, wojska polskie przeszły do obrony. Wódz Naczelny Józef Piłsudski zdawał sobie sprawę z tego, że nie udało mu się rozbić większych sił nieprzyjaciela, a jedynie zmusił je do wycofania się dalej na wschód. Stąd też planował nowe uderzenie, tym razem na północnym odcinku frontu wschodniego. W tym czasie dowódca Frontu Zachodniego Michaił Tuchaczewski grupował wojska na wschodnim brzegu Berezyny i także przygotowywał je do ofensywy.
Skład wojsk.
17 maja dowodzenie nad obu armiami przejął gen. Stanisław Szeptycki.
Na wschodnim brzegu Berezyny utworzono zgrupowanie uderzeniowe:
Całością sił uderzeniowych dowodził dowódca Frontu Zachodniego Michaił Tuchaczewski.
Przebieg działań.
W maju 1920 przedmoście na wschodnim brzegu Berezyny pod Wojłowem i Brodami obsadził I batalion 24 pułku piechoty, a pozostałe jego bataliony zajmowały stanowiska na zachodnim brzegu rzeki. Na prawo pułk sąsiadował z 4 pułkiem piechoty Legionów, a na lewo z oddziałami 1 Dywizji Litewsko–Białoruskiej.
14 maja 1920 wojska Frontu Zachodniego Michaiła Tuchaczewskiego przeszły do ofensywy.
Na odcinku 2 Dywizji Piechoty Legionów nieprzyjaciel zamierzał zlikwidować polskie przedmoście pod Wojłowem. Uderzyły 115.,151.,152. i 159 pułki strzelców wspierane bateriami artylerii.
Do 20 maja I/24 pp skutecznie odpierał sowieckie ataki i bronił przedmościa.
Ogólna sytuacja taktyczna wymusiła jednak na dowódcy 24 pp mjr. Stanisławie Kalabińskim przesunięcie pozostałych batalionów z artylerią do rejonu Karolina.
W tym samym czasie inne oddziały 1 Dywizji Litewsko–Białoruskiej zostały zmuszone do odwrotu. Szybko posuwający się na zachód nieprzyjaciel zagroził oskrzydleniem pułku. Bataliony, ponosząc w walce duże straty, wycofały się za Lutkę i tam zorganizowały obronę.
Również I batalion opuścił przedmoście, a nocą z 20 na 21 maja między Brodami a Wojłowem Sowieci sforsowali Berezynę uderzając podczas luzowania na III/4 pp Leg. i II/24 pp. Wykorzystując zaskoczenie oddziały sowieckie weszły w lukę między 24 pp i 4 ppLeg. i opanowały Wojłowo.
Kontratak III/4 pp Leg. nie uzyskał powodzenia. 
Rano powtórnie kontratakowali Polacy. I batalion i dwie kompanie III/4 pp Leg. Walka nie przyniosła rozstrzygnięcia.
Wieczorem, z zagrożony pełnym oskrzydleniem, 24 pp wycofał się na linię Wiesny. 
23 maja Sowieci wznowili natarcie, zepchnął pododdziały 24 pułku piechoty z linii Wiesny i zmusił do dalszego odwrotu. 
Bilans walk.
24 pułk piechoty i 4 pułk piechoty Legionów nie utrzymali swoich pozycji. 
W walkach toczonych od 17 do 21 maja Polacy stracili około trzystu poległych i rannych. Straty sowieckie nieznane.

</doc>
<doc id="4831852" url="https://pl.wikipedia.org/wiki?curid=4831852" title="Pachyoryctes">
Pachyoryctes

Pachyoryctes – rodzaj chrząszczy z rodziny poświętnikowatych i podrodziny rohatyńcowatych.
Chrząszcze o ciele długości od 40 do 48 mm, w zarysie szerokim i z równoległymi bokami. Ubarwienie mają ciemnorudobrązowe, pozbawione metalicznego połysku. Czułki zbudowane są z dziesięciu członów i zakończone krótką buławką. Nadustek jest wykrojony lub wręcz podzielony na dwa płaty. Spod tegoż daleko wystają bardzo szerokie żuwaczki o zaokrąglonych zewnętrznych brzegach. Dymorfizm płciowy jest silnie zaznaczony. Samce mają na czole pojedynczy róg o zaostrzonym szczycie oraz parę ostrych, trójkątnie się zbiegających żeberek na przedpleczu. U samic na czole obecny jest tylko guzek, a przedplecze jest niemal niezmodyfikowane. Powierzchnia pokryw jest siateczkowana oraz bardzo delikatnie i bezładnie punktowana. Odnóża przedniej pary mają po tępym zębie na udach i po trzech zębach na goleniach. Szerokość goleni przednich jest u samców nieco mniejsza niż u samic. Golenie tylnej pary mają na krawędziach wierzchołkowych po dwa silne zęby. Propygidium pozbawione jest narządów strydulacyjnych.
Owady te ograniczone są w swym występowaniu do krainy orientalnej. Oba gatunki są endemitami Mjanmy.
Rodzaj obejmuje dwa opisane gatunki:

</doc>
<doc id="4831854" url="https://pl.wikipedia.org/wiki?curid=4831854" title="Paolo Gennari">
Paolo Gennari

Paolo Gennari (ur. 11 września 1908 w Piacenzy, zm. 29 stycznia 1968 tamże) – włoski wioślarz. Brązowy medalista olimpijski z Amsterdamu.
Zawody w 1928 były jego jedynymi igrzyskami olimpijskimi. Brązowy medal zdobył w czwórce bez sternika, osadę łodzi tworzyli ponadto Umberto Bonadè, Pietro Freschi i Cesare Rossi. Na mistrzostwach Europy wywalczył złoto w 1929 1930.

</doc>
<doc id="4831863" url="https://pl.wikipedia.org/wiki?curid=4831863" title="Ciecz ciężka zawiesinowa">
Ciecz ciężka zawiesinowa

Ciecz ciężka zawiesinowa – ciecz o ciężarze właściwym większym od ciężaru właściwego wody, będąca osobną grupą zawiesin stosowanych w przeróbce kopalin.
Ciecze te stosuje się do rozdziału surowców na żądane produkty: użyteczne i płonne (nieużyteczne). Ciecze ciężkie niejednorodne są mieszaniną wody z bardzo drobnymi cząstkami ciał stałych (przeważnie rud metali) nazywanych obciążnikami wody, które utrzymują się przez pewien czas w wodzie w postaci zawiesiny. Ich cechą charakterystyczną jest niejednorodne, zmienne zagęszczenie ziarn ciała stałego w różnych punktach cieczy, rosnące wraz z głębokością wskutek opadania ziarn ciała stałego.

</doc>
<doc id="4831870" url="https://pl.wikipedia.org/wiki?curid=4831870" title="Siegmund von Hausegger">
Siegmund von Hausegger

Siegmund von Hausegger (ur. 16 sierpnia 1872 w Grazu, zm. 10 października 1948 w Monachium) – austriacki kompozytor i dyrygent.
Życiorys.
Syn Friedricha von Hauseggera. Uczył się u ojca, później u Ericha Degnera i Karla Pohliga. W wieku 16 lat skomponował mszę i dyrygował jej wykonaniem, mając 18 lat wystawił w Grazu swoją pierwszą operę. Studiował na Uniwersytecie w Grazu, który ukończył w 1895 roku, następnie w latach 1895–1896 dyrygował miejscowym teatrem operowym. W latach 1899–1902 dyrygował Volk-Symphonie-Konzerte w Monachium. Od 1903 do 1906 roku dyrygent Museumskonzerte we Frankfurcie. W latach 1910–1920 dyrygował orkiestrą filharmoniczną w Hamburgu i Blüthner-Orchester w Berlinie. Od 1920 do 1934 roku dyrektor Wyższej Szkoły Muzyki i Teatru w Monachium, do 1938 roku dyrygował również koncertami organizowanymi przez Konzertverein. Doktor honoris causa uniwersytetu w Kilonii (1925).
Twórczość.
Zasłużył się przede wszystkim jako dyrygent muzyki romantycznej i postromantycznej. Jego wykonania symfonii Antona Brucknera uchodziły za wzorcowe. Jako kompozytor nie był nowatorem. Opublikował monografię "Alexander Ritter. Ein Bild seines Charakters und Schaffens" (wyd. Berlin 1907) i zbiór artykułów "Betrachtungen zur Kunst" (wyd. Lipsk 1921).
Skomponował m.in. "Dionysische Phantasie" na orkiestrę (1897), poematy symfoniczne "Barbarossa" (1900) i "Wieland der Schmied" (1904), symfonię z udziałem chóru "Natursymphonie" (1911), wariacje symfoniczne "Aufklänge" na temat pieśni dziecięcej „Schlaf, Kindchen, schlaf” (1917), "Requiem" na 8-głosowy chór mieszany (1907), "Der arme Kunrad" na 4-głosowy chór męski (1908), 50 pieśni solowych z towarzyszeniem fortepianu, "3 Gesänge nach mittelhochdeutschen Dichtungen" na głos żeński, altówkę i fortepian (1927), "2 Gesange" na tenora i orkiestrę (1902), "3 Hymnen an die Nacht" na baryton i orkiestrę (1902), "2 Gesange" na tenora i orkiestrę (1908), opery "Helfried" (wyst. Graz 1890) i "Zinnober" do libretta według opowiadania E.T.A. Hoffmanna (wyst. Monachium 1898).

</doc>
<doc id="4831873" url="https://pl.wikipedia.org/wiki?curid=4831873" title="Sieć Badawcza Łukasiewicz – Instytut Obróbki Plastycznej">
Sieć Badawcza Łukasiewicz – Instytut Obróbki Plastycznej

Sieć Badawcza Łukasiewicz – Instytut Obróbki Plastycznej jest jednostką naukową, w której prowadzone są prace i badania w zakresie technologii oraz konstrukcji maszyn, urządzeń i narzędzi do pozahutniczej obróbki plastycznej. Od 1 kwietnia 2019 roku należy do Sieci Badawczej Łukasiewicz.
Działalność Instytutu Sieci.
Przedmiotem działalności Instytutu są badania naukowe i prace rozwojowe w dziedzinie nauk technicznych, w takich dyscyplinach jak budowa i eksploatacja maszyn, inżynieria materiałowa, mechanika, automatyka i robotyka, biotechnologia, biocybernetyka i inżynieria biomedyczna oraz wdrażanie otrzymanych wyników do praktyki przemysłowej.
W Instytucie od 1999 r. działa System Zarządzania Jakością zgodny z normą ISO 9001:2015, certyfikowany przez Lloyd’s Register Quality Assurance (nr Certyfikatu Zatwierdzenia: 10266404). 
Na potencjał Instytutu składają się nowoczesne laboratoria, gniazda i stanowiska badawcze umożliwiające prowadzenie badań w ramach prac naukowych, badawczo-rozwojowych, wdrożeniowych oraz projektów krajowych i międzynarodowych.
Zakład Badania Metali prowadzi badania wyrobów i materiałów metalowych, a jego profil działalności obejmuje zagadnienia z zakresu inżynierii materiałowej, dotyczące określania stanu strukturalnego oraz właściwości mechanicznych metali i wyrobów metalowych. Od 1997 roku Zakład Badania Metali jest akredytowanym laboratorium badawczym (certyfikat akredytacji AB 105), posiadającym System Zarządzania po przejściu procesu akredytacji zgodnie z wymogami normy PN-EN ISO 17025:2018-02 – Ogólne wymagania dotyczące kompetencji laboratoriów badawczych i wzorcujących.
Laboratorium Inżynierii Powierzchni i Tribologii zajmuje się niekonwencjonalnymi badaniami tribologicznymi materiałów wykorzystywanych w budowie maszyn oraz materiałów biozgodnych przeznaczonych na elementy endoprotez. Wyposażenie laboratorium stanowią m.in. testery tribologiczne oraz symulatory ruchu układu kostno-stawowego człowieka. Laboratorium posiada też przyrządy do pomiarów twardości i mikrotwardości w podwyższonej temperaturze, przyrządy do ściskania i wyznaczania krzywych umocnienia dla próbek o niewielkich wymiarach, prototypowe stanowisko badawcze do wytwarzania mikro- i nanoproszków smarów stałych oraz innowacyjne stanowisko do modyfikacji warstwy wierzchniej nanoproszkami.
Pracownia Kształtowania Proszków Spiekanych realizuje prace badawczo-rozwojowe i wdrożeniowe z zakresu wytwarzania wyrobów metodą metalurgii proszków, w połączeniu z obróbką plastyczną, obróbką cieplną i cieplno-chemiczną. Badania w głównej mierze dotyczą doboru mieszanki materiału proszkowego, opracowania technologii kształtowania i spiekania części, modyfikacji warstwy wierzchniej, celem zapewnienia wyrobom pożądanych własności mechanicznych i eksploatacyjnych.
W Instytucie realizowane są prace naukowo-badawcze dotyczące wytwarzania zaawansowanych materiałów metodą SPS. Ponadto rozwijana jest konwencjonalna technologia metalurgii proszków. W ten sposób wykonywane są wyroby z proszków na bazie żelaza do zastosowań w wielu obszarach gospodarki.
Laboratorium Technik Wytwarzania prowadzi badania nad technologiami i maszynami do kształtowania objętościowego oraz urządzeń mechanizujących i automatyzujących procesy produkcyjne.
Laboratorium Obróbki Mechanicznej, przy współpracy z innymi działami Instytutu, porusza zagadnienia związane z wpływem strategii oraz parametrów procesu obróbki elektroerozyjnej na własności mechaniczne i dokładność wymiarowo-kształtową narzędzi kuźniczych.
Laboratorium Metrologiczne Instytutu dokonuje pomiarów długości oraz kąta w oparciu o nowoczesne narzędzia i systemy pomiarowe na wysokiej klasy sprzęcie pomiarowym.
Instytut prowadzi również prace badawcze i wdrożeniowe w zakresie technologii wyrobów oraz konstrukcji maszyn i urządzeń do obróbki plastycznej blach (wyoblanie i zgniatanie obrotowe). Ponadto prowadzone są liczne prace badawcze procesów zgniatania obrotowego m.in. wyrobów z miedzi.
Zakłady badawcze.
W swojej strukturze organizacyjnej Instytut posiada następujące zakłady badawcze:
Osiągnięcia.
Dorobek Instytutu to liczne certyfikaty, patenty, wdrożenia oraz nagrody, w tym:
2013
2014
2015
2016
2018
2019

</doc>
<doc id="4831876" url="https://pl.wikipedia.org/wiki?curid=4831876" title="Jakob Wegelius">
Jakob Wegelius

Jakob Wegelius (ur. 1966 w Göteborgu) – szwedzki autor i ilustrator książek dla dzieci.
W Polsce nakładem Wydawnictwa Zakamarki w 2015 roku ukazały się jego książki autorskie w tłumaczeniu Agnieszki Stróżyk:

</doc>
<doc id="4831881" url="https://pl.wikipedia.org/wiki?curid=4831881" title="Gottlob Ludwig Rabenhorst">
Gottlob Ludwig Rabenhorst

Gottlob Ludwig Rabenhorst (ur. 22 marca 1806 w Treuenbrietzen, zm. 24 kwietnia 1881 w Miśni) – niemiecki farmaceuta, botanik i mykolog.
Życiorys.
W latach 1822–1830 uczył się w Bad Belzig i w Berlinie. W 1831 r. ożenił się. Do 1840 r. pracował jako farmaceuta w Luckau. Od 1840 r. mieszkał w Dreźnie. W 1841 roku uzyskał doktorat na Uniwersytecie w Jenie. W 1875 r. przeprowadził się do pobliskiej Miśni, gdzie zmarł kilka lat później.
Praca naukowa.
Znany jest ze swoich badań flory roślin zarodnikowych Europy Środkowej. Najbardziej znanym jego dziełem jest "Kryptogamen-Flora von Deutschland dr. L. Rabenhorsta, Oesterreich und der Schweiz". Był jednym z bardziej znanych niemieckich mykologów. W latach 1852–1878 redagował czasopismo naukowe "Hedwigia". Wraz z Alexandrem Braunem (1805–1877) i Ernstem Stizenbergerem (1827–1895) był redaktorem zbioru eksykatów "Die Characeen Europas".
Opisał nowe taksony roślin i grzybów. W ich naukowych nazwach dodawany jest skrót jego nazwiska Rabenh.

</doc>
<doc id="4831900" url="https://pl.wikipedia.org/wiki?curid=4831900" title="Partia Pokoju i Wolności">
Partia Pokoju i Wolności

Partia Pokoju i Wolności (ang. "Peace and Freedom Party", PFP) – amerykańska lewicowa partia polityczna działająca w ponad tuzinie stanów, w tym w Kalifornii, Kolorado, Florydzie, Hawajach, Indianie i Utah, jednak poza Kalifornią nie uczestniczy w wyborach.
Opis.
Pierwsi kandydaci Peace and Freedom pojawili się podczas wyborów w 1966 w Nowym Jorku. Partia Pokoju i Wolności w Kalifornii została zorganizowana na początku 1967.
Partia Pokoju i Wolności pojawiła się w innych stanach jako antywojenna i pro-obywatelska organizacja przeciwna wojnie w Wietnamie i wspierająca walkę o prawa czarnej ludności. Opowiadała się również za organizowaniem robotników rolnych, walką o prawa kobiet i ruchy na rzecz praw osób LGBT. Kandydatami na prezydenta partii byli Leonard Peltier w 2004, Ralph Nader w 2008, Roseanne Barr w 2012 i Gloria La Riva w 2016 i 2020.
Ideologia.
Według strony internetowej partia „jest zaangażowana w feminizm, socjalizm, demokrację, ekologię i równość rasową”, opowiadając się za „budowaniem masowej partii socjalistycznej w całym kraju”. Jest silnym zwolennikiem ochrony środowiska, praw tubylczych, praw mniejszości seksualnych, finansowanej przez rząd opieki zdrowotnej, prawa kobiety do aborcji, edukacji publicznej, dotowanych mieszkań i gospodarki socjalistycznej.

</doc>
<doc id="4831901" url="https://pl.wikipedia.org/wiki?curid=4831901" title="Pałac Pod Blachą w Warszawie">
Pałac Pod Blachą w Warszawie



</doc>
<doc id="4831903" url="https://pl.wikipedia.org/wiki?curid=4831903" title="Politechnika Turyńska">
Politechnika Turyńska

Politechnika Turyńska () – włoska publiczna uczelnia wyższa.
Historia.
Politechnika Turyńska została założona w 1906 roku, ale nawiązuje do tradycji Technicznej Szkoły Inżynierskiej "Scuola di Applicazione per gli Ingegneri", funkcjonującej w Turynie od 1859 roku. Techniczna Szkoła Inżynierska została założona na mocy tzw. "prawa Casatiego" (od nazwiska Gabrio Casatiego), definiującego wówczas szkolnictwo. Nowo utworzona uczelnia otrzymała rezydencję Castello del Valentino jako swoją siedzibę. W 1906 roku na bazie uczelni została ustanowiona Królewska Politechnika Turyńska ("Regio Politecnico di Torino"). Z przymiotnika "Królewska" zrezygnowano po ustanowieniu Republiki po II wojnie światowej. 
W 1958 roku otwarto nowy kompleks budynków akademickich przy ulicy Corso Duca degli Abruzzi . 
Struktura organizacyjna.
W skład uczelni wchodzą następujące jednostki organizacyjne:

</doc>
<doc id="4831904" url="https://pl.wikipedia.org/wiki?curid=4831904" title="Cesare Rossi (wioślarz)">
Cesare Rossi (wioślarz)

Cesare Rossi (ur. 10 listopada 1904, zm. 11 stycznia 1952) – włoski wioślarz. Brązowy medalista olimpijski z Amsterdamu.
Zawody w 1928 były jego jedynymi igrzyskami olimpijskimi. Brązowy medal zdobył w czwórce bez sternika, osadę łodzi tworzyli ponadto Umberto Bonadè, Pietro Freschi i Paolo Gennari. Na mistrzostwach Europy wywalczył złoto w 1929 i 1930.

</doc>
<doc id="4831905" url="https://pl.wikipedia.org/wiki?curid=4831905" title="Politecnico di Torino">
Politecnico di Torino



</doc>
<doc id="4831907" url="https://pl.wikipedia.org/wiki?curid=4831907" title="Mårten Sandén">
Mårten Sandén

Mårten Sandén (ur. 1962 w Sztokholmie) – szwedzki autor książek dla dzieci.
W Polsce nakładem Wydawnictwa Zakamarki w 2016 roku ukazała się jego książka "Święta dzieci z dachów" (tyt. oryg. "Skorstensjul", 2015) z ilustracjami Liny Bodén i w tłumaczeniu Agnieszki Stróżyk.

</doc>
<doc id="4831908" url="https://pl.wikipedia.org/wiki?curid=4831908" title="Politechnika w Turynie">
Politechnika w Turynie



</doc>
<doc id="4831910" url="https://pl.wikipedia.org/wiki?curid=4831910" title="Języki Zatoki Geelvink">
Języki Zatoki Geelvink



</doc>
<doc id="4831911" url="https://pl.wikipedia.org/wiki?curid=4831911" title="Gottlob Rabenhorst">
Gottlob Rabenhorst



</doc>
<doc id="4831912" url="https://pl.wikipedia.org/wiki?curid=4831912" title="Rolf Johannesson">
Rolf Johannesson

Rolf Johannesson (ur. 22 lipca 1900, zm. 6 grudnia 1989) – niemiecki wojskowy, kontradmirał Kriegsmarine i Bundesmarine. Do Bundesmarine dołączył w 1957, na emeryturę odszedł 4 lata później.

</doc>
<doc id="4831937" url="https://pl.wikipedia.org/wiki?curid=4831937" title="Socjalistyczna Partia Robotnicza">
Socjalistyczna Partia Robotnicza

Socjalistyczna Partia Robotnicza (ang. "Socialist Workers Party", SWP) – amerykańska komunistyczna partia polityczna. Pierwotnie grupa w ramach Partii Komunistycznej Stanów Zjednoczonych wspierająca Lwa Trockiego i sprzeciwiająca się polityce Józefa Stalina. Od momentu rewolucji kubańskiej ugrupowanie wyraża zdecydowane poparcie dla rządów kubańskich. Partia kładzie nacisk na „solidarność” w celu pomocy strajkom. 
SWP publikuje tygodnik The Militant, którego początki sięgają 1928. Prowadzi także wydawnictwo Pathfinder Press. 

</doc>
<doc id="4831942" url="https://pl.wikipedia.org/wiki?curid=4831942" title="Aladár Scherffel">
Aladár Scherffel

Aladár Scherffel (ur. 19 stycznia 1865 w Nowej Wsi Spiskiej, zm. 1 czerwca 1939 w Tihany) – węgierski botanik i mykolog.
Życiorys.
Urodził się w cesarstwie austro-węgierskim we wsi Igló (obecnie jest to Nowa Wieś Spiska na Słowacji). Studiował na uniwersytecie w Budapeszcie, Uniwersytecie w Grazu i Uniwersytecie w Innsbrucku. W 1922 r. rozpoczął pracę naukową i dydaktyczną na Uniwersytecie Segedyńskim. W 1932 r. otrzymał tytuł profesora nadzwyczajnego tytularnego. Od 1928 r. aż do śmierci pracował w Tihany Biological Institute, gdzie był również bibliotekarzem.
Praca naukowa.
W pracy naukowej skupiał się na badaniu mikroorganizmów, głównie glonów i grzybów. Dużo jego prac związanych było z Tatrami. Na początku XX w. odegrał ważną rolę w badaniu tatrzańskich glonów, m.in. glonów naśnieżnych powodujących kolorowe zabarwienia płatów śniegu. Jego badania nad tymi glonami stanowią pośrednie stadium między pionierskimi badaniami Józefa Rostafińskiego w 1880, a badaniami Istvána Győrffyego i Erzsébet Kol w okresie międzywojennym.
Opisał nowe taksony roślin i grzybów. W ich naukowych nazwach dodawany jest skrót jego nazwiska Scherff.

</doc>
<doc id="4831945" url="https://pl.wikipedia.org/wiki?curid=4831945" title="Szymon Kobecki (1865-1933)">
Szymon Kobecki (1865-1933)



</doc>
<doc id="4831957" url="https://pl.wikipedia.org/wiki?curid=4831957" title="Helena Stachová">
Helena Stachová

Helena Stachová, z domu Teigová (ur. 26 maja 1931 w Pradze) – czeska tłumaczka polskiej literatury. Jej matką była Helena Teigová, także tłumaczka, ojcem - profesor matematyki i fizyki Karel Teige. Jako tłumaczka, używała nazwisk: Helena Teigová ml., Lenka Teigová, Helena Teigová-Stachová i Lenka Stachová.
Ukończyła polonistykę na Uniwersytecie Karola w Pradze. Polską prozę zaczęła tłumaczyć już w czasie studiów. W związku z polskim „Procesem Taterników” sądzona w 1970 w czeskim procesie za współpracę z „Kulturą” paryską.
Przetłumaczyła m.in. książki Zofii Bystrzyckiej ("Kontuzja"), Witolda Gombrowicza ("Bakakaj", "Dziennik", "Ferdydurke", "Pornografia"), Józefa Hena ("Ja, Michał z Montaigne"), Gustawa Herlinga-Grudzińskiego ("Inny świat"), Tadeusza Konwickiego ("Kronika wypadków miłosnych"), Jerzego Krzysztonia ("Obłęd"), Stanisława Lema ("Opowieści o pilocie Pirxie", "Dzienniki gwiazdowe 2"), Antoniego Libery ("Madame"), Czesława Miłosza ("Rodzinna Europa"), Bolesława Prusa ("Faraon"; wspólnie z Heleną Teigovą), Janusza Przymanowskiego ("Czterej pancerni i pies"), Mariusza Szczygła ("Gottland", "Láska nebeská" i "Zrób sobie raj", w której występuje), Władysława Szpilmana ("Pianista"), Lucjana Wolanowskiego ("Lądy i ludy") i wiele innych.
Otrzymała nagrody: Stowarzyszenia Autorów ZAiKS, Polskiego PEN Clubu, „Kultury” paryskiej im. Konstantego Aleksandra Jeleńskiego, dwukrotnie nagrodę czeskiego Zrzeszenia Tłumaczy, Krzyż Komandorski Orderu Zasługi Rzeczypospolitej Polskiej (1999).
Mieszka w Pradze.

</doc>
<doc id="4831960" url="https://pl.wikipedia.org/wiki?curid=4831960" title="Jürgen Brocke">
Jürgen Brocke

Jürgen Brocke (ur. 4 lutego 1922 w Bad Harzburg, zm. 15 września 1942 w Woroneżu) – niemiecki pilot myśliwski, as Luftwaffe; służył podczas II wojny światowej. Brocke przypisywał sobie 42 zwycięstwa odniesione w 150 misjach. Został zestrzelony 15 września 1942. Odznaczony pośmiertnie Krzyżem Niemieckim w Złocie (8 października 1942) oraz Krzyżem Rycerskim Krzyża Żelaznego (9 grudnia 1942). 

</doc>
<doc id="4831969" url="https://pl.wikipedia.org/wiki?curid=4831969" title="Koszykówka na igrzyskach azjatyckich">
Koszykówka na igrzyskach azjatyckich

Koszykówka na igrzyskach azjatyckich – turniej koszykarski rozgrywany w ramach igrzysk azjatyckich od 1951. Rozgrywki te pełniły funkcję mistrzostw Azji, zanim w 1960 nie stworzono Pucharu Azji FIBA.

</doc>
<doc id="4831978" url="https://pl.wikipedia.org/wiki?curid=4831978" title="NCT 127">
NCT 127

NCT 127 (hangul: 엔시티 127 "ensiti il-i-chil") – druga oficjalna podgrupa południowokoreańskiego boysbandu NCT. Została założona przez SM Entertainment w 2016 roku. Ich nazwa to połączenie akronimu „NCT” oraz liczby „127” reprezentującej współrzędną długości geograficznej miasta Seulu. Podczas gdy ich dyskografia jest głównie hip-hopowa i zdominowana przez R&amp;B, zespół łączy również inne gatunki, takie jak pop, house, trap i synth-pop, wykonując swoją muzykę w języku koreańskim, angielskim i japońskim. Zadebiutowali 10 lipca 2016 roku w siedmioosobowym składzie: Taeil, Taeyong, Yuta, Jaehyun, Winwin, Mark i Haechan, wydając minialbum "NCT #127", który odniósł komercyjny sukces i zdobył kilka nominacji oraz nagrody dla najlepszej nowej grupy podczas kilku ceremonii muzycznych w Korei Południowej w 2016 roku. Członkowie Doyoung i Johnny dołączyli do podgrupy w grudniu 2016 roku, przed wydaniem kolejnego minialbumu "Limitless" w 2017 roku. Jungwoo został dziesiątym członkiem we wrześniu 2018 roku, przed wydaniem pierwszego pełnego albumu "Regular-Irregular" w październiku 2018 roku. Dziesięcioosobowa podgrupa jest pierwszą stałą podjednostką NCT.
Powstanie.
W styczniu 2016 roku założyciel SM Entertainment – Lee Soo-man wygłosił prezentację w SM Coex Artium zatytułowaną „SMTOWN: New Culture Technology 2016”. Planem wytwórni był debiut nowego boysbandu z „nieograniczoną” liczbą członków w ramach grupy, w zgodzie ze strategią „treści kulturowych”. Ponadto grupa miałaby dzielić się na „podjednostki”, składające się z różnych członków z wybranych miast na całym świecie. Nazwa grupy została ujawniona jako NCT, skrót od tytułu prezentacji. Tym samym NCT jako całość została jest pierwszą grupą idoli SM Entertainment od prawie dwóch lat (od debiutu Red Velvet w sierpniu 2014 roku). Założyciel ogłosił także plan debiutu pierwszej podgrupy NCT w pierwszej połowie 2016 roku, w Seulu i Tokio, z kolejną podgrupą z siedzibą w głównych miastach Chin w drugiej połowie, a kolejne w Azji Południowo-Wschodniej i Ameryce Łacińskiej. 1 lipca 2016 roku ogłoszono, że drugą podgrupą będzie NCT 127 – wielonarodowa grupa z siedzibą w Seulu, która będzie aktywnie promować się w Korei Południowej.

</doc>
<doc id="4831982" url="https://pl.wikipedia.org/wiki?curid=4831982" title="Paolo Nicolai">
Paolo Nicolai

Paolo Nicolai (ur. 6 sierpnia 1988 w Ortonie) – włoski siatkarz plażowy, medalista igrzysk olimpijskich i mistrzostw Europy.
Życiorys.
W Nicolai w początkach swojej kariery grał w parze z Francesco Giontellą. W 2006 Włosi zajęli 2. miejsce na mistrzostwach świata U-19 odbywających się na Bermudach. W 2007 zdobyli złoto na mistrzostwach świata U-21 w Modenie i brąz podczas mistrzostw Europy U-20 w Scheveningen. W 2008 w Brighton po raz drugi zostali mistrzami świata U-21. W 2010 z Paolo Ingrosso zajął 3. miejsce w mistrzostwach Europy U-23 w Kos. Następnie grał razem z Daniele Lupo. Razem z mim zdobył trzy złote medale mistrzostw Europy – w 2014 w Cagliari, 2016 w Biel/Bienne i 2017 w Jurmale.
Na igrzyskach olimpijskich wystawił dwukrotnie, w obu przypadkach z Lupo. Na igrzyskach 2012 w Londynie reprezentanci Włoch dotarli poprzez baraże do ćwierćfinału, gdzie zostali przez holenderską parę Nummerdor/Schuil. Podczas 2016 odbywających się w Rio de Janeiro zdobyli srebrny medal po porażce we finale z Brazylijczykami Alisonem Ceruttim i Bruno Oscarem Schmidtem.
W World Tour zadebiutował w 2008. Pierwsze turniejowe podium tych rozgrywek osiągnął w 2012, a pierwsze zwycięstwo w 2014 w Fuzhou z Lupo.

</doc>
<doc id="4831988" url="https://pl.wikipedia.org/wiki?curid=4831988" title="LORRI">
LORRI

Long Range Reconnaissance Imager (LORRI) – teleskop na pokładzie statku kosmicznego "New Horizons" do wykonywania zdjęć w wysokiej rozdzielczości. Podczas przelotu obok Jowisza, LORRI sfotografował gazowego olbrzyma oraz i jego księżyce, a następnie wykonał zdjęcia Plutona i jego księżyców. LORRI jest teleskopem zwierciadlanym Ritcheya-Chrétiena. Średnica zwierciadła głównego wynosi 20,8 cm. Zdjęcia są robione za pomocą matrycy CCD przechwytującej dane o rozdzielczości 1024 × 1024 pikseli. Jest teleskopowym obrazem panchromatycznym umieszczonym na pokładzie "New Horizons" i jest jednym z siedmiu głównych instrumentów naukowych tej sondy. Nie ma żadnych ruchomych części, zatem nakierowywanie teleskopu na konkretny obiekt następuje przez zmianę pozycji całej sondy. Ma wąskie pole widzenia, poniżej 1/3 stopnia.
Operacje.
LORRI zastosowano do obliczenia albedo dla Plutona i Charona. Przyrząd ten służy również do nawigacji, szczególnie w celu dokładniejszego określenia położenia celu obok którego ma nastąpić przelot sondy. W 2018 sonda "New Horizons" wykorzystała dane nawigacyjne LORRI do planowanego przelotu obok planetoidy Arrokoth w ciągu kilku miesięcy.
Podczas lotu w stronę Jowisza dane LORRI wykorzystano również do ustalenia wartości dla kosmicznego tła optycznego jako alternatywy dla innych metod. Gdy sonda była w pobliżu gazowego olbrzyma, LORRI wykorzystano do szeroko zakrojonej kampanii obserwacyjnej atmosfery, pierścieni i księżyców Jowisza.
29 sierpnia 2006 osłona LORRI została zdjęta i teleskop miał swoje pierwsze światło – wykonano wówczas zdjęcie w rejonie galaktyki Messier 7 (znanej jako Gromada Ptolemeusza). W następnym roku, kiedy sonda przeleciała obok Jowisza w celu uzyskania asysty grawitacyjnej, wykorzystano LORRI do zrobienia zdjęć Jowisza i jego księżyców. Przyrząd ten sfotografował także system Jowisza w 2010, w ramach corocznych testów potwierdzających działanie LORRI, robiąc zdjęcia z odległości około 16 AU.
W 2015 LORRI wykorzystano do zobrazowania Plutona przed i podczas przelotu. W grudniu 2017 roku, przyrząd wykonał zdjęcie, znajdujące się w większej odległości od Ziemi niż sonda "Voyager 1", w chwili wykonania słynnego zdjęcia "Pale Blue Dot" (LORRI wykonał zdjęcie gromady NGC 3532.) Zdjęcie tej gromady, wykonane w maju 1990 r. było także pierwszym światłem kamery WFPC na pokładzie Kosmicznego Teleskopu Hubble’a.
W sierpniu 2018 LORRI był w stanie wykryć planetoidę Arrokoth w odległości około 161 mln kilometrów.
Obszerny zestaw zdjęć Arrokotha wykonanych w okresie od sierpnia do grudnia 2018 był analizowany przez kilkunastoosobowy zespół ds. obserwacji zagrożeń New Horizons. Po kilku tygodniach prac nad poszukiwaniem pierścieni, małych księżyców i innych potencjalnych zagrożeń wokół Arrokotha zespół wyraził zgodę aby statek kosmiczny mógł przelecieć w odległości 3500 km od tej planetoidy.
W nocy 24 grudnia 2018 LORRI został użyty do zrobienia zdjęć rozpoznawczych Arrokotha w odległości 10 mln kilometrów. Wykonano trzy zdjęcia, każde z półsekundowym czasem ekspozycji, w rozdzielczości 1024 × 1024 pikseli.
Dane techniczne.
LORRI może wykonywać czarno-białe zdjęcia celów astronomicznych.
Zwierciadło wykonane jest z węgliku krzemu, który pomógł w spełnieniu wymagań termicznych projektu.
Detektor jest cienkim, podświetlanym od tyłu urządzeniem sprzężonym z ładunkiem i rejestruje 1024 × 1024 pikseli przy różnych ustawieniach ekspozycji. LORRI może robić jedno zdjęcie na sekundę i przechowywać je cyfrowo jako obraz 12-bitowy, z kompresją bezstratną lub stratną. (Zob. Kompresja danych)
LORRI zawiera soczewkę spłaszczającą pole z trzema elementami.
Zaprojektowano ją w taki sposób, aby mogła robić zdjęcia przy bardzo niskim poziomie światła, jaki jest w pobliżu Plutona (ok. 1/900 poziomu natężenia światła na Ziemi). Na potrzeby przelotu obok Arrokotha zwiększono najdłuższy czas naświetlania, który w przypadku przelotu obok Plutona wynosił dziesięć sekund. Zostało to wykonane przez zespół po przelocie sondy obok Plutona, aby wspierać robienie zdjęć w jeszcze niższych poziomach oświetlenia.
Po zakończeniu misji badań Plutona możliwe było ustawienie czasów ekspozycji wynoszących co najmniej 30 sekund, co było również przydatne do robienia zdjęć zwiadowczych i umożliwiania obrazowania obiektów o jasności do 21 mag.
LORRI jest ustawiany przez zmianę pozycji całego statku kosmicznego, co ogranicza czas ekspozycji. Statek kosmiczny jest stabilizowany przez silniki korygujące kurs.
System Jowisza.
Podczas przelotu obok Jowisza, w lutym 2007, zaobserwowano układ Jowisza za pomocą LORRI i innych instrumentów.
Zdjęcia księżyców galileuszowych:
Pluton.
Dzięki mocy teleskopu LORRI był w stanie uchwycić obrazy Plutona i jego księżyców, oferując bliższe widoki w miarę zbliżania się statku kosmicznego do tej planety karłowatej.
15810 Arawn.
W 2016 sonda "New Horizons" zaobserwowała obiekt pasa Kuipera, 15810 Arawn (zob. zdjęcie poniżej).
Najdokładniejsze zdjęcia Plutona.
Ponieważ LORRI miał największe powiększenie instrumentów, uchwycił najbliższe widoki terenu Plutona podczas przelotu.

</doc>
<doc id="4832016" url="https://pl.wikipedia.org/wiki?curid=4832016" title="Centrum Sportowo-Rekreacyjne przy ul. Przy Skarpie w Toruniu">
Centrum Sportowo-Rekreacyjne przy ul. Przy Skarpie w Toruniu

Centrum Sportowo-Rekreacyjne przy ul. Przy Skarpie w Toruniu – kompleks obiektów sportowo- rekreacyjnych, którego operatorem jest Miejski Ośrodek Sportu i Rekreacji w Toruniu.
Lokalizacja.
Centrum znajduje się we wschodniej części miasta, na granicy dwóch dzielnic: Na Skarpie i Winnicy, przy ul. Przy Skarpie 4, w sąsiedztwie Fortu I Twierdzy Toruń oraz kościoła ojców paulinów.
Historia.
Pierwszym obiektem sportowym na niezagospodarowanym tzw. przedpolu bojowym Fortu I Twierdzy Toruń były korty tenisowe, otwarte w 2010 roku. Latem 2011 roku uruchomiono tu baseny letnie, a rok później także sezonowe lodowisko, boisko do siatkówki plażowej oraz boisko „Orlik”. W 2013 roku centrum wzbogaciło się o halę tenisową, którą otwarto podczas 20. edycji Międzynarodowego Turnieju Tenisowego Kobiet - Bella Cup. 
W 2015 roku kompleks uzupełniono jeszcze o pełnowymiarowe boisko piłkarskie, które pod koniec 2020 roku zostanie zadaszone w ramach "Programu pilotażowego dotyczącego budowy boisk piłkarskich z zadaszeniami lub samych zadaszeń".

</doc>
<doc id="4832020" url="https://pl.wikipedia.org/wiki?curid=4832020" title="Serge Bloch">
Serge Bloch

Serge Bloch (ur. 18 czerwca 1956 w Colmar) – francuski ilustrator i autor książek dla dzieci.
Książki autorskie Serge'a Blocha, które ukazały się w Polsce:
Książki z ilustracjami Serge'a Blocha, które ukazały się w Polsce:

</doc>
<doc id="4832021" url="https://pl.wikipedia.org/wiki?curid=4832021" title="Daniele Lupo">
Daniele Lupo

Daniele Lupo (ur. 6 maja 1991 w Rzymie) – włoski siatkarz plażowy, medalista igrzysk olimpijskich i mistrzostw Europy.
Życiorys.
Lupo największe sukcesy w siatkówce plażowej odnosił w parze z Paolo Nicolai. Razem z mim zdobył trzy złote medale mistrzostw Europy – w 2014 w Cagliari, 2016 w Biel/Bienne i 2017 w Jurmale.
Na igrzyskach olimpijskich wystawił dwukrotnie, w obu przypadkach z Nicolai. Na igrzyskach 2012 w Londynie Włosi dotarli poprzez baraże do ćwierćfinału, gdzie zostali przez holenderską parę Nummerdor/Schuil. Podczas 2016 odbywających się w Rio de Janeiro zdobyli srebrny medal po porażce we finale z Brazylijczykami Alisonem Ceruttim i Bruno Oscarem Schmidtem. Był chorążym reprezentacji Włoch podczas ceremonii zamknięcia igrzysk.
W World Tour zadebiutował w 2010. Pierwsze turniejowe podium tych rozgrywek osiągnął w 2012, a pierwsze zwycięstwo w 2014 w Fuzhou z Nicolai.
Jego matka pochodzi z Kazachstanu.

</doc>
<doc id="4832026" url="https://pl.wikipedia.org/wiki?curid=4832026" title="Estera Wodnarowa">
Estera Wodnarowa



</doc>
<doc id="4832029" url="https://pl.wikipedia.org/wiki?curid=4832029" title="Buick Velite 7">
Buick Velite 7

Buick Velite 7 – elektryczny samochód osobowy typu crossover klasy miejskiej produkowany pod amerykańską marką Buick od 2020 roku.
Historia i opis modelu.
Po trwających od roku zapowiedziach, w połowie czerwca 2020 roku chiński oddział Buicka przedstawił pierwsze oficjalne zdjęcia oraz informacje na temat swojego drugiego w historii samochodu elektrycznego zbudowanego od podstaw dla tego źródła napędu.
Samochód otrzymał nazwę Velite 7 i jest miejskim crossoverem. Samochód utrzymano w stylistyce kompatybilnej z wyglądem innych nowych modeli chińskiego oddziału Buicka, wyróżniając się owalnymi klamkami, wąskimi oraz strzelistymi reflektorami i wielokształtną sylwetką nadwozia.
Sprzedaż.
Pojazd został skonstruowany wyłącznie z myślą o lokalnym rynku chińskim, gdzie jest produkowany przez joint-venture SAIC-GM, trafiając do sprzedaży w drugiej połowie 2020 roku. Buick Velite 7 posłużył także jako baza dla zbudowanego z myślą o Stanach Zjednoczonych modelu Chevroleta, crossovera Bolt EUV, który przyjął postać bliźniaczego modelu z inną stylizacją przedniej i tylnej części nadwozia, a także kokpitu.
Dane techniczne.
Velite 7 jest napędzany układem elektrycznym o mocy 174 KM z baterią o pojemności 55,6 kWh, oferującym zasięg, który wstępnie może oferować 500 kilometrów dystansu na jednym ładowaniu według chińskiej procedury pomiarowej NEDC. Prędkość maksymalna pojazdu wynosi 145 km/h, z kolei maksymalny moment obrotowy został określony na 360 Nm. Zakres temperatur, w których układ napędowy może działać, wynosi od -25 do +55 stopni Celsjusza.

</doc>
<doc id="4832038" url="https://pl.wikipedia.org/wiki?curid=4832038" title="Zespół Szkół w Rudzie Różanieckiej">
Zespół Szkół w Rudzie Różanieckiej

Zespół Szkół w Rudzie Różanieckiej – szkoła podstawowa im. Kpt. Władysława Ważnego ps. „Tygrys” i Przedszkole Samorządowe.
Historia.
Początki szkolnictwa w Rudzie Różanieckiej na podstawie tradycji są datowane na ok. przed 1853 rokiem (nauczycielami byli Maria Żółkiewska i Antoni Żółkiewski). Szkoła była drewniana; w 1904 roku podjęto decyzję o budowie murowanej szkoły.
Pierwsza wzmianka o szkole w Rudzie Różanieckiej jest w szematyzmach Galicji z 1875 roku, które zanotowały, że nauczycielem był Władysław Olaniecki. Szkoły wiejskie były tylko męskie, a od 1890 roku były „mieszane” – koedukacyjne. Szkoła w Rudzie Różanieckiej początkowo była filialna, a od 1877 roku była jednoklasowa. Od 1906 roku szkoła była 2-klasowa. Od 1903 roku szkoła posiadała nauczycieli pomocniczych, którymi byli: Paulina Gieradówna (1903–1909) i Paulina Garda (1909–1914?).
Po II wojnie światowej szkoła była 7-letnia i mieściła się budynku starej szkoły i w tzw. „Bojkówce”. Nauczycielami byli: Jan Diaczyszyn (kierownik), Janina Diaczyszyna i Jadwiga Żdan. W 1950 roku w szkole założono Towarzystwo Przyjaźni Polsko-Radzieckiej. W 1964 roku szkoła stała się 8-klasowa, a 30 sierpnia 1964 roku oddano do użytku rozbudowaną część szkoły. 18 maja 1966 roku szkole nadano jako patrona imię kpt. Władysława Ważnego ps. Tygrys.
W 1999 roku na mocy reformy oświaty zorganizowano 6-letnią szkołę podstawową i 3-letnie gimnazjum. 18 września 2002 roku szkoła otrzymała sztandar. 17 sierpnia 2004 roku decyzją Rady Miejskiej w Narolu, utworzono Zespół Szkół. W 2004 roku szkoła otrzymała od Prezydenta RP Aleksandra Kwaśniewskiego pracownię komputerową. W 2004 roku rozpoczęto budowę sali gimnastycznej z łącznikiem i trzema salami lekcyjnymi, które oddano do użytku 24 października 2006 roku. W 2017 roku na mocy reformy oświaty przywrócono 8-letnią szkołę podstawową.

</doc>
<doc id="4832044" url="https://pl.wikipedia.org/wiki?curid=4832044" title="30 Pułk Piechoty (USA)">
30 Pułk Piechoty (USA)

30 pułk piechoty () – pułk piechoty armii Stanów Zjednoczonych.
Historia.
30 pułk piechoty został utworzony latem 1813 roku, był zaangażowany w prawie każdą akcję wojskową podejmowaną przez Stany Zjednoczone, z wyjątkiem wojny meksykańskiej. Tymczasowo jako 12 regularny pułk piechoty wyznaczony został przez prezydenta Lincolna do udziału w amerykańskiej wojnie domowej i uczestniczył w bitwach nad Bull Run, nad Antietam, pod Chancellorsville i pod Gettysburgiem. Pod koniec wojny secesyjnej został dezaktywowany. Ponownie zorganizowany pomiędzy 12 lutego a 19 sierpnia 1901 w Fort Logan w Kolorado i w Presidio of San Francisco w Kalifornii, aktywowany i przerzucony na Filipiny do udziału w powstaniu filipińskim. Niestety zanim pułk dotarł na Filipiny wojna dobiegła końca. Zamiast powrotu do Stanów Zjednoczonych jednostka została zmuszona do budowy dróg serwisowych w południowej części Mindanao. Pułk pozostał w służbie na Filipinach aż do powrotu do kraju w 1909 roku.
Jako część amerykańskich sił ekspedycyjnych pułk został ponownie zmobilizowany do służby podczas pierwszej wojny światowej i wraz z 38 pułkiem piechoty dołączył do 6 Brygady Piechoty 3 Dywizji. Jednostki wzięły udział w bitwie nad Marną i miały kluczowe znaczenie w zdobyciu przezwiska 3 Dywizji Piechoty „Rock of the Marne”. Po zakończeniu działań wojennych w 1918 roku 30 pułk powrócił do Presidio in San Francisco, gdzie stacjonował do 1941. To tutaj pułk uzyska swój przydomek „Friscans”. W latach międzywojennych jednostka często ćwiczyła z 2 Dywizją Marines i stała się autorytetem w armii USA w zakresie taktyki i procedur desantowych.
Wraz z wybuchem drugiej wojny światowej pułk ponownie przerzucony został do Europy i wziął udział w operacjach Torch, Husky, Avalanche, Shingle oraz Anvil. W południowej Francji w czasie ofensywy w Ardenach wziął udział w operacji Nordwind w Wogezach oraz walkach w kotle kolmarskim. Po zabezpieczeniu zachodniego brzegu Renu pułk został przydzielony do nowo utworzonego XV Korpusu, z którym przekroczył rzekę dostając się do Niemiec i tam pozostał do 1946 biorąc udział w okupacji Niemiec. W latach 1950-1953 pułk wykonywał zastępcze działania za 7. i 15. pułki piechoty. Od 1953 wielokrotnie był dezaktywowany, przekształcany i ponownie aktywowany. W 2003 roku 1 batalion wziął udział w wojnie w Iraku, natomiast 2 batalion został przyłączony do 10 Dywizji Górskiej i służył w Afganistanie.
20 października 2017 "2 Infantry Brigade Combat Team" 3 Dywizji Piechoty przekształcona została w 2 Pancerną Brygadową Grupę Bojową. Podczas ceremonii zamaskowano kolory 1 batalionu 30 pułku piechoty, a batalion został ponownie oflagowany jako 2 batalion 69 pułku pancernego, 2 ABCT, 3ID.

</doc>
<doc id="4832050" url="https://pl.wikipedia.org/wiki?curid=4832050" title="Lasoterapia">
Lasoterapia



</doc>
<doc id="4832051" url="https://pl.wikipedia.org/wiki?curid=4832051" title="Francis Micallef">
Francis Micallef



</doc>
<doc id="4832053" url="https://pl.wikipedia.org/wiki?curid=4832053" title="Kościół św. Jakuba Apostoła Starszego w Bobrowie">
Kościół św. Jakuba Apostoła Starszego w Bobrowie

Kościół świętego Jakuba Apostoła Starszego − rzymskokatolicki kościół parafialny należący do parafii pod tym samym wezwaniem (dekanat Jabłonowo Pomorskie diecezji toruńskiej).
Prezbiterium oraz częściowo nawa świątyni zostały zbudowane około 1260 roku, nawa została rozbudowana na początku XIV wieku. Oryginalna wieża była drewniana, a w 1. połowie XVII wieku została zastąpiona wieżą murowaną.
Jest to budowla gotycka, posiadająca renesansową wieżę, orientowana. Świątynia jest murowana, wzniesiona z cegły o układzie gotyckim, usytuowana na podmurówce z głazów narzutowych. Wyposażenie budowli pochodzi głównie z XVIII wieku: Należą do niego m.in.: późnobarokowy ołtarz główny z pierwszej ćwierci XVIII wieku, ozdobiony obrazem w polu centralnym z przedstawieniem Matki Boskiej z Dzieciątkiem i młodym Św. Janem Chrzcicielem, namalowanym przez Hermana Hana w 1597 roku, ufundowanym przez Krzysztofa z Sumowa Elbanowskiego. Na zasuwie jest umieszczony obraz Przemienienia Pańskiego, dzieło Strzyżewskiego z 1890 roku. Dwa boczne ołtarze pochodzą z drugiej ćwierci XVIII wieku, rokokowa chrzcielnica, pochodzi z drugiej połowy XVIII wieku, granitowa kropielnica, powstała zapewne w średniowieczu, szafka ścienna znajdująca się w zakrystii, posiadająca stare okute drzwiczki, dwa feretrony umieszczone w rokokowych ramach, powstałe w drugiej połowie XVIII wieku, barokowy krucyfiks pochodzący z przełomu XVII i XVIII wieku, barokowa Grupa Ukrzyżowania znajdująca się na belce tęczowej, powstała w tym samym czasie. Organy posiadające zewnętrzną oprawę neogotycką i współczesne jej wyposażenie instrumentu, zostały wykonane przez firmę August Terletzki – Edward Wittek w Elblągu w 1919 roku. Na antepedium jest umieszczony kartusz z herbem Czapskich – Leliwa.

</doc>
<doc id="4832055" url="https://pl.wikipedia.org/wiki?curid=4832055" title="Sumbajowie">
Sumbajowie

Sumbajowie, Sumba, także: Humba, Meiewa, Kambera – indonezyjska grupa etniczna zamieszkująca wyspę Sumba w archipelagu Małych Wysp Sundajskich. Ich populacja wynosi 500 tys. osób. Należą do grupy ludów bima-sumbajskich.
Wyznają chrześcijaństwo bądź islam; utrzymują także wierzenia tradycyjne ("marapu", "marapu humba"). Posługują się własnymi językami austronezyjskimi, postrzeganymi także jako dialekty jednego języka sumba.
Stanowią autochtoniczną ludność wyspy Sumba. Sami określają się jako "Tau Humba". W XVI i XVII w. znajdowali się pod wpływem sułtanatów Bima i Gowa. W XX w. nasiliła się tendencja do konsolidacji etnicznej.
Zajmują się rolnictwem opartym na systemie żarowym. System irygacyjny stosują rzadko. Uprawy spożywcze – ryż, kukurydza, proso, rośliny bulwiaste; uprawy towarowe – kawa, owoce, warzywa i papryka. Istotną rolę odgrywa hodowla zwierząt gospodarskich, zwłaszcza koni. Żywność przede wszystkim pochodzenia roślinnego, mięso jest spożywane w czasie świąt.
Publikacja Ethnologue (wyd. 25) wyróżnia następujące języki sumba: anakalangu, kambera, kodi, lamboya, laura, mamboru, wanukaka, wejewa.

</doc>
<doc id="4832056" url="https://pl.wikipedia.org/wiki?curid=4832056" title="Willa „Zosinek” w Milanówku">
Willa „Zosinek” w Milanówku

Willa „Zosinek” w Milanówku – zabytkowy budynek zlokalizowany przy ul. Piłsudskiego 12 w Milanówku. 
Historia.
Willa została wzniesiona w 1912 roku, inwestorką była Maria Eubig-Gasińska. W skład zespołu willi wchodziły także stróżówka, wozownia i stajnia. W 1925 r. willę kupił adwokat Władysław Żeromski, brat stryjeczny Stefana Żeromskiego. Po II wojnie światowej obiekt został znacjonalizowany. Górne kondygnacje pełniły funkcje mieszkalne, zaś dolne stanowiły siedzibę m.in. biblioteki i ośrodka kultury. W 1988 r. willa znalazła się w rejestrze zabytków w ramach zbiorczego, obejmującego ponad 400 obiektów, wpisu pod nazwą "zespół urbanistyczno-krajobrazowy miasta" (nr 1319-A). 
Według stanu na czerwiec 2020 r., budynek jest całkowicie wyłączony z użytkowania i w znacznym stopniu zdewastowany.

</doc>
<doc id="4832059" url="https://pl.wikipedia.org/wiki?curid=4832059" title="Humba">
Humba



</doc>
<doc id="4832060" url="https://pl.wikipedia.org/wiki?curid=4832060" title="Meiewa">
Meiewa



</doc>
<doc id="4832067" url="https://pl.wikipedia.org/wiki?curid=4832067" title="Edward Joseph Hanna">
Edward Joseph Hanna

Edward Joseph Hanna (ur. 21 lipca 1860 w Rochesterze w stanie Nowy Jork, zm. 10 lipca 1944 w Rzymie) – amerykański duchowny rzymskokatolicki, arcybiskup San Francisco.
Biografia.
30 maja 1885 otrzymał święcenia prezbiteriatu i został kapłanem diecezji Rochester.
22 października 1912 papież Pius X mianował go biskupem pomocniczym San Francisco oraz biskupem tytularnym titiopolitańskim. 4 grudnia 1912 przyjął sakrę biskupią z rąk delegata apostolskiego w Stanach Zjednoczonych abpa Giovanniego Vincenzo Bonzano. Współkonsekratorami byli arcybiskup Chicago James Edward Quigley oraz biskup Richmond Denis Joseph O’Connell.
1 czerwca 1915 papież Benedykt XV mianował go arcybiskupem San Francisco. Jako pasterz Kościoła w San Francisco w dużym stopniu uczestniczył w sprawach lokalnych, państwowych i narodowych. Szczególną uwagę zwracał na sprawy robotników. Kierował State Mediation Board - powołaną przez gubernatora Kalifornii Jamesa Rolpha w reakcji na strajki pracownicze radą, mającą na celu rozwiązywanie sporów pracowniczych.
2 marca 1935 przeszedł na emeryturę. Tego dnia otrzymał arcybiskupstwo tytularne Gortyny.

</doc>
<doc id="4832069" url="https://pl.wikipedia.org/wiki?curid=4832069" title="Sumbawa (lud)">
Sumbawa (lud)

Sumbawa, Sumbawańczycy, także: Semawa, Samawa – indonezyjska grupa etniczna zamieszkująca zachodnią część wyspy Sumbawa w archipelagu Małych Wysp Sundajskich. Ich populacja wynosi 500 tys. osób. W przeważającej mierze wyznają islam, utrzymują także wierzenia tradycyjne. Posługują się własnym językiem sumbawa z wielkiej rodziny austronezyjskiej, a także narodowym językiem indonezyjskim.
Zajmują się rolnictwem ręcznym opartym na systemie żarowym. Uprawiają przede wszystkim ryż. Rozwinęli także hodowlę bydła, bawołów, drobiu. Zbieractwo ma charakter handlowy, sprzedają drogie gatunki drzew, rattan i wosk.
Organizacja społeczna opiera się na patrylinearnym systemie pokrewieństwa. Małżeństwo ma charakter patrylokalny. Rodzina jest mała, monogamiczna. Poligamia jest dozwolona, ale rzadko praktykowana.

</doc>
<doc id="4832071" url="https://pl.wikipedia.org/wiki?curid=4832071" title="Sumbawa (ujednoznacznienie)">
Sumbawa (ujednoznacznienie)



</doc>
<doc id="4832081" url="https://pl.wikipedia.org/wiki?curid=4832081" title="I Want to Die in New Orleans">
I Want to Die in New Orleans

I Want to Die in New Orleans – debiutancki album studyjny amerykańskiego duetu $uicideboy$.
Został wydany 7 września 2018 r. przez Caroline Distribution. Składa się z mieszanki różnych odłamów Hip-hopu (Hardcore rap, Horrorcore i Cloud rap). Album opowiada pół-autobiograficzne historie o zmaganiach duetu z depresją, uzależnieniem od narkotyków i myślami samobójczymi. Został przyjęty z uznaniem krytyków w podziemnej scenie rapowej, zajął nawet 9 miejsce na amerykańskiej liście Billboard 200 z 49,000 sprzedanymi egzemplarzami w pierwszym tygodniu sprzedaży. Album znalazł się również w pierwszej dziesiątce w Australii i Finlandii.
Przeszłość.
Album pierwotnie był zatytułowany "I Don't Want to Die in New Orleans", po raz pierwszy można było o nim usłyszeć dzięki jednemu z członków $uicideboy$, $crim, który poinformował przez Twittera, że w lutym 2017 roku odbędzie się premiera ich debiutanckiego albumu studyjnego. $uicideboy$ potwierdzili to później w wywiadzie dla magazynu XXL w kwietniu 2017 roku.
Nagrywanie "I Want to Die in New Orleans" rozpoczęło się w 2016 roku, kiedy duet był w trasie koncertowej.
Muzyka i tekst.
Projekt jest kroniką pół-autobiograficznych historii spotkań duetu z depresją, narkomanią i myślami samobójczymi. Użyte w albumie instrumenty są często złowieszcze, ale zarazem czyste i zawierają próbki audio z reklam informacyjnych, lokalnych reklam usług publicznych i filmów dokumentalnych nakręconych w rejonie Nowego Orleanu pod koniec lat 90. w celu wykreowania specyficznej atmosfery.
Tylko na jednej piosence (""Fuck the Industry") gościnnie pojawia się inny raper, który jest nieuwzględniony w czołówce, jest to Bones, pełniący funkcję lektora na końcu utworu. Wszystkie piosenki zostały wyprodukowane przez członka $uicideboy$, $crima, pod pseudonimem "Budd Dwyer". "I No Longer Fear the Razor Guarding My Heel (IV)"" zawiera też interludium gitarowe innego członka zespołu, Ruby da Cherry, pod pseudonimem "Slamdunkasaur", a "Phantom Menace" został częściowo wyprodukowany przez rapera Juicy J.
Oceny krytyków.
HipHopDX przyznał albumowi ocenę 3,9 na 5, komentując: "„... czy rzeczywiście" ($uicideboy$) "zmienili świat muzyki? Można to określić jako typową brawurę artystów, ale po kolejnym dobrze przyjętym wydawnictwie z pewnością mają argumenty na poparcie tej tezy"".
Występ komercyjny.
Wydany z uznaniem krytyków na undergroundowej scenie rapowej, album zadebiutował na 9. miejscu amerykańskiej listy Billboard 200 z 49 000 sprzedanymi egzemplarzami w pierwszym tygodniu od wypuszczenia, co czyni go zarazem ich pierwszym albumem w pierwszej dziesiątce hitów w USA. Album dotarł również do pierwszej dziesiątki w Australii i Finlandii.
Lista utworów.
Uznanie w samplach

</doc>
<doc id="4832083" url="https://pl.wikipedia.org/wiki?curid=4832083" title="Władysław Cyga (oficer)">
Władysław Cyga (oficer)

Władysław Cyga (ur. 11 maja 1893 w Brzesku, zm. 10 lipca 1942 w KL Auschwitz) – major sanitarny Wojska Polskiego, kawaler Orderu Virtuti Militari.
Życiorys.
Urodził się 11 maja 1893 w Brzesku, w rodzinie Jana, pomocnika kancelaryjnego w urzędzie skarbowym, i Julii.
W lipcu 1928 jako oficer rezerwy został powołany do służby czynnej i przydzielony do kadry oficerów służby zdrowia z równoczesnym przeniesieniem służbowym do Oficerskiej Szkoły Sanitarnej. W grudniu 1929 został przeniesiony ze Szkoły Podchorążych Sanitarnych do Centralnej Szkoły Wychowania Fizycznego w Warszawie. 12 marca 1933 prezydent RP nadał mu stopień majora z dniem 1 stycznia 1933 i 2. lokatą w korpusie oficerów administracji (grupa oficerów administracji sanitarnych). W styczniu 1934 został przeniesiony do korpusu oficerów sanitarnych, w tym samym stopniu i starszeństwie oraz 15. lokatą. W marcu 1939 pełnił służbę w Akademii Wychowania Fizycznego Józefa Piłsudskiego w Warszawie na stanowisku wykładowcy i kierownika pracowni fizyki.
Podczas okupacji aresztowany przez Niemców w Krakowie. 11 czerwca 1942 został wywieziony do obozu koncentracyjnego Auschwitz, gdzie zginął 10 lipca tego roku.

</doc>
<doc id="4832084" url="https://pl.wikipedia.org/wiki?curid=4832084" title="Władysław Cyga">
Władysław Cyga



</doc>
<doc id="4832087" url="https://pl.wikipedia.org/wiki?curid=4832087" title="Rote (lud)">
Rote (lud)

Rote, także: Roti, Rotti – grupa etniczna zamieszkująca wyspy Roti i Ndao w archipelagu Małych Wysp Sundajskich, po części osiedlili się także na wyspie Timor. Ich populacja wynosi 133 tys. osób. Wyznają chrześcijaństwo (protestantyzm, katolicyzm) bądź islam, zachowują także wierzenia tradycyjne.
Zajmują się rolnictwem ręcznym opartym na systemie żarowym; stosują także nawadnianie. Rozwinęli również hodowlę bydła i rybołówstwo.
Rodzina jest mała, małżeństwo ma charakter patrylokalny. W górach utrzymały się tradycyjne społeczności wiejskie, wraz z wierzeniami przedchrześcijańskimi.

</doc>
<doc id="4832091" url="https://pl.wikipedia.org/wiki?curid=4832091" title="Moddershall">
Moddershall

Moddershall – wieś w Anglii, w hrabstwie Staffordshire. Leży 14 km od miasta Stafford. Moddershall jest wspomniana w Domesday Book (1086) jako "Modredeshale".

</doc>
<doc id="4832092" url="https://pl.wikipedia.org/wiki?curid=4832092" title="Carlos Blanco Pérez">
Carlos Blanco Pérez

Carlos Alberto Blanco Pérez (ur. 7 marca 1986 roku w Madrycie) – hiszpański pisarz, egiptolog, filozof, chemik, w dzieciństwie określany jako cudowne dziecko. 
Jest autorem "Conciencia y Mismidad", "Athanasius" i "The integration of knowledge". W 2015 roku został wybrany do Światowej Akademii Sztuki i Nauki i jest członkiem Europejskiej Akademii Nauki i sztuki. 
Życiorys.
W maju 1998 roku, po otrzymaniu najwyższego wyniku w kursie na temat egipskich hieroglifów oferowanego przez Hiszpańskie Stowarzyszenie Egipskie, został uznany przez hiszpańską gazetę "El Mundo" za najmłodszego egiptologa w Europie.
Jest członkiem wydziału Papieskiego Uniwersytetu Comillas, jezuickiej instytucji w Madrycie, gdzie uczy filozofii, a także członkiem założycielem "The Altius Society", globalnego stowarzyszenia młodych liderów, które organizuje coroczną konferencję na Uniwersytecie Oksfordzkim. Uzyskał doktorat z filozofii, teologii oraz tytuł magistra chemii.

</doc>
<doc id="4832094" url="https://pl.wikipedia.org/wiki?curid=4832094" title="Ndao">
Ndao

Ndao () – wyspa w Indonezji w archipelagu Małych Wysp Sundajskich, na zachód od Rote.

</doc>
<doc id="4832096" url="https://pl.wikipedia.org/wiki?curid=4832096" title="Dwór w Izdebnie Kościelnym">
Dwór w Izdebnie Kościelnym

Dwór w Izdebnie Kościelnym – zabytkowy budynek w Izdebnie Kościelnym w gminie Grodzisk Mazowiecki, obecnie siedziba Domu Pomocy Społecznej.
Historia.
Budowę dworu rozpoczął pod koniec XVIII wieku właściciel Izdebna, starosta wyszogrodzki Michał Szymanowski, zaś po jego śmierci w 1790 r. prace kontynuowała wdowa po nim, Aniela. Kolejnym właścicielem majątku został zięć Szymanowskiego, pochodzący z Francji baron Piotr Galichet. Po śmierci barona w 1846 r. majątek odkupił siostrzeniec jego żony Feliks Łubieński. W późniejszych latach, przy czym nieznana jest dokładna data, dwór przeszedł na własność rodziny Szczygielskich, którzy przenieśli tam swoją siedzibę z pobliskiej Kraśniczej Woli. 1 lipca 1944 ówczesny właściciel majątku Mieczysław Jurge-Szczygielski, służący w Armii Krajowej w stopniu kapitana pod pseudonimem "Żbik", został wraz z synem Janem (ps. "Łoś") oraz 10 innymi osobami aresztowany przez Gestapo, a dwa dni później rozstrzelany za działalność podziemną.
Po II wojnie światowej majątek został poddany parcelacji, otaczające go parki w dużej mierze zniszczone, zaś sam dwór został ograbiony z cenniejszych elementów wyposażenia i znacjonalizowany. Początkowo zlokalizowano w nim dom dziecka, a następnie znajdujący się tam do dziś dom pomocy społecznej, przyjmujący w tej lokalizacji wyłącznie kobiety, dla których przygotowano 20 miejsc (stan na czerwiec 2020 r.). W 1964 i 1990 r. budynek poddawany był remontom.
W 1962 roku dwór wraz z otaczającym go parkiem zostały wpisane do rejestru zabytków pod numerem 1035/457/62.

</doc>
<doc id="4832099" url="https://pl.wikipedia.org/wiki?curid=4832099" title="Mei Kotake">
Mei Kotake

 – japońska wspinaczka sportowa, specjalizująca się w boulderingu, prowadzeniu oraz we wspinaczce łącznej. Dwukrotna brązowa medalistka mistrzostw Azji we wspinaczce sportowej w konkurencji prowadzenie w 2017 i w 2018. Akademicka mistrzyni świata w konkurencji prowadzenie w 2018.
Kariera sportowa.
W 2018 w słowackiej Bratysławie podczas 2. akademickich mistrzostw świata zdobyła złoty medal w konkurencji prowadzenie, a srebrny wywalczyła we wspinaczce łącznej&lt;ref name="Com/Women 2018"&gt;&lt;/ref&gt;.
Na mistrzostwach Azji we wspinaczce sportowej zdobyła dwa brązowe medale w konkurencji prowadzenie; w 2017 w Teheranie, a w 2018 w Kurayoshi obroniła medal wywalczony rok wcześniej.

</doc>
<doc id="4832100" url="https://pl.wikipedia.org/wiki?curid=4832100" title="Vittorio Gregotti">
Vittorio Gregotti

Vittorio Gregotti (ur. 10 sierpnia 1927 w Novarze, zm. 15 marca 2020 w Mediolanie) – włoski architekt i urbanista.
Życiorys.
W 1952 roku ukończył studia na Politechnice Mediolańskiej i podjął pracę w czasopiśmie architektonicznym "Casabella". Pracował tam jako redaktor w latach 1953–1955 potem do 1963 jako redaktor naczelny. Pracował dla grupy architektonicznej BBPR, gdzie jego mentorem był Ernesto Nathan Rogers.
W 1974 roku założył własne studio projektowe Gregotti Associati International. Projektował obiekty użyteczności publicznej, m.in. teatry i stadiony. Jako urbanista opracował koncepcję zagospodarowania poprzemysłowej dzielnicy Mediolanu Bicocca (gdzie powstał kampus Uniwersytetu w Mediolanie-Bicocca) oraz Pujiang, dzielnicy Szanghaju.
W marcu 2020 stwierdzono u niego zakażenie SARS-CoV-2, zmarł na związane z tym zapalenie płuc.

</doc>
<doc id="4832102" url="https://pl.wikipedia.org/wiki?curid=4832102" title="Formuła 2 Sezon 2020">
Formuła 2 Sezon 2020

Formuła 2 Sezon 2020 – 26. sezon Formuły 2 organizowanej pod egidą Fédération Internationale de l’Automobile i jednocześnie czwarty sezon po drugiej reaktywacji serii. Wszystkie wyścigi były imprezami towarzyszącymi wyścigom Formuły 1. Sezon miał się rozpocząć 21 marca na torze Bahrain International Circuit w Sakhir, lecz przez pandemię COVID-19 został on przesunięty na 3 lipca na torze Red Bull Ring. Sezon zakończył się na torze Bahrain International Circuit 6 grudnia 2020 roku.
Mistrzem wśród kierowców został Mick Schumacher, natomiast wśród konstruktorów mistrzem został zespół Prema Racing.
Kalendarz wyścigów.
W kalendarzu ogłoszonym na sezon 2020 umieszczone zostało 12 wyścigów. W wyniku pandemii COVID-19 plany te zostały zmienione.
2 czerwca 2020 opublikowany został nowy kalendarz uwzględniający wyłącznie europejskie rundy.
10 lipca 2020 do kalendarza dołączony został wyścig na torze Mugello Circuit. 29 lipca natomiast dodany został wyścig na Sochi Autodrom
25 sierpnia do kalendarza dołączona została podwójna runda na torze Bahrain International Circuit, która zwieńczyła sezon Formuły 2.
Klasyfikacja generalna.
Punktacja w wyścigu głównym:
Punktacja w sprincie:
Zespoły.
‡ - Za sprint (2. wyścig) przyznano połowę punktów, gdyż zostało przejechane mniej niż 75% wyścigu.

</doc>
<doc id="4832106" url="https://pl.wikipedia.org/wiki?curid=4832106" title="Vademecum filipino o manual de conversación familiar español-tágalog">
Vademecum filipino o manual de conversación familiar español-tágalog

Vademecum filipino o manual de conversación familiar español-tágalog, pełny tytuł Vade-mecum filipino o manual de la conversación familiar español-tagálog. Seguido de un curioso Vocabulario de modismos Manileños. Obra de suma utilidad práctica a españoles e indios y en general a todo el que tenga necesidad de hacerse comprender en cualquiera de ambos idiomas – podręcznik do nauki języka tagalskiego autorstwa Venancia Maríi de Abelli opublikowany po raz pierwszy w 1868.
Jest jedną z najstarszych prac tego typu. Szybko zdobył znaczną popularność, do 1876 ukazało się aż 14 jego wydań. Ceniony za wychwycenie szeregu terminów i wyrażeń charakterystycznych dla ówczesnej Manili, zawiera również istotne informacje na temat sytuacji socjolingwistycznej na Filipinach w drugiej połowie XIX wieku. Materiał w nim zawarty wykorzystywały na szeroką skalę późniejsze opracowania leksykograficzne, w tym "Diccionario de filipinismos" (1921) Wenceslao Retany. 

</doc>
<doc id="4832107" url="https://pl.wikipedia.org/wiki?curid=4832107" title="Savu (lud)">
Savu (lud)

Savu, także: Sawu, Havu, Hawu – indonezyjska grupa etniczna zamieszkująca wyspy Sawu i Raijua w archipelagu Małych Wysp Sundajskich. Ich populacja wynosi 300 tys. osób. Są zaliczani do zespołu ludów bima-sumbajskich.
Wyznają katolicyzm, część zachowuje wierzenia tradycyjne (kult duchów). Posługują się własnym językiem hawu z wielkiej rodziny austronezyjskiej.
Tradycyjnie zajmują się rolnictwem, a także rybołówstwem i hodowlą bydła. Rozwinęli również rzemiosło – tkactwo i plecionkarstwo.

</doc>
<doc id="4832109" url="https://pl.wikipedia.org/wiki?curid=4832109" title="Savu">
Savu



</doc>
<doc id="4832110" url="https://pl.wikipedia.org/wiki?curid=4832110" title="Gimnastyka sportowa na Igrzyskach Śródziemnomorskich 1963">
Gimnastyka sportowa na Igrzyskach Śródziemnomorskich 1963

Zawody gimnastyczne na Igrzyskach Śródziemnomorskich 1963 odbyły się w dniach 22-23 września w Neapolu.

</doc>
<doc id="4832111" url="https://pl.wikipedia.org/wiki?curid=4832111" title="Raijua">
Raijua

Raijua () – wyspa w Indonezji w archipelagu Małych Wysp Sundajskich; powierzchnia 36 km².

</doc>
<doc id="4832112" url="https://pl.wikipedia.org/wiki?curid=4832112" title="Rai Jua">
Rai Jua



</doc>
<doc id="4832113" url="https://pl.wikipedia.org/wiki?curid=4832113" title="Crespi d’Adda">
Crespi d’Adda

Crespi d'Adda – fabryka włókiennicza i osada robotnicza nad rzeką Adda. Znajduje się w gminie Capriate San Gervasio we włoskiej prowincji Bergamo (Lombardia). Crespi d'Adda, której budowę ukończono pod koniec lat dwudziestych XX wieku jako modelowe osiedle robotnicze, pozostała praktycznie niezmieniona do dzisiaj.
Crespi d’Adda jest uważana za klejnot architektury przemysłowej. Od jej założenia w 1878 r. Cristoforo Benigno Crespi, członek dynastii farbiarskiej z Busto Arsizio (położonego około 100 km na zachód), a następnie jego syn Silvio Benigno Crespi produkował tutaj wyroby z bawełny. Dostępność taniej energii wodnej była decydująca dla wyboru lokalizacji miejscowości. Crespi d'Adda wybudowano zgodnie z ideą angielskiego miasta-ogrodu i inspiracji przykładami podobnych miejscowości z Niemiec i Francji. Powstało modelowe osiedle z fabryką, zabudową mieszkalną, infrastrukturą, w tym zaopatrzeniem w ciepłą wodę, szkołą, lecznicą, pralnią i kościołem. W 1995 r. miejscowość została wpisana na listę światowego dziedzictwa UNESCO.

</doc>
<doc id="4832114" url="https://pl.wikipedia.org/wiki?curid=4832114" title="Socjalistyczna Partia Robotnicza Ameryki">
Socjalistyczna Partia Robotnicza Ameryki

Socjalistyczna Partia Robotnicza Ameryki (ang. "Socialist Labor Party of America", SLP) – najstarsza amerykańska socjalistyczna partia polityczna, założona w 1876. 
Historia.
Ugrupowanie początkowo nosiło nazywało się Partia Robotnicza Stanów Zjednoczonych, ale zmieniło nazwę w 1877 na Socjalistyczną Partię Pracy, a następnie, pod koniec lat 80. XIX wieku, na Socjalistyczną Partię Pracy. Partia była dodatkowo znana w niektórych państwach jako Partia Przemysłowa lub Partia Rządu Przemysłowego. W 1890 SLP znalazło się pod wpływem Daniela De Leona, który wykorzystał swoją rolę jako redaktora The Weekly People, oficjalnego organu prasowego SLP w języku angielskim, aby rozszerzyć popularność partii poza jej wówczas w dużej mierze niemieckojęzyczne członkostwo. Pomimo swoich osiągnięć De Leon był postacią polaryzującą wśród członków SLP. W 1899 jego przeciwnicy opuścili SLP i połączyli się z Socjaldemokratyczną Partią Ameryki, tworząc potem Socjalistyczną Partię Ameryki. 
Po śmierci De Leona w 1914 sekretarzem krajowym został Arnold Petersen. Krytyczna zarówno wobec Związku Radzieckiego, jak i reformizmu Socjalistycznej Partii Ameryki, SLP coraz bardziej izolowała się od większości amerykańskiej lewicy. Jego wsparcie wzrosło pod koniec lat czterdziestych, ale ponownie spadło w latach pięćdziesiątych, kiedy Eric Hass stał się wpływowy w partii. SLP doświadczyło kolejnego wzrostu wsparcia pod koniec lat 60. XX wieku, ale potem ponownie spadło. SLP po raz ostatni nominowała kandydata na prezydenta w 1976. A 1 września 2008 zamknęła biuro krajowe.
Ideologia.
Partia opowiada się za „socjalistycznym związkiem przemysłowym”, wiarą w fundamentalną transformację społeczeństwa poprzez połączone działania politycznego i przemysłowego klasy robotniczej zorganizowanej w związkach przemysłowych.

</doc>
<doc id="4832121" url="https://pl.wikipedia.org/wiki?curid=4832121" title="Ende (lud)">
Ende (lud)

Ende – indonezyjska grupa etniczna z wyspy Flores w archipelagu Małych Wysp Sundajskich. Ich populacja wynosi 850 tys. osób. Są zaliczani do zespołu ludów bima-sumbajskich.
W większości wyznają chrześcijaństwo, lecz zachowują także wierzenia tradycyjne (kulty agrarne, kult przodków). Posługują się własnym językiem ende z wielkiej rodziny austronezyjskiej, podzielonym na dwa dialekty.
Stanowią autochtoniczną ludność wyspy Flores. W średniowieczu znajdowali się pod wpływem imperium Majapahit.
Tradycyjnie zajmują się ręcznym rolnictwem opartym na systemie żarowym. W niektórych miejscach stosują sztuczne nawadnianie.

</doc>
<doc id="4832122" url="https://pl.wikipedia.org/wiki?curid=4832122" title="Ende (ujednoznacznienie)">
Ende (ujednoznacznienie)



</doc>
<doc id="4832123" url="https://pl.wikipedia.org/wiki?curid=4832123" title="Adrian Meronk">
Adrian Meronk

Adrian Meronk (ur. 31 maja 1993 w Hamburgu) – polski profesjonalny golfista, zwycięzca 57º Open De Portugal @ Morgado Golf Resort.
Początki golfa.
Adrian urodził się w niemieckim mieście – Hamburgu. Jego ojciec grał tam w golfa. Gdy miał dwa lata, przeprowadził się wraz z rodzicami do Poznania, a następnie do Wrocławia. Początkowo Adrian uprawiał różne sporty zespołowe, ale pewnego razu spróbował gry w golfa i spodobało mu się to. Nie miał żadnych problemów z przystosowaniem się do tej dyscypliny. W wieku 16 lat do ośrodka golfowego Toya Golf przybył walijski trener Matthew Tipper, który uświadomił Adriana, że może dostać stypendium golfowe na amerykańskiej uczelni.
Została utworzona kilkuosobowa grupa zawodników, którzy trenowali dziennie po cztery godziny. Większość z nich zrezygnowała z tych treningów i został tylko Adrian. Później zaczął osiągać sukcesy juniorskie, po których został zauważony przez skautów ze Stanów Zjednoczonych Ameryki. Chcąc się rozwinąć w kierunku golfowym, postanowił wylecieć na inny kontynent. Wybrał szkołę East Tennessee State, którą ukończył w 2016 roku. Po studiach przeszedł na zawodowstwo, startując w zawodach Challenge Tour, po których awansował do European Tour.
Zawodowy golf.
W lipcu 2016 roku dostał zaproszenie od organizatorów, tzw. „dziką kartę” w turnieju Le Vaudreuil Golf Challenge jako jeden z najlepszych amatorskich golfistów na świecie. Zajął wówczas 14. miejsce, będąc jednocześnie najwyżej sklasyfikowanym amatorem w rankingu. W październiku tego samego roku przeszedł na zawodowstwo.
We wrześniu 2017 roku zajął 2. miejsce w turnieju Wrocław Open z cyklu Pro Golf Tour, wyprzedzając będącego tuż za nim Mateusza Gradeckiego. Po raz pierwszy w historii Pro Golf Tour na podium stanęło dwóch Polaków. Miesiąc później ponownie stanął na podium, zajmując drugie miejsce w turnieju Ras Al Khaimah Golf Challenge z cyklu Challenger Tour. Po dogrywce przegrał ze Szwedem Jensem Dantorpem.
W maju 2019 roku w Challenge Tour w turnieju D+D REAL Czech Challenge w Kuřimie zajął trzecie miejsce, przegrywając o jedno uderzenie z Portugalczykiem Ricardo Santosem i o pięć – od Anglika Rossa McGowana. We wrześniu zwyciężył w turnieju 57º Open De Portugal @ Morgado Golf Resort w Portimão z cyklu Challenge Tour, osiągając najlepszy wynik w historii polskiego golfa. W końcowej klasyfikacji wyprzedził Hiszpana Sebastiána Garcíę Rodrígueza o dwa uderzenia.
Dwa miesiące później rozpoczął nowy sezon w European Tour. Pierwszym turniejem był Alfred Dunhill Championship w Malalane, który zakończył na 42. pozycji.
Turnieje.
W tabeli zostały uwzględnione jedynie turnieje European Tour, Challenge Tour i ProGolf Tour.

</doc>
<doc id="4832126" url="https://pl.wikipedia.org/wiki?curid=4832126" title="Mandar (lud)">
Mandar (lud)

Mandar – indonezyjska grupa etniczna zamieszkująca zachodnie wybrzeże wyspy Celebes. Ich liczebność wynosi 500 tys. osób. Wyznają islam w odmianie sunnickiej. Posługują się własnym językiem mandarskim z wielkiej rodziny austronezyjskiej, w użyciu są także języki bugijski i indonezyjski.
Tradycyjnie zajmują się rybołówstwem, rolnictwem ręcznym oraz leśnictwem. W strukturze społecznej ludu Mandar zachowały się elementy relacji tradycyjnych.

</doc>
<doc id="4832127" url="https://pl.wikipedia.org/wiki?curid=4832127" title="Mandar">
Mandar



</doc>
<doc id="4832132" url="https://pl.wikipedia.org/wiki?curid=4832132" title="Malajowie lankijscy">
Malajowie lankijscy

Malajowie lankijscy – ludność Sri Lanki wywodząca się z Archipelagu Malajskiego. Według spisu ludności z 2001 r. ich populacja wynosi 48 tys. osób. W przeważającej mierze pochodzą z terenów dzisiejszej Indonezji. Są potomkami ludności przesiedlonej przez Holendrów (od XVII w.). 
Posługują się językiem malajskim Sri Lanki, niezrozumiałym dla użytkowników innych odmian języka malajskiego. Na obszarach miejskich ich mowa ojczysta jest wypierana przez język syngaleski. Niektórzy komunikują się w standardowym języku malajskim (ze względów ekonomicznych).

</doc>
<doc id="4832134" url="https://pl.wikipedia.org/wiki?curid=4832134" title="Kępkowiec czerniejącoblaszkowy">
Kępkowiec czerniejącoblaszkowy

Kępkowiec czerniejącoblaszkowy ("Lyophyllum semitale" (Fr.) Kühner) – gatunek grzybów należący do rodziny kępkowcowatych ("Lyophyllaceae").
Systematyka i nazewnictwo.
Pozycja w klasyfikacji według Index Fungorum: "Lyophyllum, Lyophyllaceae, Agaricales, Agaricomycetidae, Agaricomycetes, Agaricomycotina, Basidiomycota, Fungi".
Po raz pierwszy zdiagnozował go w 1821 r. Elias Fries nadając mu nazwę "Agaricus semitalis". Obecną, uznaną przez Index Fungorum nazwę nadał mu Robert Kühner w 1938 r.
Synonimy nazwy naukowej:
Nazwę polską zaproponował Władysław Wojewoda w 2003 roku.
Morfologia.
Kolorem podobny jest do pospolitego kępkowca jasnobrązowego ("Lyophyllum decastes"), ale jest nieco mniejszy, a osobniki starsze lub uszkodzone powoli zmieniają barwę na czarną. Odróżnia się także kolorem blaszek – mają barwę od białej do jasnoszarej, a mikroskopowo większymi zarodnikami (9–11 × 5–6 µm).
Występowanie.
Kępkowiec czerniejącoblaszkowy występuje w Ameryce Północnej, niektórych krajach Europy i w Japonii. W Polsce częstość jego występowania i rozprzestrzenienie nie są znane. Do 2003 r. w piśmiennictwie podano jedno stanowisko (Słowiński Park Narodowy, 1983).
Występuje w lasach iglastych. Owocniki na ziemi, pojedynczo, w grupach lub w małych skupiskach.

</doc>
<doc id="4832135" url="https://pl.wikipedia.org/wiki?curid=4832135" title="Lyophyllum semitale">
Lyophyllum semitale



</doc>
<doc id="4832137" url="https://pl.wikipedia.org/wiki?curid=4832137" title="Elnaz Rekabi">
Elnaz Rekabi

Elnaz Rekabi (ur. 20 lipca 1989 w Zandżanie) – irańska wspinaczka sportowa. Specjalizowała się w boulderingu, prowadzeniu oraz we wspinaczce łącznej. Wicemistrzyni Azji we wspinaczce sportowej w konkurencji boulderingu w 2013.
Kariera sportowa.
Elnaz Rekabi w 2013 w Teheranie na zawodach we wspinaczce sportowej w konkurencji boulderingu została wicemistrzynią Azji, w finale przegrała z Chinką Renqing Lamu. W 2014 oraz w 2016 zdobyła brązowe medale mistrzostw Azji.
W 2019 na mistrzostwach świata w Hachiōji zajęła odległe miejsca w poszczególnych konkurencjach, a we wspinaczce łącznej była również 30. Zajęcie tak odległego miejsca w klasyfikacji generalnej wspinaczki łącznej nie zapewniło jej kwalifikacji olimpijskich na IO 2020 w Tokio we wspinaczce sportowej.
W 2019 roku w Tuluzie na światowych kwalifikacjach do igrzysk olimpijskich zajęła dopiero dwudzieste pierwsze miejsce, które nie zapewniało również awansu "(kwalifikacji)" na IO 2020 w Tokio.
Osiągnięcia.
Igrzyska azjatyckie.
1) .

</doc>
<doc id="4832139" url="https://pl.wikipedia.org/wiki?curid=4832139" title="Andromeda (okręt)">
Andromeda (okręt)

„Andromeda” – nazwa noszona na przestrzeni dziejów przez okręty różnych państw:

</doc>
<doc id="4832143" url="https://pl.wikipedia.org/wiki?curid=4832143" title="Maya Rudolph">
Maya Rudolph

Maya Rudolph (ur. 27 lipca 1972 w Gainesville w stanie Floryda) – amerykańska aktorka, komik i piosenkarka. 
Życiorys.
Córka afroamerykańskiej piosenkarki soulowej Minnie Riperton i kompozytora Richarda Rudolpha. W latach 1990. była członkinią alternatywnego zespołu muzycznego „The Rentals”, w którym śpiewała i grała na keyboardzie. Następnie poświęciła się karierze komika. W 1995 ukończyła studia na Uniwersytecie Kalifornijskim w Santa Cruz, uzyskując bakalaureat w zakresie fotografii. Od 1996 występuje w produkcjach telewizyjnych i filmowych. W 2000 została przyjęta do zespołu komików telewizyjnego programu rozrywkowego "Saturday Night Live". Jako aktorka głosowa bierze udział w produkcji filmów animowanych.
Życie prywatne.
Od 2001 jest w związku z reżyserem Paulem Thomasem Andersonem, z którym ma syna i trzy córki.

</doc>
<doc id="4832152" url="https://pl.wikipedia.org/wiki?curid=4832152" title="Jasmine van den Bogaerde">
Jasmine van den Bogaerde



</doc>
<doc id="4832153" url="https://pl.wikipedia.org/wiki?curid=4832153" title="Jasmine Lucilla Elizabeth Jennifer van den Bogaerde">
Jasmine Lucilla Elizabeth Jennifer van den Bogaerde



</doc>
<doc id="4832164" url="https://pl.wikipedia.org/wiki?curid=4832164" title="Tausug (lud)">
Tausug (lud)

Tausug, także: Tau Sug, Tausog, Taosug, Joloano, Sulu, Suluk, Moro Joloano, Joloano Sulu – grupa etniczna zamieszkująca filipiński archipelag Sulu, a także niektóre obszary wyspy Borneo (Malezja i Indonezja), m.in. malezyjski stan Sabah. Ich liczebność we wszystkich krajach wynosi ponad 1 mln. Posługują się własnym językiem z wielkiej rodziny austronezyjskiej. Wyznają islam w odmianie sunnickiej, ale zachowują także elementy wierzeń tradycyjnych.
Gospodarka ludu opiera się w dużej mierze na rolnictwie (ryż, maniok, ignamy, kukurydza). Ważnymi uprawami handlowymi są kokosy i konopie. Rozwinęli handel morski i rzemiosło.
Nazwa "Tausug" (Taosug) pochodzi od wyrazów "Tao" („człowiek”) i "Suug" („potok”).

</doc>
<doc id="4832167" url="https://pl.wikipedia.org/wiki?curid=4832167" title="Tau Sug">
Tau Sug



</doc>
<doc id="4832168" url="https://pl.wikipedia.org/wiki?curid=4832168" title="Tausog">
Tausog



</doc>
<doc id="4832170" url="https://pl.wikipedia.org/wiki?curid=4832170" title="Suluk (ujednoznacznienie)">
Suluk (ujednoznacznienie)



</doc>
<doc id="4832171" url="https://pl.wikipedia.org/wiki?curid=4832171" title="Angelo Emo (okręt)">
Angelo Emo (okręt)

„Angelo Emo” („Emo”) – nazwa noszona na przestrzeni dziejów przez okręty Regia Marina:

</doc>
<doc id="4832178" url="https://pl.wikipedia.org/wiki?curid=4832178" title="Ma’anyan">
Ma’anyan



</doc>
<doc id="4832183" url="https://pl.wikipedia.org/wiki?curid=4832183" title="Bukit Rambai">
Bukit Rambai

Bukit Rambai – miasto w Malezji w stanie Malakka. W 2000 roku liczyło 15 212 mieszkańców.

</doc>
<doc id="4832185" url="https://pl.wikipedia.org/wiki?curid=4832185" title="Ma’anyan (lud)">
Ma’anyan (lud)

Ma’anyan, także Maanyan – indonezyjska grupa etniczna zamieszkująca centralny i południowo-wschodni Kalimantan. Ich populacja wynosi 70 tys. osób. Posługują się własnym językiem z wielkiej rodziny austronezyjskiej. Zachowują wierzenia tradycyjne, wyznają także chrześcijaństwo bądź islam. Należą do ludów dajackich.
Pod względem językowym są blisko spokrewnieni z Malgaszami z Madagaskaru.
Zajmują się przede wszystkim rolnictwem (ryż, warzywa, owoce, rośliny korzeniowe i bulwiaste). Rybołówstwo odgrywa rolę pomocniczą.

</doc>
<doc id="4832187" url="https://pl.wikipedia.org/wiki?curid=4832187" title="Adolf Wiklund (kompozytor)">
Adolf Wiklund (kompozytor)

Adolf Wiklund (ur. 5 czerwca 1879 w Långserud, zm. 3 kwietnia 1950 w Sztokholmie) – szwedzki kompozytor, dyrygent i pianista.
Życiorys.
Syn organisty. W latach 1896–1901 studiował w konserwatorium w Sztokholmie u Richarda Anderssona (fortepian) i Johana Lindegrena (kompozycja). W latach 1902–1903 przebywał w Paryżu, gdzie był organistą w kościele szwedzkim. W latach 1905–1907 kontynuował studia w Berlinie u Jamesa Kwasta. Następnie dyrygował orkiestrą opery w Karlsruhe i berlińską Königlische Oper (1908–1911). Od 1911 do 1924 roku był dyrygentem Opery Królewskiej w Sztokholmie. W latach 1925–1938 dyrygował orkiestrą sztokholmskiego towarzystwa koncertowego.
Występował jako pianista w charakterze solisty i akompaniatora. Od 1915 roku był członkiem Królewskiej Akademii Muzycznej.
Twórczość.
Muzyka Wiklunda cechuje się romantycznym charakterem, z domieszką elementów impresjonistycznych. Skomponował m.in. dwa koncerty fortepianowe (I 1906 zrewid. 1915, II 1917), poematy symfoniczne "Sommarnatt och soluppgång" (1918) i "Sång till våren" (1934), "Symfonię" (1923), "Sonatę" na skrzypce i fortepian (1906), "Konsertstycke" na fortepian i orkiestrę (1902), "Uwerturę koncertową" (1903), "Tre stycken" na harfę i smyczki (1924), "Małą suitę" (1928), "Symfonisk prolog" (1934).

</doc>
<doc id="4832188" url="https://pl.wikipedia.org/wiki?curid=4832188" title="Maanyan">
Maanyan



</doc>
<doc id="4832190" url="https://pl.wikipedia.org/wiki?curid=4832190" title="Dosice">
Dosice

Dosice – dawna kolonia. Tereny, na których był położony, leżą obecnie na Białorusi, w obwodzie witebskim, w rejonie brasławskim, w sielsowiecie Dalekie.
Historia.
W czasach zaborów w granicach Imperium Rosyjskiego.
W latach 1921–1939 kolonia leżała w Polsce, w województwie nowogródzkim (od 1926 w województwie wileńskim), w powiecie dziśnieńskim (od 1926 w powiecie brasławskim), w gminie Bohiń.
Według Powszechnego Spisu Ludności z 1921 roku zamieszkiwało tu 16 osób, wszystkie były wyznania rzymskokatolickiego i zadeklarowały białoruską przynależność narodową. Były tu 3 budynki mieszkalne.
Miejscowość należała do parafii rzymskokatolickiej w Zamoszach. W 1933 podlegała pod Sąd Grodzki w Opsie i Okręgowy w Wilnie; właściwy urząd pocztowy mieścił się w Zamoszach.

</doc>
<doc id="4832192" url="https://pl.wikipedia.org/wiki?curid=4832192" title="Tangkak">
Tangkak

Tangkak – miasto w Malezji w stanie Johor. W 2000 roku liczyło 26 925 mieszkańców.

</doc>
<doc id="4832195" url="https://pl.wikipedia.org/wiki?curid=4832195" title="Kuah">
Kuah

Kuah – miasto w Malezji w stanie Kedah. W 2000 roku liczyło 20 997 mieszkańców.

</doc>
<doc id="4832198" url="https://pl.wikipedia.org/wiki?curid=4832198" title="Kuala Kedah">
Kuala Kedah

Kuala Kedah – miasto w Malezji w stanie Kedah. W 2000 roku liczyło 16 909 mieszkańców.

</doc>
<doc id="4832200" url="https://pl.wikipedia.org/wiki?curid=4832200" title="Daubory">
Daubory

Daubory – dawna kolonia. Tereny, na których była położona, leżą obecnie na Białorusi, w obwodzie witebskim, w rejonie brasławskim, w sielsowiecie Dalekie.
Historia.
W czasach zaborów w granicach Imperium Rosyjskiego.
W latach 1921–1939 kolonia leżała w Polsce, w województwie nowogródzkim (od 1926 w województwie wileńskim), w powiecie dziśnieńskim (od 1926 w powiecie brasławskim), w gminie Bohiń a następnie w gminie Opsa.
Według Powszechnego Spisu Ludności z 1921 roku zamieszkiwały tu 54 osoby, wszystkie były wyznania rzymskokatolickiego i zadeklarowały białoruską przynależność narodową. Było tu 7 budynków mieszkalnych.
Miejscowość należała do parafii rzymskokatolickiej w Opsie. W 1933 podlegała pod Sąd Grodzki w Opsie i Okręgowy w Wilnie; właściwy urząd pocztowy mieścił się w Opsie.

</doc>
<doc id="4832206" url="https://pl.wikipedia.org/wiki?curid=4832206" title="Karaczan surinamski">
Karaczan surinamski

Karaczan surinamski "(Pycnoscelus surinamensis) –" gatunek prawdopodobnie pochodzi z krainy orientalnej. Powszechnie występuje w południowo-wschodnich USA, od Karoliny Północnej do Teksasu. Dorosłe osobniki są dość grube, mają 18-22 mm długości, posiadają błyszczące, brązowe skrzydła i czarny korpus. Gatunek ten jest kiepskim lotnikiem. 
Nimfy mają charakterystyczne, czarne, błyszczące przednie segmenty odwłoka podczas gdy segmenty końcowe są matowo-czarne i szorstkie. W Ameryce Północnej ten gatunek jest nietypowy ponieważ rozmnaża się tam przez partenogenezę, wydając jedynie potomstwo żeńskie, wszędzie indziej znajdowane są zarówno samce jak i samice.
Ooteka ma 12-15 mm długości, jest słabo utwardzona i zawiera około 26 embrionów. Ooteki są trzymane w komorze narządów płciowych, z której nimfy wychodzą po około 35 dniach. Samice produkują średnio trzy ooteki i żyją około 10 miesięcy w laboratorium. Karaczan ten często ryje w stosach kompostu i poszyciu trawników.

</doc>
<doc id="4832210" url="https://pl.wikipedia.org/wiki?curid=4832210" title="Bolesław Więckowicz">
Bolesław Więckowicz

Bolesław Więckowicz (ur. 23 kwietnia 1915 w Ludyni, zm. 23 grudnia 1969) – kapral Wojska Polskiego II RP, obrońca Westerplatte, odznaczony Orderem Virtuti Militari. 
Życiorys.
Przed wojną ukończył 4 klasy szkoły podstawowej. Od najmłodszych lat zmuszony był wykonywać różne prace dorywcze z racji tego, że był półsierotą. Stałą pracę otrzymał w 1937, zatrudniając się na kolei w Jędrzejowie. 
Do zasadniczej służby wojskowej powołany w 1938 roku. W składnicy Westerplatte pełnił służbę wartowniczą od 5 kwietnia 1939 jako starszy legionista, jednak 1 lipca 1939 został awansowany na kaprala. W czasie obrony Westerplatte walczył w wartowni nr 1, w czasie walk został ogłuszony i ranny. Po kapitulacji trafił do obozu jenieckiego z którego powrócił dopiero w 1945. 
Po powrocie do Polski dokończył zakres szkoły podstawowej, ukończył kurs specjalistyczny i został toromistrzem. 
Zginął tragicznie 23 grudnia 1969 w czasie pełnienia obowiązków służbowych potrącony przez pociąg. Spoczywa na cmentarzu parafialnym w Kozłowie.

</doc>
<doc id="4832212" url="https://pl.wikipedia.org/wiki?curid=4832212" title="Drusiewicze">
Drusiewicze

Drusiewicze – dawniej wieś, obecnie część Dalekiego na Białorusi, w obwodzie witebskim, w rejonie brasławskim, w sielsowiecie Dalekie.
Historia.
W czasach zaborów w granicach Imperium Rosyjskiego. W 1
W dwudziestoleciu międzywojennym wieś leżała w Polsce, w województwie nowogródzkim (od 1926 w województwie wileńskim), w powiecie dziśnieńskim (od 1926 w powiecie brasławskim), w gminie Bohiń.
Według Powszechnego Spisu Ludności z 1921 roku wieś zamieszkiwało 201 osób, 114 było wyznania rzymskokatolickiego a 57 prawosławnego. Jednocześnie 90 mieszkańców zadeklarowało polską przynależność narodową, 108 białoruska a 3 rosyjską. Było tu 37 budynków mieszkalnych.
Miejscowość należała do parafii rzymskokatolickiej w Dalekiem i prawosławnej w Bohiniu. Podlegała pod Sąd Grodzki w Opsie i Okręgowy w Wilnie; właściwy urząd pocztowy mieścił się w Bohiniu.

</doc>
<doc id="4832214" url="https://pl.wikipedia.org/wiki?curid=4832214" title="Faraday Future">
Faraday Future

Faraday Future – amerykański startup planujący produkcję elektrycznych samochodów osobowych z siedzibą w Los Angeles działający od 2014 roku.
Historia.
Startup Faraday Future założył w kwietniu 2014 roku działający w Stanach Zjednoczonych chiński przedsiębiorca Jia Yueting, obierając za siedzibę przedsiębiorstwa aglomerację kalifornijskiego Los Angeles. Celem, jaki obrano, było stworzenie przedsiębiorstwa koncentrującego się na produkcji samochodów elektrycznych konkurencyjnych wobec m.in. Tesli.
Nazwa startupu została zaczerpnięta od nazwiska słynnego angielskiego naukowca Michaela Faradaya, nawiązując do uformowanego przez niego prawa indukcji elektromagnetycznej odgrywającego dziś istotną funkcję w technologii napędów elektrycznych.
Kłopoty z budową fabryki.
W listopadzie 2015 roku Faraday Future ogłosiło, że zainwestuje 1 miliard dolarów w budowę swojej pierwszej fabryki. Miesiąc później wytypowano lokalizację zakładu produkcyjnego, wybierając północne przedmieścia Las Vegas. Budowa fabryki rozpoczęła się w kwietniu 2016 roku, wraz z dodatkową niezbędną infrastrukturą określoną przez stan Nevada.
W październiku 2016 roku pojawiły się pierwsze informacje na temat kłopotów z budową - główny wykonawca budowy fabryki ogłosił, że Faraday Future posiada poważne zaległości finansowe wobec niego sięgające wówczas 21 milionów dolarów amerykańskich. Zapowiedziano wówczas, że sytuacja może skutkować wstrzymaniem prac budowlanych. Z powodu nieuregulowania zadłużenia, budowa fabryki Faraday Future została wstrzymana w połowie listopada 2016 roku.
W lipcu 2017 roku, 9 miesięcy po wstrzymaniu prac budowlanych nad budową fabryki Faraday Future w Las Vegas, kalifornijski startup ogłosił, że plany związane z tą inwestycją zostały anulowane i zakłady nie powstaną z powodu kłopotów finansowych. W marcu 2019 roku niedokończona budowa wraz z działką została wystawiona na sprzedaż za cenę 40 milionów dolarów amerykańskich, a kupca znaleziono pół roku później - jesienią tego samego roku.
W czerwcu 2018 roku Faraday Future ogłosił, że w finalnym etapie jest budowa fabryki w nowej lokalizacji - miasto Hanford w amerykańskim stanie Kalifornia. Inwestycję ukończono pod koniec 2018 roku.
Kłopoty finansowe i restrukturyzacja.
W grudniu 2017 roku pojawiły się spekulacje, że zawirowania związane z budową fabryki i konstrukcją pojazdów marki FF doprowadziły Faraday Future na skraj bankructwa. Istotny wpływ na zawirowania finansowe startupu miały także ogólne kłopoty finansowe dyrektora generalnego, Jia Yuetinga. Z ich powodu chiński biznesmen trafił na gospodarczą czarną listę CHRL, ostatecznie składając wniosek do federalnego sądu stanu Delaware o bankructwo w październiku 2019 roku.
Trudna sytuacja finansowa Faraday Future zmusiła do ogłoszenia w październiku zwolnień w 1000-osobowej załodze i cięć w pensjach pozostałych zatrudnionych, a kilka dni później Nick Samspon, współzałożyciel startupu zdecydował się z niego odejść w atmosferze konfliktu. Niespełna rok później, w sierpniu 2019 roku Faraday Future ogłosiło plan restrukturyzacji, w ramach której ze stanowiska dyrektora generalnego (CEO) odszedł jego charyzmatyczny założyciel - Jia Yueting.
Pojazdy Faraday Future.
W styczniu 2016 roku Faraday Future przedstawił swój pierwszy studyjny pojazd ZERO 1 Concept, który przyjął postać samochodu sportowego z napędem elektrycznym. Producent podjął decyzję o stosowaniu dla swoich pojazdów marki FF. W lipcu 2016 roku Faraday Future zaczął brać udział w wyścigach Formuły E ze swoim kolejnym pojazdem będącym tym razem samochodem wyścigowym. Z powodu finansowych kłopotów startupu, podjęto decyzję o wycofaniu się z tej dyscypliny półtora roku później - w listopadzie 2017 roku.
Pierwszym seryjnym samochodem Faraday Future został wyższe klasy crossover z napędem elektrycznym o nazwie FF 91. Światowa premiera pojazdu odbyła się w styczniu 2017 roku, jako głównego konkurenta określając Teslę Model X. W ciągu 48 godzin Faraday Future zebrało ponad 64 tysięcy rezerwacji na swój pierwszy samochód. W kwietniu tego samego roku pojawił się pierwszy przedprodukcyjny egzemplarz pojazdu na drogach Los Angeles.
Pod koniec sierpnia 2018 roku Faraday Future rozpoczął przedprodukcję FF 91 w zakładach przedsiębiorstwa w Hanford. Pierwsze dostawy zamówionych egzemplarzy miały ruszyć na początku 2019 roku, jednak nie udało się dotrzymać tego terminu. W listopadzie 2019 roku przedstawiono gotowy projekt kokpitu elektrycznego crossovera, wciąż nie podając daty rozpoczęcia się seryjnej produkcji i dostaw.
Przełom i partnerstwo z Geely.
W styczniu 2021 roku pogrążony w stagnacji z powodu braku wystarczającej płynności finansowej Faraday Future zdecydował się wkroczyć na amerykańską giełdę NASDAQ. W miesiąc później, w lutym amerykański startup zawarł porozumienie z chińskim potentatem branży motoryzacyjnej, koncernem Geely, a także tajwańskim koncernem specjalizującym się w produkcji elektroniki użytkowej, Foxconn. W rezultacie porozumienia, wielokrotnie przekładana produkcja flagowego crossovera FF 91 odbywać się miała nie tylko w Kalifornii, lecz w chińskich zakładach Geely na zlecenie Faraday Future. Partnerstwo z chińskim koncernem ma także ułatwić rozpoczęcie sprzedaży w tym kraju. Tymczasem, w ostatnim kwartale 2022 roku firma zbudowała pierwszą próbną serię FF 91 w Kalifornii, planując uruchomić seryjną produkcję w kolejnych tygodniach. Tego terminu nie udało się jednak zrealizować, a firma musiała zmierzyć się z odwołaniami rezerwacji oraz spadkiem wartości giełdowych akcji. W efekcie, dotychczasowy CEO Carsten Breitfeld został odwołany przez radę nadzorczą, a jego stanowisko objął nowy menedżer - Chińczyk Xuefeng Chen, który wdrożył plan naprawczy w celu dopełnienia podstawowych planów startupu.

</doc>
<doc id="4832215" url="https://pl.wikipedia.org/wiki?curid=4832215" title="Drusiewski Zaścianek">
Drusiewski Zaścianek

Drusiewski Zaścianek – dawniej wieś, obecnie część Dalekiego na Białorusi, w obwodzie witebskim, w rejonie brasławskim, w sielsowiecie Dalekie.
Historia.
W dwudziestoleciu międzywojennym wieś leżała w Polsce, w województwie nowogródzkim (od 1926 w województwie wileńskim), w powiecie dziśnieńskim (od 1926 w powiecie brasławskim), w gminie Bohiń.
Według Powszechnego Spisu Ludności z 1921 roku wieś zamieszkiwało 123 osoby, 115 było wyznania rzymskokatolickiego a 8 prawosławnego. Jednocześnie 2 mieszkańców zadeklarowało polską przynależność narodową a 121 białoruska. Były tu 24 budynki mieszkalne.
Miejscowość należała do parafii rzymskokatolickiej w Dalekiem i prawosławnej w Bohiniu. Podlegała pod Sąd Grodzki w Opsie i Okręgowy w Wilnie; właściwy urząd pocztowy mieścił się w Bohiniu.

</doc>
<doc id="4832223" url="https://pl.wikipedia.org/wiki?curid=4832223" title="Makian (lud)">
Makian (lud)

Makian – autochtoniczna ludność wyspy Makian w prowincji Moluki Północne we wschodniej Indonezji. "Wielka Encyklopedia Rosyjska" podaje, że ich łączna populacja wynosi 80–85 tys. osób.
Dzielą się na dwie grupy – wschodnią i zachodnią – używające wzajemnie niezrozumiałych języków. Historycznie panowały między nimi wrogie relacje. Posługują się językiem makian wschodnim (taba, makian dalam) z wielkiej rodziny austronezyjskiej bądź niespokrewnionym makian zachodnim (moi, makian luar) z grupy języków północnohalmaherskich. W roli środków komunikacji międzyetnicznej przyjęły się języki ternate i indonezyjski, przy czym dominująca współcześnie lingua franca to malajski Moluków Północnych.
Grupa zachodnia (Makian Luar) jest bardzo odrębna językowo od pozostałych grup etnicznych regionu. Przez dłuższy czas klasyfikacja ich języka pozostawała nierozstrzygnięta. Z czasem ustalono jednak, że ludność Makian Luar dzieli pokrewieństwo językowe z ludami północnej Halmahery (jednakże ich język jest izolatem w ramach swojej rodziny).
W przeważającej mierze wyznają islam. W społeczności funkcjonuje system klanów ("soa"). Panuje egzogamia, czyli zwyczaj zawierania małżeństw poza własnym klanem. Małżeństwo ma charakter patrylokalny. Z islamem współistnieją tradycyjne praktyki, bazujące na animizmie i instytucji szamanów. Panuje wiara w moc wiedźm ("guo"). Wymawianie imion zmarłych stanowi tabu (w języku taba zwane "aroah").
Zajmują się głównie rolnictwem (orzechy kokosowe, owoce kanarecznika, goździki, gałka muszkatołowa, kakao; na potrzeby wewnętrzne – maniok, pochrzyn, taro) i rybołówstwem. Podstawowym pożywieniem jest sago (sprowadzane z innych wysp), pewną rolę odgrywa też ryż. Mięso spożywa się sporadycznie, zwykle w czasie świąt.
Z powodu zagrożenia wulkanicznego część ludności wyspy osiedliła się w regionie Malifut na Halmaherze. Na migrację ludu Makian wpływają także czynniki ekonomiczne. Zamieszkują również okoliczne wyspy północnych Moluków, m.in. Moti, Kayoa, Ternate, Tidore i Bacan. Dodatkowe skupiska ludności Makian występują w indonezyjskiej części Nowej Gwinei, na wyspie Sulawesi (zwłaszcza w rejonie miasta Manado), na wyspie Ambon oraz w Dżakarcie.

</doc>
<doc id="4832252" url="https://pl.wikipedia.org/wiki?curid=4832252" title="Joanna Lamparska">
Joanna Lamparska

Joanna Maria Lamparska (ur. 1966 we Wrocławiu) – polska pisarka, dziennikarka, regionalistka, dokumentalistka, autorka książek, programów radiowych, telewizyjnych, youtuberka, podróżniczka.
Zajmuje się rozwiązywaniem zagadek przeszłości, bierze udział w akcjach poszukiwawczych, podróże poświęca głównie badaniu tajemnic zabytków, a także eksploracji podziemi. Jest autorką reportaży historycznych i licznych książek o tajemnicach związanych z Dolnym Śląskiem, przewodników po dolnośląskich zamkach, pałacach, podziemnych trasach turystycznych, lochach, sztolniach i jaskiniach. Zbiera informacje o zaginionych w czasie II wojny światowej zabytkach i dokumentach.
Życiorys.
Absolwentka filologii klasycznej oraz archeologii sądowej na Uniwersytecie Wrocławskim. Jeszcze na studiach związała się z wrocławskim dziennikiem „Słowo Polskie”; początkowo redagowała rubrykę o tematyce ezoterycznej – "Zabobonnik", zaś w 1994 roku zorganizowała akcję zbierania informacji na temat tajemnic regionu, która zaowocowała cyklem artykułów (w większości jej autorstwa). W latach 1995–2001 realizowała autorski program telewizyjny „Zaułek Tajemnic” w TVP Wrocław. Prowadziła poranne programy we wrocławskim ośrodku Telewizji Polskiej. W latach 2010–2013 współtworzyła program „Skarby nieodkryte” dla TVP Polonia.
Pełniła funkcję redaktora naczelnego w miesięczniku „Odkrywca” oraz „Gazecie Rycerskiej”. Publikuje m.in. w miesięcznikach „National Geographic”, „Traveler” i „Focus”, oraz na portalu Onet.pl. Jest wraz z MIchałem Wójcikiem gospodynią serialu dokumentalnego "Kup pan zamek" realizowanego przez Canal Plus Discovery. Współpracuje z Radiem Wrocław w ramach audiowizualnego projektu Odkrywanie Dolnośląskich Tajemnic. Współtworzy programy w History Channel i Discovery. Prowadzi audycję radiową „Pociąg do historii”.
Jest pomysłodawczynią i dyrektorem Dolnośląskiego Festiwalu Tajemnic, który od inauguracji w 2013 do 2019 roku odbywał się na Zamku Książ. W 2020 roku z powodu pandemii Covid-19 został przeniesiony do internetu. Jest fundatorką i członkiem zarządu Fundacji Joanny Lamparskiej na Rzecz Ochrony Dziedzictwa Kulturowego „Projekt Historia”.
W 2015 roku, po wybuchu Gorączki Złotego Pociągu opowiadała o historii Złotego Pociągu i pracowała jako polski konsultant nad serialem dokumentalnym poświęconym tej sprawie dla History Channel. W 2016 roku wydała książkę "Złoty Pociąg. Krótka historia szaleństwa", prezentującą kulisy poszukiwań.
Jest oficjalną ambasadorką stowarzyszenia największych atrakcji Dolnego Śląska "Turystyczna Trzynastka".

</doc>
<doc id="4832264" url="https://pl.wikipedia.org/wiki?curid=4832264" title="Paolo Vecchi">
Paolo Vecchi

Paolo Vecchi (ur. 13 lutego 1959 w Sala Baganzie) – włoski siatkarz, medalista igrzysk olimpijskich.
Życiorys.
Vecchi wraz z reprezentacją Włoch zdobył złoty medal na igrzyskach śródziemnomorskich 1983 w Casablance. Wystąpił na igrzyskach olimpijskich 1984 odbywających się w Los Angeles. Zagrał wówczas we wszystkich meczach turnieju, w tym w zwycięskim pojedynku o brąz z Kanadą.
Był zawodnikiem włoskich klubów Gala Cremona (1978–1981), Santal Parma (1981–1987), Eurostyle Montichiari (1987–1989), Italcementi Battipaglia (1989–1990) i Edilcuoghi Agrigento (1990–1991). Dwukrotnie zostawał mistrzostwem Włoch – w 1982 i 1983. W krajowym pucharze tryumfował w 1982, 1983 i 1987, a w Pucharze Europy Mistrzów Klubowych zwyciężał w 1984 i 1985.

</doc>
<doc id="4832273" url="https://pl.wikipedia.org/wiki?curid=4832273" title="Dulina">
Dulina

Dulina – dawna leśniczówka. Tereny, na których była położona, leżą obecnie na Białorusi, w obwodzie witebskim, w rejonie brasławskim, w sielsowiecie Widze.
Historia.
W czasach zaborów w granicach Imperium Rosyjskiego.
W latach 1921–1939 leśniczówka leżała w Polsce, w województwie nowogródzkim (od 1926 w województwie wileńskim), w powiecie dziśnieńskim (od 1926 w powiecie brasławskim), w gminie Bohiń.
Według Powszechnego Spisu Ludności z 1921 roku zamieszkiwało tu 5 osób, wszystkie były wyznania mahometańskiego i zadeklarowały tatarską przynależność narodową. Był tu 1 budynek mieszkalny.
Leśniczówka należała do parafii rzymskokatolickiej w Dalekiem. W 1933 podlegała pod Sąd Grodzki w Opsie i Okręgowy w Wilnie; właściwy urząd pocztowy mieścił się w m. Bohiń.

</doc>
<doc id="4832286" url="https://pl.wikipedia.org/wiki?curid=4832286" title="Pasir Mas">
Pasir Mas

Pasir Mas – miasto we Malezji w stanie Kelantan. W 2000 roku liczyło 17 217 mieszkańców.

</doc>
<doc id="4832300" url="https://pl.wikipedia.org/wiki?curid=4832300" title="Kadok (miasto)">
Kadok (miasto)

Kadok – miasto we Malezji w stanie Kelantan. W 2000 roku liczyło 17 064 mieszkańców.

</doc>
<doc id="4832316" url="https://pl.wikipedia.org/wiki?curid=4832316" title="Phonk">
Phonk

Phonk – podgatunek muzyki hip-hopowej i trapowej inspirowany bezpośrednio Memphis rapem z lat 90. Gatunek ten można zaobserwować głównie na platformie SoundCloud, charakteryzuje się nostalgicznymi funkowymi samplami, którym często towarzyszą wokale ze starych rapowych taśm Memphis rapu. Gatunek zazwyczaj pobiera poszczególne dźwięki hip-hopowe z początku lat 90., łącząc je z dźwiękami jazzu i wykorzystuje zniekształcające techniki (takie jak chopped and screwed), aby stworzyć mroczniejszy dźwięk.
Historia.
Często określany jako „dźwięk Gen Z”, Phonk czerpał inspirację z trapowej muzyki pochodzącej z południowych Stanów Zjednoczonych w połowie lat dziewięćdziesiątych. Phonk popadł w zapomnienie pod koniec 2000 r., odrodził się na nowo na początku 2010 r.
Słowo „phonk” rzeczywiście zostało spopularyzowane przez SpaceGhostPurrp, który wydał takie utwory jak „"Pheel Tha Phonk”", „"Bringin 'Tha Phonk”" i „"Keep Bringin’ Tha Phonk”". Kanały YouTube, takie jak "TrillPhonk", również pomogły w popularyzacji gatunku. Muzyka gatunku opiera się na straszliwych samplach, zniekształconych werblach i niskich tonach w miksie głosów. W latach 2016–2018 Phonk był jednym z najczęściej słuchanych gatunków na platformie SoundCloud, a hashtag "#phonk" był jednym z najpopularniejszych każdego roku.
Charakterystyka.
Osobliwością gatunku Phonk jest fakt, że nie jest on zakotwiczony w konkretnej regionalnej „scenie”, wiąże się to z naturą samego SoundCloud jako platformy. Artysta Phonk – Lowpocus – stwierdził w wywiadzie w 2017 r.: „Fascynujące w gatunku Phonk, jest to, że zajmujący się nim artyści pochodzą z całego świata: można znaleźć producentów Phonk w Kanadzie, Stanach Zjednoczonych, Francji, a nawet w Rosji!”.

</doc>
<doc id="4832319" url="https://pl.wikipedia.org/wiki?curid=4832319" title="Wayang">
Wayang

Wayang – nazwa form teatralnych w kulturze indonezyjskiej.
Najbardziej upowszechnioną formą teatralną w Indonezji jest "wayang kulit", czyli przedstawienie teatru cieni. W teatrze "wayang kult" stosuje się figurki (rozmiar od kilku centymetrów aż do jednego metra), wykonane ze skóry ("kulit") i perforowane tak, aby po oświetleniu lampą tworzyły wzory świetlne i cienie na ekranie projekcyjnym ("kelir"). Figurki różnią się rozmiarem, kształtem, kolorem i kostiumem w zależności od rodzaju przedstawienia.
Przedstawienie prowadzi "dalang", recytator tekstu i animator lalek, które umieszcza na ekranie, zatykając ich drążki w leżącym poniżej bambusowym kiju. Kieruje także tradycyjną orkiestrą i wytwarza efekty dźwiękowe. Przedstawienie można oglądać od strony ekranu, ograniczając się do oglądania cieni (co czynią zwyczajowo kobiety), lub od strony narratora "dalang" (tak tradycyjnie oglądają je mężczyźni).
Repertuar przedstawień składa się m.in. z fragmentów starożytnych eposów indyjskich Ramayana i Mahabharata (tzw. "wayang purwa"), przeniesionych na grunt lokalny. Obejmuje także lokalne legendy Panji ("wayang gedog", "wayang gambuh") oraz legendy historyczne z czasów królestwa Majapahit. Spektakl trwa kilka godzin – od zmroku do rana (obecnie przedstawienia dla turystów wykonuje się w ciągu dnia).
Z teatru "wayang kulit" wywodzą się dalsze typy teatru – "wayang kerucil" (także "wayang keltik"), wykorzystujący drewniane figurki (obecnie są prezentowane bezpośrednio przed widownią, bez użycia ekranu projekcyjnego), oraz "wayang golék", posługujący się lalkami trójwymiarowymi, wyposażonymi w ruchome kończyny. Istnieje także "wayang wong" ("wayang orang") – przedstawienie wykonywane przez żywych aktorów.
W teatrze "wayang" istotną rolę odgrywa muzyka gamelan.

</doc>
<doc id="4832320" url="https://pl.wikipedia.org/wiki?curid=4832320" title="Wajang">
Wajang



</doc>
<doc id="4832323" url="https://pl.wikipedia.org/wiki?curid=4832323" title="Kuala Pilah">
Kuala Pilah

Kuala Pilah – miasto we Malezji w stanie Negeri Sembilan. W 2000 roku liczyło 18 105 mieszkańców.

</doc>
<doc id="4832327" url="https://pl.wikipedia.org/wiki?curid=4832327" title="Karaczan zielony">
Karaczan zielony

Karaczan zielony, karaczan bananowy ("Panchlora nivea") to gatunek karaczana występujący w Ameryce Środkowej, Ameryce Południowej, Indiach Zachodnich oraz przygodnie w USA.
Dorosłe osobniki mają 15 do 20 mm długości. Ich ciało jest spłaszczone.
Owad posiada skrzydła, jest koloru bladozielonego do żółtozielonego z żółtą linią biegnącą po bokach. Nimfy są brązowe.
Ooteka (kapsułka jajowa) tego karaczana ma długość 3-4 mm. Badania wykazały że, owady składają 28 do 60 jaj (średnio 46). Samica przenosi ootekę wewnątrz ciała zanim wylęgną się larwy. Jak wykazały badania laboratoryjne, w temperaturze 24°C jaja wykluwają się w przeciągu 48 dni. Nimfy samców osiągają dojrzałość po około 144 dniach, a nimfy samic po 181 dniach.
W naturze występuje min. pod próchniejącymi pniami palmy kokosowej. Jest zwierzęciem głównie nocnym, przyciąga go światło. Nie zasiedla budynków.

</doc>
<doc id="4832329" url="https://pl.wikipedia.org/wiki?curid=4832329" title="Kerteh">
Kerteh

Kerteh – miasto we Malezji w stanie Terengganu. W 2000 roku liczyło 18 337 mieszkańców. W mieście znajduje się port lotniczy Kerteh.

</doc>
<doc id="4832333" url="https://pl.wikipedia.org/wiki?curid=4832333" title="FF 91">
FF 91

FF 91 – elektryczny samochód osobowy typu crossover klasy pełnowymiarowej produkowany pod amerykańską marką FF od 2020 roku.
Historia i opis modelu.
FF 91 został przedstawiony 4 stycznia 2017 roku jako wynik prac kalifornijskiego startupu Faraday Future nad pierwszym produkcyjnym samochodem osobowym o napędzie elektryczny. Samochód przyjął format pełnowymiarowego crossovera z jednobryłowym nadwoziem utrzymanym we futurystycznym wzornictwie. Charakteryzował się dużą powierzchnią szyb, a także pojedynczymi pasami świateł biegnącymi przez pas przedni i tylny.
Dwa i pół roku po premierze, Faraday Future zaprezentował oficjalne fotografie przedstawiające wystrój kabiny pasażerskiej i kokpitu FF 91. Samochód wyróżnia się czterema niezależnymi siedziskami, 11,6-calowy ekran dotykowy w konsoli centralnej i dwa pozostałe wyświetlacze w miejscu zegarów i schowku pasażera.
Sprzedaż.
W ciągu 2 dni od premiery FF 91, Faraday Future zebrał 64 tysiące wstępnych zamówień na pojazd. Produkcja wstępnych egzemplarzy rozpoczęła się w sierpniu 2018 roku w kalifornijskich zakładach w Hanford, planując wówczas początek sprzedaży na pierwsze miesiące 2019 roku. 
Plany te nie spotkały się jednak z realizacją, a w związku z zawartym w lutym 2021 roku porozumieniem między Faraday Future a chińskim Geely i tajwańskim Foxconn, produkcja FF 91 ma ruszyć ostatecznie w 2022 roku w Chinach na potrzeby rynku globalnego i eksportu.
Dane technizne.
FF 91 ma napęd na cztery koła, rozwijając maksymalną moc 1065 KM. Maksymalny moment obrotowy to 1800 Nm, z kolei od 0 do 100 km/h pojazd przyśpiesza w czasie 2,39 sekundy. Maksymalny zasięg pojazdu określono na 600 kilometrów, z kolei w ciągu 4,5 godziny akumulator może odzyskać 50% stanu.

</doc>
<doc id="4832338" url="https://pl.wikipedia.org/wiki?curid=4832338" title="Willa „Banczewianka” w Milanówku">
Willa „Banczewianka” w Milanówku

Willa „Banczewianka” w Milanówku – drewniana, zabytkowa willa w Milanówku, położona przy ul. Zacisznej 10. 
Według niektórych źródeł willa została wzniesiona ok. 1890 r., co czyni z nią najstarszą spośród drewnianych willi w Milanówku. Inne źródła jako rok budowy podają 1914 r. W 1988 została jednym z ok. 400 obiektów w Milanówku zbiorczo wpisanych do rejestru zabytków pod nr A-1319 jako zespół urbanistyczno-krajobrazowy miasta. 
Budynek pozostaje w rękach prywatnych, zaś jego wnętrza są wynajmowane m.in. na zajęcia sportowo-rekreacyjne i uroczystości rodzinne.

</doc>
<doc id="4832339" url="https://pl.wikipedia.org/wiki?curid=4832339" title="Wydawnictwo Solaris">
Wydawnictwo Solaris



</doc>
<doc id="4832344" url="https://pl.wikipedia.org/wiki?curid=4832344" title="Patro Eisden Maasmechelen">
Patro Eisden Maasmechelen

Patro Eisden Maasmechelen – belgijski klub piłkarski, mający siedzibę w dzielnicy Eisden-Tuinwijk w mieście Maasmechelen, na wschodzie kraju. Obecnie gra w Eerste klasse Amateurs.
Historia.
Chronologia nazw:
Klub sportowy VV Patro Eisden został założony w miejscowości Maasmechelen w 1935 roku przez kapelana Maurice Van Schoenbeeka. Niektóre źródła podają rok 1942, ale jest to rok przyłączenia do Belgijskiego Związku Piłki Nożnej. Początkowo zespół szkolił młodzież i grał jedynie mecze towarzyskie. 10 lipca 1942 roku dołączył do Królewskiego Belgijskiego Związku Piłki Nożnej i otrzymał nr rejestracyjny matricule 3434 (rejestr klubów zgodnie ich dat założenia, który jest zapisywany od grudnia 1926 roku w rejestr matriculaire). Dopiero w sezonie 1950/51 startował w mistrzostwach Belgii na poziomie krajowym, zajmując trzecie miejsce w Bevordering C. W 1952 roku po reformie systemu lig klub zakwalifikował się do Derde Klasse. W 1956 zajął drugie miejsce w "Derde Klasse B" i potem w meczu playoff wygrał 2:1 z RCS Brugeois, który był drugim w grupie A, zdobywając awans do Tweede Klasse. Cztery lata później, w 1960 roku po zajęciu drugiego miejsca w drugiej dywizji awansował do Eerste Klasse. Debiutowy sezon na najwyższym poziomie zakończył na ostatnim 16.miejscu i spadł z powrotem do drugiej dywizji.
W 1970 roku klub został zdegradowany do trzeciej dywizji. Po zakończeniu sezonu 1971/72, w którym zajął drugie miejsce w "Derde Klasse B", grał mecz barażowy z KFC Winterslag, ale po remisie 3:3 (po 135 min. gry) przegrał drugi mecz 1:2 na neutralnym boisku. Dopiero w 1975 roku drużynie udało się wrócić do "Tweede Klasse". Trzy lata potem, w 1978 roku, spadł do "Derde Klasse", a w 1981 nawet został zdegradowany na rok do Vierde Klasse. W 1984 roku nastąpił awans do drugiej dywizji, w której grał do 1992.
W 1992 roku klub został uznany przez "Société Royale" w związku z czym przemianowany na Koninklijke Patro Eisden. W tamtym że roku zespół został zdegradowany w klasie. Po dwóch latach wrócił do drugiej dywizji. W 1998 klub zmienił nazwę na K. Maasland Maasmechelen, a w 2001 roku na K. Patro Maasmechelen. W sezonach 2001/02 i 2002/03 zespół uplasował się na ostatniej 18.pozycji, ale dzięki problemom finansowym innych klubów ratował się przed spadkiem. Na początku sezonu 2002/03 klub przeniósł się z "Kastanjelaan" na nowy miejski stadion sportowy w "Kolenmijn Limburg Maaslaan". 
Pod zakończeniu sezonu 2004/05 stowarzyszenie non-profit zostało zamknięte, a ponieważ klub znalazł się na miejscu spadkowym oraz przeniesienie dziedzictwa nie zostało wykonane prawidłowo, to klub został zdegradowany o dwa poziomy do czwartej dywizji. Nowy sezon 2005/06 rozpoczął rywalizację w "Vierde Klasse C" z ujemnym wynikiem -9 pkt. W 2005 roku klub przyjął nazwę, która ponownie nawiązywała do przeszłości: K. Patro Eisden Maasmechelen. W 2011 awansował do trzeciej dywizji, a w 2014 do drugiej.
Przed rozpoczęciem sezonu 2016/17 doszło do reorganizacji systemu lig. W wyniku tej zmiany klub został zakwalifikowany do Eerste klasse Amateurs (D3). Jesienią 2016 roku klub z powodów problemów finansowych był zmuszony przekształcić się z organizacji non-profit w spółkę. W 2018 spadł na rok do Tweede klasse Amateurs. Sezon 2019/20 nie dokończono z powodu COVID-19. Klub został sklasyfikowany na piątej pozycji, którą posiadał po 24 kolejkach przed zawieszeniem rozgrywek.
Barwy klubowe, strój.
Klub ma barwy fioletowo-białe. Zawodnicy swoje domowe spotkania zazwyczaj grają w niebieskich koszulkach, niebieskich spodenkach oraz niebieskich getrach.
Sukcesy.
Trofea międzynarodowe.
Nie uczestniczył w rozgrywkach europejskich (stan na 31-05-2020).
Poszczególne sezony.
Rozgrywki międzynarodowe.
Europejskie puchary.
Nie uczestniczył w rozgrywkach europejskich.
Struktura klubu.
Stadion.
Klub piłkarski rozgrywał swoje mecze domowe na Patro-Stadion, w Maasmechelen o pojemności 5500 widzów. Wcześniej do 2002 grał na "Kastanjelaan".

</doc>
<doc id="4832345" url="https://pl.wikipedia.org/wiki?curid=4832345" title="VV Patro Eisden">
VV Patro Eisden



</doc>
<doc id="4832352" url="https://pl.wikipedia.org/wiki?curid=4832352" title="TAI TF-X">
TAI TF-X

TAI TF-X (MMU - Milli Muharip Uçağı/Krajowy Samolot Bojowy) – projekt tureckiego samolotu wielozadaniowego 5 generacji o obniżonej skutecznej powierzchni odbicia radarowego.
Historia.
Formalny początek prac nad nowym samolotem przeznaczonym dla Tureckich Sił Powietrznych odbył się 15 grudnia 2010 roku. Wówczas to Savunma Sanayii İcra Komitesi (Komitet Wykonawczy Przemysłu Obronnego) ogłosił podjęcie decyzji o rozpoczęciu prac projektowych, budowie prototypu i wdrożeniu produkcji seryjnej maszyny 5 generacji. Nowe konstrukcja miała zastąpić znajdujące się na stanie rodzimych sił powietrznych maszyny General Dynamics F-16 Fighting Falcon i wraz z zamówionymi Lockheed Martin F-35 Lightning II stworzyć trzon bojowego lotnictwa Turcji. Głównym zadaniem TF-X, miałaby być obrona powietrzna kraju a zadania uderzeniowe, realizowałby F-35. Pomimo takiego podziały, nowa konstrukcja pozostawałaby maszyną wielozadaniową. We wrześniu 2011 roku Podsekretariat ds. Przemysłu Obronnego (Savunma Sanayi Müsteşarlığı - SSM) przyznał pierwszy kontrakt na rozpoczęcie prac analityczno-koncepcyjnych. W ramach trwającego dwa lata projektu, miano rozpatrzyć możliwości realizacji programu przez krajowy przemysł lotniczy i w tym kontekście zakres ewentualnej międzynarodowej współpracy. W owym czasie brana była również pod uwagę możliwość dołączenia Turcji do już realizowanego programu budowy nowoczesnego samolotu bojowego przez inne państwa. Swoim zakresem prace miały objąć również opracowanie wymagań jakim miał podołać nowy samolot, opracowanie wstępnej koncepcji konstrukcji i wyposażenia. Za realizację programu odpowiedzialny został krajowy potentat przemysłu lotniczego Turkish Aerospace Industries. Równolegle Turcja prowadziła rozmowy z przedstawicielami Korei Południowej na temat ewentualnego dołączenia Turcji do programu maszyny oznaczonej jako KAI KF-X. Realizowanego przez Koreę we współpracy z Indonezją projektu wielozadaniowego myśliwca o obniżonej skutecznej powierzchni odbicia radarowego. Rozmowy nie przyniosły rezultatu i Turcja nie podjęła współpracy z azjatyckimi partnerami.
29 września 2013 roku zaprezentowano pierwsze, wstępne konfiguracje nowej tureckiej maszyny. Ograniczono się do trzech potencjalnych wariantów. Dwa z nich zakładały budowę jednosilnikowych samolotów oraz jeden wariant z dwoma jednostkami napędowymi. W opracowywaniu wariantów brała udział szwedzka firma SAAB. Wszystkie samoloty miały być maszynami jednomiejscowymi. Poza liczbą silników różniły się również wybranym typem skrzydeł. W pierwszy jednosilnikowym samolocie zastosowano skrzydło pasmowe i rozwidlone, podwójne usterzenie pionowe. W drugiej maszynie wybrano trójkątne skrzydła i przednie usterzenie w układzie kaczka oraz taki samo jak poprzednio zdwojone usterzenie pionowe. Z kolei dwusilnikowa konstrukcja wyposażona została w skrzydła o trapezowym obrysie z przykadłubowymi pasmami. I tak jak pozostałe dwie konfiguracje również i w tym przypadku wybrano zdwojone, rozchylone usterzenie pionowe. Ostatecznie do dalszych prac skierowany został projekt dwusilnikowej wersji samolotu.
13 marca 2015 roku wystosowano formalne zapytanie o informację (RFI - Request for Information) do krajowych firm mogących wziąć udział w pracach projektowych, produkcji i rozwoju nowej konstrukcji. 5 sierpnia 2016 roku, Podsekretariat ds. Przemysłu Obronnego podpisał z TAI czteroletnią umowę na opracowanie ogólnego projektu TF-X. Do podpisania kontraktu doszło w trakcie odbywającego się w Turcji Eurasia Airshow. TAI odpowiada za całość projektu i integracje prac poszczególnych podwykonawców. W ramach umowy, przewidywano również doprowadzenie do ostatecznej wersji niektórych układów mających znaleźć się na pokładzie prototypu. Wśród nich wymieniane były sensory pokładowe oraz system walki elektronicznej. W ramach programu TAI podjął współpracę z zagranicznymi partnerami. Jeszcze przed formalnym podpisaniem umowy, pod koniec 2015 roku pojawiły się doniesienia, że preferowanym partnerem mającym współuczestniczyć w pracach projektowych będzie brytyjski BAE Systems. Jedna z wiodących firm na rynku produkcji wojskowej i lotniczej, mająca doświadczenie w produkcji elementów do amerykańskiego F-35 jak również samodzielnych pracach projektowych nad samolotami o obniżonej skutecznej powierzchni odbicia. Swoje oferty współpracy przedłożyły również szwedzki SAAB oraz Airbus Defence and Space. Doniesienia z 2015 roku potwierdziły się w styczniu 2017 roku, kiedy to TAI oraz SSM oficjalnie wskazały BAE Systems jako partnera mającego wspomagać prace projektowe. Wówczas to w obecności przybyłej do Turcji brytyjskiej premier Theresy May podpisano stosowne porozumienie. Według doniesień prasowych, zwłoka w podjęciu brytyjsko-tureckiej współpracy była efektem nieudanej próby wojskowego zamachu stanu, przeprowadzonej nocą z 15 na 16 lipca 2016 roku w Turcji. Fala aresztowań i represji jaka ogarnęła Turcję po zamachu, wstrzymała brytyjskie aspiracje. W trakcie odbywających się w maju 2017 roku w Turcji targów uzbrojenia International Defence Industry Fair podpisano kolejny dokument Letter of Agreement (porozumieniach o współpracy) pomiędzy TAI i BAE Systems a 25 sierpnia tego samego roku, ostateczną umowę o kooperacji pomiędzy obydwoma partnerami.
Długi czas zajął proces wyboru jednostek napędowych. Docelowym rozwiązaniem, korespondującym z polityką samowystarczalności w projektowaniu, budowie i eksploatacji sprzętu wojskowego, ma być zastosowanie silników rodzimej konstrukcji. Nie mające jednak gotowych jednostek, rozpoczęto poszukiwania zagranicznych zamienników. Oferty od potencjalnych dostawców zbierano do końca 2017 roku. Wstępne plany zakładały ujawnienie producenta i typu silnika, mającego znaleźć zastosowanie w TF-X jeszcze przed końcem 2017 roku. Wśród rozpatrywanych propozycji znalazły się silniki powstałej w maju 2017 roku firmy TAEC Uçak Motor Sanayi AŞ. Założyły ją dwa podmioty, brytyjski Rolls-Royce, który otrzymał 49% udziałów i turecki Kale Group z 51% udziałów. Celem powstałego konsorcjum była budowa turbowentylatorowej jednostki przeznaczonej dla TF-X. Strona brytyjska zapewnia wsparcie projektowe i szkolenie tureckiego personelu oraz pomoc przy uruchomieniu produkcji seryjnej w przypadku wyboru właśnie tej oferty. Zdaniem przedstawicieli firmy, już w 2023 roku byłyby gotowe pierwsze silniki, na tyle dojrzałe konstrukcyjne, iż można by je zastosować w prototypach samolotu. Niezwykła szybkość jaką oferowała turecko-brytyjska firma, może sugerować, iż zamiast zaprojektowania i budowy od podstaw nowej jednostki napędowej, zmodernizowany pod kątem wymagań projektu TF-X, zostanie już istniejący silnik. W tym kontekście pojawiły się doniesienia o silnikach EJ200, stosowanych w samolotach Eurofighter Typhoon i ich wersjach rozwojowych. Kolejnym podmiotem, który zaoferował własne silniki była turecki producent TUSAŞ Motor Sanayii A.Ş. Firma jest spółką pomiędzy TAI, posiadającym większościowy udział oraz amerykańskim GE Aviation. Ostatecznie, to krajowa firma TR Motor otrzymała kontrakt na budowę i rozwój silnika oznaczonego jako TR-M. Stosowne porozumienie podpisano 8 listopada 2018 roku. Umowa obejmuje 10 letni okres prac. Otwarta pozostała jednak kwestia silników mających zostać zastosowanych do napędu prototypów i pierwszej partii produkcyjnej. 31 października 2019 roku oficjalnie ogłoszono, iż do napędy tych maszyn wykorzystany zostanie silnik z rodziny General Electric F110. W 2021 roku ujawniono informację, iż prototypu samolotu biorące udział w próbach, napędzane będą silnikami General Electric F110-GE-129.
W połowie grudnia 2017 roku TAI opublikował oficjalną specyfikację TF-X. Obok wstępnych wymiarów i osiągów określono parametry dwóch silników, których ciąg określono na poziomie 88,96 kN. Wartość ta jest zaskakująca, ponieważ maszyna my dysponować możliwością lotu z prędkością supercruise a dla jej osiągnięcia i wydajnego zastosowania, podany ciąg może być niewystarczający. Przedstawiona wizualizacja prezentowała maszynę o obniżonej skutecznej powierzchni odbicia, wewnętrznych komorach uzbrojenia, z wlotami powietrza do silników i usterzeniem pionowym podobnym do rozwiązań zastosowanych w amerykańskim Lockheed F-22 Raptor. Maszyna ma charakteryzować się wysoką manewrowością, posiadać na wyposażeniu radar z elektronicznym skanowaniem fazowym (Active Electronically Scanned Array - AESA) bazujący na technologii azotku galu (GaN). Analizując grafiki prezentujące wizję nowej tureckiej konstrukcji, maszyna prawdopodobnie zostanie również wyposażona w system obserwacji i śledzenia celów w podczerwieni IRST (Infrared Search &amp; Track). Głowica systemu widoczna jest w części dziobowej samolotu. Twórcą radar ma być turecka firma Aselsan. Wstępne, ujawnione w listopadzie 2018 roku plany zakładają oblot prototypu w 2023 roku. Seryjna produkcja ma się rozpocząć w 2033 roku. TF-X ma pozostać w służbie do 2070 roku.
W kwietniu 2021 roku rozpoczęto fazę wstępnego przeglądu projektu. Jego efektem było rozpoczęcie wytwarzania wybranych elementów samolotu we wrześniu tego samego roku. 4 listopada 2021 roku, dyrektor genealny TAI, podał do publicznej wiadomości fakt ukończenia budowy pierwszego elementu struktury płatowca TF-X. Zweryfikowane harmonogram budowy maszyny, zakłada ukończenie pierwszego prototypu w 2023 roku, jego oblot ma się odbyć w 2025 roku.
W trakcie odbywających się w Wielkiej Brytanii targów Farnborough International Airshow w 2022 roku, ujawniono informacje o zakończeniu badań tunelowych samolotu. Odbyły się one w Stanach Zjednoczonych, Wielkiej Brytanii i Republice Południowej Afryki. Zaprezentowano również program postępów w projekcie, przewidujący prezentacje ukończonego prototypu 18 marca 2023 roku i jego oblot 18 marca 2025 roku.
Zamówienia.
Wstępne plany zakładały zakup nawet 250 nowych maszyn, równolegle obok planów wprowadzenia 100 samolotów F-35. Taka skala zakupu w praktyce spowodowałaby zwiększenie liczebności maszyn bojowych tureckiego lotnictwa w porównaniu do stanu z 2020 roku. Koszt całego programu może jednak zredukować liczbę zamawianych maszyn. Turcja duże nadzieję wiązała z wprowadzeniem do linii amerykańskich samolotów F-35. Jednak zakup przez ten kraj rosyjskiego systemu S-400 Triumf (pierwsze elementy systemu zostały dostarczone 12 lipca 2019 roku), wykluczyły Turcję z grona odbiorców amerykańskiej konstrukcji. Turcja brana była pod uwagę również jako kraj, mogący nawiązać współpracę z brytyjskimi firmami w kontekście uruchomienia przez Wielką Brytanię programu BAE Systems Tempest. Decyzja Turcji o zakupie rosyjskich rakiet zablokowało również i tą inicjatywę. Owe zawirowania mogą zmienić plany wobec TF-X. Długoterminowe plany Turcji zakładają zaoferowanie maszyny na eksport. Wśród potencjalnych zainteresowanych nową konstrukcją wymienia się państwa mające w przyszłości stanąć przed potrzebą wymiany floty swoich F-16. Z drugiej jednak strony, większość europejskich państwa których siły powietrzne eksploatują F-16, bierze udział w programie F-35. W znacznym stopniu ogranicza to szanse TF-X. Potencjalnie większe możliwości może dawać rynek bliskowschodni i Pakistan. O rozmowach pomiędzy Pakistanem i Turcją donosiły media w czerwcu 2016 roku. Turcja zainteresowana była pozyskaniem azjatyckiego partnera. Pakistan w dalszej perspektywie zmuszony będzie do pozyskania nowych samolotów. Informacje o rozpoczęciu prac koncepcyjnych nad maszynami nowego typu, pojawiły się w Pakistanie wiosną 2016 roku.

</doc>
<doc id="4832353" url="https://pl.wikipedia.org/wiki?curid=4832353" title="Operacja Zimowy Sztorm">
Operacja Zimowy Sztorm

Operacja Zimowy Sztorm (niem. "Unternehmen Wintergewitter") – niemiecka ofensywa przeprowadzona w grudniu 1942 r. na froncie wschodnim II wojny światowej, której celem było przełamanie radzieckiego okrążenia 6 Armii przez uderzenie 4 Armii Pancernej podczas bitwy stalingradzkiej.
Pod koniec listopada 1942 r. Armia Czerwona zakończyła operację Uran, okrążając około 300 000 żołnierzy wojsk Osi w rejonie Stalingradu. 22 listopada 1942 r. siły niemieckie w obrębie kotła stalingradzkiego i bezpośrednio na zewnątrz niego zostały zreorganizowane w Grupę Armii Don i oddane pod dowództwo feldmarszałka Ericha von Mansteina. Tymczasem Armia Czerwona nadal przeznaczała jak najwięcej zasobów na planowaną operację Saturn w celu odizolowania Grupy Armii A od reszty wojsk niemieckich. Aby temu zaradzić, Luftwaffe próbowała za pomocą mostu powietrznego zaopatrywać siły niemieckie w Stalingradzie. Kiedy próby te zawiodły i stało się oczywiste, że przetrwanie 6 Armii będzie możliwe tylko wtedy, gdy utworzy się korytarz ratunkowy z zewnątrz, tak wcześnie, jak to możliwe, Manstein zdecydował się na atak.
Pierwotnie obiecano Mansteinowi cztery dywizje pancerne. Jednak z powodu niechęci Niemców do osłabienia niektórych sektorów frontu poprzez ponowne rozmieszczenie niemieckich jednostek, zadanie otwarcia korytarza do okrążonej 6 Armii spadło na 4 Armię Pancerną. Siły niemieckie zostały skierowane przeciwko kilku armiom radzieckim, których zadaniem było zniszczenie sił w kotle i kontrofensywa wokół dolnego biegu rzeki Czir.
Niemiecka ofensywa zaskoczyła Armię Czerwoną i pierwszego dnia osiągnęła duże zyski terytorialne. Szpica ataku dysponowała wsparciem powietrznym i pokonała lokalne kontrataki wojsk radzieckich. Jednak do 13 grudnia radziecki opór znacznie spowolnił postępy atakujących. Chociaż siły niemieckie zajęły obszar wokół strategicznie położonej wsi Wierchnie-Kumski, Armia Czerwona rozpoczęła 16 grudnia operację Mały Saturn i zmiażdżyła 8 Armię włoską na lewej flance Grupy Armii Don, grożąc odcięciem sił Mansteina. Wraz z narastającym oporem i zwiększającą się liczbą ofiar Manstein zaapelował do Adolfa Hitlera i do dowódcy 6 Armii, gen. Friedricha Paulusa, o pozwolenie 6 Armii na opuszczenie Stalingradu; obaj odmówili. 4 Armia Pancerna kontynuowała próbę otwarcia korytarza do 6 Armii w dniach 18–19 grudnia, ale nie była w stanie tego zrobić bez pomocniczego ataku sił okrążonych w Stalingradzie. Manstein odwołał atak 23 grudnia i do Wigilii 4 Armia Pancerna zaczęła wycofywać się na swoje pozycje wyjściowe. Ze względu na to, że 6 Armia nie wyszła z okrążenia, Armia Czerwona mogła kontynuować niszczenie sił niemieckich w Stalingradzie.
Tło sytuacyjne.
23 listopada 1942 r. Armia Czerwona zamknęła okrążenie sił Osi w Stalingradzie, blisko 300 000 żołnierzy niemieckich i rumuńskich, a także rosyjskich Hilfswillige, zostało uwięzionych w okolicach Stalingradu przez około 1,1 miliona radzieckich żołnierzy. Wśród zbliżającej się katastrofy Adolf Hitler mianował feldmarszałka Ericha von Mansteina dowódcą nowo utworzonej Grupy Armii Don. Nowa grupa armii Mansteina, złożona z niemieckiej 4 Armii Pancernej i 6 Armii, a także 3 i 4 Armii rumuńskiej, znajdowała się pomiędzy Grupami Armii A i B. Zamiast natychmiastowego przebicia się, niemieckie dowództwo postanowiło, że uwięzione siły pozostaną w Stalingradzie, próbując się utrzymać. Otoczone wojska niemieckie miały być zaopatrywane drogą powietrzną, co wymagało około 680 ton zapasów dziennie. Jednak zmontowana "ad hoc" flota 500 samolotów transportowych była niewystarczająca do wykonania tego zadania. Wiele samolotów nie nadawało się do użytku w warunkach surowej, radzieckiej zimy; na początku grudnia więcej niemieckich samolotów towarowych zostało zniszczonych w wyniku wypadków niż przez radzieckie myśliwce. Na przykład niemiecka 6 Armia otrzymywała mniej niż 20% dziennego zapotrzebowania. Ponadto Niemcom nadal groziły siły radzieckie, które wciąż utrzymywały się nad zachodnim brzegiem Wołgi w Stalingradzie.
Biorąc pod uwagę nieoczekiwany rozmiar sił niemieckich zamkniętych w Stalingradzie, 23 listopada Stawka postanowiła wzmocnić zewnętrzny krąg okrążenia, przygotowując się do zniszczenia sił Osi w mieście i wokół niego. 24 listopada kilka formacji radzieckich zaczęło okopywać się w celu obrony przed możliwymi niemieckimi atakami z zachodu. Sowieci wzmocnili także siły okrążające, aby zapobiec ewentualnemu przebiciu się na zewnątrz przez 6 Armię niemiecką i inne jednostki Osi. Wiązało się to jednak ze związaniem walką połowy sił Armii Czerwonej w rejonie. Planowanie operacji Saturn rozpoczęło się 25 listopada; nowa operacja miała na celu zniszczenie 8 Armii włoskiej i zerwanie łączności pomiędzy siłami niemieckimi na zachód od rzeki Don, a wojskami działającymi na Kaukazie. W międzyczasie rozpoczęto także planowanie operacji Pierścień, której celem było zredukowanie sił niemieckich w kotle stalingradzkim.
Kiedy zakończyła się operacja Uran, siły niemieckie wewnątrz okrążenia były zbyt słabe, aby samodzielnie próbować przebicia się. Na przykład połowa ich sprzętu została utracona podczas walk obronnych, a chroniczny brak paliwa i amunicji uziemiał ocalałe pojazdy, biorąc pod uwagę, że Luftwaffe nie była w stanie zapewnić odpowiedniego zaopatrzenia z powietrza. Manstein zaproponował kontratak, aby przełamać radzieckie okrążenie Stalingradu, o kryptonimie Zimowy Sztorm (niem. "Wintergewitter"). Feldmarszałek uważał, że z powodu niezdolności Luftwaffe do zaopatrzenia wojsk w kotle ważniejsze stało się teraz uwolnienie ich „jak najwcześniej”. 28 listopada Manstein przesłał Hitlerowi szczegółowy raport na temat sytuacji Grupy Armii Don, w tym sił niemieckiej 6 Armii oraz ocenę dostępnej ilości amunicji dla niemieckiej artylerii w mieście. Tragiczna sytuacja strategiczna sprawiła, że Manstein wątpił, czy operacja ratunkowa może pozwolić sobie na opóźnienie, zanim przybędą wszystkie jednostki przeznaczone do ofensywy.
Stawka przełożyła operację Saturn do 16 grudnia, gdy siły radzieckie walczyły o usunięcie niemieckich obrońców z dolnego biegu rzeki Czir. Ofensywa Armii Czerwonej na tym obszarze rozpoczęła się 30 listopada i objęła około 50 000 żołnierzy, co zmusiło Mansteina do użycia XLVIII Korpusu Pancernego w celu ochrony tego obszaru. W odpowiedzi na to radziecka 5 Armia Pancerna została wzmocniona przez nowo utworzoną 5 Armię Uderzeniową, wywodzącą się z wydzielonych formacji Frontu Południowo-Zachodniego i Frontu Stalingradzkiego; 5 Armia Pancerna liczyła prawie 71 000 ludzi, 252 czołgów i 814 dział. Ofensywie radzieckiej udało się związać walką XLVIII Korpus Pancerny, pierwotnie wybrany jako jedna z głównych formacji przeznaczonych do ataku na wojska okrążające Stalingrad. Sowieci zostali ostrzeżeni przed zbliżającym się atakiem, gdy odkryli, że niemiecka 6 Dywizja Pancerna przygotowuje się do walki w mieście Morozowsk, w wyniku czego powstrzymali kilka armii przed atakiem na Dolny Czir, aby przygotować się na możliwą próbę przebicia się przez Niemców z wewnętrznej strony kotła.
Porównanie sił.
Siły niemieckie uczestniczące w operacji.
Operacja ratunkowa pierwotnie miała obejmować LVII Korpus Pancerny 4 Armii Pancernej pod dowództwem gen. Friedricha Kirchnera, w tym 6 i 23 Dywizję Pancerną oraz Oddział Wojskowy Hollidt, składający się z trzech dywizji piechoty i dwóch dywizji pancernych (11 i 22 Dywizje Pancerne). Oczekiwano, że łącznie cztery dywizje pancerne, cztery dywizje piechoty i trzy dywizje polowe Luftwaffe wezmą udział w operacji Zimowy Sztorm. Ich zadaniem będzie tymczasowe otwarcie korytarza do 6 Armii. Dywizje polowe Luftwaffe, złożone z nieuczestniczących w walkach żołnierzy i personelu sztabowego, były źle wyszkolone i brakowało w nich doświadczonych oficerów i żołnierzy, a także wystarczającej ilości dział przeciwpancernych i polowych. Wielu ludzi obiecanych do udziału w operacji nie dotarło, częściowo z powodu problemów transportowych, podczas gdy niektóre jednostki początkowo wybrane do przekazania pod dowództwo Armii Grupy Don zostały zatrzymane przez ich pierwotne dowództwa. Inne elementy Grupy Armii Don nie były w stanie przeprowadzić operacji ofensywnych z powodu strat poniesionych w ostatnim miesiącu walk, a wiele obiecanych formacji nie dotarło na czas .
Z drugiej strony 11 Dywizja Pancerna była jedną z najbardziej kompletnych niemieckich dywizji pancernych na froncie wschodnim, ponieważ właśnie została przeniesiona z rezerwy armii niemieckiej. 6 Dywizja Pancerna była również kompletna, ponieważ została przekazana Mansteinowi z Europy Zachodniej. Przydatność 11 Dywizji Pancernej została jednak mocno ograniczona, gdy Sowieci rozpoczęli ofensywę przeciwko siłom w dolnym biegu rzeki Czir, co związało Oddział Wojskowy Hollidt walką w defensywie. Z tego powodu, a także dlatego, iż Manstein uważał, że uderzenie wyprowadzone z pozycji Oddziału Wojskowego Hollidt byłoby zbyt oczywiste, niemiecki feldmarszałek postanowił wykorzystać 4 Armię Pancerną i jej LVII Korpus Pancerny jako główne elementy operacji ratunkowej. Jednak pomimo prób Niemców, aby zbudować siłę potrzebną do ofensywy, ich pozycja wzdłuż dolnego biegu rzeki Czir stawała się coraz bardziej niepewna; radzieckie natarcie zostało stępione dopiero nadejściem 11 Dywizji Pancernej, która była w stanie zniszczyć większość dwóch radzieckich brygad pancernych. W związku z tym XLVIII Korpus Pancerny został uwikłany w walki obronne o rzekę Czir, podczas gdy Sowieci parli w kierunku opanowania lotniska Tacinskaja (wykorzystywanego do zaopatrywania sił niemieckich w Stalingradzie drogą powietrzną).
Chociaż LVII Korpus Pancerny został niechętnie wypuszczony do Grupy Armii Don przez swoją macierzystą Grupę Armii A, 17 Dywizja Pancerna została odesłana z powrotem do pierwotnego obszaru koncentracji i nie przygotowywała się do powrotu do Grupy Armii Don wcześniej jak 10 dni po tym, gdy została o to poproszona. W świetle kłopotów z budowaniem grupy uderzeniowej i widząc, że Sowieci koncentrują większą ilość sił pancernych na rzece Czir, Manstein postanowił rozpocząć operację Zimowy Sztorm za pomocą 4 Armii Pancernej. Feldmarszałek miał nadzieję, że 6 Armia rozpocznie własną ofensywę z przeciwnej strony po otrzymaniu sygnału kodowego "Thunderclap". Manstein grał z Hitlerem, akceptując tę jedyną możliwą metodę uniknięcia rozbicia 6 Armii, dlatego pozwalał jej na przebicie się i zakładał, że gen. Paulus zgodzi się rozkazać swoim siłom uciec z kotła stalingradzkiego. 10 grudnia Manstein poinformował Paulusa, że operacja ratunkowa rozpocznie się w ciągu 24 godzin.
Zaangażowane siły radzieckie.
Na potrzeby operacji Uran marsz. Gieorgij Żukow rozmieścił jedenaście armii radzieckich. Aby wzmocnić zdolności ofensywne Frontu Stalingradzkiego, nad Wołgę wysłano ponad 420 czołgów, 111 000 żołnierzy i 556 dział w ciągu trzech tygodni. Armia Czerwona i Wojskowe Siły Powietrzne były w stanie zgromadzić ponad milion żołnierzy, 13 500 dział, 890 czołgów i 1100 samolotów bojowych, zorganizowanych w 66 dywizji strzeleckich, pięć korpusów pancernych, 14 brygad pancernych, samodzielną brygadę zmechanizowaną, korpus kawalerii oraz 127 pułków artylerii i moździerzy. Gdy okrążenie zamknęło się, a Sowieci kontynuowali operacje wtórne, 51 Armia została ustawiona na skraju zewnętrznego okrążenia z 34 000 żołnierzy i 77 czołgów. Na południe od nich znajdowała się 28 Armia z 44 000 żołnierzy, 40 czołgami i 707 działami i moździerzami. Równolegle Armia Czerwona zaczęła budować swoją siłę do operacji Saturn, w ramach której dążyła do izolacji i zniszczenia niemieckiej Grupy Armii A na Kaukazie.
Niemiecka ofensywa.
12 grudnia 1942 r. LVII Korpus Pancerny 4 Armii Pancernej gen. Hermanna Hotha rozpoczął uderzenie na północny wschód w kierunku sił niemieckich uwięzionych w kotle stalingradzkim. 6 i 23 Dywizja Pancerna osiągnęły duże postępy, zaskakując Armię Czerwoną i grożąc wyjściem na tyły radzieckiej 51 Armii. Niemiecka szpica miała być dowodzona przez 503 batalion czołgów ciężkich złożony z nowych Tygrysów, ale jednostka rozpoczęła swój transfer na front wschodni dopiero 21 grudnia 1942 r. i nie widziała działań bojowych aż do pierwszych dni stycznia 1943 r. wzdłuż rzeki Manycz. Początkowy postęp ofensywy był szybki. Niektóre jednostki były w stanie pokonać do 50 km pierwszego dnia. Niemcom pomagał element zaskoczenia, ponieważ Stawka nie spodziewała się, że niemiecka ofensywa rozpocznie się tak szybko, podczas gdy gen. Aleksandr Wasilewski nie był w stanie odłączyć 2 Gwardyjskiej Armii, aby użyć jej jako siły blokującej szpicę Mansteina. Początkowy atak był tak szybki, że 6 Dywizji Pancernej udało się nawet zdobyć nienaruszony radziecki sprzęt artyleryjski. Opór Sowietów wyraźnie zmalał po tym, jak 6 i 23 Dywizja Pancerna wyparły główną część radzieckiej piechoty. Dla przykładu, 302 Dywizja Strzelecka 51 Armii została całkowicie wyparta ze swoich pozycji do końca 12 grudnia. Chociaż radziecka piechota szybko umocniła się w wioskach na trasie niemieckiego ataku, kawaleria Armii Czerwonej na tym obszarze była wyczerpana tygodniami walk i nie potrafiła stawić poważnego oporu przeciwko nieprzyjacielskiej ofensywie. Jednak pomimo wczesnych zdobyczy, LVII Korpus Pancerny nie był w stanie osiągnąć decydujących wyników. Pojawiły się również doniesienia o silnym nacisku na 23 Dywizję Pancerną, pomimo postępów poczynionych pierwszego dnia niemieckiego natarcia.
13 grudnia 6 Dywizja Pancerna weszła w kontakt z radziecką 5 Armią Pancerną, która była zaangażowana w redukcję niemieckiej obrony wokół rzeki Czir. Siły niemieckie były w stanie zaatakować i pokonać radzieckie siły pancerne, gdy te pierwsze sforsowały rzekę Ałksaj. W tym momencie rozpoczęła się ważna bitwa pancerna wokół wioski Wierchnie-Kumski.
Losy operacji zostały w dużej mierze rozstrzygnięte w tej małej wiosce kozackiej. Usytuowana przy najdogodniejszej drodze z południa na północ do Stalingradu, podczas gdy jałowy step wokół niej był usiany wąwozami pokrytymi głębokim, zdradzieckim śniegiem, Wierchnie-Kumski była punktem strategicznym dla dużych sił pancernych zdążających na północ w kierunku rzeki Myszkowa. Po stronie radzieckiej 4 Korpus Zmechanizowany gen. Wasilija Wolskiego również parł z pełną prędkością, by obronić wioskę. Korpus nie miał jeszcze czasu na uzupełnienie personelu i materiałów po listopadowych walkach ofensywnych; ledwo wystawił 100 czołgów zdolnych do walki, podczas gdy kolejne 50 wymagało naprawy. Połowa z nich to T-34 zdolne do przeciwstawienia się niemieckim Panzer III i IV, podczas gdy reszta to lekkie T-70, przydatne tylko przeciwko piechocie lub samochodom pancernym. A jednak ta niewielka siła była przyczyną niepowodzenia całej niemieckiej operacji ratunkowej. W tym czasie droga do okrążonej 6 Armii była prawie niebroniona, a gdyby 4 Korpus Zmechanizowany nie ingerował, gen. Hoth miałby znacznie większą szansę na dotarcie do Paulusa.
Mimo poniesienia ciężkich strat, wojska radzieckie były w stanie zepchnąć siły niemieckie z powrotem na brzeg rzeki Ałksaj do końca dnia, nie odzyskując samej wsi. Jednak straty poniesione przez Armię Czerwoną w pobliżu Wierchnie-Kumski pozwoliły 6 Dywizji Pancernej cieszyć się niewielką przewagą w liczbie czołgów na późniejszych etapach operacji. Walka o Wierchnie-Kumski trwała trzy dni, w czasie których Armia Czerwona rozpoczęła serię kontrataków przeciwko niemieckim przyczółkom za rzeką Ałksaj i obrońcom w wiosce. Niemcom udało się zwabić radzieckie czołgi do Wierchnie-Kumski i zniszczyć je za pomocą dobrze rozmieszczonych dział przeciwpancernych. Przy silnym wsparciu Luftwaffe Niemcy byli w stanie odnieść lokalny sukces i zaczęli nacierać w kierunku rzeki Myszkowa. 6 Dywizja Pancerna poniosła ciężkie straty podczas tych walk i dostała niewiele czasu, by się zregenerować. Drobne uszkodzenia czołgów, które ocalały, zostały naprawione, a większość czołgów trafionych podczas walk o Wierchnie-Kumski przywrócono do stanu używalności.
Radziecka odpowiedź: 13–18 grudnia.
Ofensywa 4 Armii Pancernej zmusiła Stawkę do ponownego obliczenia zamiarów operacji „Saturn”, a 13 grudnia Stalin i Stawka zezwolili na przeniesienie 2 Gwardyjskiej Armii z Frontu Donieckiego na Front Stalingradzki, gdzie byłby gotowy do użycia przeciwko siłom niemieckim 15 grudnia. Armia ta liczyła około 90 000 żołnierzy, zorganizowanych w trzy Korpusy Strzeleckie (1., 13. i 2.). Operacja Saturn została przeprojektowana na operację Mały Saturn, która ograniczyła zakres ataku do przebicia się przez pozycje włoskiej 8 Armii, a następnie do zaatakowania Grupy Armii Don z tyłu. Kierunek ofensywy został również zmieniony z południowego na południowo-wschodni, a datę rozpoczęcia przesunięto z powrotem na 16 grudnia. W międzyczasie 4 Korpus Zmechanizowany i 13 Korpus Pancerny nadal kontratakowały siły niemieckie w pobliżu rzeki Ałksaj, próbując opóźnić ich atak w oczekiwaniu na przybycie 2 Gwardyjskiej Armii.
Radziecka 1, 3 i 6 Armia rozpoczęły operację Mały Saturn 16 grudnia. Pomimo wczesnych problemów spowodowanych twardym oporem wojsk włoskich, Armia Czerwona była w stanie częściowo wyprzeć 8 Armię do 18 grudnia. Przełom – nawet niewielki i szybko powstrzymany – okazał się możliwym zagrożeniem dla lewej flanki Grupy Armii Don, podczas gdy pozycjom Osi w Rostowie zagrażała 3 Gwardyjska Armia. To, a przede wszystkim ciężkie straty poniesione przez niemieckie dywizje pancerne nad rzeką Myszkowa, zmusiły Mansteina do ponownego rozważenia kontynuacji ofensywy. Feldmarszałek ocenił, że nie da rady obronić swojej lewej flanki, podtrzymując jednocześnie próbę uwolnienia 6 Armii. Chociaż 6 Dywizja Pancerna była w stanie przekroczyć rzekę Myszkowa w nocy 19 grudnia, LVII Korpus Pancerny nadal nie poczynił znacznych postępów przeciwko tężejącemu, radzieckiemu oporowi, pomimo przybycia 17 Dywizji Pancernej; wydawało się, że korpus musiałby przejść do obrony. Co więcej, radziecki rajd na Tacinskoj doprowadził do zniszczenia lotniska, a Luftwaffe wykorzystało kilkadziesiąt samolotów do uzupełnienia sił w kotle stalingradzkim, zmuszając Mansteina do pozostawienia Korpusu Pancernego XLVIII w defensywie, zamiast zachować go, aby wzmocnić szpicę w kierunku Stalingradu. Co gorsza dla Niemców, 18 grudnia Hitler odmówił zgody niemieckiej 6 Armii na rozpoczęcie operacji przebicia się do reszty Grupy Armii Don, pomimo próśb Mansteina.
Porażka operacji: 19–23 grudnia.
19 grudnia Manstein wysłał swojego głównego oficera wywiadu - majora Eismanna - do Stalingradu, aby dać generałowi Paulusowi dokładny obraz sytuacji strategicznej, która spadła na Grupę Armii Don. Paulus nie był pod wrażeniem, chociaż zgodził się, że najlepszą opcją jest próba wybicia jak najwcześniej. Szef sztabu 6 Armii, gen. Arthur Schmidt, argumentował, że przebicie się jest niemożliwe i zasugerował, by Grupa Armii Don podjęła kroki w celu lepszego zaopatrzenia uwięzionych sił Osi drogą powietrzną. Pomimo wcześniejszego uzgodnienia z Eismannem, Paulus zdecydował, że nie ma mowy o przebijaniu się, biorąc pod uwagę niezdolność 6 Armii do przeprowadzenia takiego manewru i wyraźne rozkazy Hitlera przeciwko niemu. Chociaż tego dnia LVII Korpusowi Pancernemu udało się przedrzeć przez rzekę Ałksaj i dotrzeć na odległość 48 km od południowej krawędzi frontu 6 Armii, uwięzione siły niemieckie nie podjęły próby połączenia się z siłami ratunkowymi. Płk Wilhelm Adam twierdził, że czołgi 6 Armii miały paliwo do pokonania zaledwie 30 km. Poza tym 6 Armia po prostu nie miała sił do podjęcia próby przebicia się na taką skalę, mając mniej niż 70 działających czołgów, z ograniczonymi zapasami, podczas gdy jej piechota nie była w stanie ruszyć ataku w zamieci, która rozwinęła się w ciągu ostatnich kilku dni.
Manstein nakazał 6 Dywizji Pancernej zakończyć swoją ofensywę i przesunąć ją na południowy brzeg rzeki Czir, aby wzmocnić tam niemiecką obronę przed kontynuowaną radziecką ofensywą po 23 grudnia. Do Wigilii 4 Armia Pancerna znalazła się w pełnym odwrocie i powróciła na pozycję wyjściową. Niemożność przedostania się do 6 Armii, a także odmowa podjęcia próby przebicia się przez tę ostatnią formację, spowodowały załamanie operacji Zimowy Sztorm 24 grudnia, gdy Grupa Armii Don wróciła do defensywy.
Następstwa.
Po odparciu niemieckiej operacji ratunkowej Stawka mógł skoncentrować się na zniszczeniu sił Osi w kotle stalingradzkim i rozszerzeniu na zachód zimowej ofensywy Armii Czerwonej. Wojska radzieckie były w stanie rzucić prawie 150 000 żołnierzy i 630 czołgów przeciwko wycofującej się 4 Armii Pancernej i chociaż 4 Korpus Zmechanizowany Wolskiego (przemianowany na 3 Gwardyjski Korpus Zmechanizowany 18 grudnia 1942 r.) został wycofany w celu remontu maszyn, 51 Armia, 1 Gwardyjska Armia i 7 Korpus Pancerny uderzyły w niemieckie jednostki wycofujące się pomiędzy rzekami Muszkowa i Ałksaj. W ciągu trzech dni atakujące jednostki radzieckie przedarły się przez pozycje rumuńskie strzegące flanki LVII Korpusu Pancernego i zagroziły 4 Armii Pancernej z południa, zmuszając Niemców do dalszego wycofywania się na południowy zachód. Cały czas XLVIII Korpus Pancerny - prowadzony głównie przez 11 Dywizję Pancerną - starał się utrzymać swoją pozycję wzdłuż rzeki Czir. Pomimo sukcesu XLVIII Korpus Pancerny został rzucony do obrony Rostowa, ponieważ radzieckie przełamanie frontu wydawało się być bliskie po częściowym upadku włoskiej 8 Armii. Gdy Armia Czerwona ścigała 4 Armię Pancerną w kierunku rzeki Ałksaj i przedarła się przez niemiecką obronę nad brzegiem rzeki Czir, zaczęła także przygotowywać się do operacji Pierścień - likwidacji 6 Armii w Stalingradzie.
Siłom niemieckim w Stalingradzie wkrótce zaczęło brakować podstawowych zapasów, a konina stała się podstawowym pokarmem żołnierzy . Do końca 1942 r. odległość między 6 Armią a siłami poza kotłem wynosiła już ponad 65 km, a większość formacji niemieckich w tym rejonie była bardzo słaba. Nacisk Hitlera na utrzymanie Stalingradu do końca groził zagładą 6 Armii. Koniec operacji Zimowy Sztorm pozwolił także Armii Czerwonej na kontynuowanie starań w celu odcięcia sił niemieckich na Kaukazie, które miały się rozpocząć w połowie stycznia. Z drugiej strony okrążenie 6 Armii i operacje jej zniszczenia związały znaczną ilość wojsk radzieckich, co wpłynęło na operacje Armii Czerwonej w innych sektorach frontu.

</doc>
<doc id="4832354" url="https://pl.wikipedia.org/wiki?curid=4832354" title="URBSFA">
URBSFA



</doc>
<doc id="4832363" url="https://pl.wikipedia.org/wiki?curid=4832363" title="To wiem na pewno">
To wiem na pewno

To wiem na pewno (ang. "I Know This Much Is True") – amerykański miniserial dramatyczny, ekranizacja powieści Wally'ego Lamba pod tym samym tytułem. Premiera serialu w USA miała miejsce 10 maja 2020 roku na kanale HBO. W Polsce serial zadebiutował dzień później na kanale HBO oraz na platformie HBO GO.
Fabuła.
Historia dwóch braci bliźniaków, Dominicka i Thomasa Birdseyów (Mark Ruffalo w roli obydwu). Punkt wyjścia historii stanowi zdarzenie, w którym Thomas, cierpiący na schizofrenię paranoidalną, demonstracyjnie odcina sobie dłoń. Jako uznany za osobę stwarzającą zagrożenie, zostaje umieszczony w zakładzie zamkniętym. Opiekujący się nim Dominick podejmuje działania zmierzające do wypuszczenia brata na wolność.
Główna akcja serialu toczy się na początku lat 90. XX w., kiedy Dominick i Thomas są w średnim wieku. Liczne retrospekcje ukazują wydarzenia, które wpłynęły na życie obu braci od czasów dzieciństwa przez okres studiów po nieodległą przeszłość.

</doc>
<doc id="4832366" url="https://pl.wikipedia.org/wiki?curid=4832366" title="Pietro Genovesi">
Pietro Genovesi

Pietro Genovesi (ur. 27 czerwca 1902, zm. 5 sierpnia 1980) – włoski piłkarz. Brązowy medalista olimpijski z Amsterdamu.
Był wieloletnim piłkarzem Bologna FC, gdzie grał w latach 1919-1933. Był mistrzem Włoch w 1925 i 1929. W reprezentacji Włoch po raz pierwszy zagrał w 1921 w meczu z Francją. W 1928 znalazł się w składzie brązowych medalistów igrzysk w Amsterdamie, wystąpił w jednym meczu turnieju. Ostatni raz zagrał w 1929, łącznie rozgrywając 10 spotkań w kadrze.

</doc>
<doc id="4832399" url="https://pl.wikipedia.org/wiki?curid=4832399" title="Zenobia Żaczek">
Zenobia Żaczek

Zenobia Żaczek, wcześniej Jakub Żaczek, pierwotnie Jakub Gawlikowski (ur. 29 września 1974 w Warszawie) – polska działaczka anarchosyndykalistyczna, lokatorska i związkowa. Członkini Komitetu Obrony Praw Lokatorów i Związku Syndykalistów Polski. Z zawodu programistka.
Działalność społeczna.
Zaangażowana w polski ruch anarchistyczny od lat 90. XX w. Należy do grona najbardziej doświadczonych działaczy lokatorskich w Warszawie oraz osób, które nagłośniły aferę reprywatyzacyjną w Warszawie i współorganizowały organizacje samopomocowe przeciwdziałające działalności mafii reprywatyzacyjnej. 
W 2011 w ramach działalności w ZSP organizowała „Dzień Gniewu Społecznego”, którego celem było sprzeciwienie się wizycie Baracka Obamy, utworzeniu nowej bazy myśliwców F-16 oraz wydobyciu gazu łupkowego w Polsce z powodu zagrożenia dla środowiska naturalnego. Protest odbył się w odpowiedzi ma „antyspołeczną politykę rządu”. 
W 2013 z powództwa warszawskiego ratusza wszczęto przeciw niej postępowanie prokuratorskie w sprawie gróźb, jakie miała wyrazić pod adresem Hanny Gronkiewicz-Waltz i które następnie zostało umorzone. Od tamtego czasu kontynuuje aktywizm lokatorski, krytykując praktyki instytucji i prywatnych właścicieli które są sprzeczne z interesami najemców, domagając się praktycznej ochrony praw lokatorów przez polskie prawo. Popiera zajmowanie pustostanów i pomaga legalizować zajęte w ten sposób nieruchomości. 
Zaangażowana w działania pocztowców Związku Syndykalistów Polski, którzy domagali się od Poczty Polskiej wyższych płac, przywrócenia premii za czas pracy, odtworzenia rezerwy chorobowo-urlopowej i reorganizacji rejonów pocztowych. 8 kwietnia 2017 w Warszawie zorganizowany został przez ZSP protest pocztowców, w którym uczestniczyło ok. 1000 osób. Jedną z przemawiających na proteście była Zenobia Żaczek (wówczas występująca pod imieniem Jakub). W tym samym roku Poczta Polska skierowała do prokuratury zawiadomienie o podejrzeniu popełnienia przestępstwa. Jako powód podano rozpowszechnianie nieprawdziwych informacji na temat spółki skarbu państwa. Prokuratura odmówiła wszczęcia postępowania, jednak Poczta Polska wystąpiła z prywatnym aktem oskarżenia, w którym stwierdziła, że Zenobia Żaczek (wówczas Jakub) działała na szkodę firmy mającej strategiczne znaczenie dla polskiej państwowości.
W 2020 brała aktywny udział w działaniach organizacji anarchistycznych krytykujących rządową tarczę antykryzysową w związku z epidemią COVID-19.
W 2021 ujawniła się jako transpłciowa kobieta, choć doświadczała dysforii płciowej od dzieciństwa. Pozostaje w związku z kobietą.

</doc>
<doc id="4832405" url="https://pl.wikipedia.org/wiki?curid=4832405" title="Darlene Hunt">
Darlene Hunt

Darlene Hunt (ur. w Lebanon Junction w stanie Kentucky) – amerykańska aktorka, komik, dramaturg, scenarzystka i producent telewizyjny. 
Studiowała w Northwestern University oraz w British American Drama Academy. Jeszcze podczas studiów wydała sztukę dla uczniów szkół średnich „No Problem”, wystawianą w całym kraju. Pracowała w różnych teatrach w Chicago (m.in. Lookingglass Theatre Company, Apple Tree Theatre, Roadworks Theatre Company). Następnie przeprowadziła się do Los Angeles, gdzie grała m.in. w sztuce własnego autorstwa „Platonically Incorrect”, wystawianej też w Nowym Jorku. Ponadto występowała jako komik w klubach komediowych, w programach telewizyjnych i reklamach, pisała scenariusze pilotów seriali dla sieci telewizyjnych ABC, NBC oraz The WB. Jest m.in. autorką scenariuszy części odcinków seriali: 90210, Will &amp; Grace, Goldbergowie, Save Me.

</doc>
<doc id="4832408" url="https://pl.wikipedia.org/wiki?curid=4832408" title="Dušan Šlosar">
Dušan Šlosar

Dušan Šlosar (ur. 18 listopada 1930 w Staříču, zm. 18 sierpnia 2020 w Brnie) – czeski językoznawca, bohemista i pisarz.
W latach 1948–1953 studiował bohemistykę i rusycystykę na Wydziale Filozoficznym Uniwersytetu Masaryka (MU) w Brnie. W 1967 r. uzyskał tytuł PhDr., od 1982 r. docent. W 1990 r. został profesorem języka czeskiego.
W latach 1953–1959 pracował w Instytucie Języka Czeskiego, a w okresie od 1959 do 2001 był zatrudniony na Wydziale Filozoficznym MU. Następnie pozostał związany z uczelnią jako profesor emerytowany. Jest autorem prac z dziedziny gramatyki historycznej języka czeskiego, rozwoju języka literackiego oraz gwaroznawstwa czeskiego.

</doc>
<doc id="4832414" url="https://pl.wikipedia.org/wiki?curid=4832414" title="Sobiesław I Przemyślida">
Sobiesław I Przemyślida



</doc>
<doc id="4832415" url="https://pl.wikipedia.org/wiki?curid=4832415" title="Zbójek długonosy">
Zbójek długonosy

Zbójek długonosy ("Rhyncholestes raphanurus") – gatunek ssaka z rodziny zbójnikowatych (Caenolestidae), jedyny przedstawiciel rodzaju zbójek ("Rhyncholestes").
Zasięg występowania.
Zbójek długonosy występuje w zależności od podgatunku:
Charakterystyka.
Długość ciała (bez ogona) 9,7–12,8 cm, długość ogona 6,5–8,8 c, długość tylnej stopy 1,9–2,4 cm; masa ciała 23–30 g, czasami 36–40 g; samce wydają się być nieco większe niż samice. Mają raczej ciemne umaszczenie. Mają małe, okrągłe uszy oraz krótki ogon.
Odżywianie.
Gatunek ten głównie odżywia się bezkręgowcami żyjącymi w glebie. Dodatkiem do ich diety są rośliny oraz grzyby. 
Tryb życia.
Występują one w terenach leśnych od poziomu morza (na wyspie Chiloé) do maksymalnie 1135 m n.p.m. Prowadzą głównie naziemny i nocny tryb życia.
Status.
Międzynarodowa Unia Ochrony Przyrody (IUCN) od 2008 roku klasyfikuje zbójka długonosego jako gatunek bliski zagrożenia (NT – Near Threatened). Wcześniej – od 1996 roku – miał on status gatunku narażonego na wyginięcie (VU – Vulnerable). Głównym zagrożeniem dla tego gatunku jest utrata siedlisk spowodowana wycinką lasów.

</doc>
<doc id="4832416" url="https://pl.wikipedia.org/wiki?curid=4832416" title="Amelia Hanowerska (1783-1810)">
Amelia Hanowerska (1783-1810)



</doc>
<doc id="4832420" url="https://pl.wikipedia.org/wiki?curid=4832420" title="Adolf Erhart">
Adolf Erhart

Adolf Erhart (ur. 31 maja 1926 w Náměšti nad Oslavou, zm. 11 sierpnia 2003 w Brnie) – czeski językoznawca, indoeuropeista.
W latach 1945–1949 studiował germanistykę, filologię klasyczną i indoeuropeistykę na Wydziale Filozoficznym Uniwersytetu Masaryka (MU) w Brnie. W 1959 r. uzyskał tytuł PhDr., od 1960 r. kandydat nauk. W 1964 r. uzyskał habilitację, a w 1972 r. otrzymał stopień doktora nauk. W 1988 r. został mianowany profesorem.
Ogłosił kilka wstępów do językoznawstwa, w tym monografie poświęcone etymologii i fonologii. W swojej działalności naukowej koncentrował się na językach indoeuropejskich. Zajmował się konsonantyzmem oraz genezą fleksji imiennej i czasownikowej. Przykładał wagę do języków indoirańskich (wydał pierwszą gramatykę sanskrytu w języku czeskim), bałtyckich (był czołowym specjalistą w zakresie języka litewskiego) i słowiańskich.

</doc>
<doc id="4832425" url="https://pl.wikipedia.org/wiki?curid=4832425" title="Iorgu Iordan">
Iorgu Iordan

Iorgu Iordan (ur. 1888, zm. 1986) – rumuński językoznawca i filolog, specjalista w zakresie komparatystyki języków romańskich. Założyciel Instytutu Językoznawstwa w Bukareszcie.
Studiował germanistykę i prawo. Doktorat z filologii współczesnej uzyskał w 1919 r. na Uniwersytecie w Jassach. Rozprawę poświęcił fonetyce języka rumuńskiego.

</doc>
<doc id="4832435" url="https://pl.wikipedia.org/wiki?curid=4832435" title="Parafia Trójcy Świętej w Windsor">
Parafia Trójcy Świętej w Windsor



</doc>
<doc id="4832438" url="https://pl.wikipedia.org/wiki?curid=4832438" title="Sight &amp; Sound">
Sight &amp; Sound

Sight &amp; Sound – brytyjski miesięcznik o tematyce filmowej wydawany przez Brytyjski Instytut Filmowy (BFI). Wydawany jest od 1932 roku; rok później przejęty został przez BFI. Co dziesięć lat na łamach magazynu publikowana jest, przeprowadzana wśród krytyków, ankieta przedstawiająca najlepsze filmy wszech czasów.
W 1948 roku dyrektorem BFI mianowano Denisa Formana. Kiedy w 1949 roku Gavin Lambert, zaproszony przez Formana do redagowania „Sight &amp; Sound”, dołączył do zespołu uznawał wówczas periodyk za „śmiertelnie nudny magazyn instytutu”. Na początku lat 50. Forman wraz z Lambertem dokonali przekształcenia Brytyjskiego Instytutu Filmowego. 
W 1952 roku redakcja pisma przedstawiła na łamach tytułu wyniki pierwszej przeprowadzonej wśród 63 międzynarodowych krytyków ankiety, która przedstawiała listę 10 najlepszych filmów wszech czasów. Plebiscyt przeprowadzony był dzięki czynnej współpracy BFI. Do 1952 roku pismo publikowane było co kwartał. Po kilku dekadach działalności tytułu, począwszy od 1955 roku, gdy Forman i Lambert opuścili Brytyjski Instytut Filmowy, „Sight &amp; Sound” urósł do rangi uznanego na arenie międzynarodowej czasopisma filmowego.
W latach 1956–1990 czasopismo było prowadzone przez redaktorkę naczelną, Penelope Houston. Od 1990 roku wydawane jest jako miesięcznik.

</doc>
<doc id="4832456" url="https://pl.wikipedia.org/wiki?curid=4832456" title="II Międzynarodowy Wyścig Tatrzański 1929">
II Międzynarodowy Wyścig Tatrzański 1929

II Międzynarodowy Wyścig Tatrzański – samochodowy wyścig górski zorganizowany w Polsce 11 sierpnia 1929 roku jako trzeci z serii Wyścigów Tatrzańskich.
Organizacja i przebieg.
Wyścig odbył się 11 sierpnia 1929 roku, pod patronatem prezydenta Rzeczypospolitej. Wystartowało 17 samochodów, sklasyfikowano 15. Sam wyścig odbywał się w trudnych warunkach atmosferycznych, podczas burz. Kilka osób zostało porażonych piorunem. Podczas wyścigu kierowca Gerhard na samochodzie Voisin rozbił się za Wodospadami Mickiewicza, a Romer na Alfa Romeo wypadł z trasy, lecz dojechał do mety poza klasyfikacją. Dodatkowo samochód Mercedes Niemca hrabiego Arco-Zinneberga został rozbity podczas treningów w przeddzień wyścigu i nie wziął w nim udziału.
Najlepszy czas uzyskał ponownie Jan Ripper na wyścigowym Bugatti – 6 min 06,45 s, a drugi był ponownie Henryk Liefeldt na wyścigowym Austro-Daimlerze (mocniejszy model, niż w poprzednim roku) – 6 min 16,915 s.

</doc>
<doc id="4832462" url="https://pl.wikipedia.org/wiki?curid=4832462" title="QSS">
QSS



</doc>
<doc id="4832474" url="https://pl.wikipedia.org/wiki?curid=4832474" title="Pałac Rektorów w Dubrowniku">
Pałac Rektorów w Dubrowniku

Pałac Rektorów – pałac położony w Dubrowniku, na terenie żupanii Dubrovnik-Neretwa, stanowiący siedzibę władz miejskich podczas trwania Republiki Ragusy. Jeden głównych zabytków miasta, miejsce spotkań kulturalnych i siedziba Kulturalno-historycznego Muzeum. Wyróżnia się ciekawą różnorodnością stylów architektonicznych – od gotyckiego po elementy barokowe oraz charakterystycznymi kolumnami ozdabiającymi zachodnią fasadę pałacu. Pod arkadami, w cieniu, znajdują się kamienne ławy z widokiem na sąsiadujący plac Luža i kolumnę Orlanda.
Historia i architektura.
Pierwsze wzmianki o tym miejscu sięgają XIII wieku, kiedy to w miejscu dzisiejszego pałacu stał warowny zamek otoczony czterema narożnymi wieżami. W 1435 roku uległ on zniszczeniu w wyniku eksplozji, prawdopodobnie trzymanego tam prochu, a w jego miejsce rozpoczęto budowę pałacu. Projekt został przygotowany przez Onofrio di Giordano della Cava w stylu późnego gotyku, a późniejsza rozbudowa objęła piętro i dziedziniec pałacu. Będące ozdobą pałacu kapitele, wieńczące kolumny zostały zaprojektowane i wykonane przez Pietro di Martino z Milanu. 
W 1463 nastąpiła kolejna eksplozja, która zniszczyła zachodnią fasadę. Odbudowało ją dwóch architektów, Juraj Dalmatinac i Michellozo z Florencji, nadając jej styl renesansowy. W 1667 ponownie pałac uległ zniszczeniu wskutek potężnego trzęsienia ziemi. Przy kolejnej odbudowie dodano barokowe, ozdobne schody będące jedną z jego największych atrakcji turystycznych. Ponownie Pałac został uszkodzony podczas trzęsienia ziemi w 1979, a odbudowa trwała w latach 1982–1984. Na środku dziedzińca znajduje się rzeźba Moho Pracat'a, zamożnego i znanego żeglarza z wyspy Lopud, stworzona przez rzeźbiarza z Recanati P. Giacometti'ego. Co ciekawe, była to jedyna publiczna rzeźba stworzona w celu upamiętnienia obywatela podczas trwania Republiki Ragusy.
Znaczenie historyczne.
Po wybudowaniu w XV wieku pałac Rektorów pełnił rolę siedziby władz miejskich Republiki Ragusy, w szczególności księcia-rektora wybieranego na rok lub miesiąc przez 29 największych rodów szlacheckich. Odbywały się tu spotkania "Małej Rady", stanowiącej wraz z "Wielka Radą" odpowiednik parlamentu Republiki. Poza tym znajdował się tu sąd, biuro notarialne, kaplica dworska, aresnał a nawet więzienie. Jedno z pomieszczeń służyło na miejsce posiedzeń "Wielkiej Rady". Nad wejściem do niego znajduje się znamienny napis "Obliti Privatorum - Publica Curata", co w wolnym tłumaczeniu oznacza "Zapomnij o prywatnych sprawach - skup się na sprawach publicznych". Wraz z upadkiem Republiki Ragusy miejsce traciło na znaczeniu jako ośrodek administracyjny a przekształcało się w ośrodek kulturalny.
Muzeum.
Obecnie w Pałacu Rektorów mieści się tam dział kulturalny i historyczny Muzeum Dubrownika (Durbovacki Muzej). Do najbardziej okazałych zbiorów należą obrazy stanowiące zbiór malarstwa zawierająca ponad 300 obrazów stworzonych w od XV do XIX wieku oraz niewielka liczba pomniejszych obrazów stworzonych przez członków tzw. "szkoły dubrownickiej" funkcjonującej na przełomie XV i XVI wieku, do której należeli między innymi Blaz Juraj Trogiranin, Mihajlo Hamzic i Lovro Dobricevic. Ponadto w salach Muzeum można podziwiać kolekcje ikon z XVII i XVIII wieku, wyrobów metalowych, szklanych, strojów a nawet materiałów fotograficznych pochodzących z drugiej połowy XIX i pierwszych dekad XX wieku. Znajduje się tu również kolekcja broni i przedmiotów z mieszczącej się w Dubrowniku apteki "Domus Christi" z XV wieku.
Kultura.
Ze względu na doskonałe walory akustyczne znajdującego się w Pałacu atrium, połączone z urokliwymi wnętrzami oraz otoczeniem, odbywają się tu liczne przedstawienia i koncerty. Do najbardziej znanych wydarzeń należy Letni Festiwal w Dubrowniku. Zapoczątkowany został w 1950 roku, a w roku 2019 odbyła się jego 70 odsłona. Ma miejsce zazwyczaj w lecie - na przełomie lipca i sierpnia a jego charakterystyczną cechą jest fakt, że odbywa się w ośmiu historycznych miejscach. Są to: atrium Pałacu Rektorów, plac przed Kościołem św. Błażeja, letnie kino Jadran, park szkoły artystycznej, Poljana Rudera Boskovicia, taras twierdzy Revelin i twierdza Lovrijenac. Od roku 2000 odbywa się festiwal muzyki kameralnej "Julian Rachlin i przyjaciele", który na stałe wpisał się w kulturalne wydarzenia Europy. Festiwal w całości odbywa się w Atrium pałacu, a jeżeli pogoda na to nie pozwala, przenosi się do twierdzy Revelin.

</doc>
<doc id="4832479" url="https://pl.wikipedia.org/wiki?curid=4832479" title="Stanisława Kołkowska">
Stanisława Kołkowska

Stanisława Kołkowska – polska Sprawiedliwa wśród Narodów Świata.
W 1943 r. razem z synem Ludwikiem mieszkała w Adolfowie w okolicy Sokołowa Podlaskiego. W lutym tego roku udzieliła pomocy Herszowi i Chanie Kerplakom, zbiegłym z transportu z likwidowanego getta w Kosowie Lackim do obozu zagłady w Treblince. Kołkowscy ukrywali uciekinierów w przygotowanej do tego kryjówce do sierpnia 1944 r. Udzielili również pomocy Jankielowi Kerplakowi i Chaimowi Zylbermanowi, a także Ince Askelrod. Po wyzwoleniu uratowani wyemigrowali z kraju, pozostając w kontakcie z Kołkowskimi.
W 1984 otrzymała wraz z synem medal Sprawiedliwej wśród Narodów Świata.

</doc>
<doc id="4832555" url="https://pl.wikipedia.org/wiki?curid=4832555" title="Zaolszynie (województwo małopolskie)">
Zaolszynie (województwo małopolskie)



</doc>
<doc id="4832578" url="https://pl.wikipedia.org/wiki?curid=4832578" title="Osiek Dolny (Osiek)">
Osiek Dolny (Osiek)

Osiek Dolny – część wsi Osiek w Polsce, położona w województwie małopolskim, w powiecie oświęcimskim, w gminie Osiek.
W latach 1975–1998 Osiek Dolny administracyjnie należał do województwa bielskiego.

</doc>
<doc id="4832583" url="https://pl.wikipedia.org/wiki?curid=4832583" title="Osiek Górny (Osiek)">
Osiek Górny (Osiek)

Osiek Górny – część wsi Osiek w Polsce, położona w województwie małopolskim, w powiecie oświęcimskim, w gminie Osiek.
W latach 1975–1998 Osiek Górny administracyjnie należał do województwa bielskiego.

</doc>
<doc id="4832587" url="https://pl.wikipedia.org/wiki?curid=4832587" title="Dalachowice (gmina Osiek)">
Dalachowice (gmina Osiek)



</doc>
<doc id="4832607" url="https://pl.wikipedia.org/wiki?curid=4832607" title="Rhyncholestes raphanurus">
Rhyncholestes raphanurus



</doc>
<doc id="4832641" url="https://pl.wikipedia.org/wiki?curid=4832641" title="Grzybowo (gmina Człuchów)">
Grzybowo (gmina Człuchów)



</doc>
<doc id="4832661" url="https://pl.wikipedia.org/wiki?curid=4832661" title="Boks na Igrzyskach Śródziemnomorskich 1963">
Boks na Igrzyskach Śródziemnomorskich 1963

Boks na Igrzyskach Śródziemnomorskich 1963 odbywał się w dniach 21-25 września w Neapolu.

</doc>
<doc id="4832669" url="https://pl.wikipedia.org/wiki?curid=4832669" title="Przytok (województwo pomorskie)">
Przytok (województwo pomorskie)



</doc>
<doc id="4832691" url="https://pl.wikipedia.org/wiki?curid=4832691" title="Rogowo (powiat człuchowski)">
Rogowo (powiat człuchowski)



</doc>
<doc id="4832732" url="https://pl.wikipedia.org/wiki?curid=4832732" title="Wielki Okap (Dolina Brzoskwini)">
Wielki Okap (Dolina Brzoskwini)



</doc>
<doc id="4832735" url="https://pl.wikipedia.org/wiki?curid=4832735" title="Nanako Kura">
Nanako Kura

 
 – japońska wspinaczka sportowa, specjalizująca się w boulderingu, prowadzeniu oraz we wspinaczce łącznej. Czterokrotna srebrna medalistka mistrzostw Azji we wspinaczce sportowej w konkurencji boulderingu, prowadzenia w 2018 i w 2019. 
Kariera sportowa.
Na mistrzostwach Azji w 2018 w Kurayoshi we wspinaczce sportowej zdobyła srebrny medal w konkurencji boulderingu, a w 2019 w indonezyjskim Bogorze obroniła medal srebrny wywalczony rok wcześniej w boulderingu oraz dodatkowo zdobyła w prowadzeniu i we wspinaczce łącznej.
W 2019 na mistrzostwach świata w Hachiōji w boulderingu zajęła 6 miejsce, a we wspinaczce łącznej była 19. Zajęcie tak wysokich miejsc w tym w klasyfikacji generalnej wspinaczki łącznej nie zapewniło jej kwalifikacji olimpijskich na IO 2020 w Tokio we wspinaczce sportowej. Powodem był fakt, że na igrzyska mogło uzyskać awans tylko 2 zawodniczki z jednego państwa, ubiegły ją; Akiyo Noguchi, Miho Nonaka, Ai Mori oraz Futaba Ito. Nanako Kura była dopiero 5 Japonką na tych mistrzostwach świata, które były jednocześnie kwalifikacjami na igrzyska olimpijskie. 

</doc>
<doc id="4832744" url="https://pl.wikipedia.org/wiki?curid=4832744" title="Bhaskar Sunkara">
Bhaskar Sunkara

Bhaskar Sunkara (ur. 20 czerwca 1989 w White Plains) – amerykański pisarz polityczny. Jest redaktorem założycielem i wydawcą kwartalnika Jacobin, a także wydawcą Catalyst: A Journal of Theory and Strategy oraz Tribune. Jest byłym wiceprzewodniczącym Demokratycznych Socjalistów Ameryki i autorem "Manifestu Socjalistycznego: Sprawa radykalnej polityki w dobie skrajnej nierówności,", a także felietonistą The Guardian US.
Życiorys.
Urodził się w Stanach Zjednoczonych w rodzinie pochodzenia hinduskiego. Jego rodzice wyemigrowali z Trynidadu do USA na rok przed jego urodzeniem. Sunkara przypisuje swoje upolitycznienie lekturom, które czytał jako nastolatek: od George’a Orwella – "1984" oraz "Folwark Zwierzęcy", następnie zainteresował się postaciami Lwa Trockiego oraz Izaaka Deutschera, aż do myślicieli Nowej Lewicy – Lucio Magri, Ralph Miliband, Perry Anderson i czasopisma New Left Review. Dołączył do Demokratycznych Socjalistów w Ameryce w wieku 17 lat, stając się redaktorem blogu sekcji aktywistów DSA "The Activist". Następnie studiował historię na George Washington University w Waszyngtonie, gdzie wpadł na pomysł założenia czasopisma Jacobina. Po drugim roku z powodu choroby opuścił dwa semestry i spędził czas na czytaniu dzieł marksistowskich.
Kariera.
W lecie 2010 przygotowywał się do powrotu do swych badań i inspiracją do stworzenia czasopisma, które uruchomił w internecie we wrześniu tego samego roku, a drukiem na początku 2011.
Sunkara określa Jakobina jako radykalną publikację „w dużej mierze produktem młodego pokolenia, nie tak bardzo związanym z paradygmatami zimnej wojny, które podtrzymywały stare lewicowe środowiska intelektualne, takie jak Dissent czy New Politics"."
Pisze m.in. dla takich czasopism jak Vice, The New York Times, Washington Post i The Nation.  Wystąpił w programie PBS – "Tavis Smiley", MSNBC – "Up with Chris Hayes" czy FX – "Totally Biased with W. Kamau Bell".

</doc>
<doc id="4832745" url="https://pl.wikipedia.org/wiki?curid=4832745" title="Medal Pamiątkowy Bośniacko-Hercegowiński">
Medal Pamiątkowy Bośniacko-Hercegowiński

Medal Pamiątkowy Bośniacko-Hercegowiński (niem. "Bosnisch-Hercegovinische Erinnerungsmedaille", węg. "Bosznia-Hercegovinai Emlékérem") – austro-węgierskie odznaczenie o charakterze pamiątkowym, ustanowione 30 sierpnia 1909 przez cesarza Franciszka Józefa I z okazji aneksji Bośni i Hercegowiny i przeznaczone dla jej uczestników.
Odznakę odznaczenia stanowił złocony brązowy medal o średnicy 36 mm. Na awersie umieszczono profil głowy cesarza otoczony napisem „FRANC•IOS•I•D•G•IMP•AVSTR•REX BOH•ETC•ET AP•REX HVNG” ("Franciszek Józef z Łaski Bożej Cesarz Austrii, Król Czech i innych i Apostolski Król Węgier"). Na rewersie w centrum ukoronowany dawny herb Bośni (ramię zbrojne w zakrzywioną szablę), położony na przyciętym drzewie i napisy „DIE V•OCT•MCMVIII•IN•MEMORIAM” ("na pamiątkę dnia 5 października 1908"). Wstążka była czerwono-żółta, wiązana w trójkąt o boku 40 mm.
Ogółem nadano wg jednych źródeł 1315 medali, a według innych nawet 2800.

</doc>
<doc id="4832746" url="https://pl.wikipedia.org/wiki?curid=4832746" title="Kamienica przy Rynku 27-28 we Wrocławiu">
Kamienica przy Rynku 27-28 we Wrocławiu



</doc>
<doc id="4832748" url="https://pl.wikipedia.org/wiki?curid=4832748" title="Stanisław Książek (1909–2006)">
Stanisław Książek (1909–2006)



</doc>
<doc id="4832750" url="https://pl.wikipedia.org/wiki?curid=4832750" title="Robert Kaye Greville">
Robert Kaye Greville

Robert Kaye Greville (ur. 13 grudnia 1794 w Auckland, zm. 4 czerwca 1866 w Edynburgu) – ilustrator, botanik i mykolog.
Życiorys.
Greville urodził się w Auckland na Nowej Zelandii, ale wychował się w Derbyshire, gdzie jego ojciec był anglikańskim proboszczem małej wioski Edlaston i pobliskiej wioski Wyaston. Greville interesował się przyrodą, ale studiował medycynę. Ponieważ nie musiał zarabiać na życie, miał bowiem zapewnione środki utrzymania, zrezygnował ze studiów medycznych i skoncentrował się na przyrodzie – głównie zajmował się mchami i grzybami. W 1816 r. ożenił się. W 1824 roku uzyskał doktorat na Uniwersytecie w Glasgow. Wygłosił tam wiele wykładów z nauk przyrodniczych.
Greville miał też inne zainteresowania. W 1835 opublikował muzykę fortepianową do kościelnej pieśni napisanej przez ks. W.H. Bathursta. Interesował się abolicjonizmem i karą śmierci. W 1836 r. pełnił funkcję prezesa Botanical Society of Edinburgh. Był członkiem honorowym Royal Irish Academy i Howard Society, a także członkiem korespondencyjnym towarzystw historii naturalnej w Brukseli, Paryżu, Lipsku i Filadelfii. Był sekretarzem Przymierza Sabatu i kompozytorem pieśni kościoła anglikańskiego. Pod koniec życia malował pejzaże.
W 1828 roku dla uczczenia jego osiągnięć Allan Cunningham zmienił nazwę góry Moogerah w Queensland na Mount Greville. Góra ta znajduje się w australijskim parku narodowym Moogerah Peaks National Park.
Praca naukowa.
W 1823 roku rozpoczął ilustrację i publikację czasopisma "Scottish cryptogamic flora" ("Flora roślin zarodnikowych Szkocji"). Publikował prace z zakresu botaniki i mykologii aż do śmierci.
Zgromadził zbiory przyrodnicze, które później zakupione zostały przez Uniwersytet Edynburski.
Opisał nowe taksony roślin i grzybów. W ich naukowych nazwach dodawany jest skrót jego nazwiska Grev.

</doc>
<doc id="4832755" url="https://pl.wikipedia.org/wiki?curid=4832755" title="Otto Malling">
Otto Malling

Otto Valdemar Malling (ur. 1 czerwca 1848 w Kopenhadze, zm. 5 października 1915 tamże) – duński kompozytor.
Życiorys.
Brat Jørgena. W latach 1869–1871 studiował w konserwatorium w Kopenhadze u Nielsa Gadego, Johanna Petera Emiliusa Hartmanna i Gottfreda Matthisona-Hansena. Od 1874 do 1884 roku kierował jako dyrygent towarzystwem śpiewaczym Studentersangforeningen, a od 1874 do 1893 roku towarzystwem koncertowym Koncertforeningen. Od 1878 roku grał jako organista w kopenhaskim kościele Sankt Petri, od 1891 roku w kościele św. Ducha, a od 1900 roku w katedrze Marii Panny. Od 1885 roku wykładał kompozycję i teorię muzyki w konserwatorium w Kopenhadze, w latach 1899–1915 był jego dyrektorem. Napisał pierwszy duński podręcznik do instrumentacji, "Instrumentationslære" (wyd. Kopenhaga 1894).
Odznaczony Orderem Danebroga w stopniu kawalera (1893) oraz odznaką honorową (1905).
Twórczość.
Tworzył w duchu romantycznym. Skomponował m.in. "Symfonię d-moll" (1884), "Koncert fortepianowy c-moll" (1890), "Oktet smyczkowy" (1893), "Kwintet fortepianowy" (1889), "Kwartet fortepianowy" (1903), "Trio fortepianowe" (1889), "Sonatę skrzypcową" (1894), "Requiem" (1901), balet "Askepot" (wyst. Kopenhaga 1911).

</doc>
<doc id="4832757" url="https://pl.wikipedia.org/wiki?curid=4832757" title="Erich Förste">
Erich Förste

Erich Förste (ur. 11 lutego 1892 w Magdeburgu , zm. 10 lipca 1963 w Kilonii) – niemiecki admirał. Oficer Kaiserliche Marine, Reichsmarine i Kriegsmarine. 

</doc>
<doc id="4832762" url="https://pl.wikipedia.org/wiki?curid=4832762" title="Stanisław Siewierski (zm.1558 )">
Stanisław Siewierski (zm.1558 )



</doc>
<doc id="4832764" url="https://pl.wikipedia.org/wiki?curid=4832764" title="Eupatorus">
Eupatorus

Eupatorus – rodzaj chrząszczy z rodziny poświętnikowatych i podrodziny rohatyńcowatych.
Chrząszcze o ciele długości od 42 do 70 mm. Oskórek pozbawiony jest metalicznego połysku. Czułki zbudowane są z dziesięciu członów i zakończone krótką buławką. Nadustek jest szeroko ścięty lub na różną głębokość wykrojony. Wierzchołki żuwaczek są niezmodyfikowane, zaostrzone, a zewnętrzne brzegi proste do lekko zakrzywionych. Dymorfizm płciowy jest bardzo silnie zaznaczony. Samce mają na czole długi róg, zaś na przedpleczu cztery rogi, z których dwa leżą za przednimi kątami, a dwa na tarczy. Samice z kolei mają na czole pojedynczy lub podwójny guzek, a ich przedplecze jest zwyczajnie wypukłe, pozbawione modyfikacji. Powierzchnia pokryw jest u samców naga, zaś u samic porośnięta bardzo delikatnymi szczecinkami. Barwa pokryw bywa od żółtej, przez rudą i brązową po czarną. Krótki wyrostek przedpiersia cechuje się zaokrąglonym wierzchołkiem. Odnóża mają stopy zwieńczone niezmodyfikowanymi pazurkami. Szerokość goleni przednich jest u samców nieco mniejsza niż u samic. Po dwa szerokie zęby zbroją szczyty tylnej pary bioder. Propygidium pozbawione jest narządów strydulacyjnych.
Owady te występują od Nepalu, Bhutanu oraz Sikkimu i Asamu w Indiach przez Mjanmę po Tajlandię i Wietnam.
Rodzaj obejmuje 5 opisanych gatunków:

</doc>
<doc id="4832765" url="https://pl.wikipedia.org/wiki?curid=4832765" title="Keita Watabe">
Keita Watabe

 – japoński wspinacz sportowy, specjalizujący się w boulderingu, prowadzeniu oraz we wspinaczce łącznej. Dwukrotny wicemistrz Azji we wspinaczce sportowej w konkurencji boulderingu z 2015 oraz z 2018.
Kariera sportowa.
Na mistrzostwach Azji w 2015 w chińskim Ningbo oraz w 2018 w japońskim Kurayoshi we wspinaczce sportowej zdobył srebrne medal w konkurencji boulderingu.
W 2017 w irańskim Teheranie wywalczył medal brązowy.
w 2018 na mistrzostwach świata w austriackim Innsbrucku zdobył czwarte miejsce we wspinaczce sportowej w konkurencji boulderingu.

</doc>
<doc id="4832772" url="https://pl.wikipedia.org/wiki?curid=4832772" title="Franz von Höhnel">
Franz von Höhnel

Franz Xaver Rudolf von Höhnel (ur. 9 lutego 1852 w Zombor, zm. 11 listopada 1920 w Wiedniu) – austriacki botanik i mykolog.
Życiorys.
Franz von Höhnel studiował na politechnice i uniwersytecie w Wiedniu. W 1874 roku zdał egzamin magisterski z matematyki, geografii i historii naturalnej. Następnie był asystentem Friedricha Haberlandta na University of Natural Resources and Applied Life Sciences. W 1877 r. uzyskał doktorat na Uniwersytecie Strasburskim u Antona de Bary z rozprawą na temat ujemnego ciśnienia powietrza w naczyniach roślin, co wykazał eksperymentalnie. W latach 1877–1880 był asystentem zarządzania leśnymi testami meteorologicznymi w akademii leśnictwa w Mariabrunn. W 1879 r. habilitował się z botaniki na Politechnice Wiedeńskiej. Od 1878 r. na politechnice tej był wykładowcą, a w 1884 r. uzyskał na niej tytuł profesora nadzwyczajnego. W 1894 został mianowany profesorem zwyczajnym anatomii roślin i fizjologii roślin na Uniwersytecie Zasobów Naturalnych i Stosowanych Nauk Przyrodniczych. W 1895 r. powrócił na politechnikę jako profesor botaniki, mikroskopii i wiedzy technicznej. W roku akademickim 1905/06 został wybrany rektorem Politechniki Wiedeńskiej. Od 1904 r. był członkiem korespondentem Cesarskiej Akademii Nauk.
Praca naukowa.
Von Höhnel dokonał postępu w technice mikroskopowej. Skonstruował nowy, lepszy mikroskop i opracował nowe metody analizy mikroskopowej. Wprowadził mikroskopię jako oficjalny przedmiot na austriackich uniwersytetach technicznych. W latach 90. XIX wieku zajął się mykologią. Zrewidował systematykę grzybów i opisał około 250 nowych rodzajów i około 500 nowych ich gatunków. Odbył badawcze wyprawy między innymi do Afryki Północnej, Azji Mniejszej, Brazylii, Ameryki Północnej, Cejlonu i Jawy.
Opisał nowe taksony roślin i grzybów. W ich naukowych nazwach dodawany jest skrót jego nazwiska Höhn.

</doc>
<doc id="4832774" url="https://pl.wikipedia.org/wiki?curid=4832774" title="Franz Xaver Rudolf von Höhnel">
Franz Xaver Rudolf von Höhnel



</doc>
<doc id="4832778" url="https://pl.wikipedia.org/wiki?curid=4832778" title="Ulica Janusza Kusocińskiego w Łodzi">
Ulica Janusza Kusocińskiego w Łodzi

Ulica Janusza Kusocińskiego w Łodzi – ulica znajdująca się na łódzkim Polesiu, na obszarze osiedli Karolew i Retkinia, na odcinku od ul. Retkińskiej do ul. Popiełuszki stanowi ona północną granicę Retkinii.
Historia.
Pierwsze wzmianki o ulicy pojawiają się w roku 1946. Początkowo była oznaczana w planach pod nazwą "Nowe Piaski 2." W latach 1976 i 1985 przedłużona.
Komunikacja.
Obecnie, wg stanu z 4 lutego 2018 r, autobusy MPK Łódź kursują na odcinku od ulicy Retkińskiej do Popiełuszki:

</doc>
<doc id="4832779" url="https://pl.wikipedia.org/wiki?curid=4832779" title="Światowa Socjalistyczna Partia Stanów Zjednoczonych">
Światowa Socjalistyczna Partia Stanów Zjednoczonych

Światowa Socjalistyczna Partia Stanów Zjednoczonych (ang. "World Socialist Party of the United States", WSPUS) – amerykańska socjalistyczna partia polityczna założona w 1916 w Detroit.
Historia.
Partia pierwotnie nazywała się jako „Socjalistyczna Partia Stanów Zjednoczonych” (SPUS), analogicznie do Socjalistycznej Partii Wielkiej Brytanii (SPGB) i Socjalistycznej Partii Kanady (SPC). Partia została założona w dniu 7 lipca 1916 przez 42 członków Socjalistycznej Partii Ameryki z Detroit. SPUS postulowała wycofanie się USA z I wojny światowej i początkowo popierała rewolucję bolszewicką, z czasem jednak działacze partii uznali że nowy system radziecki może być jedynie państwem kapitalistycznym, więc nie powinien być wspierany przez socjalistów. W 1947 partia zmieniła nazwę na obecną, mającą podkreślać związek ze światowym ruchem socjalistycznym.
WSPUS w latach 1986-2011 publikował magazyn World Socialist Review. Aktualnie pod tą samą nazwą prowadzony jest serwis serwis informacyjny o tematyce polityczno-społecznej.

</doc>
<doc id="4832780" url="https://pl.wikipedia.org/wiki?curid=4832780" title="Tia Texada">
Tia Texada

Tia Texada, właściwie Tia Nicole Tucker (ur. 14 grudnia 1971) – amerykańska aktorka filmowa, telewizyjna i głosowa. Najbardziej znana jest między innymi z roli sierżant Martizy Cruz w serialu "Brygada ratunkowa", a także z roli agentki Marianny Ribery w serialu "Jednostka".

</doc>
<doc id="4832784" url="https://pl.wikipedia.org/wiki?curid=4832784" title="Bitwa pod Rybczanami">
Bitwa pod Rybczanami

Bitwa pod Rybczanami – część wielkiej bitwy nad Berezyną. Walki polskiego 167 pułku piechoty z oddziałami sowieckiej 53 Dywizji Strzelców toczone w ramach polskiej kontrofensywy nad Berezyną w okresie wojny polsko-bolszewickiej.
Przebieg działań.
Sytuacja ogólna.
14 maja 1920 ruszyła sowiecka ofensywa wojsk Frontu Zachodniego Michaiła Tuchaczewskiego. 15 Armia Augusta Korka i Grupa Północna Jewgienija Siergiejewa uderzyły na pozycje oddziałów polskich 8 Dywizji Piechoty i 1 Dywizji Litewsko-Białoruskiej w ogólnym kierunku na Głębokie. Wykonująca uderzenie pomocnicze 16 Armia Nikołaja Sołłohuba zaatakowała oddziały 4 Armii gen. Stanisława Szeptyckiego i podjęła próbę sforsowania Berezyny pod Murawą i Żukowcem oraz pod Żarnówkami i Niehoniczami. 
Wobec skomplikowanej sytuacji operacyjnej, 23 maja rozpoczął się ogólny odwrót wojsk polskich w kierunku zachodnim.
Naczelne Dowództwo Wojska Polskiego postanowiło rozstrzygnąć sytuację nad Berezyną w sposób zaczepny. Dowodzenie przejął naczelny wódz marsz. Józef Piłsudski.
Wojska gen. Szeptyckiego szykowały się do natarcia.
1 czerwca ruszyła polska kontrofensywa Armii Rezerwowej oraz 1. i 4 Armii skierowana przeciw wojskom sowieckiego Frontu Zachodniego.
Działania pod Rybczanami.
2 czerwca z pozycji wyjściowych nad Miadziołką rozpoczęła natarcie, wchodząca w skład Armii Rezerwowej, polska VII Brygada Rezerwowa. Jej przeciwnikiem były oddziały sowieckiej 53 Dywizji Strzelców broniące się na linii dawnych umocnień rosyjskich z czasów I wojny światowej.
W centrum ugrupowania brygady, w kierunku na Dzietkowo – Rybczany uderzał 167 pułk piechoty.
Na lewo od niego nacierał 155 pułk piechoty, a na prawo 159 pułk piechoty.
Przeciwnik dysponował kilkoma bateriami artylerii oraz dużą liczbą cekaemów, a jego okopy osłonięte były zasiekami z drutu kolczastego.
Dwukrotne wznawiane natarcie pozbawionego wsparcia artylerii 167 pułku piechoty nie dawały rezultatu. Bataliony ponosiły ciężkie straty. 
Dopiero podczas trzeciego ataku, 12 i 9 kompania wdarły się do miasta i rozpoczęły się krwawe walki uliczne. Obie strony nie brały jeńców. 
Po kilkugodzinnej walce, za cenę blisko pięciuset poległych i rannych, Rybczany zostały zdobyte.
Nacierając dalej, w godzinach popołudniowych 167 pp zdobył Przewoźnik. W szturmie na miejscowość pułk stracił dalszych 160 poległych i rannych. 
Pozostałe oddziały VII Brygady Rezerwowej nie zdołały przełamać pozycji sowieckich.
Bilans walk.
167 pułk piechoty po krwawej walce zdobyły Rybczany i Przewoźnik. Mimo braku sukcesów pozostałych pułków VII Brygady Rezerwowej, utrata obu miejscowości zmusiła 53 Dywizję Strzelców do odwrotu. Straty sowieckie nieznane.
19 maja 1927 minister spraw wojskowych marszałek Polski Józef Piłsudski ustalił i zatwierdził dzień 2 czerwca, jako datę święta 75 pułku piechoty. Pułk obchodził swoje święto w rocznicę bitwy pod Rybczanami.

</doc>
<doc id="4832785" url="https://pl.wikipedia.org/wiki?curid=4832785" title="Jeff Foster">
Jeff Foster

Jeffrey Douglas „Jeff” Foster (ur. 16 stycznia 1977 w San Antonio) – amerykański koszykarz, występujący na pozycjach silnego skrzydłowego lub środkowego.

</doc>
<doc id="4832788" url="https://pl.wikipedia.org/wiki?curid=4832788" title="AMD Ryzen">
AMD Ryzen

AMD Ryzen – seria wielordzeniowych procesorów firmy AMD dla komputerów stacjonarnych i laptopów opartych na mikroachitekturze Zen. Wraz z procesorami wprowadzono nowe gniazdo AM4. Pierwsze procesory z tej serii miały premierę 2 marca 2017 roku.
Historia i opis.
W procesorach Ryzen zastosowano inną koncepcję wielowątkowości niż w rodzinie AMD FX. Zamiast klastrowej wielowątkowości (CMT), w której dwa rdzenie zespolono w moduł dzielący niektóre zasoby i jednostki wykonawcze, w Zen wykorzystano pewną formę SMT, którą wykorzystuje także większość współczesnych procesorów (np. wszystkie układy Intela poza Atomami).
Układ przewidywania skoków w Zen korzysta z mechanizmu perceptronowego jako jednego z elementów pomagających w decyzji. Zastosowanie perceptronu do przewidywania skoków zostało opisane w literaturze naukowej kilkanaście lat temu, ale Zen to pierwszy potwierdzony przypadek użycia sieci neuronowej w praktyce.
Zestaw instrukcji procesorów Ryzen został rozszerzony o przydatne instrukcje znane z procesorów Intela m.in. RDRAND i RDSEED (do generowania liczb losowych), instrukcje przyspieszające szyfrowanie algorytmami wykorzystującymi funkcje SHA oraz tryby ograniczonego dostępu do pamięci SMAP i SMEP. Dodano też kilka nowych instrukcji zaprojektowanych specjalnie dla Zen, dotyczących pamięci podręcznej: jedną można wyczyścić całą linię "cache", druga umożliwia łączenie 4-kilobajtowych stron w 32-kilobajtowe. Obie mogą posłużyć głównie do optymalizacji wydajności, o ile oprogramowanie i system operacyjny ich użyją.
Schedulery i jednostki wykonawcze procesorów Ryzen przynoszą następną sporą różnicę względem poprzedników. Mikrooperacje trafiają do sześciu osobnych schedulerów, po jednym dla każdej z czterech jednostek arytmetyki stałoprzecinkowej i dwóch jednostek generowania adresów. Sześć jednostek wykonawczych to podobna ilość jak w procesorach Intela opartych o mikroarchitektury Haswell i Skylake – te mają jeszcze trzecią jednostkę generowania adresów. Każdy scheduler śledzi 14 instrukcji – w sumie 84 instrukcje, prawie dwa razy więcej niż w procesorach poprzedniej generacji.
W odróżnieniu od jednostek ALU w procesorach Intela w Ryzenach wszystkie są symetryczne – mają takie same możliwości wykonywania instrukcji i nie są wyspecjalizowane.
Procesory AMD Ryzen mogą prowadzić jednocześnie dwa wątki dzięki technice SMT, co jest notabene identyczną techniką jak Hyper-threading w procesorach Intela. Technologia powoduje, że niemal wszystkie zasoby procesora są dostępne dla obu wątków. Technologię SMT można wyłączyć w UEFI niektórych płyt głównych.
12 lutego 2018 roku miała miejsce premiera jednostek Ryzen 3 2200G i Ryzen 5 2400G, które w stosunku do starszych modeli otrzymały zintegrowane układy graficzne (odpowiednio RX Vega 8 i RX Vega 11).
W kwietniu 2018 roku wydano odświeżone jednostki AMD Ryzen oparte o mikroarchitekturę Zen+. Procesory zostały wydane w nowym 12 nanometrowym procesie technologicznym co pozwoliło zwiększyć taktowanie przy jednoczesnym obniżeniu napięcia zasilającego procesor. Ulepszono również układy zarządzające energią i taktowaniem. 
11 czerwca 2019 roku miała miejsce premiera jednostek Ryzen 3 3200G i Ryzen 5 3400G, które zastąpiły w ofercie swoich poprzedników z lutego 2018 roku. Nowe procesory, podobnie jak poprzednicy względem zwykłych modeli posiadają zintegrowany układ graficzny z tym że w porównaniu z poprzednikami zostały oparte o mikroarchitekturę Zen+ w 12 nanometrowym procesie technologicznym.
7 lipca 2019 roku wydano jednostki Ryzen oparte o mikroarchitekturę Zen2, wykonane w 7 nanometrowym procesie technologicznym. Oprócz tego zmiany objęły również m.in. odczuwalne zwiększenie współczynnika IPC, obsługę PCI-Express 4.0, a także znaczne zwiększenie pamięci cache L3.
Przy okazji premiery Ryzenów trzeciej generacji wydano także nową linię Ryzen 9, której model 3900X jako pierwszy procesor konsumencki posiada 12 rdzeni, 25 listopada tego samego roku wydano jeszcze Ryzena 9 3950X, który tym razem otrzymał aż 16 rdzeni
W czerwcu 2020 roku miały premierę jednostki Ryzen 3000 z dopiskiem XT, konkretnie modele 3600XT, 3700XT oraz 3900XT, które są bezpośrednią odpowiedzią na jednostki oparte o mikroarchitekturę Comet Lake od Intela. Zmiany zostały ograniczone do podniesienia taktowania procesorów, niestety nowe procesory otrzymały znacznie wyższe ceny w stosunku do równolegle oferowanych poprzedników.
21 lipca 2020 roku zadebiutowały jednostki Ryzen 4000G czyli jednostki oparte o mikroarchitekturę Zen2, z tym że ze zintegrowanym układem graficznym. Modele występują także w wersji "GE" z TDP obniżonym z 65 na 35 W. W porównaniu do poprzedników 3200G i 3400G znacznie wzrosła wydajność samych jednostek, jednak spadła wbudowanych w nie zintegrowanych kart graficznych.

</doc>
<doc id="4832790" url="https://pl.wikipedia.org/wiki?curid=4832790" title="King Size! (album André Previna)">
King Size! (album André Previna)



</doc>
<doc id="4832791" url="https://pl.wikipedia.org/wiki?curid=4832791" title="Ryzen">
Ryzen



</doc>
<doc id="4832793" url="https://pl.wikipedia.org/wiki?curid=4832793" title="Sempron">
Sempron



</doc>
<doc id="4832794" url="https://pl.wikipedia.org/wiki?curid=4832794" title="Opteron">
Opteron



</doc>
<doc id="4832796" url="https://pl.wikipedia.org/wiki?curid=4832796" title="Duron">
Duron



</doc>
<doc id="4832798" url="https://pl.wikipedia.org/wiki?curid=4832798" title="Gotthard Fischer">
Gotthard Fischer

Gotthard Fischer (ur. 10 stycznia 1891 w Gołdapi, zm. 27 lipca 1969 w Flensburgu) – niemiecki wojskowy, generalleutnant. 
W kwietniu 1945 r. poddał się Armii Czerwonej w kotle kurlandzkim. Z niewoli wypuszczono go w 1955 roku.

</doc>
<doc id="4832807" url="https://pl.wikipedia.org/wiki?curid=4832807" title="Serhij Liszczuk">
Serhij Liszczuk

Serhij Liszczuk (ukr. Сергій Ліщук; ur. 31 marca 1982 w Równem) – ukraiński koszykarz występujący na pozycjach silnego skrzydłowego oraz środkowego.
W 2007 reprezentował Memphis Grizzlies podczas rozgrywek letniej ligi NBA.

</doc>
<doc id="4832808" url="https://pl.wikipedia.org/wiki?curid=4832808" title="Uniwersytet w Trieście">
Uniwersytet w Trieście

 Uniwersytet w Trieście () – włoska publiczna uczelnia wyższa.
Historia.
Początki uczelni sięgają XIX wieku, na początku którego Triest rozwinął się jako miasto portowe. W wyniku ustaleń kongresu wiedeńskiego miasto znalazło się w granicach Austrii, dlatego do władz tego kraju apelowano o utworzenie szkoły wyższej. Apele nie odniosły skutku, ale w 1877 roku baron Pasquale Revoltella, przedsiębiorca i mecenas kultury, utworzył Wyższą Szkołę Handlową ("Scuola Superiore di Commercio"). Po I wojnie światowej, gdy Triest znalazł się w granicach Włoch, Szkoła Handlowa została przemianowana na Instytut, a w 1924 roku uzyskała status Uniwersytetu Ekonomicznego. W 1938 roku uruchomiono Wydział Prawa i Nauk Społecznych, a uczelnia została przemianowana na Królewski Uniwersytet ("Regia Università degli Studi"). 
Struktura organizacyjna.
W skład uczelni wchodzą następujące jednostki organizacyjne:

</doc>
<doc id="4832809" url="https://pl.wikipedia.org/wiki?curid=4832809" title="Università degli Studi di Trieste">
Università degli Studi di Trieste



</doc>
<doc id="4832810" url="https://pl.wikipedia.org/wiki?curid=4832810" title="York Island">
York Island

York Island – wyspa należąca do państwa Antigua i Barbuda, która znajduje się na wschód od wybrzeża Antigui.

</doc>
<doc id="4832812" url="https://pl.wikipedia.org/wiki?curid=4832812" title="Certosa di Padula">
Certosa di Padula

Certosa di Padula lub Certosa di San Lorenzo ("Kartuzja Padula" lub "Kartuzja św. Wawrzyńca") to największy kompleks klasztorny w południowych Włoszech i jeden z najciekawszych w Europie ze względu na jego architektoniczną wartość.
Historia.
Prace budowlane rozpoczęto w 1306 r. z woli Tommasa Sanseverino, hrabiego Marsico, i kontynuowano, wraz z rozbudową i renowacją, do XIX wieku. W Certosa pozostało niewiele najstarszych elementów: wśród nich są wspaniałe drzwi kościoła z 1374 r. i sklepienie krzyżowe samego kościoła. Najważniejsze przebudowy pochodzą z połowy XVI wieku po Soborze Trydenckim. Kartuzi opuścili Padulę w 1807 r., podczas francuskiej okupacji Królestwa Neapolu, kiedy ich posiadłości zostały skonfiskowane. Bogate wyposażenie oraz zbiory artystyczne i biblioteczne uległy prawie całkowitemu rozproszeniu, a opuszczone budynki ulegały degradacji. W 1882 r. klasztor został uznany za zabytek narodowy a prace konserwatorskie rozpoczęto w 1982 r.
Opis.
Klasztor składa się z dużego prostokątnego dziedzińca, otoczonego XVI-wiecznym krużgankiem. Jednonawowy kościół ma pięć kaplic po prawej stronie i dwa chóry. Ołtarz główny dekorowany masą perłową przypisuje się G. D. Vinaccii (z XVII wieku). Kościół ozdobiony jest XVIII-wiecznymi złoconymi stiukami, które pokrywają czternastowieczną strukturę. Obok szeregu kaplic bocznych znajduje się tu kapitularz pełen osiemnastowiecznych stiuków oraz Kaplica Skarbów, która była rodzajem sejfu, w którym zapewne chroniono bogate wyposażenie kościoła. W Kaplicy Założycieli, znajdującej się w rogu krużganku, można podziwiać ozdobny ołtarz. Refektarz to pomieszczenie zbudowane na początku XVIII wieku. 
Biblioteka, rozległy pokój, w którym zachowały się majolikowe dekoracje podłogowe i sufitowe, zawierała dziesiątki tysięcy książek, w tym iluminowane rękopisy, z których tylko niewielka część pozostaje dziś w Certosa, około dwóch tysięcy tomów. Duży krużganek o powierzchni prawie piętnastu tysięcy metrów kwadratowych należy do największych w Europie. Jego budowę rozpoczęto w 1583 r., zasadniczo przebudowując istniejący klasztor. Krużganek jest dwupoziomowy, a pośrodku znajduje się piękna fontanna w kształcie kielicha, wykonana z kamienia i datowana na 1640 r. Eliptyczne schody z podwójną rampą, ostatnie dzieło kartuzów, jednoczą dwa poziomy dużego krużganku. Duży ogród klasztorny został w znacznym stopniu zdewastowany podczas dwóch wojen światowych.
Od 1998 r. wraz z Parkiem Narodowym Cilento i Vallo di Diano oraz stanowiskami archeologicznymi Paestum i Velia znajduje się na liście światowego dziedzictwa UNESCO.

</doc>
<doc id="4832815" url="https://pl.wikipedia.org/wiki?curid=4832815" title="NCT 127 (minialbum)">
NCT 127 (minialbum)

NCT #127 – debiutancki minialbum NCT 127 – położonej w Seulu podgrupy południowokoreańskiego boysbandu NCT. Ukazał się cyfrowo 10 lipca 2016 roku (fizycznie dzień później), był dystrybuowany przez KT Music w Korei Południowej. Płytę promował singel „Fire Truck” (kor. 소방차 (Fire Truck)). W powstaniu albumu uczestniczył siedmiu członków: Taeil, Taeyong, Yuta, Jaehyun, Winwin, Mark i Haechan.

</doc>
<doc id="4832819" url="https://pl.wikipedia.org/wiki?curid=4832819" title="Antonio Janni">
Antonio Janni

Antonio Janni (ur. 19 września 1904 w Santenie, zm. 29 czerwca 1987 w Turynie) – włoski piłkarz grający na pozycji pomocnika, reprezentant kraju, brązowy medalista igrzysk olimpijskich 1928, trener.
Kariera piłkarska.
Antonio Janni karierę piłkarską rozpoczął w 1918 roku w juniorach FC Torino, z którym w 1920 podpisał profesjonalny kontrakt i występował do 1937 roku. Zdobył z tym klubem mistrzostwo Włoch 1928 oraz Puchar Włoch 1936. W sezonie 1937/1938 reprezentował barwy Varese Calcio, po czym w wieku 33 lat zakończył piłkarską karierę.
Kariera reprezentacyjna.
Antonio Janni w reprezentacji Włoch w latach 1924–1929 rozegrał 23 mecze, w których strzelił 1 gola. Debiut zaliczył 23 listopada 1924 roku w Duisburgu w wygranym 0:1 wyjazdowym meczu towarzyskim z reprezentacją Niemiec, w którym strzelił zwycięską bramkę. Zdobył z drużyną "Azzurri" brązowy medal igrzysk olimpijskich 1928 oraz Puchar Europy Środkowej 1927–1930. Ostatni mecz w reprezentacji Włoch rozegrał 7 kwietnia 1929 roku w Wiedniu w przegranym 3:0 wyjazdowym meczu z reprezentacją Austrii w ramach Pucharu Europy Środkowej 1927–1930.
Kariera trenerska.
Antonio Janni jeszcze w trakcie kariery piłkarskiej rozpoczął karierę trenerską. W sezonie 1937/1938 trenował FC Torino. Następnie trenował: dwukrotnie Varese Calcio (1938–1940, 1941–1942 – awans do Serie B (1939, 1942)), ponownie FC Torino (1942–1943 – mistrzostwo Włoch 1943, Puchar Włoch 1943), Torino FIAT (1944), Pro Vercelli (1946-1948), Carrarese Calcio (1948–1949), SPAL (1949–1954 – awans do Serie A 1951), Novarę Calcio (1954–1955) oraz FC Ravennę (1958–1960).
Sukcesy.
Zawodnicze.
FC Torino
Reprezentacyjne
Trenerskie.
FC Torino
SPAL
Varese
Śmierć.
Antonio Janni zmarł 29 czerwca 1987 roku w Turynie w wieku 82 lat.

</doc>
<doc id="4832820" url="https://pl.wikipedia.org/wiki?curid=4832820" title="Juan Alberto Ayala Ramírez">
Juan Alberto Ayala Ramírez

Juan Alberto Ayala Ramírez (ur. 15 listopada 1973 w San Pedro de Pregonero) – wenezuelski duchowny katolicki, biskup pomocniczy San Cristóbal od 2020.
Życiorys.
1 listopada 2002 otrzymał święcenia kapłańskie i został inkardynowany do diecezji San Cristóbal. Był m.in. sekretarzem biskupim i kurialnym, wicerektorem niższego seminarium, dyrektorem wydziału ds. duszpasterstwa powołań oraz wikariuszem biskupim dla Wikariatu "Espiritu Santo".
18 czerwca 2020 papież Franciszek mianował go biskupem pomocniczym diecezji San Cristóbal, ze stolicą tytularną "Rusibisir". Sakry udzielił mu 12 grudnia 2020 biskup Mario Moronta.

</doc>
<doc id="4832823" url="https://pl.wikipedia.org/wiki?curid=4832823" title="Siergiej Tołstow">
Siergiej Tołstow

Siergiej Pawłowicz Tołstow (; ur. w Petersburgu, zm. 1976) – rosyjski historyk, archeolog, etnograf i orientalista. Znawca historii i kultury ludów Azji Środkowej, zwłaszcza Chorezmu. Organizator (1937) i kierownik (do 1969) chorezmijskiej ekspedycji archeologiczno-etnograficznej. 
W 1930 r. ukończył studia na Moskiewskim Uniwersytecie Państwowym. W latach 1929–1936 był zatrudniony w Muzeum Ludów Związku Radzieckiego. W 1939 r. objął katedrę etnografii Uniwersytetu Moskiewskiego, którą kierował do 1951 r.
W 1953 r. został wybrany członkiem korespondentem Akademii Nauk ZSRR. W latach 1942–1966 był dyrektorem Instytutu Etnografii.
Był redaktorem i jednym z autorów wielotomowego wydawnictwa "Narody mira". Do jego głównych prac należą: "Starożytny Chorezm" (1948, wyd. pol. 1954), "Śladami cywilizacji starożytnego Chorezmu" (1948, wyd. pol. 1953).

</doc>
<doc id="4832826" url="https://pl.wikipedia.org/wiki?curid=4832826" title="Sergiusz Pawłowicz Tołstow">
Sergiusz Pawłowicz Tołstow



</doc>
<doc id="4832828" url="https://pl.wikipedia.org/wiki?curid=4832828" title="Siergiej Pawłowicz Tołstow">
Siergiej Pawłowicz Tołstow



</doc>
<doc id="4832829" url="https://pl.wikipedia.org/wiki?curid=4832829" title="Walenty Benc">
Walenty Benc

Walenty Benc (ur. ok. 1814 – zm. ok. 1899) – chłop, poseł do austriackiej Rady Państwa.
Właściciel gospodarstwa i wójt gminy w Ostrówku, pow. tarnobrzeski. Był członkiem Rady Powiatu (1877-1899) i Wydziału Powiatowego (1877-1890) w Tarnobrzegu.
Poseł do austriackiej Rady Państwa V kadencji (12 stycznia 1878 – 22 maja 1879), wybrany po rezygnacji Jana Tarnowskiego w wyborach uzupełniających w kurii IV (gmin wiejskich) z okręgu wyborczego nr 7 (Ropczyce-Mielec-Radomyśl-Tarnobrzeg-Rozwadów). W parlamencie był członkiem Koła Polskiego w Wiedniu. W 1894 po śmierci Jana Tarnowskiego prowadził akcję wyborczą na rzecz wybrania posłem do parlamentu austriackiego chłopa z Sokolnik Jana Robaka.

</doc>
<doc id="4832830" url="https://pl.wikipedia.org/wiki?curid=4832830" title="Agnieszka brandenburska (1286/1298–1334)">
Agnieszka brandenburska (1286/1298–1334)

Agnieszka brandenburska (ur. między 1286 a 1298, zm. 1334) – księżna brandenburska, a następnie brunszwicka na Lüneburgu, z młodszej linii dynastii askańskiej, córka Hermana II, margrabiego brandenburskiego, żona margrabiego brandenburskiego Waldemara Wielkiego, a potem księcia brunszwickiego Ottona Łagodnego.

</doc>
<doc id="4832832" url="https://pl.wikipedia.org/wiki?curid=4832832" title="American Identity Movement">
American Identity Movement

American Identity Movement, wcześniej jako Identity Evropa – amerykańska organizacja neonazistowska promująca białą supremację. Założona przez Nathana Damigo w marcu 2016. 
Organizacja została zaliczona przez Ligę Antydefamacyjną jako promująca białą supremację, a także jest oznaczona przez Southern Poverty Law Center jako grupa nienawiści.
Opis.
Przywódcy i członkowie Identity Evropa, tacy jak były lider Elliot Kline, wychwalają nazistowskie Niemcy i otwarcie nalegają na to, co określają mianem „Nazifikacji Ameryki”. Popularne hasło białej supremacji, „Nie zamienisz nas”, pochodzi od grupy. 
Próbując zwiększyć liczbę swoich członków, Identity Evropa zaczęło współpracować z szerszym ruchem białych nacjonalistów, alt-right czy ruchami indentytarystycznymi, a także skupiać swoją aktywność na kampusach uniwersyteckich, gdzie próbują rozpowszechniać slogany na ulotkach, plakatach i nalepkach. Jest to jedna z kilku grup, które przyczyniły się do szybkiego wzrostu białego nacjonalizmu w USA od 2015. 
W marcu 2018 ogłoszono, że grupa odnotowuje gwałtowne spadki liczby członków. Podobna sytuacja została zaobserwowana w innych prawicowych zrzeszeniach, co przypisywane było powszechnemu sprzeciwowi publicznemu przeciwko neonazizmowi oraz białej supremacji od wiecu w Charlottesville w 2017. W marcu 2019 wyciekło ponad wiadomości członków Identity Evropa z komunikatora Discord, czego dokonała lewicowa organizacja non-profit – Unicorn Riot. Ówczesny lider grupy – Patrick Casey przemianował organizację na American Identity Movement. 
W 2020, podczas protestów po śmierci George’a Floyda, w serwisie społecznościowym Twitter duże kontrowersje wzbudził profil @ANTIFA_US, który w treści wysyłanych tweetów nawoływał do używania przemocy m.in. wobec białych zamożnych ludzi. Jeden z zamieszczonych tweetów był aktywnie komentowany w mediach społecznościowych i służył jako argument o szerokim zaangażowaniu Antify w protesty. Niedługo po tym okazało się jednak, że konto było w rzeczywistości prowadzone przez Identity Evropa. Administracja Twittera wydała oświadczenie, w którym powiadomiła o zawieszeniu konta, a także poinformowała, że już wcześniej zawieszała konta prowadzone przez tę grupę, m.in. z powodu szerzenia nienawiści ze względu na rasę, religię czy orientację seksualną.

</doc>
<doc id="4832835" url="https://pl.wikipedia.org/wiki?curid=4832835" title="Anna Cembronowicz">
Anna Cembronowicz

Anna Cembronowicz, po mężu Biernat (ur. 24 lutego 1946 w Krakowie, zm. 27 stycznia 2021) – polska koszykarka, multimedalistka mistrzostw Polski.

</doc>
<doc id="4832836" url="https://pl.wikipedia.org/wiki?curid=4832836" title="Anna Biernat">
Anna Biernat



</doc>
<doc id="4832837" url="https://pl.wikipedia.org/wiki?curid=4832837" title="ESC 2021">
ESC 2021



</doc>
<doc id="4832843" url="https://pl.wikipedia.org/wiki?curid=4832843" title="Elewijt">
Elewijt

Elewijt – wieś w północnej Belgii, w prowincji Brabancja Flamandzka, w gminie Zemst. W 2006 roku liczyła 4872 mieszkańców. 
Miejscowość słynna jest z zamku Het Steen, który był własnością Petera Paula Rubensa od 1635 do jego śmierci w 1640 roku. Zamek był prezentowany na niektórych jego obrazach.
Miejscowość została założona w I wieku jako rzymski wikariusz na skrzyżowaniu dróg. Istniał do momentu zniszczenia pod koniec III wieku n.e. Setki lat później powoli zaczęła powstawać nowa miejscowość, której środek znajdował się pół mili na południe od ruin starej osady.
W 2008 roku wioska otrzymała nagrodę w konkursie „Dorp met toekomst” (Wioska z przyszłością) za projekt "„Een stoel voor jou” (Krzesło dla ciebie). Zakładał on przygotowanie krzeseł, ustawienie ich na chodniku, aby zachęcić sąsiadów i znajomych do rozmowy. Podczas majowego weekendu na chodnikach wsi stanęło około 1000 krzeseł. Projekt realizowano do końca sierpnia i zakończono wystawa poświęcona projektowi. 

</doc>
<doc id="4832844" url="https://pl.wikipedia.org/wiki?curid=4832844" title="Lima Maru">
Lima Maru

Lima Maru – japoński transportowiec, zatopiony w wyniku ataku torpedowego podczas II wojny światowej.
Budowę statku dla Nippon Yūsen rozpoczęto w październiku 1919 roku w Nagasaki. Wodowano go 25 marca 1920 r. i miesiąc później oddano do użytku.
Statek używany był do transportu żołnierzy m.in. podczas japońskiej inwazji na Filipiny oraz kampanii w Holenderskich Indiach Wschodnich. We wrześniu 1942 r. używany był do transportu 300 alianckich jeńców wojennych z Manili do Takao, podczas podróży zmarło 8 jeńców.
W lutym 1944 statek należał do konwoju "MOTA-02" i transportował oddział 2900 żołnierzy z Kitakyūshū do Takao. Podczas podróży statek został storpedowany przez amerykański okręt podwodny USS "Snook". Trafiony trzema torpedami statek eksplodował, z transportu przeżyło około 150 żołnierzy. Statek zatonął na pozycji 31°05′N 127°37′E.

</doc>
<doc id="4832847" url="https://pl.wikipedia.org/wiki?curid=4832847" title="Zach Callison">
Zach Callison

Zach Callison, właściwie Zachary Callison (ur. 23 października 1997 w Saint Louis) – amerykański aktor telewizyjny i głosowy, wokalista.

</doc>
<doc id="4832851" url="https://pl.wikipedia.org/wiki?curid=4832851" title="Zachary Callison">
Zachary Callison



</doc>
<doc id="4832853" url="https://pl.wikipedia.org/wiki?curid=4832853" title="Józef Huczyński">
Józef Huczyński

Józef Huczyński ps. „Tolip” (ur. 15 marca 1921 w Tyśmienicy, w dawnym województwie stanisławowskim; zm. 14 grudnia 2009) – żołnierz Wojska Polskiego (PSZ) i Armii Krajowej, uczestnik II wojny światowej i powstania warszawskiego, kawaler Krzyża Srebrnego Orderu Virtuti Militari.
Życiorys.
Urodził się w rodzinie Antoniego (st. asesora kolejowego we Lwowie). Absolwent liceum we Lwowie (1938), gdzie w 1939 zdał egzamin maturalny. Należał do ZHP (1933-1935), a następnie do „Sokoła”. 
Od 1938 uczeń Szkoły Lotniczej dla Małoletnich. W czasie trwania kampanii wrześniowej został dwukrotnie ranny.
Podczas okupacji pracował w Biurze Architektury w Stanisławowie. Od 1940 należał do Związku Walki Zbrojnej, gdzie pod pseudonimem „Ryszard” był kurierem przewożącym broń i rozkazy. Brał też udział w przeprowadzaniu kurierów do Rumunii i Węgier. 
Walczył podczas powstania warszawskiego w szeregach Zgrupowania „Chrobry II”, gdzie otrzymał awans do stopnia podporucznika. Za postawę podczas powstania został odznaczony Krzyżem Srebrnym Orderu Wojennego Virtuti Militari. 
Po upadku powstania został jeńcem w oflagu Murnau VII. 
Po uwolnieniu z obozu jenieckiego w szeregach 2 Korpusu Polskiego (PSZ), w którym ukończył kurs oficerski.
Od 1948 w Anglii gdzie został przydzielony do PKPR, a następnie zdemobilizowany. 
W 1990 otrzymał awans do stopnia kapitana. Zajmował liczne funkcje w organizacjach kombatanckich, m.in. w Radzie Naczelnej Żołnierzy AK, Kole Lotników w Londynie, czy Zgromadzeniu Kawalerów VM także w Londynie.
Życie prywatne.
Żonaty od 1948 z Teresą z d. Juzwa. Mieli syna Andrzeja (ur. 1950), profesora na Uniwersytecie w Glasgow.

</doc>
<doc id="4832856" url="https://pl.wikipedia.org/wiki?curid=4832856" title="Giovanni De Prà">
Giovanni De Prà

Giovanni De Prà (ur. 28 czerwca 1900, zm. 15 czerwca 1979) – włoski piłkarz. Brązowy medalista olimpijski z Amsterdamu.
Był wieloletnim piłkarzem Genoa CFC, gdzie grał w latach 1920–1937, wcześniej grał w Spes FC. Był mistrzem Włoch w 1923 i 1924. W reprezentacji Włoch po raz pierwszy zagrał w 1924 w meczu z Hiszpanią. W 1928 znalazł się w składzie brązowych medalistów igrzysk w Amsterdamie, wystąpił w jednym meczu turnieju. Ostatni raz zagrał w 1928, łącznie rozgrywając 19 spotkań.

</doc>
<doc id="4832858" url="https://pl.wikipedia.org/wiki?curid=4832858" title="Dwór w Kłóbce">
Dwór w Kłóbce

Dwór w Kłóbce – dwór zlokalizowany na wzgórzu w Kłóbce (powiat włocławski), obecnie na terenie Kujawsko-Dobrzyńskiego Parku Etnograficznego. Zespół dworski został wpisany do rejestru zabytków 27 listopada 1987.
Historia.
Obiekt był siedzibą rodu Orpiszewskich, zasłużonego dla kolejnych polskich powstań narodowych. Powstał w 1845 – został wzniesiony przez Lucjana Orpiszewskiego, brata Ludwika i Ignacego. W latach 1882-1884 został rozbudowany przez Marię z Wodzińskich Orpiszewską, żonę Władysława Orpiszewskiego, muzę Juliusza Słowackiego i wcześniejszą narzeczoną Fryderyka Chopina. Dobudowała ona do dworu piętrowe skrzydło o charakterze pałacowym, w którym zamieszkiwała do swej śmierci w 1896.
W początku czerwca 1833 we dworze kwaterował oddział partyzancki Artura Zawiszy, który został tu wyekwipowany przed bitwą pod Krośniewicami. Podczas powstania styczniowego (16 października 1863) kwaterował tu oddział ułanów, który został zaatakowany przez Rosjan i Kozaków. Zginęło wówczas dwóch powstańców, a dwóch wzięto do niewoli.
Dobra pozostawały własnością Orpiszewskich do wybuchu II wojny światowej. Po 1945 funkcjonowała we dworze szkoła, a potem popadł on w ruinę. W 1997 odzyskali go spadkobiercy, jednak nie mając środków na jego odbudowę, odsprzedali go osobie prywatnej. W 2010 nabyło go wraz z parkiem (7,5 hektara) Muzeum Ziemi Kujawskiej i Dobrzyńskiej we Włocławku. W latach 2012-2014 został odbudowany, a w 2015 udostępniony do zwiedzania dla turystów. Odbudowa obiektu była współfinansowana ze środków Europejskiego Funduszu Rozwoju Regionalnego w ramach Regionalnego Programu Operacyjnego Województwa Kujawsko-Pomorskiego na lata 2007-2013, jak również ze środków budżetu państwa.
Park.
Początki urządzania parku w stylu krajobrazowym miały miejsce około 1890. Założono tu oczko wodne i zastosowano kulisowe nasadzenia drzew oraz grupy świerków pospolitych z krzewami trzmieliny i śnieguliczki białej. W latach 30. XX wieku posadzono lipę zwaną "Lipą Marii". Istotne elementy parku to aleje: grabowa, olchowa i jesionowa. Zaprzestanie koszenia łąk po 1945 spowodowało wykształcenie się cennych siedlisk w odleglejszej partii. 
Ekspozycja.
Ekspozycja wnętrz składa się z trzech części:

</doc>
<doc id="4832869" url="https://pl.wikipedia.org/wiki?curid=4832869" title="Elżbieta z Hesji">
Elżbieta z Hesji



</doc>
<doc id="4832872" url="https://pl.wikipedia.org/wiki?curid=4832872" title="Vidas Kavaliauskas">
Vidas Kavaliauskas

Vidas Kavaliauskas (ur. 19 listopada 1963 w Serejach) – litewski językoznawca. Zajmuje się zagadnieniami z zakresu językoznawstwa ogólnego i akcentologii.
W 1989 roku ukończył Wileński Instytut Pedagogiczny. W 1991 roku zaczął wykładać na tej uczelni (od 2011 r. – Litewski Uniwersytet Nauk Edukacyjnych).

</doc>
<doc id="4832878" url="https://pl.wikipedia.org/wiki?curid=4832878" title="Brody (rejon borysowski)">
Brody (rejon borysowski)

Brody (; ) – wieś na Białorusi, w obwodzie mińskim, w rejonie borysowskim, w sielsowiecie Msciż. W 2009 roku liczyła 56 mieszkańców.

</doc>
<doc id="4832879" url="https://pl.wikipedia.org/wiki?curid=4832879" title="Waiława">
Waiława

Waiława (; , "Woiłowo") – wieś na Białorusi, w obwodzie mińskim, w rejonie borysowskim, w sielsowiecie Msciż. W 2009 roku liczyła 20 mieszkańców.

</doc>
<doc id="4832881" url="https://pl.wikipedia.org/wiki?curid=4832881" title="Wałoki (obwód miński)">
Wałoki (obwód miński)

Wałoki (; , "Wołoki") – wieś na Białorusi, w obwodzie mińskim, w rejonie borysowskim, w sielsowiecie Msciż. W 2009 roku liczyła 109 mieszkańców.

</doc>
<doc id="4832883" url="https://pl.wikipedia.org/wiki?curid=4832883" title="Warouskaha (obwód miński)">
Warouskaha (obwód miński)

Warouskaha (; , "Worowskogo") – wieś na Białorusi, w obwodzie mińskim, w rejonie borysowskim, w sielsowiecie Msciż. W 2009 roku liczyła 78 mieszkańców.

</doc>
<doc id="4832884" url="https://pl.wikipedia.org/wiki?curid=4832884" title="Harawiec (rejon borysowski)">
Harawiec (rejon borysowski)

Harawiec (; , "Gorawiec") – wieś na Białorusi, w obwodzie mińskim, w rejonie borysowskim, w sielsowiecie Msciż. W 2009 roku liczyła 57 mieszkańców.

</doc>
<doc id="4832885" url="https://pl.wikipedia.org/wiki?curid=4832885" title="Harażanka">
Harażanka

Harażanka (; , "Gorożanka") – wieś na Białorusi, w obwodzie mińskim, w rejonie borysowskim, w sielsowiecie Msciż. W 2009 roku liczyła 21 mieszkańców.

</doc>
<doc id="4832886" url="https://pl.wikipedia.org/wiki?curid=4832886" title="Dziedziławiczy">
Dziedziławiczy

Dziedziławiczy (; , "Diediłowiczi") – wieś na Białorusi, w obwodzie mińskim, w rejonie borysowskim, w sielsowiecie Msciż. W 2009 roku liczyła 114 mieszkańców.

</doc>
<doc id="4832887" url="https://pl.wikipedia.org/wiki?curid=4832887" title="Zahorje (sielsowiet Msciż)">
Zahorje (sielsowiet Msciż)

Zahorje (; , "Zagorje") – wieś na Białorusi, w obwodzie mińskim, w rejonie borysowskim, w sielsowiecie Msciż. W 2009 roku liczyła 33 mieszkańców.

</doc>
<doc id="4832888" url="https://pl.wikipedia.org/wiki?curid=4832888" title="Zareczcza (rejon borysowski)">
Zareczcza (rejon borysowski)

Zareczcza (; , "Zarieczje") – wieś na Białorusi, w obwodzie mińskim, w rejonie borysowskim, w sielsowiecie Msciż. W 2009 roku liczyła 44 mieszkańców.

</doc>
<doc id="4832890" url="https://pl.wikipedia.org/wiki?curid=4832890" title="Kastrycznik (rejon borysowski)">
Kastrycznik (rejon borysowski)

Kastrycznik (; , "Oktiabr´") – wieś na Białorusi, w obwodzie mińskim, w rejonie borysowskim, w sielsowiecie Msciż. W 2009 roku liczyła 4 mieszkańców.
Przypisy.
"

</doc>
<doc id="4832891" url="https://pl.wikipedia.org/wiki?curid=4832891" title="Mażnica">
Mażnica

Mażnica (; ) – wieś na Białorusi, w obwodzie mińskim, w rejonie borysowskim, w sielsowiecie Msciż. W 2009 roku liczyła 22 mieszkańców.

</doc>
<doc id="4832893" url="https://pl.wikipedia.org/wiki?curid=4832893" title="Makauje (obwód miński)">
Makauje (obwód miński)

Makauje (; , "Makowje") – wieś na Białorusi, w obwodzie mińskim, w rejonie borysowskim, w sielsowiecie Msciż. W 2009 roku liczyła 85 mieszkańców.

</doc>
<doc id="4832894" url="https://pl.wikipedia.org/wiki?curid=4832894" title="Mraj">
Mraj

Mraj (; ) – wieś na Białorusi, w obwodzie mińskim, w rejonie borysowskim, w sielsowiecie Msciż. W 2009 roku liczyła 87 mieszkańców.

</doc>
<doc id="4832896" url="https://pl.wikipedia.org/wiki?curid=4832896" title="Niuki (sielsowiet Msciż)">
Niuki (sielsowiet Msciż)

Niuki (; , "Niwki") – wieś na Białorusi, w obwodzie mińskim, w rejonie borysowskim, w sielsowiecie Msciż. W 2009 roku liczyła 185 mieszkańców.

</doc>
<doc id="4832897" url="https://pl.wikipedia.org/wiki?curid=4832897" title="Niadal">
Niadal

Niadal (; , "Niedal") – wieś na Białorusi, w obwodzie mińskim, w rejonie borysowskim, w sielsowiecie Msciż. W 2009 roku liczyła 33 mieszkańców.

</doc>
<doc id="4832898" url="https://pl.wikipedia.org/wiki?curid=4832898" title="Piadań">
Piadań

Piadań (; ) – wieś na Białorusi, w obwodzie mińskim, w rejonie borysowskim, w sielsowiecie Msciż. W 2009 roku liczyła 4 mieszkańców.

</doc>
<doc id="4832901" url="https://pl.wikipedia.org/wiki?curid=4832901" title="Razliccie">
Razliccie

Razliccie (; , "Razlitje") – wieś na Białorusi, w obwodzie mińskim, w rejonie borysowskim, w sielsowiecie Msciż. W 2009 roku liczyła 2 mieszkańców.

</doc>
<doc id="4832903" url="https://pl.wikipedia.org/wiki?curid=4832903" title="Rem (Białoruś)">
Rem (Białoruś)

Rem (; , "Riem") – wieś na Białorusi, w obwodzie mińskim, w rejonie borysowskim, w sielsowiecie Msciż. W 2009 roku liczyła 21 mieszkańców.

</doc>
<doc id="4832905" url="https://pl.wikipedia.org/wiki?curid=4832905" title="Sobaleuka">
Sobaleuka

Sobaleuka (; , "Sobolewka") – wieś na Białorusi, w obwodzie mińskim, w rejonie borysowskim, w sielsowiecie Msciż. W 2009 roku liczyła 17 mieszkańców.

</doc>
<doc id="4832906" url="https://pl.wikipedia.org/wiki?curid=4832906" title="Iwan Charałampiew">
Iwan Charałampiew

Iwan Charałampiew (; ur. 11 listopada 1946 w mieście Kiustendił) – bułgarski językoznawca, mediewista. Jego zainteresowania naukowe koncentrują się wokół historii języka bułgarskiego.
Studiował filologię bułgarską na Uniwersytecie Wielkotyrnowskim im. Świętych Cyryla i Metodego. W 1999 r. został mianowany profesorem.

</doc>
<doc id="4832907" url="https://pl.wikipedia.org/wiki?curid=4832907" title="Tartak (obwód miński)">
Tartak (obwód miński)

Tartak (; ) – wieś na Białorusi, w obwodzie mińskim, w rejonie borysowskim, w sielsowiecie Msciż. W 2009 roku liczyła 9 mieszkańców.

</doc>
<doc id="4832909" url="https://pl.wikipedia.org/wiki?curid=4832909" title="Joanna Michalik">
Joanna Michalik

Joanna Michalik, po mężu Szopińska (ur. w Krakowie) – polska koszykarka, multimedalistka mistrzostw Polski.
Życiorys.
Ukończyła Collegium Medicum Uniwersytetu Jagiellońskiego na Wydziale Farmacji.

</doc>
<doc id="4832910" url="https://pl.wikipedia.org/wiki?curid=4832910" title="Uborak (obwód miński)">
Uborak (obwód miński)

Uborak (; , "Uborok") – wieś na Białorusi, w obwodzie mińskim, w rejonie borysowskim, w sielsowiecie Msciż. W 2009 roku liczyła 7 mieszkańców.

</doc>
<doc id="4832911" url="https://pl.wikipedia.org/wiki?curid=4832911" title="Chałmouka">
Chałmouka

Chałmouka (; , "Chołmowka") – wieś na Białorusi, w obwodzie mińskim, w rejonie borysowskim, w sielsowiecie Msciż. W 2009 roku liczyła 26 mieszkańców.

</doc>
<doc id="4832918" url="https://pl.wikipedia.org/wiki?curid=4832918" title="Joanna Szopińska">
Joanna Szopińska



</doc>
<doc id="4832928" url="https://pl.wikipedia.org/wiki?curid=4832928" title="Kirił Dimczew">
Kirił Dimczew

Kirił Dimczew (; ur. 28 września 1935 w Chaskowie, zm. 12 lipca 2017 w Sofii) – bułgarski filolog, pierwszy profesor metodyki nauczania języka bułgarskiego, wieloletni wykładowca w Katedrze Metodyki Wydziału Filologii Słowiańskiej Uniwersytetu Sofijskiego im. św. Klemensa z Ochrydy. 
Życiorys.
W 1953 roku ukończył szkołę średnią w swoim rodzinnym mieście. Studiował filologię bułgarską na uniwersytecie w Sofii (studia ukończył w 1958 r.). W 1961 r. został asystentem, w 1972 r. – docentem, a w 1991 r. – profesorem metodyki nauczania języka bułgarskiego.

</doc>
<doc id="4832930" url="https://pl.wikipedia.org/wiki?curid=4832930" title="Parafia Przemienienia Pańskiego w Międzyborowie">
Parafia Przemienienia Pańskiego w Międzyborowie

Parafia Przemienienia Pańskiego w Międzyborowie – parafia rzymskokatolicka w dekanacie Żyrardów w diecezji łowickiej. 
Do parafii należą: Bieganów, Budy Stare, Budy Michałowskie, Budy Zosine, Grądy, Henryszew, Mariampol, Międzyborów, Podlasie, Sade Budy oraz część Żyrardowa – ulice: Brzozowa, Dąbrowskiego, Chmielna, Jaktorowska, Jałowcowa, Jarzębinowa, Jaśminowa, Leszczynowa, Leśna, Olszowa, Poprzeczna, Równoległa i Topolowa. 

</doc>
<doc id="4832933" url="https://pl.wikipedia.org/wiki?curid=4832933" title="Michaił Widenow">
Michaił Widenow

Michaił Widenow (; ur. 10 kwietnia 1940 w Sofii) – bułgarski językoznawca i socjolingwista, założyciel bułgarskiej szkoły socjolingwistycznej.
Jego dorobek obejmuje ponad 400 publikacji naukowych, w tym 26 wydawnictw książkowych.

</doc>
<doc id="4832934" url="https://pl.wikipedia.org/wiki?curid=4832934" title="Björn Berg">
Björn Berg

Björn Berg (ur. w 1923 roku w Monachium, zm. w 2008 roku) – szwedzki malarz, grafik i ilustrator. Znany w Polsce z ilustracji do książek o Emilu ze Smalandii, napisanych przez Astrid Lindgren.
W Polsce książki z ilustracjami Björna Berga publikują Wydawnictwo Nasza Księgarnia oraz Wydawnictwo Zakamarki.

</doc>
<doc id="4832939" url="https://pl.wikipedia.org/wiki?curid=4832939" title="Order Alfonsa XII">
Order Alfonsa XII



</doc>
<doc id="4832943" url="https://pl.wikipedia.org/wiki?curid=4832943" title="Anton Bezenšek">
Anton Bezenšek

Anton Bezenšek (ur. 15 kwietnia 1854 w Bukovju, zm. 1 grudnia 1915 w Sofii) – słoweński stenograf i językoznawca slawista. Dostosował system stenografii Gabelsbergera do języków południowosłowiańskich.
Życiorys.
Kształcił się w zakresie slawistyki i filologii klasycznej na uniwersytecie w Zagrzebiu. W 1876 r. studiował w Pradze. Od 1884 r. profesor w Płowdiwie. Od 1905 r. pracował w Sofii (jako nauczyciel w szkołach średnich i docent uniwersytecki).

</doc>
<doc id="4832955" url="https://pl.wikipedia.org/wiki?curid=4832955" title="Kirysek jednobarwny">
Kirysek jednobarwny

Kirysek jednobarwny ("Corydoras concolor") – gatunek ryb akwariowych pochodzących z Wenezueli. Osiąga wielkość około 6,5 cm. Jest to ryba towarzyska i żyjąca w stadzie. Preferuje umiarkowaną temperaturę wody od 20 °C do 26 °C. 
Etymologia.
"Corydoras;" z języka starogreckiego "κόρυς (korus)" oznacza "hełm". Natomiast "concolor" po łacinie oznacza "jednolitego koloru".

</doc>
<doc id="4832959" url="https://pl.wikipedia.org/wiki?curid=4832959" title="Lotta Geffenblad">
Lotta Geffenblad

Lotta Geffenblad (ur. 1962) – szwedzka ilustratorka i autorka filmów animowanych.
W Polsce ukazały się jej dwie książki autorskie:
oraz książka Fridy Nilsson z ilustracjami Lotty Geffenblad:

</doc>
<doc id="4832961" url="https://pl.wikipedia.org/wiki?curid=4832961" title="Ostateczna rozgrywka (film 2018)">
Ostateczna rozgrywka (film 2018)

Ostateczna rozgrywka (ang. "Final Score") – brytyjski film akcji z 2018 roku w reżyserii Scotta Manna, wyprodukowany przez wytwórnię Altitude Film Distribution.
Fabuła.
Na stadionie piłkarskim w Londynie trzydzieści pięć tysięcy rozentuzjazmowanych osób ogląda mecz. Z trybun dobiegają radosne okrzyki fanów usiłujących zagrzać do walki swoją ulubioną drużynę.
Wśród widzów jest były żołnierz Michael Knox (Dave Bautista), który zabrał ze sobą nastoletnią bratanicę Danni. Świetna atmosfera panująca podczas rozgrywek zostaje zaprzepaszczona przez wtargnięcie na teren obiektu grupy uzbrojonych rosyjskich terrorystów. Nieznający litości napastnicy natychmiast przejmują kontrolę, a przerażoną publiczność biorą na zakładników. Pragną odnaleźć swojego byłego wspólnika, Dimitrija (Pierce Brosnan).
Przestępcy posądzają go o nielojalność. Uważają, że ukrywa się w tłumie. Jeśli nie uda im się go dopaść, zdetonują ładunki wybuchowe. Nie zdają sobie jednak sprawy, że doświadczony oraz świetnie wyszkolony w służbie wojskowej Knox nie zamierza biernie się przyglądać rozwojowi wydarzeń. Sprawy stają na ostrzu noża, kiedy bandyci zaczynają bezpośrednio zagrażać jego podopiecznej. Mężczyzna jest gotów zrobić wszystko, aby ją ocalić.
Odbiór.
Krytyka.
Film "Ostateczna rozgrywka" spotkał się z mieszaną reakcją krytyków. W serwisie Rotten Tomatoes 70% z trzydziestu trzech recenzji filmu jest pozytywne (średnia ocen wyniosła 5,19 na 10). Na portalu Metacritic średnia ocen z 8 recenzji wyniosła 53 punkty na 100.

</doc>
<doc id="4832968" url="https://pl.wikipedia.org/wiki?curid=4832968" title="Franz Xaver Gabelsberger">
Franz Xaver Gabelsberger

Franz Xaver Gabelsberger (ur. 1789, zm. 1849) – niemiecki wynalazca systemu stenograficznego, prekursor współczesnej niemieckiej stenografii. Był pierwszym stenografem parlamentu bawarskiego.

</doc>
<doc id="4832976" url="https://pl.wikipedia.org/wiki?curid=4832976" title="Olof Werling Melin">
Olof Werling Melin

Olof Werling Melin (ur. 1861, zm. 1940) – szwedzki wynalazca systemu stenografii.

</doc>
<doc id="4832977" url="https://pl.wikipedia.org/wiki?curid=4832977" title="Olof Melin">
Olof Melin



</doc>
<doc id="4832993" url="https://pl.wikipedia.org/wiki?curid=4832993" title="Rei Sugimoto">
Rei Sugimoto

 – japoński wspinacz sportowy, specjalizujący się boulderingu, prowadzeniu oraz we wspinaczce łącznej. Brązowy medalista mistrzostw Azji we wspinaczce sportowej w konkurencji bouldering w 2015.
Kariera sportowa.
Na mistrzostwach Azji w 2015 w chińskim Ningbo we wspinaczce sportowej zdobył brązowy medal we wspinaczce sportowej w konkurencji prowadzenie, w finale przegrał ze swymi rodakami; Tsukuru Hori oraz z Keitą Watabe.
W 2019 Tuluzie na światowych kwalifikacjach do igrzysk olimpijskich zajął szesnaste miejsce, które nie zapewniało mu awansu na IO 2020.
Uczestnik festiwalu wspinaczkowego Rock Master, który corocznie odbywa się na słynnych ścianach wspinaczkowych w Arco, gdzie był zapraszany przez organizatora zawodów. W 2014 na tych zawodach wspinaczkowych zajął czwarte miejsce w boulderingu.

</doc>
<doc id="4833007" url="https://pl.wikipedia.org/wiki?curid=4833007" title="Iwan Bogorow">
Iwan Bogorow

Iwan Bogorow (; ur. 1818 w Karłowie, zm. 1892 w Sofii) – bułgarski folklorysta, filolog, tłumacz i prozaik.
Wprowadzał neologizmy do bułgarskiego języka literackiego. Sporządził opis gramatyczny oraz słownik języka bułgarskiego.

</doc>
<doc id="4833035" url="https://pl.wikipedia.org/wiki?curid=4833035" title="Wyspa Kołczaka">
Wyspa Kołczaka

Wyspa Kołczaka (ros. остров Колчака) – wyspa na Morzu Karskim w północnej Rosji, administracyjnie należąca do Kraju Krasnojarskiego.
Geografia.
Wyspa położona jest blisko lądu, na północny wschód od Półwyspu Szturmanowa i na południe od wyspy Tajmyr. Ma około 21 km długości i 6,5 km szerokości.
Mimo położenia blisko archipelagu Nordenskiölda, wyspa Kołczaka nie jest jego częścią.
Historia.
Wyspa została po raz pierwszy zbadana w 1901 roku przez Aleksandra Kołczaka, uczestnika wyprawy Eduarda Tolla z lat 1900–1902. W 1937 roku władze sowieckie zmieniły nazwę na wyspę Rastorgujewa, upamiętniając Stepana Rastogurjewa, również odkrywcy i uczestnika tej samej wyprawy. W 2005 roku powrócono do pierwotnej nazwy.
W 2009 roku w północnej części wyspy postawiono pomnik Kołczaka.

</doc>
<doc id="4833043" url="https://pl.wikipedia.org/wiki?curid=4833043" title="Sorin Alexandrescu">
Sorin Alexandrescu

Sorin Alexandrescu (ur. 18 sierpnia 1937) – rumuński uczony, krytyk literacki, semiotyk, językoznawca, eseista i tłumacz.
W 1959 r. ukończył studia na Wydziale Literatury Uniwersytetu Bukareszteńskiego. Doktoryzował się w 1971 r.

</doc>
<doc id="4833060" url="https://pl.wikipedia.org/wiki?curid=4833060" title="Andrea Lucchetta">
Andrea Lucchetta

Andrea Lucchetta, ps. „Crazy Lucky” (ur. 25 listopada 1962 w Treviso) – włoski siatkarz, medalista igrzysk olimpijskich, mistrzostw świata, mistrzostw Europy i uniwersjady, komentator sportowy oraz twórca serialów animowanych.
Życiorys.
Kariera siatkarska.
Lucchetta zadebiutował w reprezentacji Włoch 15 lipca 1982 w wygranym meczu ze Związkiem Radzieckim. Na letnich igrzyskach olimpijskich wystąpił trzykrotnie. Podczas igrzysk 1984 odbywających się w Los Angeles wystąpił we wszystkich meczach siatkarskiego turnieju, w tym we zwycięskim pojedynku o brąz z Kanadą. Na igrzyskach 1988 w Seulu zagrał w jednym meczu fazy grupowej, a jego zespół zajął 9. miejsce w klasyfikacji końcowej. W czasie igrzysk 1992 w Barcelonie wystąpił w każdym spotkaniu, w tym w zwycięskim pojedynku o 5. miejsce z reprezentacją Japonii.
Wśród sukcesów z drużyną narodową ma także brązowy medal zdobyty na uniwersjadzie 1987 w Zagrzebiu i złoty medal igrzysk śródziemnomorskich 1991 z Aten. Jest tryumfatorem mistrzostw świata 1990 zorganizowanych w Brazylii. Na mistrzostwach Europy zdobył złoto w 1989 w Szwecji oraz srebro w 1991 w Niemczech. Zwyciężył w pierwszych trzech edycjach Ligi Światowej. W reprezentacji rozegrał 292 mecze.
Był zawodnikiem włoskich klubów Astori Mogliano Veneto (1979–1980), Pallavolo Treviso (1980–1981), Modena Volley występującego pod nazwami Panini, Philips i Casa Modena Unibon (1981–1990, 1998–2000), Mediolanum Milano/Milan Volley (1990–1994), Alpitour Traco Cuneo (1994–1997) i Piaggio Roma (1997–1998). Zdobył mistrzostwo Włoch czterokrotnie w latach 1986–1989, pięciokrotnie tryumfował w pucharze Włoch w 1985, 1986, 1988, 1989 i 1996 oraz wygrał superpuchar Włoch w 1996. Zwyciężał w Pucharze Europy Mistrzów Klubowych w 1990, w Pucharze Europy Zdobywców Pucharów w 1986, 1993 i 1997 oraz w Pucharze CEV w 1983, 1984, 1985 i 1996. Jest również tryumfatorem klubowych mistrzostw świata z 1990 i 1992 oraz superpucharu Europy z 1996.
W 2007 zwyciężył w pierwszych mistrzostwach Europy weteranów powyżej 40 lat.
Pozostałe informacje.
Ze względu na swój żywiołowy temperament i oryginalną fryzurę nazywany jest „Crazy Lucky”.
W 1992 za pośrednictwem wydawnictwa RTI Music wydał singel „Go Lucky Go”. Utwór został zaprezentowany na festiwalu Festivalbar w Weronie. W 2001 pracował jako komentator programu "Robot Wars" w telewizji La7. Uczestniczył w programie "La Talpa" na kanale telewizyjnym Rai 2. Był komentatorem siatkówki na Rai Sport. Komentował m.in. Serie A1 w latach 2009–2010, Mistrzostwa Świata w Piłce Siatkowej Mężczyzn 2010 oraz Letnie Igrzyska Olimpijskie 2012 i 2016. Jest twórcą serialów animowanych "Spike Team" (2010) i "Il sogno di Brent" (2012). W 2017 wystąpił w reklamie sieci supermarketów Jysk.
W 2010 z inicjatywy kancelarii premiera został odznaczony Orderem Zasługi Republiki Włoskiej V Klasy. W 2018 Włoski Narodowy Komitet Olimpijski przyznał mu wyróżnienie Collare d'oro al merito sportivo.
Z wykształcenia jest elektrykiem. Był dwukrotnie żonaty. Ma trójkę dzieci, a jego dwaj synowie z pierwszego małżeństwa Lorenzo i Riccardo są koszykarzami.

</doc>
<doc id="4833069" url="https://pl.wikipedia.org/wiki?curid=4833069" title="Ingelin Angerborn">
Ingelin Angerborn

Ingelin Angerborn (ur. 1966 w Göteborgu) – szwedzka autorka książek dla dzieci.
W Polsce nakładem Wydawnictwa Zakamarki ukazały się cztery jej książki:

</doc>
<doc id="4833081" url="https://pl.wikipedia.org/wiki?curid=4833081" title="Emil Petrovici">
Emil Petrovici

Emil Petrovici (ur. 1899, zm. 1968) – rumuński językoznawca i folklorysta. Wniósł wkład w rumuńską dialektologię.
W 1948 r. został wybrany członkiem tytularnym Academia Română.

</doc>
<doc id="4833085" url="https://pl.wikipedia.org/wiki?curid=4833085" title="SKYSAWA">
SKYSAWA



</doc>
<doc id="4833097" url="https://pl.wikipedia.org/wiki?curid=4833097" title="São Raimundo das Mangabeiras">
São Raimundo das Mangabeiras

São Raimundo das Mangabeiras – miasto i gmina w Brazylii, w Regionie Północno-Wschodnim, w stanie Maranhão. 
Ma powierzchnię 3521,51 km2. Według danych ze spisu ludności w 2010 roku gmina liczyła 17 474 mieszkańców, a gęstość zaludnienia wynosiła 4,96 osób/km2. Dane szacunkowe z 2019 roku podają liczbę 18 868 mieszkańców. 
W 2017 roku produkt krajowy brutto per capita wyniósł 20 683,03 reali brazylijskich.
Gminę utworzono w 1949 roku.

</doc>
<doc id="4833098" url="https://pl.wikipedia.org/wiki?curid=4833098" title="Sao Raimundo das Mangabeiras">
Sao Raimundo das Mangabeiras



</doc>
<doc id="4833102" url="https://pl.wikipedia.org/wiki?curid=4833102" title="Ivar Jørstad">
Ivar Jørstad

Ivar Jørstad (ur. 14 lipca 1887, zm. 8 czerwca 1967) – norweski botanik i fitopatolog.
Życiorys.
Był synem proboszcza luterańskiego. W 1920 roku ukończył studia na Uniwersytecie Wisconsin w Madison. W tym samym roku został mianowany dyrektorem departamentu ochrony roślin w Kristiania (państwowa ochrona roślin mieściła się w Norweskiej Szkole Rolnictwa na Ås). Został również mykologiem państwowym i na stanowisku tym pracował do 1957 r. W 1936 r. uzyskał stopień doktora w Royal Veterinary and Agriculture College w Kopenhadze.
Praca naukowa.
Był jednym z pionierów w zwalczaniu chorób roślin. Opublikował szereg rozpraw z zakresu mykologii i fitopatologiii, a także o szkodnikach roślin.
Opisał nowe taksony roślin i grzybów. W ich naukowych nazwach dodawany jest skrót jego nazwiska Jørst.

</doc>
<doc id="4833104" url="https://pl.wikipedia.org/wiki?curid=4833104" title="Marius Sala">
Marius Sala

Marius Sala (ur. 8 września 1932, zm. 19 września 2018) – rumuński językoznawca. Zajmował się językiem rumuńskim, dialektologią rumuńską, romanistyką, językiem judeohiszpańskim i kontaktami językowymi.
W 2001 r. został wybrany członkiem tytularnym Academia Română. W latach 2006–2014 był wiceprezesem tejże instytucji. W okresie od 1994 do 2017 pełnił funkcję dyrektora rumuńskiego Instytutu Językoznawstwa.

</doc>
<doc id="4833110" url="https://pl.wikipedia.org/wiki?curid=4833110" title="Alexandru Rosetti">
Alexandru Rosetti

Alexandru Rosetti (ur. 1895, zm. 1990) – rumuński językoznawca i filolog, od 1948 r. członek tytularny Academia Română.

</doc>
<doc id="4833113" url="https://pl.wikipedia.org/wiki?curid=4833113" title="Ion Coteanu">
Ion Coteanu

Ion Coteanu (ur. 6 października 1920 w Bukareszcie, zm. 11 grudnia 1997) – rumuński językoznawca, od 1974 r. członek tytularny Academia Română.

</doc>
<doc id="4833120" url="https://pl.wikipedia.org/wiki?curid=4833120" title="Animoso">
Animoso

„Animoso” – nazwa noszona na przestrzeni dziejów przez okręty Regia Marina i Marina Militare:

</doc>
<doc id="4833125" url="https://pl.wikipedia.org/wiki?curid=4833125" title="Alexandru Graur">
Alexandru Graur

Alexandru Graur (ur. 1900, zm. 1988) – rumuński językoznawca, jeden z czołowych lingwistów rumuńskich, od 1955 r. członek tytularny Academia Română.

</doc>
<doc id="4833130" url="https://pl.wikipedia.org/wiki?curid=4833130" title="Dimitrie Macrea">
Dimitrie Macrea

Dimitrie Macrea (ur. 1907, zm. 1988) – rumuński językoznawca, od 1965 r. członek korespondent Academia Română, pierwszy redaktor naczelny czasopisma „Limba română” (1952–1957).

</doc>
<doc id="4833132" url="https://pl.wikipedia.org/wiki?curid=4833132" title="Wirtualna kasa fiskalna">
Wirtualna kasa fiskalna

Wirtualna kasa fiskalna – rodzaj kasy fiskalnej w formie oprogramowania lub aplikacji mobilnej, służąca do ewidencji sprzedaży na rzecz osób fizycznych, nieprowadzących działalności gospodarczej oraz rolników ryczałtowych. 
Podstawa prawna.
Możliwość ich stosowania od 1 czerwca 2020 roku została wprowadzona na mocy rozporządzenia Ministra Finansów w sprawie kas rejestrujących mających postać oprogramowania oraz rozporządzenia Ministra Finansów w sprawie grupy podatników lub rodzajów czynności, w odniesieniu do których możliwe jest używanie kas rejestrujących mających postać oprogramowania. 
Podmioty uprawnione do stosowania wirtualnych kas fiskalnych dotyczą branży transportowej, hotelarskiej i gastronomicznej. W rozporządzeniu zostały dodatkowo uwzględnione przedsiębiorstwa z zakresu sprzedaży węgla, brykietu i podobnych paliw stałych, wytwarzanych z węgla, węgla brunatnego, koksu i półkoksu przeznaczonych do celów opałowych.
Stosowanie wirtualnych kas fiskalnych.
Dla zapewnienia bezpieczeństwa stosowania wirtualnych kas fiskalnych uruchomiony został system certyfikacji, podobnie jak w przypadku tradycyjnych kas fiskalnych. Certyfikat na konkretny produkt wydawany jest przez Prezesa Głównego Urzędu Miar na okres 10 lat. Prowadzanie ewidencji sprzedaży za pomocą kasy wirtualnej możliwe jest jedynie w przypadku zakupienia certyfikowanego oprogramowania.
Główną cechą charakterystyczną dla wirtualnych kas, jest administracyjna możliwość bezpośredniej kontroli nad ewidencją danego podmiotu w rzeczywistym czasie prowadzenia sprzedaży. Oznacza to zwiększoną kontrolę Krajowej Administracji Skarbowej nad poczynaniami skarbowymi podległych jej podmiotów.

</doc>
<doc id="4833137" url="https://pl.wikipedia.org/wiki?curid=4833137" title="Salli Richardson">
Salli Richardson



</doc>
<doc id="4833145" url="https://pl.wikipedia.org/wiki?curid=4833145" title="Lucia Wald">
Lucia Wald

Lucia Wald (ur. 1923, zm. 2018) – rumuńska językoznawczyni. Pochodziła z rodziny żydowskiej.

</doc>
<doc id="4833166" url="https://pl.wikipedia.org/wiki?curid=4833166" title="Neisseriaceae">
Neisseriaceae

Neisseriaceae – rodzina gram-ujemnych proteobakterii należąca do rzędu "Neisseriales". Do 2013 roku była to jedyna rodzina rzędu "Neisseriales", kiedy to wyodrębniono drugą rodzinę – "Chromobacteriaceae". Rodzinę tę charakteryzuje brak wici, większość gatunków posiada natomiast pili. Komórki bakterii "Neisseriaceae" są zazwyczaj w kształcie ziarniaka lub rzadziej pałeczkowatym i występują pojedynczo, w parach, a także w krótkich łańcuchach. Bakterie te występują głównie w błonach śluzowych zwierząt, poza rodzajem "Vitreoscilla," którego obecność została wykryta w różnych habitatach. Są najczęściej występującymi proteobakteriami w ślinie oraz płytce poddziąsłowej.
Rodzaje.
Podczas analizy filogenomicznej w 2013 roku wyodrębniono 11 rodzajów należących do rodziny "Neisseriaceae":

</doc>
<doc id="4833172" url="https://pl.wikipedia.org/wiki?curid=4833172" title="Akito Matsushima">
Akito Matsushima

 – japoński wspinacz sportowy. Specjalizował się w boulderingu, prowadzeniu oraz we wspinaczce na szybkość. Wielokrotny medalista mistrzostw Azji we wspinaczce sportowej, mistrz Azji z 2006.
Kariera sportowa.
W roku 2006 w tajwańskim Kaohsiungu wywalczył złoty medal mistrzostw Azji we wspinaczce sportowej w konkurencji boulderingu, a w konkurencji wspinaczka na szybkość zdobył brązowy medal, w finale przegrał z Indonezyjczykiem Erianto Rozakiem oraz z hongkońskim wspinaczem Lai Chi Wai.
Uczestnik festiwalu wspinaczkowego Rock Master, który corocznie odbywa się na słynnych ścianach wspinaczkowych w Arco, gdzie był zapraszany przez organizatora zawodów. W 2008 na tych zawodach wspinaczkowych zajął czwarte miejsce w boulderingu.

</doc>
<doc id="4833188" url="https://pl.wikipedia.org/wiki?curid=4833188" title="Jovan Ajduković">
Jovan Ajduković

Jovan Ajduković (cyr. Јован Ајдуковић; ur. 10 stycznia 1968 w Nowym Sadzie) – serbski językoznawca.
Studiował na Wydziale Filozoficznym Uniwersytetu Belgradzkiego, w 1996 roku uzyskał magisterium. W 2003 roku obronił rozprawę doktorską pt. "Rusizmi u savremenim južnoslovenskim i zapadnoslovenskim književnim jezicima prema kvalifikatoru u leksikografskim izvorima". W 1997 roku wydał monografię pt. "Rusizmi u srpskohrvatskim rečnicima. Principi adaptacije. Rečnik".

</doc>
<doc id="4833189" url="https://pl.wikipedia.org/wiki?curid=4833189" title="Franciszek Gut-Szczerba">
Franciszek Gut-Szczerba

Franciszek Gut-Szczerba – polski narciarz alpejski, klasyczny, kombinator norweski i skoczek narciarski. Zawodnik klubu Wisła Zakopane.
Kariera.
W 1932 roku Gut-Szczerba został mistrzem Polski juniorów w biegu na 8,5 km i biegu sztafetowym oraz brązowym medalistą biegu juniorów na 8 km w ramach Memoriału Zbigniewa Wóycickiego w Zakopanem z czasem 41:06. Na Mistrzostwach Świata w Narciarstwie Klasycznym 1939 w tym mieście Gut-Szczerba zajął osiemnaste miejsce po skokach na odległość 62,5 i 66 metrów.

</doc>
<doc id="4833192" url="https://pl.wikipedia.org/wiki?curid=4833192" title="Avia B-34">
Avia B-34

Avia B-34 – czechosłowacki samolot myśliwski zaprojektowany i zbudowany na początku lat 30. XX wieku w wytwórni Avia.
Historia.
Avia B-34 był pierwszy samolotem zaprojektowanym samodzielnie przez inżyniera Františka Novotnego po jego przyjściu do wytwórni Avia na początku lat 30. ubiegłego wieku. Przed zmianą pracy Novotny pracował w wytwórni Letov. Konstruując B-34, opierał się na swoich doświadczeniach zdobytych podczas stażu w brytyjskiej firmie Hawker. Zaprojektował dwupłatowy myśliwiec napędzany chłodzonym cieczą, 12-cylindrowym rzędowym silnikiem w układzie V Avia Vr-36 z dwułopatowym, drewnianym śmigłem. Była to licencyjna wersja francuskiego silnika Hispano-Suiza 12Nbr. Kadłub tworzyła konstrukcja kratownicowa, stworzona z połączonych ze sobą nitami i śrubami rur stalowych i duraluminiowych. Tego typu rozwiązanie miało w zamierzeniu konstruktora ułatwić ewentualną naprawę w warunkach polowych. Umożliwiając łatwą wymianę elementów, w odróżnieniu od kratownic ze spawanymi elementami. Przednia część kadłuba, skrywająca silnik, pokryta była metalowymi panelami, tyla sklejką pokrytą płótnem. Skrzydła oraz usterzenie miały konstrukcję metalową, pokrytą płótnem. Zastrzałowe podwozie stałe z tylną płozą ogonową oraz kołami podwozia głównego okrytymi owiewkami. Pod silnikiem umieszczono chłodnicę oleju i cieczy, które przykryto pojedynczą obudową. Uzbrojenie strzeleckie samolotu składało się z dwóch, synchronizowanych karabinów maszynowych ČZ vz. 30 kalibru 7,92 mm, strzelających poprzez obrys śmigła. Karabiny umieszczono po bokach kadłuba w kroplowych owiewkach. Kabina pilota była otwarta, osłonięta z przodu wiatrochronem. Latem 1931 roku ukończono budowę prototypu. Naziemne testy i przygotowania do oblotu trwały do początku 1932 roku. 2 lutego 1932 roku, maszyna za sterami której siedział fabryczny pilot doświadczalny Avii Václav Kočí wzbiła się po raz pierwszy w powietrze. Lot przebiegł prawidłowo i kontynuowano dalsze próby w powietrzu. Ujawniły one, iż osiągi i własności lotne samolotu nie są zadowalające. W celu ich poprawy Novotny dokonał kilku modyfikacji. Powiększył ster kierunku, zmieniono kształt osłony silnika wymieniając równolegle drewniane śmigło na metalowe osłonięte kołpakiem. Cofnięto wloty powietrza do wspólnej chłodnicy oleju i cieczy. Tak zmodernizowany prototyp, 1 lipca 1932 roku trafił do ośrodka prób Wojskowego Lotniczego Instytutu Badawczego (Vojenský Letecký Ústav Studijní - VLÚS). Przeprowadzone w ośrodku próby wojskowe nie wykazały poprawy niedociągnięć pierwszej wersji prototypu. Nową konstrukcję oceniono jako ciężką i niezgrabną w locie, z chłodnica nie zapewniającą efektywnej pracy, czego skutkiem był przegrzewający się silnik. Ocena VLÚS zaowocowała kolejną modernizacją, polegającą na dalszej modyfikacji wlotów powietrza do chłodnicy i kształtu steru kierunku. Pomimo słabych osiągów, czechosłowackie Ministerstwo Obrony Narodowej zamówiło tuzin seryjnych B-34. Latem 1934 roku Avia dostarczyła wszystkie samoloty. Wersję seryjne pozbawione były owiewek na kołach podwozia głównego, powrócono w nich do drewnianych śmigieł oraz usunięto wyrzutniki bomb.
Służba.
We wrześniu 1934 roku wszystkie zamówione samoloty trafiły do 37. Eskadry 3. Pułku Lotniczego gdzie służyły do początków 1937 roku. 12 kwietnia 1937 roku w wyniki katastrofy utracono egzemplarz B-34.4. Pozostające w służbie samoloty, w 1937 roku przekazano do szkolnych eskadr 1, 2, 3 i 4 Pułku Lotniczego. W czerwcu 1938 roku również prototyp B-34.1 trafił do jednostki szkolnej 4 Pułku. Po rozpadzie Czechosłowacji i wkroczeniu Niemiec, osiem seryjnych samolotów i prototyp przejęła Luftwaffe a pozostała trójką znalazła się na stanie słowackiego lotnictwa wojskowego.
Wersję.
Równolegle z pracami nad podstawową wersją B-34, opracowywano wersję rozwojowe samolotu. Głównym elementem wyróżniającym je był rodzaj zastosowanej jednostki napędowej. 

</doc>
<doc id="4833193" url="https://pl.wikipedia.org/wiki?curid=4833193" title="Ivan Klajn">
Ivan Klajn

Ivan Klajn (cyr. Иван Клајн; ur. 31 stycznia 1937 w Belgradzie, zm. 31 marca 2021 tamże) – serbski filolog i językoznawca.
Pochodził z rodziny żydowskiej. Ukończył studia z zakresu języka i literatury włoskiej na Wydziale Filozoficznym Uniwersytetu Belgradzkiego.

</doc>
<doc id="4833196" url="https://pl.wikipedia.org/wiki?curid=4833196" title="Milka Ivić">
Milka Ivić

Milka Ivić (cyr. Милка Ивић; ur. 1 grudnia 1923 w Belgradzie, zm. 7 marca 2011 tamże) – serbska językoznawczyni. Zajmowała się slawistyką, serbokroatystyką oraz językoznawstwem ogólnym.
W 1963 r. opublikowała książkę pt. "Pravci u lingvistici", przetłumaczoną później na kilkanaście języków. W 1966 r. ukazało się polskie wydanie w przekładzie Anny Wierzbickiej (nakładem Ossolineum).

</doc>
<doc id="4833200" url="https://pl.wikipedia.org/wiki?curid=4833200" title="Neisseriales">
Neisseriales

Neisseriales – rząd gram-ujemnych betaproteobakterii, w którego skład wchodzą dwie rodziny: "Neisseriaceae" oraz "Chromobacteriaceae""." Przedstawiciele "Neisseriales" mają zazwyczaj kształt ziarniaka lub pałeczki oraz nie wytwarzają przetrwalników. Niektóre gatunki posiadają wici oraz pili. Większość gatunków rośnie w temperaturze 32–36 °C. Niektóre gatunki posiadają również otoczki bakteryjne. Przedstawiciele rzędu "Neisseriales" różnią się od innych betaproteobakterii insercjami oraz delecjami w 10 genach kodujących białka takie jak deaminaza guaninowa (GuaD).

</doc>
<doc id="4833201" url="https://pl.wikipedia.org/wiki?curid=4833201" title="Machi">
Machi

Machi – szamanka ludu Mapuche. 
Indianie Mapuche przypisywali swoim szamanom i szamankom zdolności do kontaktowania się z duchami zmarłych. Wierzono, że dusza nieboszczyka przejmuje ciało "machi", by móc wyznać, między innymi, powód swojej śmierci. Innymi zdolnościami, które według wierzeń posiadali szamani były: przewidywanie deszczu lub nadchodzącego zła, interpretacja snów, czy też leczenie chorych ziołami leczniczymi i różnego rodzaju rytuałami. Najważniejszą ceremonią uzdrawiania chorych był tak zwany "machitún", podczas którego "machi" odgrywali kluczową rolę.
W czasach przed hiszpańskim podbojem i w okresie kolonialnym rolę "machi" w większości odgrywali mężczyźni ("machi weye"), którzy, oprócz celebrowania ceremonii uzdrowień czy rytuałów płodności ("nguillatun") zapewniali też opiekę przodków wojownikom w czasie inicjacji i gier wojennych. W połowie XVIII wieku liczba męskich szamanów zaczęła się zmniejszać na rzecz kobiet, a pod koniec XIX stulecia, kiedy Mapuche zostali ostatecznie spacyfikowani przez chilijskie siły rządowe, rolę "machi" przejęły całkowicie kobiety, koncentrując się na ceremoniach uzdrawiania i zapewniania żyzności pól.
Uważano, że zawód "machi" nie jest wybierany przez nich samych, lecz to oni są wybierani przez boga Mapuche – Ngnechena, władcę mężczyzn i ziemi. Odbywało się to poprzez doznawane wizje, głosy lub sny. Często status "machi" był dziedziczny w danym rodzie czy klanie, w XIX i XX wieku w linii żeńskiej.
Ceremonia Machitún.
Jest to jeden z najważniejszych rytuałów ludności Mapuche, akt uzdrowienia i odpędzania złych duchów, realizowany przez "machi" i kilku pomocników, najczęściej członków rodziny chorego. Do domu chorego sprowadza się "machi", by ta mogła skontaktować się ze swoim duchem opiekuńczym ("fileu" lub "vileo") i prosić go o uzdrowienie dla cierpiącego, a jeśli jest umierający – by ulżyć mu w bólu. Uzdrowicielka odmawia różnego typu modlitwy nad łożem chorego i okłada go ziołami leczniczymi.
Ważnym elementem ceremonii jest "cultrún", specjalny instrument, rodzaj bębna, którego używają tylko i wyłącznie "machi", aby wygnać z ciała chorego demona choroby ("wekufe"). Kolejnym krokiem jest namalowanie krzyża na czole chorego zwierzęcą krwią i rozpoczęcie śpiewu modlitewnego. Główną częścią rytuału jest wejście "machi" w fazę hipnozy, podczas której zgromadzeni mogą zadać jej pytania dotyczące powodu choroby. Szamanka pogrążona w transie bada chorego i lokalizuje miejsce bólu, by następnie móc odessać „zło” z tego miejsca. Wtedy uznaje się cierpiącego za osobę zdrową.
Dla szamanek ważne jest to, by uzdrowić chorego, a przynajmniej, by wierzono, że tak się stało. Jeśli doszło do śmierci pacjenta, przypisuje się to faktowi, że ponownie musiał wstąpić w niego zły duch. Odpowiedzialnością za przypadki choroby i śmierci obarcza się też czarowników używających złośliwej magii.

</doc>
<doc id="4833209" url="https://pl.wikipedia.org/wiki?curid=4833209" title="Milan Šipka">
Milan Šipka

Milan Šipka (cyr. Милан Шипка; ur. 7 października 1931 w miejscowości Dragelji, zm. 8 lipca 2011 w Sarajewie) – serbski językoznawca. Zajmował się serbską kulturą języka.
Studiował na Wydziale Filozoficznym Uniwersytetu Zagrzebskiego. Na tej samej uczelni uzyskał doktorat ("Jezik Petra Kočića").
Jego dorobek obejmuje ponad 600 prac naukowych i popularnonaukowych, w tym ponad 20 książek (monografii, poradników językowych, podręczników, tekstów popularyzatorskich).

</doc>
<doc id="4833210" url="https://pl.wikipedia.org/wiki?curid=4833210" title="Uniwersytet w Trydencie">
Uniwersytet w Trydencie

 Uniwersytet w Trydencie () – włoska publiczna uczelnia wyższa.
Historia.
Uniwersytet został założony w 1962 roku jako Wyższy Instytut Uniwersytecki Nauk Społecznych ("Istituto universitario superiore di scienze sociali"). Założycielem uczelni był Bruno Kessler, prezydent Prowincji Autonomicznej Trydentu w latach 1960–1974. W latach 70. XX wieku uczelnia zaczęła poszerzać działalność poza nauki społeczne. W 1972 roku powstał Wydział Nauk Ścisłych, a w 1973 – Wydział Ekonomii. W 1973 roku uczelnia stała się wolnym uniwersytetem ("libera università"), a w 1983 została przekształcona w uniwersytet publiczny.
W latach 1983–1985 utworzono wydziały Nauk Humanistycznych, Prawa i Inżynierii. W 2004 roku powstał Wydział Kognitywistyki.
Struktura organizacyjna.
W skład uczelni wchodzą następujące jednostki organizacyjne:

</doc>
<doc id="4833211" url="https://pl.wikipedia.org/wiki?curid=4833211" title="Polskie Towarzystwo Studiów Jidyszystycznych">
Polskie Towarzystwo Studiów Jidyszystycznych

Polskie Towarzystwo Studiów Jidyszystycznych powstało w 2010 roku i zostało zarejestrowane jako stowarzyszenie w Sądzie Rejonowym w Warszawie. Jego celem jest prowadzenie, promocja i popularyzacja badań naukowych języka i cywilizacji jidysz, jest grupą osób, które badają teksty żydowskie. 
Prezesem PTSJ jest dr hab. Joanna Lisek, prof. UWr.

</doc>
<doc id="4833215" url="https://pl.wikipedia.org/wiki?curid=4833215" title="Ostatni wiking">
Ostatni wiking

Ostatni wiking (norw. "Den siste viking") – powieść norweskiego pisarza Johana Bojera z 1921.
Treść.
Dzieło traktuje o historii "ostatniego" wikinga, Kristavera Myrana oraz jego syna, Larsa Myrana. Opisuje dzieje ich jednej wyprawy na Lofoty, co jest jednak tylko pretekstem do ukazania przemian społecznych i urbanistycznych, które dotykają te północne wyspy wprowadzając tam miejską kulturę masową, jarmarczny handel, prostytucję oraz sekciarskich misjonarzy. Obrazami przeciwstawnymi są opisy obyczajów lofockich rybaków i targających nimi namiętności, jak również ich codziennej, ciężkiej pracy związanej z połowami pośród wielkich ławic wątłusza. Wyczerpująca praca trwająca całe życie nie prowadzi jednak do bogactwa, a zamożność jest stanem nieosiągalnym dla tej warstwy ludzi. Pozostaje ona jednak przedmiotem ich marzeń, pomiędzy wzlotami i upadkami, np. po utracie łodzi, a nawet śmierci któregoś z członków rodziny. 
Matka Larsa, Olufa i Tostena Myranów chciała, by losy rodziny odmieniły się. Widziała syna jako nauczyciela mającego pewny i dający stabilizację zawód w miejsce chwiejnego losu rybaka. Nienawidziła morza, które stanowiło dla niej przyczynę nieszczęść. Wiedziała, że inne zawody nie dadzą synom szczęścia, ale uchronią ich przed upadkami, nędzą i brakiem stabilizacji. Oluf i Tosten nigdy nie odnaleźli się jednak w roli osiadłych chłopów i tęsknili za morzem. Tylko Lars znalazł sobie miejsce w kulturze miasta, nie zdradzając jednak ideałów środowiska, z którego się wywodził. Pierwszym jego wtajemniczeniem w kulturę wysoką była lektura "Wesołego chłopca" autorstwa Bjørnstjerna Bjørnsona, dzieła traktującego o losie prostych ludzi przeciwstawiających się przeciwnościom losu i osiągających szczęście za wysoką cenę. W powieści tej odnalazł siebie i swoje środowisko rodzinne.
Problematyka.
Powieść jest rodzajem elegijnego pożegnania odchodzącego w przeszłość świata lofockiej kultury rybackiej, wartości wyznawanych przez ubogich ludzi, którzy jednak czuli się wolni. Lars, wracając po latach do rodzinnej miejscowości jako dobrze sytuowany nauczyciel, nie odnajduje już dawnego świata niebezpiecznych żaglowych wypraw po ryby, który pochłonęła cywilizacja i miejski styl życia. "Starzy rybacy wymarli lub snują się jak starcy, porozbijały się łodzie. Nowoczesny rybak motorowy jest robotnikiem przemysłowym na morzu, pali papierosy i jest członkiem spółki akcyjnej". Niezmienna pozostała jedynie przyroda, góry i fiordy. Motyw pożegnania z żaglowcem, jako symbolem trudnej pracy i przeszłości, podejmował w innym wymiarze Joseph Conrad.
Istotnym elementem powieści jest problematyka wolności człowieka. Dalekie wyprawy dawały rybakom nadzieję na obfite połowy i na niezależność. "Jesienią wyruszali na połów śledzi, w zimie żeglowali setki mil w otwartych łodziach [...], może dlatego, że nęcił ich zarobek, a może – że tam na morzu byli wolnymi ludźmi". W zmaganiu się z przyrodą i losem bohaterowie odnajdywali pełnię człowieczeństwa, solidarność i wierność przyjaciołom, a także współczucie dla tych, którym się akurat nie udało. Przeżywali tragedię, gdy śmierć zabierała jednego z nich, radość z udanych, obfitych połowów oraz tęsknotę za domem i rodziną. Skazani na pracę inną niż rybactwo tracili poczucie celu i sensu egzystencji.

</doc>
<doc id="4833217" url="https://pl.wikipedia.org/wiki?curid=4833217" title="Jan van Gilse">
Jan van Gilse

Jan van Gilse (ur. 11 maja 1881 w Rotterdamie, zm. 8 września 1944 w Oegstgeest) – holenderski kompozytor i dyrygent.
Życiorys.
W latach 1897–1902 studiował w konserwatorium w Kolonii u Franza Wüllnera (dyrygentura i kompozycja) i Maxa van de Sandta (fortepian). W latach 1902–1903 kontynuował studia w Berlinie u Engelberta Humperdincka. Od 1905 do 1908 roku działał jako kapelmistrz operowy w Bremie, a od 1908 do 1909 roku w Amsterdamie. W latach 1917–1922 był dyrygentem opery miejskiej w Utrechcie. Między 1927 a 1933 rokiem przebywał w Berlinie. Od 1933 do 1937 roku był dyrektorem konserwatorium utrechckiego. Współzałożyciel Genootschap van Nederlandse Componisten i Bureau voor Muziek-Auteursrechten (BUMA). Podczas II wojny światowej uczestnik holenderskiego ruchu oporu.
Twórczość.
W swojej twórczości nawiązywał do dorobku romantyzmu niemieckiego. Skomponował m.in. 5 symfonii (I 1900–1901, II 1902–1903, III „Erhebung” na sopran i orkiestrę 1907, IV „Spring” 1915, V 1922–1923), "Uwerturę koncertową" (1900), "Variaties over een St. Nicolaasliedje" (1909), "Prologus brevis" (1928), "3 Tantzskizzen" na fortepian i małą orkiestrę (1926), "Kleine Vals" na małą orkiestrę (1936), "Trio" na flet, skrzypce i altówkę (1927), pieśń "Der Kreis des Lebens" na chór i orkiestrę do słów Rainera Marii Rilkego (1929), kantatę "Sulamith" (1902), oratorium "Eine Lebenmesse" (1904), opery "Frau Helga von Staveren" (1913) i "Thijl" (1940).

</doc>
<doc id="4833218" url="https://pl.wikipedia.org/wiki?curid=4833218" title="Ryszard Jakubas">
Ryszard Jakubas

Ryszard Jakubas – polski chemik, prof. dr hab. nauk chemicznych, profesor na Wydziale Chemii Uniwersytetu Wrocławskiego.
Życiorys.
W 1975 ukończył studia chemiczne na Uniwersytecie Wrocławskim, w 1980 obronił pracę doktorską, a w 1990 habilitował się na podstawie pracy zatytułowanej "Struktura i przejścia fazowe w halogenoantymonianach III i bizmutanach III alkiloamoniowych". 26 listopada 1998 nadano mu tytuł profesora nauk chemicznych. Pracował w Instytucie Chemii na Wydziale Matematyki, Fizyki i Chemii Uniwersytetu Wrocławskiego.
Jest zatrudniony na stanowisku profesora zwyczajnego na Wydziale Chemii Uniwersytetu Wrocławskiego.

</doc>
<doc id="4833219" url="https://pl.wikipedia.org/wiki?curid=4833219" title="Aleksandar Mladenović (językoznawca)">
Aleksandar Mladenović (językoznawca)

Aleksandar Mladenović (cyr. Александар Младеновић; ur. 25 sierpnia 1930 w mieście Bitola, zm. 6 kwietnia 2010 w Belgradzie) – serbski językoznawca i literaturoznawca.
Po ukończeniu studiów na Wydziale Filozoficznym Uniwersytetu Belgradzkiego objął stanowisko asystenta na Uniwersytecie w Nowym Sadzie. Doktoryzował się w 1963 r. Dziesięć lat później objął stanowisko profesora zwyczajnego, później zaczął kierować Katedrą Jugoslawistyki. 
Był kierownikiem działu archeologicznego Biblioteki Narodowej Serbii. 

</doc>
<doc id="4833222" url="https://pl.wikipedia.org/wiki?curid=4833222" title="Poppy Drayton">
Poppy Drayton

Poppy Gabriella Drayton (ur. 7 czerwca 1991 w Surrey) – angielska aktorka, która wystąpiła m.in. w serialu "Kroniki Shannary".

</doc>
<doc id="4833223" url="https://pl.wikipedia.org/wiki?curid=4833223" title="Uniwersytet w Trento">
Uniwersytet w Trento



</doc>
<doc id="4833224" url="https://pl.wikipedia.org/wiki?curid=4833224" title="Języki wysokoniemiecki">
Języki wysokoniemiecki



</doc>
<doc id="4833225" url="https://pl.wikipedia.org/wiki?curid=4833225" title="Festiwal Sztuki Filmowej Jidysz">
Festiwal Sztuki Filmowej Jidysz



</doc>
<doc id="4833226" url="https://pl.wikipedia.org/wiki?curid=4833226" title="Instytut im. Adama Mickiewicza">
Instytut im. Adama Mickiewicza



</doc>
<doc id="4833227" url="https://pl.wikipedia.org/wiki?curid=4833227" title="Università degli Studi di Trento">
Università degli Studi di Trento



</doc>
<doc id="4833233" url="https://pl.wikipedia.org/wiki?curid=4833233" title="Szermierka na Igrzyskach Śródziemnomorskich 1963">
Szermierka na Igrzyskach Śródziemnomorskich 1963

Zawody szermiercze na Igrzyskach Śródziemnomorskich 1963 odbyły się we wrześniu w Neapolu.

</doc>
<doc id="4833239" url="https://pl.wikipedia.org/wiki?curid=4833239" title="Pieter Muysken">
Pieter Muysken

Pieter Muysken (ur. 1950 w Oruro, zm. 6 kwietnia 2021) – holenderski językoznawca. Jego badania naukowe koncentrują się na konsekwencjach multilingwizmu we współczesnym świecie i problematyce kontaktów językowych.
Kształcił się na Uniwersytecie Yale, gdzie uzyskał bakalaureat. W 1977 r. doktoryzował się na Uniwersytecie Amsterdamskim, gdzie był zatrudniony jako adiunkt (1978–1987) i profesor nadzwyczajny (1987–1989). W 1989 r. objął stanowisko profesora zwyczajnego. W latach 1999–2001 nauczał na Uniwersytecie w Lejdzie, a w 2001 r. objął stanowisko na Uniwersytecie w Nijmegen.
Jest członkiem Królewskiej Holenderskiej Akademii Nauk i Towarzystwa Maxa Plancka.

</doc>
<doc id="4833240" url="https://pl.wikipedia.org/wiki?curid=4833240" title="Fabio Vullo">
Fabio Vullo

Fabio Vullo (ur. 1 września 1964 w Massie) – włoski siatkarz, medalista igrzysk olimpijskich i uniwersjady oraz wielokrotny mistrz Włoch.
Życiorys.
Vullo zadebiutował w reprezentacji Włoch w 1983 w wygranym meczu ze Niemcami Zachodnimi. Zdobył złoty medal na igrzyskach śródziemnomorskich 1983 w Casablance. Wystąpił na igrzyskach olimpijskich 1984 odbywających się w Los Angeles, podczas których zagrał we wszystkich meczach siatkarskiego turnieju, w tym we zwycięskim pojedynku o brąz z Kanadą. Zdobył brązowy medal na uniwersjadzie 1987 w Zagrzebiu. Podczas igrzysk 1992 w Barcelonie wystąpił w każdym spotkaniu, w tym we zwycięskim pojedynku o 5. miejsce z reprezentacją Japonii. Zajął 1. miejsce w lidze światowej 1992. W drużynie narodowej rozegrał 139 meczów.
Był zawodnikiem włoskich klubów Pallavolo Massa (1975–1982), Pallavolo Torino występującego pod nazwami Kappa, Cus i Bistefani Torino (1982–1986), Modena Volley występującego pod nazwami Panini, Philips, Daytona Las Modena i Casa Modena Unibon (1986–1990, 1994–2000), Messaggero / Porto Ravenna (1990–1994), Sisley Treviso (2000–2002) i Lube Banca Marche Macerata (2003–2004). Zdobył mistrzostwo Włoch ośmiokrotnie w latach 1984–1989 1991, 1995, 1997 i 2001, w pucharze Włoch tryumfował sześciokrotnie w 1988, 1989, 1991, 1995, 1997 i 1998 oraz wygrał superpuchar Włoch w 1997, 2000 i 2001. Zwyciężał w Pucharze Europy Mistrzów Klubowych w 1990, 1992, 1993, 1994, 1996, 1997 i 1998 oraz w Pucharze CEV w 1984 i 1995. Jest również tryumfatorem klubowych mistrzostw świata z 1991 oraz superpucharu Europy z 1992, 1993 i 1995.
W 2007 zwyciężył w pierwszych mistrzostwach Europy weteranów powyżej 40 lat.

</doc>
<doc id="4833252" url="https://pl.wikipedia.org/wiki?curid=4833252" title="Johannes Verhulst">
Johannes Verhulst

Johannes Verhulst, właśc. Josephus Hermanus Verhulst (ur. 19 marca 1816 w Hadze, zm. 17 stycznia 1891 w Bloemendaal) – holenderski kompozytor i dyrygent.
Życiorys.
Studiował w Koninklijke Muziekschool w Hadze u Johanna Heinricha Lübecka (skrzypce) i Christiana Lechleitnera (teoria). Od 1832 roku występował jako skrzypek w Koninklijke Hofkapel i w orkiestrze Théâtre Français. Pobierał lekcje kompozycji u Josefa Kleina w Kolonii. W latach 1838–1842 przebywał w Lipsku na zaproszenie Felixa Mendelssohna, pod kierunkiem którego zapoznał się z dziełami Bacha, Händla i Beethovena. Nawiązał także przyjaźń z Robertem Schumannem. 
W 1842 roku został dyrektorem muzycznym na dworze króla Wilhelma II. W latach 1843–1844 i 1848–1863 dyrygował chórem Maatschappij tot Bevordering der Toonkunst w Rotterdamie. Od 1860 do 1886 roku dyrygował koncertami towarzystwa Diligentia w Hadze.
Twórczość.
Był czołowym przedstawicielem holenderskiego romantyzmu. Pochłonięty głównie obowiązkami dyrygenckimi, jako kompozytor był aktywny przede wszystkim w latach 1836–1850. Przez ponad ćwierć wieku, działając jako dyrygent, kształtował oblicze holenderskiego życia muzycznego. W swoim repertuarze koncertowym propagował twórczość Bacha, Händla, Schumanna, Gadego, Brahmsa i Brucknera. Całkowicie ignorował jednak Wagnera, Liszta i Berlioza, za co później spotkał się z krytyką.

</doc>
<doc id="4833254" url="https://pl.wikipedia.org/wiki?curid=4833254" title="Gustav Haloun">
Gustav Haloun

Gustav Haloun (ur. 12 stycznia 1898 w Brtnicy, zm. 24 grudnia 1951 w Cambridge) – czeski sinolog.
Kształcił się w Wiedniu i Lipsku. Wykładał w Pradze (1927–1927), Halle (1928–1931) i Getyndze (1931–1938).

</doc>
<doc id="4833259" url="https://pl.wikipedia.org/wiki?curid=4833259" title="Popielatek garbaty">
Popielatek garbaty

Popielatek garbaty, kępkowiec garbaty ("Tephrocybe ambusta" (Fr.) Donk) – gatunek grzybów należący do rodziny kępkowcowatych ("Lyophyllaceae").
Systematyka i nazewnictwo.
Pozycja w klasyfikacji według Index Fungorum: "Tephrocybe, Lyophyllaceae, Agaricales, Agaricomycetidae, Agaricomycetes, Agaricomycotina, Basidiomycota, Fungi".
Po raz pierwszy zdiagnozował go w 1821 r. Elias Fries nadając mu nazwę "Agaricus umbratilis ß ambustus". Obecną, uznaną przez Index Fungorum nazwę nadał mu Marinus Anton Donk w 1962 r.
Synonimy nazwy naukowej:
Polska nazwa popielatek dla rodzaju "Tephrocybe" występuje w pracy Barbary Gumińskiej i Władysława Wojewody z 1999 roku (jest tam wymieniony popielatek bagieny "Tephrocybe palustris"). W 2003 r. W. Wojewoda zaproponował nazwę kępkowiec garbaty, jest ona jednak niespójna z aktualną nazwą naukową. Nazwa popielatek garbaty występuje m.in. w atlasie grzybów Pavola Škubli.
Morfologia.
O średnicy 1–2 cm, początkowo łukowaty, potem półkulisty, czasem nieco na środku wklęsły, zazwyczaj z brodawkowatym garbkiem na szczycie. Brzeg długo podwinięty, delikatnie prążkowany, ząbkowany. Powierzchnia matowa, gładka, higrofaniczna, o barwie od jasno– do ciemnobrązowej, w stanie wilgotnym ochrowej. Brzeg jaśniejszy.
Szerokie i szeroko do trzonu przyrośnięte, brązowoszare. Ostrza gładkie.
Wysokość 2,5–4,5 cm, grubość 1,5–2,5 mm, walcowaty, początkowo pełny, potem pusty, sprężysty. Powierzchnia gładka, matowa, początkowo brudnoszarawa, potem brązowa.
Szarobrązowy, cienki. Zapach i smak słaby, mączny.
Występowanie.
Znane jest występowanie popielatka garbatego w Europie i w Japonii. W Polsce podano wiele jego stanowisk.
Występuje w lasach iglastych, na rozkładającej się leśnej ściółce pomiędzy mchami, zwłaszcza na igliwiu świerka i na wypaleniskach.
Gatunki podobne.
Na wypaleniskach występują dwa podobne gatunki: popielatek węglolubny ("Tephrocybe antracophila") i popielatek czarniawy ("Tephrocybe atrata"). Pewne ich rozróżnienie możliwe jest tylko analizą mikroskopową.

</doc>
<doc id="4833260" url="https://pl.wikipedia.org/wiki?curid=4833260" title="Tephrocybe ambusta">
Tephrocybe ambusta



</doc>
<doc id="4833261" url="https://pl.wikipedia.org/wiki?curid=4833261" title="Lyophyllum ambustum">
Lyophyllum ambustum



</doc>
<doc id="4833264" url="https://pl.wikipedia.org/wiki?curid=4833264" title="Charles William Morris">
Charles William Morris

Charles William Morris (ur. 23 maja 1901 w Denver, zm. 15 stycznia 1979 w Gainesville) – amerykański filozof i semiotyk, jeden z głównych przedstawicieli filozofii semantycznej. Sformułował podstawy semiotyki. 
W latach 1931–1947 był profesorem uniwersytetu w Chicago, od 1958 r. – uniwersytetu Gainesville. Był współpracownikiem "International Encyclopedia of Unified Science". 

</doc>
<doc id="4833266" url="https://pl.wikipedia.org/wiki?curid=4833266" title="Yoshiyuki Ogata">
Yoshiyuki Ogata

 – japoński wspinacz sportowy, specjalizujący się boulderingu, prowadzeniu oraz we wspinaczce łącznej. Mistrz Azji we wspinaczce sportowej w konkurencji boulderingu w 2016.
Kariera sportowa.
Na mistrzostwach Azji w 2016 w chińskim Duyun we wspinaczce sportowej zdobył złoty medal we wspinaczce sportowej w konkurencji boulderingu. W 2017 w irańskim Teheranie zdobył dwa medale; srebrny w boulderingu i brązowy w prowadzeniu. &lt;br&gt; W 2019 na mistrzostwach Azji w indonezyjskim Bogorze wywalczył srebrny medal we wspinaczce łącznej w finale przegrał ze swymi rodakiem Kokoro Fujiim.
Uczestnik World Games we Wrocławiu w 2017, gdzie zdobył złoty medal w boulderingu.
Uczestnik festiwalu wspinaczkowego Rock Master, który corocznie odbywa się na słynnych ścianach wspinaczkowych w Arco, gdzie był zapraszany przez organizatora zawodów. W 2017 na tych zawodach wspinaczkowych zajął siódme miejsce w duelu.

</doc>
<doc id="4833269" url="https://pl.wikipedia.org/wiki?curid=4833269" title="Charles W. Morris">
Charles W. Morris



</doc>
<doc id="4833270" url="https://pl.wikipedia.org/wiki?curid=4833270" title="Kolarstwo na Igrzyskach Śródziemnomorskich 1963">
Kolarstwo na Igrzyskach Śródziemnomorskich 1963

Zawody kolarskie na Igrzyskach Śródziemnomorskich 1963 odbyły się we wrześniu w Neapolu.

</doc>
<doc id="4833278" url="https://pl.wikipedia.org/wiki?curid=4833278" title="Patrick William Riordan">
Patrick William Riordan

Patrick William Riordan (ur. 27 sierpnia 1841 w Chatham, zm. 27 grudnia 1914 w San Francisco) – kanadyjsko-amerykański duchowny rzymskokatolicki pochodzenia irlandzkiego, arcybiskup San Francisco.
Biografia.
Młodość i prezbiteriat.
Urodził się w Nowym Brunszwiku, w Kanadzie. Jego rodzice, Matthew i Mary Riordanowie, pochodzili z Irlandii. Gdy Patrick miał siedem lat, przeprowadzili się do Chicago w Stanach Zjednoczonych.
Przyszły hierarcha w 1858 ukończył studia na Uniwersytecie w Notre Dame w Indianie. Następnie wyjechał do Rzymu, gdzie 7 grudnia 1859 znalazł się w grupie dwunastu pierwszych studentów Papieskiego Kolegium Północnoamerykańskiego. Z powodów zdrowotnych musiał opuścić Rzym. Edukację dokończył na uniwersytecie w Paryżu i na American College w Louvain, w Belgii. 10 czerwca 1865 w Mechelen otrzymał święcenia prezbiteriatu i został kapłanem diecezji Chicago.
Po powrocie do Stanów został wykładowcą prawa kanonicznego i teologii dogmatycznej na University of Saint Mary of the Lake. Od 1868 był proboszczem kolejno w Woodstocku, Joliet oraz parafii św. Jakuba w Chicago.
Episkopat.
17 lipca 1883 papież Leon XIII mianował go koadiutorem arcybiskupa San Francisco oraz arcybiskupem tytularnym cabasyjskim. 16 września 1883 w kościele św. Jakuba w Chicago przyjął sakrę biskupią z rąk arcybiskupa Chicago Patricka Augustine Feehana. Współkonsekratorami byli biskup Louisville William George McCloskey oraz biskup Vincennes Francis Silas Marean Chatard.
21 grudnia 1884, po przejściu na emeryturę abpa Josepha Sadoca Alemany y Conilla OP, został arcybiskupem San Francisco.
Jako arcybiskup zbudował nową katedrę Wniebowzięcia Najświętszej Maryi Panny w San Francisco, oddaną w 1891. W 1898 doprowadził do otwarcia pierwszego seminarium w archidiecezji - Seminarium Świętego Patryka w Menlo Park, przez kolejne ćwierć wieku będące jedynym większym seminarium w zachodniej części Stanów. Dbał również o powstawanie nowych szkół.
Popierał tworzenie parafii i kościołów narodowych, w których emigranci mogliby usłyszeć własny język. Sam znał sześć języków. Ściągnął do swojej archidiecezji szereg zgromadzeń zakonnych. W latach 90 XIX w. Kościół w San Francisco odczuł ataki American Protective Association - protestanckiego stowarzyszenia o profilu antykatolickim.
Był inicjatorem wniesienia pierwszej sprawy przed Stały Trybunał Arbitrażowy przeciwko Meksykowi w kwestii Pobożnego Funduszu Kalifornijskiego. Sprawa została w 1902 wygrana przez stronę amerykańską, jednak Meksyk przez kilka dziesięcioleci odmawiał wypłaty zasądzonych zobowiązań.
W 1903, ze względu na słabe zdrowie, poprosił papieża o koadiutora, który został mu przydzielony. Po trzęsieniu ziemi w San Francisco w 1906 odprawił mszę świętą na wolnym powietrzu, a następnie dzięki hojnej pomocy finansowej amerykańskich katolików, wspomógł odbudowę miasta.
Arcybiskupem Sam Francisco był do śmierci 27 grudnia 1914.

</doc>
<doc id="4833283" url="https://pl.wikipedia.org/wiki?curid=4833283" title="Krzyż Szlachecki Czeski">
Krzyż Szlachecki Czeski

Krzyż Szlachecki Czeski (niem. "Böhmisches Adelskreuz", cze. "Český šlechtický kříž") – niezwykle rzadkie odznaczenie pamiątkowe Cesarstwa Austrii, ustanowione 3 maja 1814 przez cesarza Franciszka I.
Nadane zostało 38 czeskim szlachcicom tworzącym ochotniczo osobistą ochronę cesarza podczas wojny przeciwko Napoleonowi w 1814.
Odznakę odznaczenia stanowi emaliowany na czerwono krzyż maltański o wym. 30 × 30 mm, pomiędzy którego ramionami umieszczono duży okrągły medalion, na którego awersie umieszczono białego lwa (herbowy symbol dynastii Przemyślidów – pierwszych władców Czech), a na rewersie siedmiowersowy napis „NOB•BOHEMIS•BELLO•GALL•FIDIS CORPORIS CUSTODIBUS•FRANC•AUG•MDCCCXIV•” ("szlachetnym Czechom, wiernie chroniącym cesarza Franciszka podczas wojny z Francuzami w 1814"). 
Wstążka o szerokości 39 mm składała się z dwóch pasków białych przedzielonych czerwonym, a każdy z tych pasków miał szerokość 13 mm. Wstążkę przeplatano przez dziurkę od guzika munduru.
Krzyż ten stanowił wzór, na podstawie którego zaprojektowano ponad stulecie później republikański Order Lwa Białego.

</doc>
<doc id="4833284" url="https://pl.wikipedia.org/wiki?curid=4833284" title="Huangshigang (Huangshi)">
Huangshigang (Huangshi)

Huangshigang () – dzielnica w północnej części prefektury miejskiej Huangshi w prowincji Hubei w Chińskiej Republice Ludowej. Według danych z 2010 roku, liczba mieszkańców dzielnicy wynosiła 224314.

</doc>
<doc id="4833288" url="https://pl.wikipedia.org/wiki?curid=4833288" title="Xisaishan (Huangshi)">
Xisaishan (Huangshi)

Xisaishan () – dzielnica w północnej części prefektury miejskiej Huangshi w prowincji Hubei w Chińskiej Republice Ludowej. Według danych z 2010 roku, liczba mieszkańców dzielnicy wynosiła 233708.

</doc>
<doc id="4833290" url="https://pl.wikipedia.org/wiki?curid=4833290" title="Xialu (Huangshi)">
Xialu (Huangshi)

Xialu () – dzielnica w północnej części prefektury miejskiej Huangshi w prowincji Hubei w Chińskiej Republice Ludowej. Według danych z 2010 roku, liczba mieszkańców dzielnicy wynosiła 176614.

</doc>
<doc id="4833291" url="https://pl.wikipedia.org/wiki?curid=4833291" title="Tieshan (Huangshi)">
Tieshan (Huangshi)

Tieshan () – dzielnica w północnej części prefektury miejskiej Huangshi w prowincji Hubei w Chińskiej Republice Ludowej. Według danych z 2010 roku, liczba mieszkańców dzielnicy wynosiła 57327.

</doc>
<doc id="4833293" url="https://pl.wikipedia.org/wiki?curid=4833293" title="Yangxin (Huangshi)">
Yangxin (Huangshi)

Yangxin () – powiat w południowo-wschodniej części prefektury miejskiej Huangshi w prowincji Hubei w Chińskiej Republice Ludowej. Według danych z 2010 roku, liczba mieszkańców powiatu wynosiła 827631.

</doc>
<doc id="4833295" url="https://pl.wikipedia.org/wiki?curid=4833295" title="Daye (Huangshi)">
Daye (Huangshi)

Daye () – miasto na prawach powiatu w północno-zachodniej części prefektury miejskiej Huangshi w prowincji Hubei w Chińskiej Republice Ludowej. Według danych z 2010 roku, liczba mieszkańców miasta wynosiła 909724.

</doc>
<doc id="4833296" url="https://pl.wikipedia.org/wiki?curid=4833296" title="Elias Parish Alvars">
Elias Parish Alvars

Elias Parish Alvars (ur. 28 lutego 1808 w Teignmouth, zm. 25 stycznia 1849 w Wiedniu) – angielski kompozytor i harfista.
Życiorys.
Studiował u François-Josepha Diziego i Nicolasa-Charlesa Bochsy. W wieku 15 lat odbył tournée koncertowe po Niemczech. Następnie uczył się u Théodore’a Labarre’a w Londynie. Około 1834 roku osiadł na stałe w Wiedniu, gdzie od 1836 roku grał w orkiestrze opery wiedeńskiej. W latach 1838–1842 odbył podróż po krajach Dalekiego Wschodu. Koncertował we Włoszech i Niemczech (1842), w Czechach (1843) i Anglii (1842, 1844, 1846). W 1847 roku otrzymał posadę muzyka kameralnego dworu cesarskiego w Wiedniu.
Twórczość.
Wysoko ceniony jako wirtuoz harfy przez Berlioza, Mendelssohna i Liszta. W swojej grze wykorzystywał najnowsze możliwości instrumentu, łącząc biegłość rąk z użyciem pedałów. Wprowadzał glissanda akordowe i podwójne, efekty enharmoniczne i skordaturę. W 1842 roku we współpracy z Pierre’em Érardem zbudował dwustopniową harfę tzw. gotycką.
Skomponował około 80 utworów na harfę solo, ponadto 2 koncerty na harfę, "Concertino g-moll" na 2 harfy, duety na harfę i fortepian, symfonię, 2 koncerty fortepianowe, fantazję "Sounds of Ossian" oraz operę.

</doc>
<doc id="4833297" url="https://pl.wikipedia.org/wiki?curid=4833297" title="Elias Parish-Alvars">
Elias Parish-Alvars



</doc>
<doc id="4833298" url="https://pl.wikipedia.org/wiki?curid=4833298" title="Charles Berlitz">
Charles Berlitz

Charles Berlitz (ur. 23 listopada 1913, zm. 18 grudnia 2003) – amerykański językoznawca, poliglota, nauczyciel i autor książek o zjawiskach paranormalnych. 
W swojej twórczości poruszał przede wszystkim problematykę Atlantydy, której istnienie badał na gruncie geofizyki, magii, wiedzy ludowej i archeologii. Stał na stanowisku, że mityczna kraina znajduje się w Trójkącie Bermudzkim. Zajmował się także paleoastronautyką, badaniem starożytności w kontekście jej kontaktów z cywilizacjami pozaziemskimi. 

</doc>
<doc id="4833310" url="https://pl.wikipedia.org/wiki?curid=4833310" title="Kępkowiec garbaty">
Kępkowiec garbaty



</doc>
<doc id="4833323" url="https://pl.wikipedia.org/wiki?curid=4833323" title="Franco Bertoli">
Franco Bertoli

Franco Bertoli, ps. Mano di pietra (ur. 29 kwietnia 1959 w Udine) – włoski siatkarz, medalista igrzysk olimpijskich i wielokrotny mistrz Włoch oraz trener siatkarski, działacz sportowy, komentator i dziennikarz sportowy.
Życiorys.
Bertoli zadebiutował w reprezentacji Włoch w 1980 w przegranym meczu z Jugosławią. Wystąpił na igrzyskach olimpijskich 1980 w Moskwie, podczas których wystąpił w trzech z czterech meczów fazy grupowej i wygranym spotkaniu o 9. miejsce Libią. Zdobył złoty medal na igrzyskach śródziemnomorskich 1983 w Casablance. Reprezentował Włochy na igrzyskach 1984 w Los Angeles. Zagrał wówczas we wszystkich meczach siatkarskiego turnieju, w tym we zwycięskim pojedynku o brąz z Kanadą. W drużynie narodowej rozegrał 216 mecze.
Był zawodnikiem włoskich klubów Pallavolo Udine (1974–1976), Dermatrophine Padova (1976–1977), Pallavolo Torino występującego pod nazwami Klippan, Robe di Kappa i Kappa Torino (1977–1983), Modena Volley występującego pod nazwami Panini, Philips i Daytona (1983–1990, 1983–1990) i Mediolanum / Misura Milano (1990–1992). Zdobył mistrzostwo Włoch siedmiokrotnie w latach 1979–1981 i 1986–1989 oraz pięciokrotnie tryumfował w pucharze Włoch w 1985, 1986, 1988, 1989 i 1994. Zwyciężał w Pucharze Europy Mistrzów Klubowych w 1980 i 1990, w Pucharze Europy Zdobywców Pucharów w 1986 i 1993 oraz w Pucharze CEV w 1983, 1984 i 1985. Jest również tryumfatorem klubowych mistrzostw świata z 1990 i 1992.
Po zakończeniu kariery zawodniczej pełnił wiele rozmaitych funkcji. Był m.in. trenerem zespołów Daytona Modena, Roma Volley i Pallavolo Genova. Następnie był dyrektorem generalnym klubu z Modeny (1994–2000), szefem sekcji młodzieżowej Modena Volley (1994-2000), członkiem zarządu Serie A1 (1997-2000), menedżerem stadionu Stadio Ennio Tardini (2002-2005) i prezesem oddziału Włoskiego Narodowego Komitetu Olimpijskiego w prowincji Modena (2003-2012). Współpracował z uniwersytetami w San Marino i Modenie, gdzie był nauczycielem. Od 2001 pracował jako komentator siatkarski w stacjach telewizyjnych Telepiù i Sky Sports, m.in. podczas Letnich Igrzysk Olimpijskich 2012, a następnie jako dziennikarz sportowy.

</doc>
<doc id="4833337" url="https://pl.wikipedia.org/wiki?curid=4833337" title="Bing Slamet">
Bing Slamet

Bing Slamet, właśc. Ahmad Syech Albar (ur. 27 września 1927 w Cilegon, zm. 17 grudnia 1974 w Dżakarcie) – indonezyjski piosenkarz, autor tekstów, komik i aktor.

</doc>
<doc id="4833342" url="https://pl.wikipedia.org/wiki?curid=4833342" title="Ahmad Syech Albar">
Ahmad Syech Albar



</doc>
<doc id="4833349" url="https://pl.wikipedia.org/wiki?curid=4833349" title="Ulica Markowska w Warszawie">
Ulica Markowska w Warszawie

Ulica Markowska – ulica w dzielnicy Praga-Północ w Warszawie.
Historia.
Około 1818 przy ulicy Ząbkowskiej w miejscu jej przecięcia przez okop Lubomirskiego (późniejsze skrzyżowanie z ulicą Markowską) wzniesiono pawilony rogatek Ząbkowskich. Zostały one rozebrane pod koniec XIX wieku po przyłączeniu do miasta w 1889 Szmulowizny i przesunięciu jego granic z ul. Markowskiej na wschód, na linię torów kolejowych.
W drugiej połowie XIX wieku w miejscu ulicy istniała droga na nasypie ziemnym, którą transportowano towary między Dworem Terespolskim i Dworcem Petersburskim. Ten teren był nazywany Kolonią Pasztejna (od nazwiska młynarza Szmula Pasztejna). Pierwszy odcinek ulicy, między ulicami Białostocką i Ząbkowską, wytyczono przed 1896, a do 1900 przedłużono ją na południe do ul. Kijowskiej. Nadana nazwa pochodzi od podwarszawskiej miejscowości Marki.
Do 1914 przy ulicy znajdowały się głównie składy i warsztaty. Największym zakładem produkcyjnym przypisanym do numeracji ulicy była fabryka Waberski i S-ka, wytwarzająca urządzenia wentylacyjne, klimatyzacyjne oraz centralnego ogrzewania. W latach 20. i na początku lat 30. XX wieku przy ulicy powstał zespół kamienic czynszowych. W latach 30. pod nr 15 powstała wytwórnia cukrów i czekolady Stefana Dmochowskiego.
W 1924 pod nr 18, na terenie wydzielonym z kompleksu Państwowego Monopolu Spirytusowego, uruchomiono nowy zakład produkcyjny Mennicy Państwowej. Wytwarzano tam m.in. monety wprowadzone do obiegu w wyniku reformy walutowej Władysława Grabskiego. We wrześniu 1944 Niemcy wysadzili budynki zakładu w powietrze. Produkcję w częściowo odbudowanym obiekcie wznowiono w czerwcu 1946, a później przeniesiono ją na Wolę, do zbudowanego w latach 1950–1952 budynku na rogu ulic Żelaznej i Prostej.
W 2018 poprzez rebranding znajdującej się przy ulicy stacji paliw Bliska Polski Koncern Naftowy Orlen reaktywował markę CPN.

</doc>
<doc id="4833350" url="https://pl.wikipedia.org/wiki?curid=4833350" title="Val d’Orcia">
Val d’Orcia

Val d’Orcia ("Dolina rzeki Orcia") – to krajobraz kulturowy w środkowych Włoszech. Ten region przyrodniczy i kulturowy znajduje się w pobliżu miasta Siena. 
W XIV i XV wieku Val d'Orcia była terenem osadnictwa i rozwoju kulturowego ze strony miasta-państwa Siena w celu realizacji wyidealizowanego modelu „estetycznie spójnego krajobrazu”. Uderzający urok krajobrazu Val d'Orcia z jego płaskimi równinami, nad którymi wznoszą się wzgórza o prawie idealnie stożkowatym kształcie, zainspirował wielu artystów, zwłaszcza przedstawicieli szkoły malarskiej w Sienie. Ich obrazy, powstałe w okresie renesansu, odzwierciedlają piękno tego obszaru. Od 2004 r. Val d'Orcia znajduje się na liście światowego dziedzictwa UNESCO we Włoszech.
Opis.
Teren Val d'Orcia to głównie pagórkowaty krajobraz o łagodnych formach i lekko zaakcentowanych wgłębieniach dolin, pokryty bogatą szatą roślinną, szczególnie w dolinach rzecznych. Rzeka Orcia jest głównym ciekiem wodnym. Historia geologiczna tego obszaru sięga 5 milionów lat wstecz, kiedy to obszar zaczął wznosić się po wycofaniu morza i osadzeniu się piasków i glin w dolinach. Następnie aktywność 2 wulkanów, Radicofani i Amiata, osadziła warstwę lawy, z której powstała skała trachit.
Val d'Orcia jest jedną z najchętniej odwiedzanych przez turystów części Toskanii. Bardzo rozwinięte są tutaj rustykalne gospodarstwa agroturystyczne, zazwyczaj z basenami, które sąsiadują z winnicami i gajami oliwnymi. Region uważany jest za kwintesencję Włoch, często przedstawiany w literaturze, filmach i w reklamach telewizyjnych.
W krajobrazie dominują winnice, pastwiska oraz wyżynne lasy dębowe, bukowe i kasztanowe. Najbardziej charakterystycznym elementem krajobrazu są cyprysy. Faunę Val d'Orcia tworzą m.in. jeżozwierz, tchórz, borsuk, kuna, łasica, lis, sowy, pójdźka zwyczajna, myszołów, pustułka, kowalik, dzięcioł zielony, wrona i muchołówka. Wilki pojawiają się w gminie Radicofani, gdzie dominuje hodowla owiec.

</doc>
<doc id="4833351" url="https://pl.wikipedia.org/wiki?curid=4833351" title="Dundowszczyzna">
Dundowszczyzna

Dundowszczyzna (; ) – wieś na Białorusi, w obwodzie witebskim, w rejonie brasławskim, w sielsowiecie Dalekie.
Historia.
W czasach zaborów w granicach Imperium Rosyjskiego.
Dawnej zaścianek w gminie Bohiń
W dwudziestoleciu międzywojennym wieś leżała w Polsce, w województwie nowogródzkim (od 1926 w województwie wileńskim), w powiecie dziśnieńskim (od 1926 w powiecie brasławskim), w gminie Bohiń.
Według Powszechnego Spisu Ludności z 1921 roku wieś zamieszkiwało 45 osób, wszystkie były wyznania rzymskokatolickiego. Jednocześnie 36 mieszkańców zadeklarowało polską przynależność narodową a 9 białoruską. Było tu 8 budynków mieszkalnych.
Miejscowość należała do parafii rzymskokatolickiej w Dalekiem. Podlegała pod Sąd Grodzki w Opsie i Okręgowy w Wilnie; właściwy urząd pocztowy mieścił się w Bohiniu.

</doc>
<doc id="4833362" url="https://pl.wikipedia.org/wiki?curid=4833362" title="Huarong (Ezhou)">
Huarong (Ezhou)

Huarong () – dzielnica w północnej części prefektury miejskiej Ezhou w prowincji Hubei w Chińskiej Republice Ludowej. Według danych z 2010 roku, liczba mieszkańców dzielnicy wynosiła 237333.

</doc>
<doc id="4833363" url="https://pl.wikipedia.org/wiki?curid=4833363" title="Echeng (Ezhou)">
Echeng (Ezhou)

Echeng () – dzielnica w południowo-wschodniej części prefektury miejskiej Ezhou w prowincji Hubei w Chińskiej Republice Ludowej. Według danych z 2010 roku, liczba mieszkańców dzielnicy wynosiła 668727.

</doc>
<doc id="4833365" url="https://pl.wikipedia.org/wiki?curid=4833365" title="Liangzihu (Ezhou)">
Liangzihu (Ezhou)

Liangzihu () – dzielnica w południowo-zachodniej części prefektury miejskiej Ezhou w prowincji Hubei w Chińskiej Republice Ludowej. Według danych z 2010 roku, liczba mieszkańców dzielnicy wynosiła 142608.

</doc>
<doc id="4833367" url="https://pl.wikipedia.org/wiki?curid=4833367" title="Nowe Dworzyszcze">
Nowe Dworzyszcze

Nowe Dworzyszcze (; ) – wieś na Białorusi, w obwodzie witebskim, w rejonie brasławskim, w sielsowiecie Dalekie.
W Skorowidzach z 1924 i 1933 oraz na mapie WIGu figuruje jako Dworzyszcze Nowe.
Historia.
W czasach zaborów w granicach Imperium Rosyjskiego.
W dwudziestoleciu międzywojennym wieś leżała w Polsce, w województwie nowogródzkim (od 1926 w województwie wileńskim), w powiecie dziśnieńskim (od 1926 w powiecie brasławskim), w gminie Bohiń .
Według Powszechnego Spisu Ludności z 1921 roku wieś zamieszkiwały 63 osoby, wszystkie były wyznania prawosławnego. Jednocześnie 54 mieszkańców zadeklarowało białoruską przynależność narodową, a 9 rosyjską. Było tu 11 budynków mieszkalnych.
Miejscowość należała do parafii prawosławnej w m. Zamosze. Podlegała pod Sąd Grodzki w Opsie i Okręgowy w Wilnie; właściwy urząd pocztowy mieścił się w m. Zamosze.

</doc>
<doc id="4833368" url="https://pl.wikipedia.org/wiki?curid=4833368" title="Przemysław Kupidura">
Przemysław Kupidura

Przemysław Tomasz Kupidura (ur. 19 czerwca 1977) – polski inżynier i geodeta, profesor nadzwyczajny Politechniki Warszawskiej, specjalizujący się w badaniach dotyczących teledetekcji, cyfrowego przetwarzania obrazów i systemów informacji geograficznej. Zajmuje się praktycznym wykorzystywaniem danych satelitarnych.
Pracę doktorską na temat "Zastosowania wybranych operacji morfologii matematycznej do wydzielania klas pokrycia terenu na zdjęciach satelitarnych" obronił w 2007 roku na Politechnice Warszawskiej. Na tej samej uczelni w 2015 obronił habilitację na temat "Wykorzystania granulometrii obrazowej w klasyfikacji treści zdjęć satelitarnych."
W 2010 został akademickim mistrzem Polski w maratonie. Jest także kompozytorem i wokalistą, w 2021 roku wydał płytę "Wounded Stork Origami".

</doc>
<doc id="4833375" url="https://pl.wikipedia.org/wiki?curid=4833375" title="Stare Dworzyszcze">
Stare Dworzyszcze

Stare Dworzyszcze – dawna kolonia, obecnie część Nowego Dworzyszcza na Białorusi, w obwodzie witebskim, w rejonie brasławskim, w sielsowiecie Dalekie.
W Skorowidzach z 1924 i 1933 oraz na mapie WIGu figuruje jako Dworzyszcze Stare.
Historia.
W czasach zaborów w granicach Imperium Rosyjskiego.
W dwudziestoleciu międzywojennym kolonia leżała w Polsce, w województwie nowogródzkim (od 1926 w województwie wileńskim), w powiecie dziśnieńskim (od 1926 w powiecie brasławskim), w gminie Bohiń.
Według Powszechnego Spisu Ludności z 1921 roku ówczesny folwark zamieszkiwało 12 osób, 10 było wyznania prawosławnego a dwie prawosławnego. Jednocześnie wszyscy mieszkańcy zadeklarowali polską przynależność narodową. Były tu 3 budynki mieszkalne.
Miejscowość należała do parafii prawosławnej w m. Zamosze. Podlegała pod Sąd Grodzki w Opsie i Okręgowy w Wilnie; właściwy urząd pocztowy mieścił się w m. Zamosze.

</doc>
<doc id="4833383" url="https://pl.wikipedia.org/wiki?curid=4833383" title="Alessandro Borghi">
Alessandro Borghi



</doc>
<doc id="4833389" url="https://pl.wikipedia.org/wiki?curid=4833389" title="Kościół Wszystkich Świętych w Brzoziu">
Kościół Wszystkich Świętych w Brzoziu

Kościół Wszystkich Świętych − rzymskokatolicki kościół parafialny należący do Parafii pod tym samym wezwaniem (dekanat Brodnica diecezji toruńskiej).
Jest to świątynia wzniesiona w 1826 roku. Przebudowana została w 2 połowie XIX wieku. Remontowana była w 1980 roku – wówczas wymieniono dachówkę na blachę.
Budowla jest drewniana, trzynawowa, posiada konstrukcję zrębową. Prezbiterium kościoła jest mniejsze w stosunku do nawy, zamknięte trójbocznie, na osi umieszczona jest z zakrystia. Od frontu znajduje się wieża i jest osadzona na nawie. Zwieńcza ją ostrosłupowy blaszany dach hełmowy z kulą, krzyżem i chorągiewką z datą „1980”. Od frontu i z boku nawy umieszczone są kruchty. Świątynię nakrywa dach dwukalenicowy, pokryty blachą miedzianą. Wnętrze dzielą na trzy części dwa rzędy słupów. Wnętrze naryte jest płaskim stropem. Wystrój wnętrza reprezentuje styl neogotycki i pochodzi z 2 połowy XVIII wieku. Kropielnica została wykonana z granitu.

</doc>
<doc id="4833390" url="https://pl.wikipedia.org/wiki?curid=4833390" title="Silvio Pietroboni">
Silvio Pietroboni

Silvio Pietroboni (ur. 9 marca 1904, zm. 18 lutego 1987) – włoski piłkarz. Brązowy medalista olimpijski z Amsterdamu.
Był wieloletnim piłkarzem Interu Mediolan (Ambrosiany), gdzie grał w latach 1921-1932. Był mistrzem Włoch w 1930. W reprezentacji Włoch po raz pierwszy zagrał w 1927 w meczu z reprezentacją Portugalii. W 1928 znalazł się w składzie brązowych medalistów igrzysk w Amsterdamie, wystąpił w dwóch meczach turnieju. Ostatni raz zagrał w 1929, łącznie rozgrywając 11 spotkan w kadrze.

</doc>
<doc id="4833391" url="https://pl.wikipedia.org/wiki?curid=4833391" title="III Międzynarodowy Wyścig Tatrzański 1930">
III Międzynarodowy Wyścig Tatrzański 1930

III Międzynarodowy Wyścig Tatrzański – samochodowy wyścig górski zorganizowany w Polsce 24 sierpnia 1930 roku jako czwarty z serii Wyścigów Tatrzańskich.
Organizacja i przebieg.
III Międzynarodowy Wyścig Tatrzański odbył się 24 sierpnia 1930 roku. Od tego roku wyścig stał się jednymi z zawodów Mistrzostwa Górskiego Europy. Po raz pierwszy też wprowadzono nagrody pieniężne, w ufundowaniu których Krakowskiemu Klubowi Automobilowemu pomagały inne polskie automobilkluby. Mimo to, zainteresowanie zawodników zagranicznych było umiarkowane, częściowo z powodu kolizji terminów z innymi imprezami. Ponownie wyścig objął patronatem prezydent Rzeczypospolitej. Komandorem wyścigu był Tadeusz Bukowiecki.
Wyścig rozgrywano w międzynarodowych konkurencjach samochodów wyścigowych i sportowych oraz dostępnych tylko dla zawodników polskich kategoriach samochodów turystycznych i motocykli. Zgłoszono 20 samochodów i 13 motocykli, a ostatecznie wzięło udział 16 samochodów (4 wyścigowe, 9 sportowych i 3 turystyczne) oraz 12 motocykli. Liczbę widzów szacowano na ponad 10 tysięcy i ponad tysiąc przybyłych samochodów. Wycofali się Stefan Romer i Aleksander Romer z kategorii samochodów turystycznych i motocyklista Kustanowicz.
Wyścig rozpoczął się o 14 startem motocyklistów, następnie samochodów turystycznych, sportowych i wyścigowych, poczynając od najsłabszych maszyn – jako ostatni startował austriacki kierowca Hans Stuck na wyścigowym niebieskim Austro-Daimlerze. Najlepszy czas osiągnął startujący po raz pierwszy w wyścigu Hans Stuck (5 min 23,795 s), ustanawiając zarazem nowy ogólny rekord konkursu. Drugi był Jan Ripper na Bugatti, bijąc swój rekord w kategorii samochodów wyścigowych do 1500 cm³ i zarazem poprzedni rekord konkursu. Czeski kierowca Schmidt na Amilcarze pobił natomiast ogólny rekord samochodów sportowych, osiągając czwarty czas zawodów. Jedynie Henryk Liefeldt na Austro-Daimlerze nie ukończył wyścigu, gdyż omijając widza, przy wychodzeniu z zakrętu, zaczepił o barierkę i uszkodził samochód. Nie ukończył wyścigu z powodu wypadku także jeden motocyklista Tadeusz Głuchowski.
Hans Stuck zdobył m.in. przechodnią Wielką Nagrodę Tatr, nagrodę prezydenta Rzeczypospolitej za najlepszy czas dnia i nagrodę pieniężną 6000 zł. Jan Ripper otrzymał po raz trzeci Nagrodę Miasta Krakowa za najlepszy czas dnia w kategorii wyścigowej, uzyskując ją tym samym na własność, oraz 2500 zł za drugie miejsce w kategorii wyścigowej. Florian Schmidt otrzymał po raz drugi Nagrodę K.K.A. za najlepszy czas w kategorii sportowej i 5000 zł.

</doc>
<doc id="4833394" url="https://pl.wikipedia.org/wiki?curid=4833394" title="Tom Waite">
Tom Waite

Tom Waite (ur. w Port St. Lucie) – amerykański aktor i kaskader.

</doc>
<doc id="4833405" url="https://pl.wikipedia.org/wiki?curid=4833405" title="Kroncong">
Kroncong

Kroncong, także keroncong – gatunek muzyki indonezyjskiej. Muzykę "kroncong" wykonuje się na parze małych gitar typu "ukulele" (zwanych "cak" i "cuk"). Instrumenty te stanowią lokalną wersję portugalskiej gitary "cavaquinho". Typowa orkiestra "kroncong" posługuje się także szeregiem innych instrumentów o proweniencji europejskiej; należą do nich: skrzypce, wiolonczela, kontrabas oraz flet poprzeczny.
Repertuar muzyki "kroncong" tworzą pieśni zwane "langgam". Ich charakterystyczną cechą jest sentymentalność i nostalgiczność. Najczęściej porusza się w nich tematykę nieszczęśliwej miłości i tęsknoty.
Istnieją dwie różne hipotezy na temat rozprzestrzenienia się tego gatunku muzyki w Indonezji. Według pierwszej z nich korzeni muzyki "kroncong" należy szukać wśród schrystianizowanych niewolników, tj. ludności osiedlonej w rejonie Tugu na obrzeżach Batawii (dzisiejszej Dżakarty). Z tego miejsca "kroncong" miał rozprzestrzenić się na całą Jawę, a ostatecznie objąć swoim zasięgiem pozostałe regiony archipelagu indonezyjskiego. Druga hipoteza głosi natomiast, że muzyka "kroncong" zrodziła się na Molukach we wschodniej Indonezji. W drugiej połowie XIX wieku miała trafić do Batawii przez Celebes i Kalimantan, by dopiero w XX wieku dotrzeć do miast Jawy Środkowej.

</doc>
<doc id="4833408" url="https://pl.wikipedia.org/wiki?curid=4833408" title="Keroncong">
Keroncong



</doc>
<doc id="4833417" url="https://pl.wikipedia.org/wiki?curid=4833417" title="Alessandro Borghi (biskup)">
Alessandro Borghi (biskup)

Alessandro Borghi (ur. 1559 w Modigliana, zm. 9 sierpnia 1613 w Rzymie) – katolicki prałat, który w latach 1598-1605 był biskupem w diecezji Sansepolcro
Od roku 1590 był w służbie papieży: Grzegorza XIV, Inocentego IX, Klemensa VIII i Pawła V. 22 czerwca 1598 roku w czasie pontyfikatu papieża Klemensa VIII został powołany na biskupa Sansepolcro. 
W 1599 złożył wizytę duszpasterską, a 14 października przewodniczył synodowi diecezjalnemu. W sierpniu 1605 odbył drugą wizytę duszpasterską, a w grudniu tego samego roku opuścił diecezję i przeniósł się do Rzymu, gdzie był wikariuszem papieża Pawła V.
Zmarł w Rzymie został pochowany w bazylice na Lateranie.

</doc>
<doc id="4833430" url="https://pl.wikipedia.org/wiki?curid=4833430" title="IV Międzynarodowy Wyścig Tatrzański 1931">
IV Międzynarodowy Wyścig Tatrzański 1931

IV Międzynarodowy Wyścig Tatrzański – samochodowo-motocyklowy wyścig górski zorganizowany w Polsce 16 sierpnia 1931 roku jako piąty i ostatni z serii Wyścigów Tatrzańskich.
Organizacja i przebieg.
IV Międzynarodowy Wyścig Tatrzański odbył się 16 sierpnia 1931 roku, w takiej formule jak poprzednio. Wyścig spotkał się z większym zainteresowaniem zawodników zagranicznych, których wystartowało 12, w tym najbardziej znany wówczas niemiecki kierowca Rudolf Caracciola. Liczbę widzów szacowano na około 20 tysięcy i dwa tysiące przybyłych samochodów. Komandorem zawodów był Bolesław Macudziński. 
Wyścig rozpoczął się o godzinie 14 startem motocyklistów, następnie kolejno samochodów turystycznych, sportowych i wyścigowych. Udział wzięło aż 21 motocykli (sklasyfikowano 18) i 19 samochodów, w tym dwa turystyczne, osiem sportowych i dziewięć wyścigowych. Jeden samochód turystyczny jechał ponadto poza konkursem, uzyskując jednak najlepszy czas tej kategorii. Trasa była śliska po całonocnym i porannym deszczu, co spowodowało niewielką liczbę pobitych rekordów, w tym brak pobicia najlepszego czasu zeszłych zawodów. 
W ogólnej klasyfikacji zwyciężył Rudolf Caracciola na Mercedesie (5 min 29,870 s), bijąc także ogólny rekord samochodów sportowych. Drugi wynik uzyskał Niemiec Max von Arco-Zinneberg na wyścigowym Austro-Daimlerze (5 min 51,630 s), a trzeci, słabszy o jedynie cztery setne sekundy, Polak Stanisław Hołuj na wyścigowym Bugatti (były zawodnik motocyklowy).

</doc>
<doc id="4833434" url="https://pl.wikipedia.org/wiki?curid=4833434" title="Sumarsam">
Sumarsam

Sumarsam (ur. 27 lipca 1944) – indonezyjski muzyk, uczony muzykolog, badacz muzyki gamelan.
Kształcił się w zakresie world music na Wesleyan University (1974–1976). Studia ukończył pracą zatytułowaną "Inner Melody in Javanese Gamelan". W 1983 r. podjął na Uniwersytecie Cornella studia doktoranckie w zakresie etnomuzykologii i studiów nad Azją Południowo-Wschodnią. Doktoryzował się na podstawie rozprawy pt. "Historical Contexts and Theories of Javanese Music". Na kanwie doktoratu ogłosił książkę "Gamelan: Cultural Interaction and Musical Development in Central Java".
W 1992 r. objął stanowisko adiunkta na Wesleyan University, od 2011 r. pełnił funkcję profesora uniwersyteckiego, a w 2016 r. został mianowany profesorem muzyki. W 2017 r. otrzymał indonezyjską nagrodę "Satyalancana Kebudayaan".

</doc>
<doc id="4833435" url="https://pl.wikipedia.org/wiki?curid=4833435" title="Jay Caputo">
Jay Caputo

Jay Caputo, właściwie Alexander Joseph Caputo Jr. (ur. w Nowym Jorku) – amerykański aktor i kaskader. Jest absolwentem Uniwersytetu w Minnesocie.
Jego siostra, Jennifer Caputo, także jest kaskaderką.

</doc>
<doc id="4833442" url="https://pl.wikipedia.org/wiki?curid=4833442" title="Bell, Book and Candle">
Bell, Book and Candle



</doc>
<doc id="4833444" url="https://pl.wikipedia.org/wiki?curid=4833444" title="Uniwersytet Wesleyański">
Uniwersytet Wesleyański



</doc>
<doc id="4833445" url="https://pl.wikipedia.org/wiki?curid=4833445" title="Uniwersytet Weslejański">
Uniwersytet Weslejański



</doc>
<doc id="4833446" url="https://pl.wikipedia.org/wiki?curid=4833446" title="Uniwersytet Wesleya">
Uniwersytet Wesleya



</doc>
<doc id="4833449" url="https://pl.wikipedia.org/wiki?curid=4833449" title="Tomasz Sikora (kierowca)">
Tomasz Sikora (kierowca)

Tomasz Sikora – polski kierowca wyścigowy i rajdowy, prawnik.
Biografia.
W WSMP zadebiutował Polskim Fiatem 126p w 1977 roku. Rok później zadebiutował w Formule Polonia. W 1980 roku zdobył pierwsze podium w tej serii, kończąc na drugim miejscu zawody Toruń I. W sezonie 1983 rozpoczął ściganie się Promotem II. Rok później zajął w klasyfikacji ogólnej Formuły Polonia trzecie miejsce, natomiast w sezonie 1985 był drugi. Również w 1985 roku zadebiutował w Formule Easter oraz Pucharze Pokoju i Przyjaźni. Od 1986 roku rywalizował Promotem III. Jednocześnie w 1987 roku został, wraz z Jerzym Mazurem, fabrycznym kierowcą Stara. W wyścigu samochodów ciężarowych zadebiutował podczas rundy Mistrzostw Europy na Hungaroringu, zajmując jedenaste miejsce. W 1988 roku wraz z pilotem Jerzym Frankiem wystartował w Rajdzie Paryż-Dakar. Sikora oraz Mazur jako pierwsi Polacy w historii ukończyli wówczas te zawody. W 1989 roku Sikora zadebiutował w Formule Mondial. W swoim pierwszym sezonie w tej klasie zajął trzecie miejsce w klasyfikacji. W 1992 roku ścigał się Estonią 25. Następnie zakończył karierę.
Z zawodu jest radcą prawnym. Prowadzi własną kancelarię w Busku-Zdroju.

</doc>
<doc id="4833469" url="https://pl.wikipedia.org/wiki?curid=4833469" title="Kristina Richter">
Kristina Richter

Kristina Richter z domu Hochmuth (ur. 24 października 1946 w Zwickau) – enerdowska piłkarka ręczna, reprezentantka kraju, dwukrotna medalistka olimpijska, trzykrotna mistrzyni świata.
Dwukrotnie wzięła udział w letnich igrzyskach olimpijskich. W turnieju piłki ręcznej podczas igrzysk w Montrealu w 1976 roku zdobyła srebrny medal olimpijski. Zagrała we wszystkich pięciu meczach, w których zdobyła 27 bramek. Cztery lata później na igrzyskach w Moskwie zdobyła brązowy medal. Tak jak w Montrealu wystąpiła we wszystkich spotkaniach turnieju olimpijskiego i zdobyła 19 bramek. Podczas ceremonii otwarcia igrzysk w Moskwie pełniła rolę chorążej reprezentacji Niemieckiej Republiki Demokratycznej.
Trzykrotnie została mistrzynią świata w piłce ręcznej – w 1971, 1975 i 1978 roku.

</doc>
<doc id="4833470" url="https://pl.wikipedia.org/wiki?curid=4833470" title="Kristina Hochmuth">
Kristina Hochmuth



</doc>
<doc id="4833475" url="https://pl.wikipedia.org/wiki?curid=4833475" title="Ejwidowicze">
Ejwidowicze

Ejwidowicze (; ) – wieś na Białorusi, w obwodzie witebskim, w rejonie brasławskim, w sielsowiecie Dalekie.
Historia.
W czasach zaborów w granicach Imperium Rosyjskiego.
W 1865 wieś zamieszkiwały 53 osoby.
W dwudziestoleciu międzywojennym wieś leżała w Polsce, w województwie nowogródzkim (od 1926 w województwie wileńskim), w powiecie dziśnieńskim (od 1926 w powiecie brasławskim), w gminie Bohiń a następnie w gminie Opsa.
Według Powszechnego Spisu Ludności z 1921 roku wieś zamieszkiwało 187 osób, 167 było wyznania rzymskokatolickiego, 12 prawosławnego a 8 mojżeszowego. Jednocześnie 4 mieszkańców zadeklarowało polską przynależność narodową, 175 białoruską, a 8 żydowską. Było tu 41 budynków mieszkalnych.
Miejscowość należała do parafii rzymskokatolickiej w Dalekiem i prawosławnej w Bohiniu. Podlegała pod Sąd Grodzki w Opsie i Okręgowy w Wilnie; właściwy urząd pocztowy mieścił się w Bohiniu.

</doc>
<doc id="4833477" url="https://pl.wikipedia.org/wiki?curid=4833477" title="David di Donatello za najlepszą muzykę filmową">
David di Donatello za najlepszą muzykę filmową

David di Donatello za najlepszą muzykę – nagroda filmowa przyznawana corocznie, jako jedna z kategorii w ramach włoskiej nagrody filmowej David di Donatello. Była wręczana już od roku 1975, z wyjątkiem lat – 1979 i 1980, kiedy nagrody w tej kategorii nie przyznano. Praktykę ogłaszania również filmów nominowanych do tego wyróżnienia wprowadzono od roku 1981.
Najwięcej nagród David di Donatello za najlepszą muzykę (9) zdobył kompozytor Ennio Morricone. Następni w kolejności to: Nicola Piovani, Armando Trovajoli i Franco Piersanti z 3 zwycięstwami każdy.
Laureaci i nominowani.
Laureaci zostali zaznaczeni przez wytłuszczenie.

</doc>
<doc id="4833478" url="https://pl.wikipedia.org/wiki?curid=4833478" title="Javier de Hoz">
Javier de Hoz

Javier de Hoz (ur. 29 lipca 1940 w Madrycie, zm. 12 stycznia 2019 w Las Rozas) – hiszpański językoznawca. Zajmował się filologią klasyczną, zwłaszcza teatrem greckim oraz literaturą i epigrafiką grecką; językami paleoiberyjskimi, językoznawstwem historycznym oraz historią pisma.
Studiował filologię klasyczną na Uniwersytecie Complutense, gdzie w 1966 r. uzyskał doktorat.

</doc>
<doc id="4833483" url="https://pl.wikipedia.org/wiki?curid=4833483" title="Google Stadia">
Google Stadia

Google Stadia – internetowa usługa gry w chmurze zaprojektowana i zarządzana przez firmę Google jako usługa zapewniająca strumieniowanie gier komputerowych, pierwotnie znana pod nazwą Project Stream. Publiczny dostęp do usługi pojawił się 19 listopada 2019 jako płatna usługa, a 8 kwietnia 2020 stała się darmową i dostępną dla wybranych 14 krajów.
Dostęp do usługi jest możliwy poprzez oprogramowanie oraz sprzęt takie jak przeglądarka Google Chrome w wersji na komputery osobiste, smartfony Google Pixel, Samsung, OnePlus, Razer, Asus, a także przez tablety z oprogramowaniem Chrome OS oraz urządzenia Chromecast w wersji Ultra. Oferowany strumień z rozgrywki może osiągać rozdzielczość do 4K wraz z częstotliwością odświeżania do 60 klatek na sekundę i możliwością renderowania z użyciem techniki HDR.
Usługa została zbudowana na systemie operacyjnym z rodziny Linux z użyciem multiplatformowego graficznego API Vulkan.
29 września 2022 zespół odpowiedzialny za usługę poinformował, że zostanie ona zamknięta 18 stycznia 2023. Obiecał także, że zwróci pieniądze za zakupione gry użytkownikom usługi.
Funkcje.
"Stadia" jako platforma umożliwiająca granie w chmurze nie wymaga żadnego dodatkowego sprzętu ani oprogramowania z wyjątkiem dostępu do Internetu oraz przeglądarki Google Chrome, zapewniając dostęp do centrów danych usługodawcy rozmieszczonych na całym świecie. Dodatkowo otrzymała kompatybilność z serwisem YouTube (witryną zakupioną i rozwijaną przez usługodawcę), umożliwiając bezpośrednie strumieniowanie nagrania z rozgrywki w serwisie.
Usługa jest dostępna w dwóch modelach płatności: bezpłatnej (z ograniczeniem rozdzielczości strumieniowania gier do rozdzielczości 1080p) oraz abonamentowej, zapewniając dostęp do wybranych gier przez czas opłaconej subskrypcji oraz zniżek na wybrane gry. Ponadto zapewnia dostęp do abonamentowych usług zewnętrznych wydawców gier, np. Uplay Plus.
Do zapewnienia komfortowej rozgrywki na platformie Stadia usługodawca określa poniższe przepustowości łącza internetowego jako minimalne wymagania:
Sprzęt.
Przedsiębiorstwo Google w związku z udostępnieniem swojej nowej usługi wydało gamepad Stadia Controller.
Dostępne gry.
Użytkownicy by móc zagrać w gry dostępne przez usługę, muszą je zakupić w sklepie usługi, lub wykupić abonament "Pro", który rozszerza ich bibliotekę o wybrane tytuły, w które mogą grać za darmo przez czas trwania zakupionej subskrybcji.
Na 2020 rok twórca usługi zapowiedział zawarcie w usłudze dostęp do przynajmniej 120 gier, w tym przynajmniej 10 tytułów ekskluzywnych dla platformy przez określony czas.
Dostępność.
Usługa wystartowała w listopadzie 2019 roku. Według danych ze stycznia 2021 Google Stadia jest dostępna w następujących państwach: Stany Zjednoczone, Kanada, Wielka Brytania, Francja, Włochy, Niemcy, Austria, Hiszpania, Szwecja, Szwajcaria, Dania, Norwegia, Finlandia, Belgia, Irlandia, Holandia, Polska, Portugalia, Czechy, Słowacja, Rumunia oraz Węgry.

</doc>
<doc id="4833484" url="https://pl.wikipedia.org/wiki?curid=4833484" title="Mercedes Bengoechea">
Mercedes Bengoechea

Mercedes Bengoechea Bartolomé (ur. 20 grudnia 1952 w Madrycie) – hiszpańska językoznawczyni. Jej zainteresowania badawcze koncentrują się wokół socjolingwistyki, feminizmu, analizy stylistycznej tekstu literackiego oraz języka polityki i ideologii.
W 1978 r. ukończyła studia z zakresu filologii współczesnej. W 1991 doktoryzowała się w dziedzinie filologii angielskiej. Objęła stanowisko profesora socjolingwistyki na Universidad de Alcalá de Henares.

</doc>
<doc id="4833490" url="https://pl.wikipedia.org/wiki?curid=4833490" title="Fisker">
Fisker

Fisker Inc. – amerykański producent samochodów sportowych i hybrydowych samochodów osobowych, a następnie elektrycznych samochodów osobowych z siedzibą w Los Angeles działający od 2005 roku.
Historia.
Fisker Coachbuild.
Po raz pierwszy nazwa Fisker została zastosowana dla motoryzacyjnego przedsiębiorstwa w styczniu 2005 roku, kiedy to w kalifornijskim Irvine założona została spółka Fisker Coachbuild. Powstała ona z inicjatywy żyjącego i działającego w Stanach Zjednoczonych duńskiego projektanta samochodowego Henrika Fiskera oraz jego biznesowego partnera, Niemca Bernharda Koehlera.
Fisker Coachbuild skoncentrowało się na działalności na dwóch obszarach – projektowaniu akcesoriów samochodowych jako biuro designerskie, a także opracowaniu dwóch małoseryjnych samochodów sportowych. Oba przedstawiono w roku założenia przedsiębiorstwa, 2005 roku.
Modele Tramonto oraz Latigo CS zbudowane zostały na bazie konstrukcji Mercedesa i BMW, planując niskoseryjną produkcję w wysokości kilkuset egzemplarzy. Ostatecznie powstało jednak odpowiednio 15 oraz 2 sztuki.
Fisker Automotive.
W sierpniu 2007 roku doszło do fuzji Fisker Coachbuild i Quantum Technologies, na mocy której powstała nowa spółka o nazwie Fisker Automotive. Pozyskała ona szereg inwestorów, na czele z Włochem Gianfranco Pizzuto, który zainwestował w nią 5,2 miliona dolarów amerykańskich.
Początkowo planowano wznowienie produkcji modeli zbudowanych za czasów Fisker Coachbuild, jednak ostatecznie kalifornijskie przedsiębiorstwo za cel obrało zbudowanie luksusowego, sportowego samochodu o napędzie hybrydowym typu plug-in. Istotnym czynnikiem stymulującym rozwój tego pojazdu były m.in. pożyczki z funduszu federalnego Stanów Zjednoczonych.
Premiera pierwszego samochodu przedsiębiorstwa o nazwie Fisker Karma odbyła się na Detroit Auto Show w 2008 roku, z kolei produkcja 4-drzwiowego grand tourer rozpoczęła się w marcu 2011 roku w fińskim Uusikaupunki. Trwała ona bez zakłóceń zaledwie półtora roku – w listopadzie 2012 roku zawieszono ją z powodu bankructwa producenta baterii, A123 Systems.
W marcu 2013 roku Fisker Automotive był zmuszony do wysłania pracowników na przymusowe urlopy, które motywowane były finansowymi kłopotami przedsiębiorstwa. W tym samym czasie z firmy odszedł jej współzałożyciel i dotychczasowy dyrektor generalny, Hernik Fisker, tłumacząc to konfliktem z zarządem spółki.
W listopadzie 2013 roku Fisker Automotive ogłosił bankructwo, które zakończyło się nieoczekiwanym złożeniem oferty wykupu długu wynikającego z niespłaconej federalnej o wartości 24,75 miliona dolarów amerykańskich. Dokonał tego przez chiński potentat branży produkcji i sprzedaży części samochodowych, Wanxiang Group.
Ostatecznie, w lutym 2014 roku Wanxiang Group odkupił Fisker Automotive, przejmując prawa do produkcji modelu Karma, za to Henrik Fisker zachował prawa do stosowania nazwy Fisker. W efekcie, nowy chiński właściciel w październiku 2015 roku utworzył przedsiębiorstwo Karma Automotive. Na początku 2016 wznowiono produkcję Fiskera Karmy jako Karma Revero.
Fisker Inc..
Dzięki zachowaniu praw do stosowania nazwy Fisker przez Henrika Fiskera po przejęciu upadłego Fisker Automotive przez Wanxiang Group w 2014 roku, duński przedsiębiorca założył w październiku 2016 roku nową spółkę akcyjną o nazwie Fisker Inc. Tym razem jako siedzibę obrano Los Angeles, a celem była odtąd produkcja samochodów z napędem czysto elektrycznym, rozwijając także technologię samochodów autonomicznych.
Pierwszym pojazdem opracowanym przez Fisker Inc. został elektryczny grand tourer EMotion, którego pierwsza zapowiedź pojawiła się pod koniec października 2016 roku, z kolei oficjalna prezentacja odbyła się na początku 2018 roku.
W czerwcu 2018 roku Fisker Inc. przedstawił studyjną zapowiedź pierwszego miejskiego samochodu autonomicznego Fisker Orbit, z kolei w marcu 2019 roku przedsiębiorstwo ogłosiło opóźnienie rozpoczęcia produkcji Fiskera EMotion z powodu obrania jako priorytet wdrożenia do sprzedaży dużego SUV-a z napędem elektrycznym o nazwie Fisker Ocean. Kolejnym planowanym modelem z podwyższonym prześwitem jest także pickup, Fisker Alaska. Podczas targów samochodowych w Los Angeles Fisker przedstawił finalną, produkcyjną wersję swojego SUVa Ocean, którego pierwsze egzemplarze mają trafić do klientów w 2022 roku. W maju 2022 Fisker zapowiedział przedstawienie w kolejnym roku studium elektrycznego grand tourer w postaci modelu Fisker Ronin, który według deklaracji producenta wyróżniać ma się rekordowo wysokim zasięgiem układu elektrycznego

</doc>
<doc id="4833495" url="https://pl.wikipedia.org/wiki?curid=4833495" title="Fisker Inc.">
Fisker Inc.



</doc>
<doc id="4833497" url="https://pl.wikipedia.org/wiki?curid=4833497" title="Fisker Automotive">
Fisker Automotive



</doc>
<doc id="4833498" url="https://pl.wikipedia.org/wiki?curid=4833498" title="Fisker Coachbuild">
Fisker Coachbuild



</doc>
<doc id="4833504" url="https://pl.wikipedia.org/wiki?curid=4833504" title="Real Academia Española">
Real Academia Española



</doc>
<doc id="4833511" url="https://pl.wikipedia.org/wiki?curid=4833511" title="Fernando Lázaro Carreter">
Fernando Lázaro Carreter

Fernando Lázaro Carreter (ur. 1940 w Saragossie, zm. 2004 w Madrycie) – hiszpański językoznawca, dziennikarz i krytyk literacki, dyrektor Real Academia Española w latach 1991–1998.
W 1997 roku wydał popularną książkę "El Dardo en la Palabra", stanowiącą zbiór artykułów poświęconych praktyce językowej.

</doc>
<doc id="4833513" url="https://pl.wikipedia.org/wiki?curid=4833513" title="Lázaro Carreter">
Lázaro Carreter



</doc>
<doc id="4833526" url="https://pl.wikipedia.org/wiki?curid=4833526" title="Powiat Sagan">
Powiat Sagan

Powiat Sagan (niem. "Kreis Sagan", pol. powiat żagański) – niemiecki powiat istniejący w okresie od 1741 do 1932 r. na terenie prowincji śląskiej.
Powiat powstał w 1741 r. Powiat Sagan należał do pruskiej Prowincji Śląsk, do rejencji legnickiej. W 1932 r. został zlikwidowany i włączony do powiatu Sprottau, jedynie zachodnią część włączono do powiatu Rothenburg.
W 1910 r. powiat obejmował 198 gmin o powierzchni 1112,19 km² zamieszkanych przez 59 605 osób.

</doc>
<doc id="4833531" url="https://pl.wikipedia.org/wiki?curid=4833531" title="Geoffrey Leech">
Geoffrey Leech

Geoffrey Neil Leech (ur. 1936, zm. 2014) – brytyjski językoznawca. Specjalizował się w anglistyce. Jego dorobek obejmuje ponad 120 prac naukowych oraz ponad 30 książek (autorskich, współtworzonych lub objętych redakcją).

</doc>
<doc id="4833534" url="https://pl.wikipedia.org/wiki?curid=4833534" title="Randolph Quirk">
Randolph Quirk

Charles Randolph Quirk (ur. 1920, zm. 2017) – brytyjski językoznawca, anglista.

</doc>
<doc id="4833537" url="https://pl.wikipedia.org/wiki?curid=4833537" title="Charles Randolph Quirk">
Charles Randolph Quirk



</doc>
<doc id="4833539" url="https://pl.wikipedia.org/wiki?curid=4833539" title="Josef Stering">
Josef Stering

Josef (Sepp) Stering (ur. 6 marca 1949 w Köflach) – piłkarz austriacki.
W latach 1969–1977 rozegrał 10 meczów w pierwszej reprezentacji Austrii. Dwukrotnie zdobył Mistrzostwo Austrii – w 1974 z zespołem SK VÖEST Linz, a w 1977 z SSW Innsbruck. W 1978 wywalczył puchar swojego kraju z SSW Innsbruck, w 1981 powtórzył ten sukces z drużyną Grazer AK.

</doc>
<doc id="4833541" url="https://pl.wikipedia.org/wiki?curid=4833541" title="Sepp Stering">
Sepp Stering



</doc>
<doc id="4833552" url="https://pl.wikipedia.org/wiki?curid=4833552" title="Natalja Alijewa">
Natalja Alijewa

Natalja Fiedorowna Alijewa (; ur. 27 czerwca 1931 w Moskwie, zm. 10 lutego 2015 tamże) – rosyjska językoznawczyni i orientalistka, specjalistka w zakresie języków austronezyjskich. Zajmowała się językiem malajskim, indonezyjskim oraz typologią języków orientalnych.
Studiowała w Instytucie Orientalistyki Rosyjskiej Akademii Nauk, z którym związała swoją karierę akademicką. Jej dorobek obejmuje ponad 100 prac naukowych. Napisała monografie poświęcone językowi indonezyjskiemu: "Grammatika indoniezijskogo jazyka", "Indoniezijskij głagoł", "Osnowy tieorieticzeskoj grammatiki indoniezijskogo jazyka".
Była wiceprezesem Towarzystwa „Nusantara”. Odznaczona wietnamskim Medalem Przyjaźni.

</doc>
<doc id="4833553" url="https://pl.wikipedia.org/wiki?curid=4833553" title="Natalja Fiedorowna Alijewa">
Natalja Fiedorowna Alijewa



</doc>
<doc id="4833555" url="https://pl.wikipedia.org/wiki?curid=4833555" title="Aleksandr Ogłoblin">
Aleksandr Ogłoblin

Aleksandr Konstantinowicz Ogłoblin (; ur. 2 lutego 1939, zm. 23 kwietnia 2020) – rosyjski językoznawca i orientalista, specjalista w zakresie języków austronezyjskich. Zajmował się językami, literaturą i kulturą Indonezji i Malezją, typologią lingwistyczną, językiem jawajskim oraz gwaroznawstwem malajskim.
Był absolwentem Petersburskiego Uniwersytetu Państwowego, gdzie ukończył studia z zakresu indonezystyki. Obronił rozprawę doktorską na temat struktury i ewolucji języków malajsko-jawajskich.
Jego dorobek obejmuje ponad 200 prac naukowych, w tym cztery monografie (jedną z nich współtworzył). Stworzył bądź współtworzył opisy gramatyczne języków indonezyjskiego i madurskiego. Tłumacz literatury indonezyjskiej.

</doc>
<doc id="4833557" url="https://pl.wikipedia.org/wiki?curid=4833557" title="A. K. Ogłoblin">
A. K. Ogłoblin



</doc>
<doc id="4833558" url="https://pl.wikipedia.org/wiki?curid=4833558" title="Aleksandr Konstantinowicz Ogłoblin">
Aleksandr Konstantinowicz Ogłoblin



</doc>
<doc id="4833559" url="https://pl.wikipedia.org/wiki?curid=4833559" title="Gwaroznawstwo">
Gwaroznawstwo



</doc>
<doc id="4833569" url="https://pl.wikipedia.org/wiki?curid=4833569" title="Warren Clarke">
Warren Clarke

Warren Clarke (ur. 26 kwietnia 1947 w Oldham, zm. 12 listopada 2014 w Londynie) – brytyjski aktor filmowy, teatralny i telewizyjny.
Syn witrażysty i sekretarki, po ukończeniu szkoły w wieku 15 lat podjął pracę jako kopista w lokalnej gazecie „Manchester Evening News”. Następnie związał się z amatorskimi grupami teatralnym, występując m.in. w Liverpool Playhouse, zanim został zawodowym aktorem. Wśród jego ról teatralnych był Kaligula (1972) i Winston Churchill (2011–2012).

</doc>
<doc id="4833572" url="https://pl.wikipedia.org/wiki?curid=4833572" title="Walerian Sosiński">
Walerian Sosiński

Walerian Sosiński (William Gray) (ur. 29 sierpnia 1919 w Zbiersku, zm. 1 listopada 2008 tamże) – żołnierz Wojska Polskiego, starszy sierżant strzelec pokładowy Polskich Sił Powietrznych, uczestnik kampanii wrześniowej oraz działań polskiego lotnictwa na Zachodzie, kawaler Orderu Virtuti Militari. Po wojnie awansowany do stopnia kapitana.
Życiorys.
Syn Józefa i Zofii z domu Okoń. W 1934 roku ukończył siedmioletnią szkołę powszechną w Zbiersku i rozpoczął pracę w miejscowej cukrowni. W ramach przysposobienia wojskowego odbył szkolenie szybowcowe w Fordońskiej Szkole Szybowcowej, gdzie uzyskał kategorię A i B pilota szybowcowego. Zgłosił się ochotniczo do służby w Wojsku Polskim i 15 grudnia 1937 roku został przydzielony do 3. pułku lotniczego. Odbył dziesięciotygodniowe szkolenie zasadnicze w Biedrusku, a następnie kurs obsługi samolotów. Jako starszy szeregowy został przydzielony do 32. eskadry liniowej, gdzie przeszedł szkolenie w zakresie pilotażu RWD-8.
Po wybuchu II wojny światowej zajmował się obsługą Karasi eskadry na lotniskach polowych. 11 września, po rozwiązaniu eskadry, został ewakuowany w kierunku granicy z Węgrami. Internowany 19 września, w grudniu 1939 roku zbiegł i przez Jugosławię przedostał się do Francji. Trafił do polskiej bazy w Lyon-Bron, skąd został skierowany do Wielkiej Brytanii. W RAF otrzymał numer służbowy 781042 i rozpoczął naukę języka angielskiego oraz radiotelegrafii.
Został skierowany na szkolenie strzeleckie do 10. Bombing and Gunnery School w Dumfries, a po jego ukończeniu 7 października 1940 roku przydzielono go do dywizjonu 307. Latał w załodze z plut. pil. Antonim Jodą, ale na własną prośbę przeniósł się do lotnictwa bombowego. Od 10 listopada został przydzielony do dywizjonu 300, gdzie latał w charakterze strzelca samolotowego. Pierwszy lot bojowy wykonał 28 grudnia 1940 roku – było to bombardowanie zbiorników paliwa w Rotterdamie. Kolejne loty wykonywał na bombardowanie Kilonii, Brestu, Bremy, Kolonii, Mannheimu oraz Hamburga. W maju i czerwcu 1941 roku brał udział w bombardowaniach Hamburga, Kolonii, Rotterdamu, Osnabrück, Duisburga oraz Bremy. Podczas powrotu z bombardowania Bremy 30 czerwca jego samolot (Vickers Wellington nr R1640 o znakach BH-A) uszkodziła artyleria przeciwlotnicza, przez co wodował na Morzu Północnym, cała załoga została uratowana. Sosiński za odwagę w ratowaniu członków załogi został odznaczony przez gen. Władysława Sikorskiego, w obecności króla Jerzego VI, Krzyżem Srebrnym Virtuti Militari.
Po wypoczynku powrócił do latania operacyjnego. Od lipca 1941 roku latał na bombardowanie Frankfurtu nad Menem, Bremy, Cherbourga, Emden, Hamburga i Münster. 2 lutego 1942 roku, po odbyciu trzydziestu jeden lotów bojowych, został przeniesiony na wypoczynek do 18. Operational Training Unit w Bramcote. W tej jednostce ukończył kurs bombardierów. 16 lipca 1943 roku reprezentował swoją jednostkę na pogrzebie gen. Władysława Sikorskiego. Był jednym z żołnierzy, którzy nieśli i składali do grobu jego trumnę. 1 października 1943 roku został przeniesiony do szkoły pilotażu podstawowego 16. (Polish) Service Flying Training School w Newton, gdzie do 1946 roku szkolił bombardierów.
Wojnę zakończył w stopniu starszego sierżanta. Nie zdecydował się na powrót do Polski i pozostał na emigracji. W 1947 roku wstąpił do Polskiego Korpusu Przysposobienia i Rozmieszczenia. Zmienił imię i nazwisko na William Gray i pozostał w Wielkiej Brytanii. Pracował w zakładach Dunlop Tyres, a następnie w przemyśle lotniczym. Od 1964 roku pracował w Kanadzie, w 1965 przeniósł się na Wyspy Bahama. Po dwóch latach wyjechał do USA, gdzie pracował w handlu. Następnie otworzył własną działalność związaną z handlem maszynami budowlanymi. Aktywnie brał udział w życiu Polonii – był członkiem Kongresu Polonii Amerykańskiej oraz prezesem Stowarzyszenia Lotników Polskich w Kalifornii.
W 1993 roku uczestniczył w sprowadzeniu zwłok gen. Sikorskiego do Polski. 17 września brał udział w niesieniu trumny generała na Wawel oraz w złożeniu jej w krypcie św. Leonarda. W 2004 roku powrócił na stałe do Polski i zamieszkał w Kaliszu. Zmarł 1 listopada 2008 roku w Zbiersku, został pochowany na tamtejszym cmentarzu parafialnym.
Ordery i odznaczenia.
Otrzymał odznaczenia:

</doc>
<doc id="4833574" url="https://pl.wikipedia.org/wiki?curid=4833574" title="Ülo Sirk">
Ülo Sirk

Ülo Sirk (; ur. 4 kwietnia 1935 w Haapsalu, zm. 15 grudnia 2011 w Moskwie) – estońsko-rosyjski językoznawca i orientalista, specjalista w zakresie języków austronezyjskich. Zajmował się gramatyką i typologią lingwistyczną, językiem malajskim, językem bugijskim z wyspy Celebes oraz komparatystyką austronezyjską.
Studiował geologię na Uniwersytecie w Tartu. Podczas studiów zaczął przejawiać zainteresowanie orientalistyką i posiadł znajomość języka indonezyjskiego. W 1965 roku obronił pracę kandydacką w Instytucie Orientalistyki Rosyjskiej Akademii Nauk.
Sporządził opis gramatyczny języka bugijskiego, później przetłumaczony na francuski i angielski.

</doc>
<doc id="4833576" url="https://pl.wikipedia.org/wiki?curid=4833576" title="Maria Hulajew">
Maria Hulajew

Maria Józefa Hulajew (ur. 6 lutego 1924 w Kołomyi, zm. 9 lutego 2002) – polska księgowa i działaczka polityczna, poseł na Sejm PRL III kadencji.
Życiorys.
Uzyskała wykształcenie średnie, z zawodu księgowa. Pracowała na stanowisku kierownika administracji handlowej oraz wiceprezesa Odzieżowej Spółdzielni Pracy „Jedność” w Legnicy. Wstąpiła do Polskiej Zjednoczonej Partii Robotniczej, pełniła mandat radnej Miejskiej Rady Narodowej w Legnicy. 10 grudnia 1959 ochrzciła drobnicowiec MS Legnica. W 1961 uzyskała mandat posła na Sejm PRL w okręgu Legnica, w trakcie kadencji zasiadała w Komisji Pracy i Spraw Socjalnych. Należała do Patriotycznego Ruchu Odrodzenia Narodowego, pełniła funkcję przewodniczącej Rady Wojewódzkiej w Legnicy.
Pochowana na cmentarzu komunalnym w Legnicy.

</doc>
<doc id="4833577" url="https://pl.wikipedia.org/wiki?curid=4833577" title="Crossing Elewijt">
Crossing Elewijt

Crossing Elewijt – belgijski klub piłkarski, mający siedzibę w miejscowości Elewijt, w środkowej części kraju, kilka kilometrów na północ od stolicy Belgii. Obecnie gra w Tweede Provinciale Brabant.
Historia.
Chronologia nazw:
Klub sportowy Cercle Sportif de Schaerbeek został założony w miejscowości Schaerbeek (w aglomeracji brukselskiej) 29 maja 1912 roku. Wkrótce dołączył do UBSSA. Początkowo zespół rozgrywał mecze towarzyskie. Podczas pierwszej wojny światowej, podobnie jak wiele innych klubów, zawiesił swoją działalność. W 1922 startował w mistrzostwach Belgii na poziomie krajowym. W sezonie 1922/23 startował w Promotion. Po dwóch latach spadł na kolejne dwa lata do rozgrywek prowincjalnych. W 1926 roku po utworzeniu trzeciego poziomu krajowego o nazwie "Promotion" klub otrzymał miejsce wśród 28 klubów, które zostało wypromowanych z regionalnej serii jako "kluby założycielskie". W grudniu 1926 roku w belgijskiej piłce nożnej powstał rejestr matriculaire, czyli rejestr klubów zgodnie ich dat założenia. Klub otrzymał nr rejestracyjny matricule 55. Po czterech sezonach zespół zwyciężył w "Promotion série A", awansując na drugi poziom krajowy, przemianowany na Division 1. Przez dziesięć sezonów klub grał w "Division 1" (D2). W 1937 roku klub został uznany przez "Société Royale", w związku z czym przemianowany na Royal CS Schaerbeek. W sezonie 1938/39 zajął przedostatnie 13.miejsce w "Division 1 série B" i został zdegradowany do "Promotion" (D3). Ale z powodu rozpoczęcia II wojny światowej rozgrywki zostały zawieszone. Po wznowieniu rozgrywek w sezonie 1941/42 klub niespodziewanie został przywrócony do drugiej dywizji, tak jak klub "Royale Union Hutoise", który grał w poprzednim sezonie w mistrzostwach ligi nie był w stanie wystawić drużyny na tym poziomie. W 1947 roku jednak klub został zdegradowany do "Promotion" (D3).
W 1952 roku po reformie systemu lig trzecia dywizja otrzymała nazwę Division 3/Derde klasse. Klub zakwalifikował się do "Division 3". Osiem lat później, w 1960 roku spadł do Promotion/Vierde klasse. W sezonie 1963/64 zajął pierwsze miejsce w "Promotion série B" i otrzymał promocję do Division 3. Po dwóch latach spadł ponownie do "Promotion", a w 1968 roku nawet został zdegradowany do rozgrywek na poziomie prowincjalnym.
Po zakończeniu sezonu 1968/69 Royal Crossing Club de Molenbeek (matricule 451) awansował do pierwszej dywizji. Biorąc pod uwagę, że beniaminek nie miał stadionu do organizacji meczów tego poziomu, klub rozpoczął negocjację z R. CS Schaerbeek. 30 czerwca 1969 nastąpiła fuzja obu klubów, połączony klub przyjął nazwę R. Crossing Club de Schaerbeek, zachowując numer 55 i deklarując stadion domowy w Josaphat Park. Tak więc, numer 451 został skreślony z listy URBSFA. 
Debiutowy sezon 1969/70 w Division 1 zakończył na 13.miejscu. W sezonie 1972/73 uplasował się na ostatniej 16.pozycji i spadł do drugiej dywizji. Dwa sezony później został zdegradowany do trzeciej dywizji. W 1980 nastąpił kolejny spadek, do "Promotion" (D4), a w 1983 do 1e Provinciale Brabant (D5). 
Na pomoc przychodzi firma "Eternit Group", specjalizująca się w produktach homonimicznych i mająca siedzibę w Elewijt. W 1983 klub przeniósł się do Elewijt i zmienił nazwę na Royal Crossing Elewijt, zachowując numer 55. W 1991 roku po fuzji z miejscowym rywalem "Voetbal Vereniging Elewijt" przyjął nazwę Koninklijke Voetbal Vereniging Crossing Elewijt. W 2004 roku nazwa klubu została zmieniona na Koninklijke Crossing VV Elewijt.
W sezonie 2011/12 drużynie udało się wygrać rozgrywki w 4e Provinciale G Brabant i awansować do 3e Provinciale Brabant (D7). Przed rozpoczęciem sezonu 2016/17 doszło do reorganizacji systemu lig. W wyniku tej zmiany status ligi został obniżony do ósmego poziomu. W 2019 roku klub otrzymał promocję do 2e Provinciale A Brabant (D7). Sezon 2019/20 nie dokończono z powodu COVID-19. Klub został sklasyfikowany na siódmej pozycji, którą posiadał po 24 kolejkach przed zawieszeniem rozgrywek.
Barwy klubowe, strój.
Klub ma barwy zielono-białe. Zawodnicy swoje domowe spotkania zazwyczaj grają w pasiastych poziomo zielono-białych koszulkach, białych spodenkach oraz pasiastych zielono-białych getrach.
Sukcesy.
Trofea międzynarodowe.
Nie uczestniczył w rozgrywkach europejskich (stan na 31-05-2020).
Poszczególne sezony.
Rozgrywki międzynarodowe.
Europejskie puchary.
Nie uczestniczył w rozgrywkach europejskich.
Struktura klubu.
Stadion.
Klub piłkarski rozgrywał swoje mecze domowe na Den Reggel w Elewijt o pojemności 2500 widzów. Wcześniej do 1983 grał na "Parc Josaphat" w Brukseli, który mógł pomieścić nawet 17000 kibiców.

</doc>
<doc id="4833578" url="https://pl.wikipedia.org/wiki?curid=4833578" title="Powiat Schönau">
Powiat Schönau

Powiat Schönau (niem. "Kreis Schönau", pol. powiat świerzawski) – niemiecki powiat istniejący w okresie od 1818 do 1932 r. na terenie prowincji śląskiej.
Powiat Schönau powstał w 1818 r. poprzez wydzielenie z powiatu Hirschberg im Riesengebirge i należał początkowo do rejencji dzierżoniowskiej pruskiej Prowincji Śląsk, a po jej likwidacji w 1820 r. włączono go do rejencji legnickiej. W 1932 r. został zlikwidowany poprzez połączenie z powiatem Goldberg-Haynau w powiat Goldberg.
W 1910 r. powiat obejmował 69 gmin o powierzchni 348,91 km² zamieszkanych przez 26 020 osób.

</doc>
<doc id="4833585" url="https://pl.wikipedia.org/wiki?curid=4833585" title="Hong’an">
Hong’an

Hong’an () – powiat w północno-zachodniej części prefektury miejskiej Huanggang w prowincji Hubei w Chińskiej Republice Ludowej. Według danych z 2010 roku, liczba mieszkańców powiatu wynosiła 602148.

</doc>
<doc id="4833588" url="https://pl.wikipedia.org/wiki?curid=4833588" title="Luotian">
Luotian

Luotian () – powiat w północno-wschodniej części prefektury miejskiej Huanggang w prowincji Hubei w Chińskiej Republice Ludowej. Według danych z 2010 roku, liczba mieszkańców powiatu wynosiła 544650.

</doc>
<doc id="4833589" url="https://pl.wikipedia.org/wiki?curid=4833589" title="Yingshan (Huanggang)">
Yingshan (Huanggang)

Yingshan () – powiat w północno-wschodniej części prefektury miejskiej Huanggang w prowincji Hubei w Chińskiej Republice Ludowej. Według danych z 2010 roku, liczba mieszkańców powiatu wynosiła 357296.

</doc>
<doc id="4833590" url="https://pl.wikipedia.org/wiki?curid=4833590" title="Zygmunt Urbanyj">
Zygmunt Urbanyj



</doc>
<doc id="4833593" url="https://pl.wikipedia.org/wiki?curid=4833593" title="Xishui (Huanggang)">
Xishui (Huanggang)

Xishui () – powiat w środkowej części prefektury miejskiej Huanggang w prowincji Hubei w Chińskiej Republice Ludowej. Według danych z 2010 roku, liczba mieszkańców powiatu wynosiła 872649.

</doc>
<doc id="4833620" url="https://pl.wikipedia.org/wiki?curid=4833620" title="Seo Ho-jin">
Seo Ho-jin

Seo Ho-jin (kor. 서호진; ur. 11 czerwca 1983) – południowokoreański łyżwiarz szybki specjalizujący się w short tracku, mistrz olimpijski, medalista mistrzostw świata.
Wystąpił podczas igrzysk olimpijskich w Turynie w 2006 roku. Wziął udział w dwóch konkurencjach – w biegu sztafetowym zdobył złoty medal olimpijski (w koreańskiej sztafecie wystąpili również: Ahn Hyun-soo, Lee Ho-suk, Oh Se-jong i Song Suk-woo), a w biegu na 500 m został zdyskwalifikowany w rundzie kwalifikacyjnej. 
W 2005 roku zdobył srebrny medal mistrzostw świata w biegu sztafetowym, w latach 2004–2006 trzykrotnie stanął na podium drużynowych mistrzostw świata (zdobył dwa złote i jeden srebrny medal), w latach 2003–2005 wywalczył sześć medali zimowej uniwersjady (dwa złote, trzy srebrne i jeden brązowy), a w 2002 roku pięć medali mistrzostw świata juniorów (dwa złote, jeden srebrny i dwa brązowe).

</doc>
<doc id="4833621" url="https://pl.wikipedia.org/wiki?curid=4833621" title="Scam">
Scam



</doc>
<doc id="4833669" url="https://pl.wikipedia.org/wiki?curid=4833669" title="Robert Varin">
Robert Varin



</doc>
<doc id="4833763" url="https://pl.wikipedia.org/wiki?curid=4833763" title="Psikus">
Psikus

Psikus, figiel lub kawał – czynność wykonana w celu zrobienia komuś dowcipu lub dla zabawy i rozrywki, po to, aby zakpić z kogoś. Osoba robiąca innym tego rodzaju żarty nazywana jest kawalarzem.
W wielu kulturach zachodnich podczas prima aprilis, obyczaju obchodzonego corocznie 1 kwietnia, dokonywane są różnego rodzaju nieszkodliwe psikusy.
Źródłem zjawisk, które zaliczane są do figlów czy złośliwych psot jest ciąg czynników psychicznych. Kluczowa jest fantazja inicjatora psikusa, który lekceważy rzeczywistość realną. Powoduje to, że figlarz zapomina na chwilę o otaczającej go szarej rzeczywistości i izo­luje się w innym fantas­tycznym świecie. Impulsem i podstawą płatania figlów oraz wywoływania subtelnych konfliktów z otoczeniem może być ciekawość figlarza lub chęć stworzenia przezeń nowej sy­tuacji.

</doc>
<doc id="4833781" url="https://pl.wikipedia.org/wiki?curid=4833781" title="Vittore Benedetto Antonio Trevisan de Saint-Léon">
Vittore Benedetto Antonio Trevisan de Saint-Léon

Vittore Benedetto Antonio Trevisan de Saint-Léon (ur. 5 czerwca 1818 w Padwie, zm. 8 kwietnia 1897) – włoski botanik i mykolog.
Był profesorem historii naturalnej w Padwie. Specjalizował się w badaniu roślin zarodnikowych. W 1882 r. został mianowany prezesem Accademia fisio-medica-statistica w Mediolanie.
Opisał nowe taksony roślin i grzybów. W ich naukowych nazwach dodawane jest jego nazwisko Trevis.

</doc>
<doc id="4833807" url="https://pl.wikipedia.org/wiki?curid=4833807" title="Friedrich Wilhelm Rostkovius">
Friedrich Wilhelm Rostkovius

Friedrich Wilhelm Rostkovius (ur. 1770, zm. 17 sierpnia 1848 w Szczecinie) – niemiecki lekarz, botanik i mykolog.
Studiował u botanika Carla Ludwiga Willdenowa na Uniwersytecie w Halle. W 1801 r. na uniwersytecie tym uzyskał doktorat. Jego rozprawa doktorska była poświęcona rodzajowi sit "Juncus" i oparta na badaniu zielnika Willdenowa znajdującego się wówczas w Berlińskim Ogrodzie Botanicznym. Później zamieszkał w Szczecinie, gdzie pracował jako lekarz.
W Jeziorze Dąbskim pod Szczecinem odkrył przesiąkrę okółkową "Hydrilla verticillata" (jedyne stanowisko w prowincji Pomorze). W Jeziorze Binowskim, na południowym krańcu Puszczy Bukowej znalazł nowy dla Niemiec gatunek – jezierzę giętką "Najas flexilis". Opisał ten gatunek wspólnie z Wilhelmem Schmidtem w publikacji z 1824 pod tytułem "Flora Sedinensis" zaliczając go do rodzaju "Najas", dzięki czemu wraz ze Schmidtem stali się autorami jego nazwy.
Rostkovius opisał także szereg nowych taksonów grzybów jako współautor publikacji "Die Pilze Deutschlands" z lat 1828–1848. 
Przy nazwach naukowych opisanych przez niego gatunków i rodzajów dodawany jest skrót jego nazwiska Rostk. 
Na jego cześć Friedrich Gottlob Hayne nazwał gatunek "Euphrasia rostkoviana", a Nicaise Auguste Desvaux upamiętnił go w nazwie rodzaju "Rostkovia". 

</doc>
<doc id="4833810" url="https://pl.wikipedia.org/wiki?curid=4833810" title="Friedrich Wilhelm Gottlieb Rostkovius">
Friedrich Wilhelm Gottlieb Rostkovius



</doc>
<doc id="4833821" url="https://pl.wikipedia.org/wiki?curid=4833821" title="Andrzej Samoraj">
Andrzej Samoraj

Andrzej Wojciech Samoraj (ur. 24 kwietnia 1977 w Sierpcu, zm. 16 czerwca 2020 w Dobrosielicach) – polski samorządowiec, burmistrz Drobina w latach 2014–2020.
Życiorys.
Syn Antoniego i Danuty. Był członkiem Polskiego Stronnictwa Ludowego. W latach 2010–2014 był radnym powiatu płockiego, gdzie przewodniczył Komisji Budżetu i Finansów. Jednocześnie pełnił funkcję Kierownika Biura Powiatowego Agencji Restrukturyzacji i Modernizacji Rolnictwa w Płocku.
Podczas wyborów samorządowych w 2014 roku elekcję na urząd burmistrza Drobina uzyskał w pierwszej turze, uzyskując ponad 58% głosów. W kolejnych wyborach w 2018 roku uzyskał jeszcze wyższe poparcie – ponad 69%.
Zmarł tragicznie w wypadku podczas prac polowych. Został w 2020 pośmiertnie odznaczony Złotym Krzyżem Zasługi "za zasługi w działalności społecznej i samorządowej".

</doc>
<doc id="4833829" url="https://pl.wikipedia.org/wiki?curid=4833829" title="Stanisław Roj">
Stanisław Roj



</doc>
<doc id="4833830" url="https://pl.wikipedia.org/wiki?curid=4833830" title="Tyršův stadion">
Tyršův stadion

Tyršův stadion – stadion lekkoatletyczny w Opawie, w Czechach. Został otwarty 13 czerwca 1926 roku. Może pomieścić 5000 widzów. Obiekt użytkowany jest przez lekkoatletów klubów TJ Sokol Opava i TJ Slezan Opava.
Budowa stadionu rozpoczęła się 16 września 1923 roku, a jego otwarcie miało miejsce 13 czerwca 1926 roku. Obiekt powstał na terenach po dawnej piaskowni i cegielni, wykupionych od Juliusa Lundwalla przez towarzystwo Sokół. W latach 50. XX wieku został zmodernizowany, kolejne prace miały miejsce w latach 90. XX wieku oraz w latach 2001–2002 (wówczas powstała m.in. tartanowa bieżnia lekkoatletyczna). Przy stadionie mieści się także hala sportowa. W okresie okupacji niemieckiej na stadionie miały miejsce egzekucje. 5 czerwca 2013 roku odsłonięto obok stadionu tablicę poświęconą pamięci straconych.
Od 1950 roku na stadionie organizowany jest coroczny mityng lekkoatletyczny Velká cena Opavy. 26 września 1976 roku podczas tego mityngu Helena Fibingerová ustanowiła rekord świata w pchnięciu kulą z wynikiem 21,99 m.

</doc>
<doc id="4833834" url="https://pl.wikipedia.org/wiki?curid=4833834" title="Dawson Turner">
Dawson Turner

Dawson Turner (ur. 18 października 1775, zm. 21 czerwca 1858) – angielski bankier, botanik i antykwariusz. Jako botanik zajmował się roślinami zarodnikowymi.
Życiorys.
Pochodził z zamożnej rodziny. Uczył się w North Walsham Grammar School (obecnie Paston College) oraz w Barton Bendish jako uczeń botanika Roberta Forbyego. Następnie poszedł do Pembroke College w Cambridge, gdzie nauczycielem był jego wujek wielebny Joseph Turner. Z powodu poważnej choroby ojca nie dokończył jednak nauki i bez dyplomu wrócił do domu. Po śmierci ojca został spadkobiercą banku. Ożenił się, miał dzieci i został teściem botanika Williama Jacksona Hookera.
Praca naukowa.
Po zostaniu bankierem jego hobby stała się botanika (wówczas do roślin zaliczano także grzyby). W wolnym czasie zbierał okazy roślin w okolicy. Stał się takim ich znawcą, że w 1794 r. zaoferował pomoc Jamesowi Sowerbyemu przy oznaczaniu ich gatunków. Turner opublikował wiele książek i współpracował z innymi botanikami. W grudniu 1802 r. został wybrany członkiem Towarzystwa Królewskiego, a w 1816 r. członkiem zagranicznym Królewskiej Szwedzkiej Akademii Nauk.
Po 1820 r. zainteresował się antykami. On i jego dzieci uczyli się rysunku u znanego artysty z Norfolk, Johna Sella Cotmana, który stał się dobrym przyjacielem rodziny. Razem pojechali do Normandii i współpracowali przy książce "Architectural Antiquities of Normandy", wydanej w 1822 r. Cotman namalował do niej akwaforty.
Opisał nowe taksony roślin i grzybów. W ich naukowych nazwach dodawane jest jego nazwisko Turner.

</doc>
<doc id="4833835" url="https://pl.wikipedia.org/wiki?curid=4833835" title="Hala Opava">
Hala Opava

Hala Opava – hala widowiskowo-sportowa w Opawie, w Czechach. Jej budowa rozpoczęła się 4 lipca 2002 roku, a otwarcie miało miejsce 26 września 2003 roku. Obiekt może pomieścić 3006 widzów. Swoje spotkania na hali rozgrywają koszykarze klubu BK Opava.

</doc>
<doc id="4833849" url="https://pl.wikipedia.org/wiki?curid=4833849" title="Sigismund Neukomm">
Sigismund Neukomm

Sigismund, Ritter von Neukomm (ur. 10 lipca 1778 w Salzburgu, zm. 3 kwietnia 1858 w Paryżu) – austriacki kompozytor, dyrygent, pianista, organista i krytyk muzyczny.
Życiorys.
Syn nauczyciela Davida Neukomma i śpiewaczki Corduli Rieder. Uczył się u Franza Xavera Weissauera i Michaela Haydna, następnie uczęszczał do gimnazjum benedyktyńskiego i studiował filozofię na uniwersytecie w Salzburgu. Podczas studiów grał jako organista w kościele uniwersyteckim, był też dyrygentem chóru przy teatrze dworskim. W latach 1797–1804 uczył się u Josepha Haydna w Wiedniu, gdzie również studiował medycynę i nauki przyrodnicze na tamtejszym uniwersytecie, a także dawał lekcje fortepianu i śpiewu. Od 1804 do 1808 roku przebywał w Petersburgu, gdzie dyrygował teatrem niemieckim. W latach 1808–1809 ponownie przebywał w Wiedniu, opiekując się starym J. Haydnem. Od 1809 do 1816 roku był pianistą na dworze Charlesa-Maurice’a Talleyranda w Paryżu, któremu towarzyszył podczas kongresu wiedeńskiego. W 1815 roku otrzymał z rąk króla Ludwika XVIII krzyż kawalerski Legii Honorowej, odtąd poprzedzał swoje nazwisko tytułem "Ritter von".
W latach 1816–1821 przebywał w Rio de Janeiro, gdzie działał jako nauczyciel muzyki i dyrygent na dworze króla Jana VI. Po powrocie do Paryża podjął na nowo służbę na dworze Talleyranda. Między 1829 a 1834 rokiem przebywał w Anglii. Wiele podróżował, odwiedził m.in. Afrykę Północną. Uczestniczył w odsłonięciu pomnika Gutenberga w Moguncji (1837) i pomnika Mozarta w Salzburgu (1842).
Członek Królewskiej Akademii Muzycznej w Sztokholmie (1807) i towarzystwa filharmonicznego w Petersburgu (1808). Pisywał krytyki muzyczne do "Revue et Gazette Musicale de Paris". W 1859 roku wydano w Paryżu jego autobiografię pt. "Esquisses biographiques de Sigismond Neukomm". Jego siostrą była sopranistka Elisabeth Neukomm (1789–1816).
Twórczość.
Twórczość Neukomma reprezentuje schyłkową fazę klasycyzmu. Uprawiał większość ówczesnych form i gatunków muzycznych. Wysoko ceniony jako pianista i organista-improwizator. Podczas swoich podróży po Europie i pobytu w Ameryce Południowej propagował twórczość W.A. Mozarta, Beethovena i Haydna. Chociaż był płodnym twórcą (ponad 1300 dzieł), jako kompozytor nie odniósł sukcesu. Od 1804 roku do końca życia prowadził katalog swoich utworów, którego rękopis znajduje się w Bibliothèque du Conservatoire w Paryżu.
Wśród jego kompozycji znajdują się m.in. intermezzo "Die Nachtwächter" (1804), intermezzo "Die neue Oper oder Der Schauspieldirektor" (1804), opera "Alexander am Indus" (wyst. Petersburg 1804), farsa "Musikalische Malerei" (wyst. Moskwa 1806), melodramat "Arkona" (wyst. Würzburg 1808), tragedia liryczna "Niobé" (wyst. Montbéliard 1809), "Requiem c-moll" poświęcone pamięci Ludwika XVI (1815), ponadto muzyka do sztuk scenicznych, oratoria, kantaty, 48 mszy, 27 ofertoriów, 2 pasje, 11 Te Deum, 73 motety i anthemy, 236 hymnów, 243 pieśni, 2 symfonie, 5 uwertur, koncert fortepianowy, 6 fantazji orkiestrowych, marsze, muzyka kameralna, utwory fortepianowe.

</doc>
<doc id="4833850" url="https://pl.wikipedia.org/wiki?curid=4833850" title="Sigismund von Neukomm">
Sigismund von Neukomm



</doc>
<doc id="4833861" url="https://pl.wikipedia.org/wiki?curid=4833861" title="Jan Rey">
Jan Rey

Jan Rey herbu Oksza z Szumska (zm. w 1468 roku) – kanonik Krakowskiej Kapituły Katedralnej, proboszcz św. Michała na Wawelu, kanonik kolegiaty św. Jerzego przy zamku wawelskim.

</doc>
<doc id="4833882" url="https://pl.wikipedia.org/wiki?curid=4833882" title="Shinta Ozawa">
Shinta Ozawa

 – japoński wspinacz sportowy, specjalizujący się boulderingu, prowadzeniu oraz we wspinaczce łącznej. Mistrz Azji we wspinaczce sportowej w konkurencji boulderingu w 2012.
Kariera sportowa.
Na mistrzostwach Azji w 2012 w chińskim Leye we wspinaczce sportowej zdobył złoty medal w konkurencji boulderingu w finale pokonał Koreańczyków Min Hyun-bina oraz Park Ji-hwana, a w prowadzeniu został sklasyfikowany na czwartym miejsce wspólnie z Akito Matsushimą.
Uczestnik festiwalu wspinaczkowego Rock Master, który corocznie odbywa się na słynnych ścianach wspinaczkowych w Arco, gdzie był zapraszany przez organizatora zawodów. W 2010 na tych zawodach wspinaczkowych zajął dwudzieste piąte miejsce w prowadzeniu.

</doc>
<doc id="4833884" url="https://pl.wikipedia.org/wiki?curid=4833884" title="Grupa nienawiści">
Grupa nienawiści

Grupa nienawiści () – grupa, organizacja lub instytucja podżegająca do nienawiści, przemocy czy wrogości wobec ludzi ze względu na ich narodowość, pochodzenie etniczne, religię, rasę, płeć, orientację seksualną, tożsamość płciową lub innego wyróżnika społecznego. 
Według Federalnego Biura Śledczego Stanów Zjednoczonych (FBI), głównym celem grupy nienawiści „jest promowanie animozji, wrogości i złych zamiarów wobec ludzi ze względu na rasę, religię, niepełnosprawność, orientacji seksualną lub pochodzenia etniczne/narodowe, które różni się od członków organizacji”. 
Według Southern Poverty Law Center (SPLC), w latach 2000–2008 aktywność grup nienawiści odnotowała 50-procentowy wzrost w USA, przy 926 aktywnych grupach.  W 2019 raport organizacji wykazał w sumie 1020 grup nienawiści, najwyższą liczbę od 20 lat i 7% wzrost od 2017 do 2018. Poprzedni najwyższy poziom wynosił 1 018 w 2011, a ostatni niski poziom to 2014, kiedy lista zawierała 784 grupy. Wzrost liczby białych grup nacjonalistycznych ze 100 w 2017, do 148 w 2018 był najbardziej znaczącym wzrostem w raporcie z 2019. 
Przykładowe grupy nienawiści.
Przykładowe podmioty uznane przez SPLC za grupy nienawiści: 

</doc>
<doc id="4833900" url="https://pl.wikipedia.org/wiki?curid=4833900" title="Pomnik Friedricha Wilhelma von Redena">
Pomnik Friedricha Wilhelma von Redena

Pomnik Friedricha Wilhelma von Redena () – pomnik przedstawiający pruskiego męża stanu von Redena, zlokalizowany w Chorzowie, w Polsce. Monument, autorstwa Theodora Erdmanna Kalidego, jest w formie posągu z brązu na cokole. Odsłonięty 29 sierpnia 1853 roku pomnik upamiętnia zasłużonego dla rozwoju górnośląskiego przemysłu. Pierwotnie znajdował się na Górze Redena w Królewskiej Hucie. W 1939 roku został zniszczony, a po renowacji w 1940 roku ponownie go odsłonięto na tejże górze. W 1945 roku uległ ponownemu uszkodzeniu. W 2002 roku monument odsłonięto na chorzowskim Placu Hutników po tym, jak zrekonstruował go August Dyrda.
Historia.
Hrabia Friedrich Wilhelm von Reden zasłużył się zarówno dla rozwoju Królewskiej Huty, jak i całego przemysłu na Górnym Śląsku, zwłaszcza dla rozwoju górnictwa i hutnictwa w tym regionie, miał wpływ na powstanie Huty Królewskiej. Król Prus, Fryderyk Wilhelm IV, przychylny wobec idei budowy pomnika upamiętniającego postać hrabiego, ofiarował 2500 talarów na poczet wykonania modelu pomnika. Początkowo pomnik chciano wznieść przy kopalni Fuchs w Wałbrzychu, z którą hrabia był związany w młodości. Rzeźbę wykonał Theodor Erdmann Kalide, pracował nad nią w latach 1850–1852. Odlew został wykonany z brązu pod nadzorem artysty przez C. Warmutha z Berlina. Całkowity koszt wykonania pomnika wyniósł 14 453 talary, 24 srebrne grosze i 2 fenigi, z czego Kalide otrzymał honorarium w wysokości prawdopodobnie 5000 talarów. Monument został ustawiony w 1852 roku. Planowano odsłonić pomnik w 50. rocznicę uruchomienia pierwszego wielkiego pieca w Hucie Królewskiej, tj. 25 września 1852 roku, jednak z uwagi na epidemię cholery odsłonięcie nastąpiło 29 sierpnia 1853 roku na Górze Redena (obecnie Góra Wyzwolenia). Na uroczystość przybyli: król Fryderyk Wilhelm IV (przyjechał pociągiem do Świętochłowic, a następnie udał się konno na miejsce), pruski minister finansów , nadprezydent Prowincji Śląsk , prezydent rejencji , biskup wrocławski Melchior von Diepenbrock, twórca pomnika Theodor Erdmann Kalide, a także górnicy i krewni Friedricha Wilhelma von Redena. Przemysłowiec i członek komitetu budowy pomnika, Friedrich Grundmann wygłosił przemowę, król odsłonił monument, a także spotkał się ze sztygarem Schatzem, który w 1784 roku na szybie Rudolphine koło Tarnowskich Gór był świadkiem odkrycia tam złoża rudy.
W 1938 roku naprzeciwko pomnika umieszczono (przeniesiony z Knurowa) kościół św. Wawrzyńca pochodzący z 1599 roku. 1 kwietnia 1939 organizacje polskie domagały się usunięcia „pozostałości niemczyzny” z przestrzeni miejskiej, w tym pomnika hrabiego. 18 lipca 1939 roku pomnik został zniszczony; sprawcami mogli być Polacy, bądź była to hitlerowska prowokacja; uszkodzono go postrzałami (w nos i skroń odlewu) oraz strącono statuę z cokołu przy użyciu samochodu ciężarowego, w wyniku czego od korpusu odpadła głowa. Usunięto żeliwną kratę wokół pomnika, a cokół pozbawiony statuy został przekształcony w kwietnik.
Po zajęciu Chorzowa przez Niemców zniszczony posąg znaleziono na terenie, który należał do miejskich służb ogrodniczych. Posąg został odrestaurowany przez hutę gliwicką na polecenie konserwatora zabytków Günthera Grundmanna, nadzór nad renowacją prowadził gliwicki rzeźbiarz Peter Lipp, środki na ten cel wyłożyły m.in. śląskie izby przemysłowo-handlowe. Ponowne umieszczenie pomnika na postumencie odbyło się 26 czerwca 1940 roku, monument uroczyście odsłonięto na Górze Redena 7 lipca 1940 roku, na wydarzenie przybył minister III Rzeszy, Robert Ley oraz nadprezydent prowincji Górny Śląsk Fritz Bracht. Pomnik z uwagi na wartość historyczną uniknął konfiskaty na cele wojenne, został jednak ponownie zniszczony w 1945 roku, gdy do miasta wkroczyła Armia Radziecka. Jego powojenne losy nie są znane, statua prawdopodobnie została przetopiona, zachowała się jednak oryginalna głowa z pomnika, znaleziono ją w piwnicy jednej z kamienic w Chorzowie, od 2021 roku jest eksponowana na wystawie w Muzeum Hutnictwa w Chorzowie. Miniaturka pomnika znajduje się w zbiorach Muzeum w Chorzowie.
Odbudowa pomnika została zaproponowana przez Stowarzyszenie Miłośników Chorzowa, inicjatorem przedsięwzięcia był Roman Liczba. Decyzją chorzowskiej Rady Miejskiej pomnik został zrekonstruowany na wzór oryginału przez ucznia Xawerego Dunikowskiego Augusta Dyrdę, a odlany z brązu przez poznańskie Studio Szymanowo i ustawiony na Placu Hutników w pobliżu Rynku, odsłonięto go 6 września 2002 roku, pomimo negatywnej opinii Instytutu Pamięci Narodowej oraz protestu Konfederacji Polski Niepodległej oraz innych środowisk partyjnych i kombatanckich. Przy odsłonięciu monumentu był obecny m.in. ówczesny prezydent Chorzowa Marek Kopel. Nowe miejsce na pomnik wybrano z uwagi na możliwość jego dewastacji w przypadku postawienia go w pierwotnej lokalizacji, gdyż w jej pobliżu działała młodzieżowa dyskoteka. Adam Słomka domagał się usunięcia pomnika w 2017 roku, napisał w tej kwestii pismo do wicepremiera Piotra Glińskiego, w którym stwierdził, że "żadna cześć von Redenowi w Polsce nie jest należna". W latach 2018–2020 przeprowadzono rewitalizację Placu Hutników, w tym terenu wokół monumentu, obok którego postawiono tężnię solankową.
Opis.
Pierwotna wersja posągu autorstwa Theodora Ermanna Kalidego przedstawiała postać hrabiego Friedricha Wilhelma von Redena w mundurze górniczym, który lewą ręką wspiera się na rozwiniętej mapie, prawą opiera na górniczym oskardzie, a pod prawą stopą leży bryłka rudy. Posąg był wysoki na 10 stóp (tj. około 3,1 m) a jego waga wynosiła około 750 kg. Był ustawiony na cokole z jasnoszarego marmuru o wysokości 12 stóp.
Oryginalna inskrypcja na przodzie cokołu brzmiała: "FRIEDRICH WILHELM GRAF VON REDEN / GEB. DEN 23. MÄRZ 1752, GEST. DEN 3. JULI 1815" (), na tylnej ścianie cokołu znalazła się inskrypcja: "DEM BEGRÜNDER DES SCHLESISCHEN BERGBAUES DIE DANKBAREN GRUBEN- UND HÜTTEN-GEWERKE UND KNAPPSCHAFTEN SCHLESIENS. 1852" ().
Nowy cokół o wysokości 3 m wykuto z wapienia muszlowego. Znalazły się na nim inskrypcje, z przodu: "Friedrich / Wilhelm / Graf von Reden / * 23. März 1752/ + 3. Juli 1815", z tyłu: "1852 / SETZTEN DIESES / DENKMAL / DEM BEGRÜNDER / DES SCHLESISCHEN BERGBAUES / DIE DANKBAREN / GRUBEN- UND HÜTTEN-GEWERKE / UND KNAPPSCHAFTEN SCHLESIENS. / 1939 / STÜRZTEN ES / POLEN IM BLINDEN HAß. / 1940 / RICHTETE ES / NACH DEM SIEGE / GROßDEUTSCHLANDS / DAS WERKTÄTIGE SCHLESIEN / WIEDER AUF." ().
Zrekonstruowany w 2002 roku pomnik z brązu został ustawiony na marmurowym cokole. Znalazły się na nim cztery inskrypcje:
Cokół otoczono ozdobnym żeliwnym łańcuchem.

</doc>
<doc id="4833903" url="https://pl.wikipedia.org/wiki?curid=4833903" title="Nemanja Miletić">
Nemanja Miletić

Nemanja Miletić (, ur. 21 lipca 1991 w Loznicy) – serbski piłkarz występujący na pozycji obrońcy, reprezentant Serbii w latach 2016–2017.
Kariera klubowa.
Grę w piłkę nożną rozpoczął w akademii FK Crvena zvezda z Belgradu. W sezonie 2008/09 został włączony do składu pierwszego zespołu. Na początku sezonu 2009/10 został wypożyczony do trzecioligowego klubu FK Sopot, gdzie zanotował pierwsze występy na poziomie seniorskim. Z nadejściem 2010 roku odszedł z FK Crvena zvezda i kontynuował karierę w III lidze jako zawodnik FK Radnički Stobeks, FK Sopot oraz FK Mačva Šabac. Latem 2013 roku został piłkarzem FK Javor Ivanjica. 11 sierpnia tegoż roku zadebiutował w SuperLidze w wygranym 4:2 spotkaniu przeciwko FK Crvena zvezda. W sezonie 2013/14 spadł z tym klubem z serbskiej ekstraklasy, powracając do niej po jednym roku. W sezonie 2015/16 dotarł z FK Javor do finału Pucharu Serbii, w którym jego zespół uległ 0:2 FK Partizan.
W czerwcu 2016 roku za kwotę 260 tys. euro został kupiony przez FK Partizan, trenowany przez Ivana Tomicia, gdzie podpisał czteroletni kontrakt. W sezonie 2016/17 zdobył krajowy dublet. W lipcu 2017 roku zadebiutował w europejskich pucharach w dwumeczu przeciwko FK Budućnost Podgorica (2:0, 0:0) w eliminacjach Ligi Mistrzów 2017/18. Po odpadnięciu przez FK Partizan z kwalifikacji Ligi Mistrzów wystąpił we wszystkich spotkaniach fazy grupowej Ligi Europy 2017/18. W sezonach 2017/18 i 2018/19 wywalczył Puchar Serbii. Wiosną 2019 roku, po przyjściu trenera Savo Miloševicia, stracił miejsce w składzie i został desygnowany do opuszczenia zespołu. Z powodu kontuzji nie wziął udziału w przygotowaniach do sezonu 2019/20. W sierpniu 2019 roku rozwiązał polubownie swoją umowę, zrzekając się jednocześnie zaległości finansowych, jakie miał wobec niego klub.
Wkrótce po tym Miletić podpisał roczny kontrakt z Koroną Kielce prowadzoną przez Mirosława Smyłę. Początkowo występował w drużynie trzecioligowych rezerw. 15 grudnia 2019 zadebiutował w Ekstraklasie w wygranym 1:0 spotkaniu przeciwko Cracovii. W maju 2020 roku, po zaliczeniu 2 ligowych meczów, odszedł z klubu.
Kariera reprezentacyjna.
29 września 2016 zadebiutował w reprezentacji Serbii w przegranym 0:3 towarzyskim meczu z Katarem w Doha. 29 stycznia 2017 zanotował drugi występ w drużynie narodowej w towarzyskim spotkaniu przeciwko Stanom Zjednoczonym (0:0) w San Diego.

</doc>
<doc id="4833909" url="https://pl.wikipedia.org/wiki?curid=4833909" title="Aan Aviansyah">
Aan Aviansyah

Aan Aviansyah (ur. 1990 w Surabai) – indonezyjski wspinacz sportowy, specjalizował się w boulderingu, prowadzeniu oraz we wspinaczce łącznej. Mistrz Azji we wspinaczce sportowej w konkurencji boulderingu w 2014.
Kariera sportowa.
Na mistrzostwach Azji w 2014 w indonezyjskim Lomboku we wspinaczce sportowej zdobył dwa medale; złoty w konkurencji boulderingu w finale pokonał Chińczyków Ma Zidę oraz Qu Haibina. W prowadzeniu wywalczył srebrny medal w finale przegrał z Koreańczykiem Min Hyun-binem.

</doc>
<doc id="4833910" url="https://pl.wikipedia.org/wiki?curid=4833910" title="Fran Tudor">
Fran Tudor

Fran Tudor (ur. 27 września 1995 w Zagrzebiu) – chorwacki piłkarz występujący na pozycji pomocnika w Rakowie Częstochowa, reprezentant Chorwacji.
Kariera klubowa.
Grę w piłkę nożną rozpoczął w wieku 6 lat w amatorskim klubie NK Mladost Buzin z podzagrzebskiej wsi Buzin. W latach 2005–2007 trenował w akademii Dinamo Zagrzeb, skąd przeniósł się do NK Zagreb, gdzie z napastnika przekwalifikowano go na prawego obrońcę. W 2014 roku występował w zespole Panathinaikos AO U-20. Po fiasku negocjacji z Dinamo Zagrzeb w sprawie wysokości ekwiwalentu za wyszkolenie, w połowie sezonu 2014/15 powrócił do Chorwacji.
W styczniu 2015 roku podpisał amatorski kontrakt z Hajdukiem Split. Przez pierwsze 4 miesiące pobytu w klubie grał w zespole rezerw, gdzie na poziomie 3. HNL zaliczył pierwsze występy na poziomie seniorskim. W kwietniu 2015 roku został przez trenera Stanko Poklepovicia włączony do składu pierwszej drużyny. 18 kwietnia tegoż roku zadebiutował w 1. HNL w przegranym 1:2 spotkaniu z HNK Rijeka, w którym zdobył gola. Po zatrudnieniu trenera Damira Buricia został przesunięty na pozycję prawoskrzydłowego. W lipcu 2015 roku zadebiutował w europejskich pucharach w dwumeczu przeciwko JK Sillamäe Kalev (1:1, 6:2) w eliminacjach Ligi Europy 2015/16. 28 września 2015 podpisał z Hajdukiem profesjonalną umowę na okres 4 lat. W sezonie 2017/18 dotarł do finału Pucharu Chorwacji, w którym jego zespół uległ 0:1 Dinamo Zagrzeb. Po sezonie 2018/19 nie przedłużył wygasającego kontraktu i przez pół roku poszukiwał nowego klubu.
1 stycznia 2020 został zawodnikiem Rakowa Częstochowa, z którym podpisał dwuipółletnią umowę. 8 lutego tegoż roku zaliczył debiut w Ekstraklasie w przegranym 0:3 spotkaniu przeciwko Lechowi Poznań.
Kariera reprezentacyjna.
W 2013 roku rozegrał 2 mecze w reprezentacji Chorwacji U-19. W latach 2015–2016 występował w kadrze U-21, gdzie zaliczył 7 spotkań.
11 stycznia 2017 zadebiutował w seniorskiej reprezentacji Chorwacji w zremisowanym 1:1 towarzyskim meczu z Chile w Nanningu. 27 maja 2017 zdobył pierwszą bramkę w drużynie narodowej w towarzyskim spotkaniu przeciwko Meksykowi (2:1) w Los Angeles.
Życie prywatne.
Jest dalekim kuzynem Igora Tudora. Ze względu na pochodzenie rodziny ze strony ojca jest kibicem Hajduka Split.

</doc>
<doc id="4833916" url="https://pl.wikipedia.org/wiki?curid=4833916" title="Twierdzenie Łosia">
Twierdzenie Łosia



</doc>
<doc id="4833917" url="https://pl.wikipedia.org/wiki?curid=4833917" title="Pomnik Wydarzeń Zielonogórskich">
Pomnik Wydarzeń Zielonogórskich

Pomnik Wydarzeń Zielonogórskich 1960 – monument znajdujący się na placu Powstańców Wielkopolskich, częściowo na ścianie Filharmonii Zielonogórskiej. Zaprojektowany został w 2010 roku przez gdańskiego artystę Roberta Kaję.
Historia.
Idea budowy pomnika powstała w związku z obchodami 50. rocznicy Wydarzeń Zielonogórskich z 30 maja 1960 r. Inicjatorem budowy był prof. Konrad Stawiarski.
Opis.
Monument jest nowoczesny w formie, częściowo włączony w bryłę Filharmonii Zielonogórskiej (dawnego Domu Katolickiego będącego osią wydarzeń). Autor zestawił surową kamienną bryłę, sugerującą więzienne drzwi, z opisem wypadków, „rzuconym” bezpośrednio na ścianę budynku, na którym widnieje napis:

</doc>
<doc id="4833920" url="https://pl.wikipedia.org/wiki?curid=4833920" title="Limitless">
Limitless

Limitless – drugi minialbum NCT 127 – założonej w Seulu podgrupy południowokoreańskiego boysbandu NCT. Ukazał się cyfrowo 6 stycznia 2017 roku (fizycznie 10 stycznia), był dystrybuowany przez KT Music w Korei Południowej. Płytę promował singel „Limitless” (oryg. 無限的我 (무한적아)). W powstaniu albumu uczestniczyło dziewięciu członków, po dojściu do zespołu Doyounga i Johnny’ego pod koniec 2016 roku.

</doc>
<doc id="4833921" url="https://pl.wikipedia.org/wiki?curid=4833921" title="Leszek Berezowski">
Leszek Berezowski

Leszek Adam Berezowski – polski językoznawca, prof. dr hab. nauk humanistycznych, profesor zwyczajny w Instytucie Filologii Angielskiej Wydziału Filologicznego Uniwersytetu Wrocławskiego i profesor nadzwyczajny w Zakładzie Neofilologii Wydziału Nauk Społecznych i Humanistycznych Państwowej Wyższej Szkole Zawodowej im. Witelona w Legnicy.
Życiorys.
13 grudnia 1994 obronił pracę doktorską "Dialect in Translation", a 15 stycznia 2002 habilitował się na podstawie pracy zatytułowanej "Articles and Proper Names (Przedimki a nazwy własne)". 23 grudnia 2010 nadano mu tytuł profesora nauk humanistycznych. Pracował w Instytucie Filologii Angielskiej na Wydziale Filologicznym Uniwersytetu Opolskiego.
Pracował na stanowisku profesora na Wydziale Nauk Humanistycznych i Społecznych Karkonoskiej Państwowej Szkole Wyższej w Jeleniej Górze. Objął stanowisko profesora zwyczajnego w Instytucie Filologii Angielskiej na Wydziale Filologicznym Uniwersytetu Wrocławskiego, oraz profesora nadzwyczajnego w Zakładzie Neofilologii na Wydziale Nauk Społecznych i Humanistycznych Państwowej Wyższej Szkole Zawodowej im. Witelona w Legnicy. Jest prodziekanem Wydziału Filologicznego Uniwersytetu Wrocławskiego.
Był dyrektorem Instytutu Filologii Angielskiej Wydziału Filologicznego Uniwersytetu Wrocławskiego.

</doc>
<doc id="4833929" url="https://pl.wikipedia.org/wiki?curid=4833929" title="Rozwinięcie laplace'a">
Rozwinięcie laplace'a



</doc>
<doc id="4833935" url="https://pl.wikipedia.org/wiki?curid=4833935" title="MVRT">
MVRT



</doc>
<doc id="4833937" url="https://pl.wikipedia.org/wiki?curid=4833937" title="Lista pokémonów">
Lista pokémonów



</doc>
<doc id="4833939" url="https://pl.wikipedia.org/wiki?curid=4833939" title="Karol Kowalski (inżynier)">
Karol Kowalski (inżynier)

Karol Kowalski – polski naukowiec, dr. hab. inż. nauk technicznych o specjalności budownictwo drogowe. Profesor uczelni na Wydziale Inżynierii Lądowej Politechniki Warszawskiej.
Życiorys.
W 2002 ukończył studia magisterskie na Wydziale Inżynierii Lądowej Politechniki Warszawskiej. 15 grudnia 2007 obronił na tym wydziale rozprawę doktorską pt. "Wpływ składu mieszanki mineralno-asfaltowej na hałas toczenia i właściwości przeciwpoślizgowe nawierzchni podatnych", a 28 września 2016 uzyskał habilitację na podstawie dorobku naukowego i cyklu publikacji tematycznie powiązanych pt. "Zagadnienia materiałowo-technologiczne w zrównoważonym budownictwie drogowym" także na WIL PW. Od 2017 zatrudniony na stanowisku profesora nadzwyczajnego na PW. W latach 2016–2019 zastępca dyrektora Instytutu Dróg i Mostów WIL PW. Zajmuje się zagadnieniami materiałowo–technologicznych w zrównoważonym budownictwie drogowym, a jego prace badawcze dotyczą bezpiecznych, trwałych i cichych nawierzchni drogowych.
W latach 2012–2015 członek Sekcji Inżynierii Komunikacyjnej Komitetu Inżynierii Lądowej i Wodnej PAN. Od 2017 członek Rady Naukowej przy Generalnym Dyrektorze Dróg Krajowych i Autostrad. Ekspert Komisji Europejskiej ds. oceny projektów z zakresu infrastruktury transportowej. Członek pierwszej Rady Uczelni PW w kadencji 2019–2020 i w kadencji 2021–2024. Członek Senatu PW w kadencjach 2012–2016 i 2016–2020.
Jest laureatem wielu stypendiów i nagród instytucji krajowych i zagranicznych, min. stypendium Fulbrighta. 

</doc>
<doc id="4833940" url="https://pl.wikipedia.org/wiki?curid=4833940" title="Bez mężczyzn">
Bez mężczyzn

Bez mężczyzn (ang. "Without Men") – amerykańska komedia z 2011 roku w reżyserii Gabrieli Tagliavini, powstały na podstawie powieści "Tales from the Town of Widows" z 2007 roku autorstwa kolumbijsko-amerykańskiego pisarza Jamesa Cañóna. Wyprodukowany przez wytwórnię Maya Entertainment. Główne role w filmie zagrali Eva Longoria, Christian Slater, Kate del Castillo i Oscar Nuñez.
Fabuła.
Panowie z południowoamerykańskiego miasteczka zostają wcieleni do komunistycznych oddziałów partyzanckich. Miejscowe kobiety pod wodzą Rosalby Viudy de Patiño (Eva Longoria) odnajdują się w nowej rzeczywistości. Wkrótce mężczyźni z Gordonem (Christian Slater) na czele wracają, aby odzyskać należną im pozycję.

</doc>
<doc id="4833941" url="https://pl.wikipedia.org/wiki?curid=4833941" title="Paul Wenneker">
Paul Wenneker

Paul Wenneker (ur. 27 lutego 1890 w Kilonii, zm. 17 października 1979 w Bergstedt) – niemiecki admirał i dyplomata. Attaché morski Niemiec w Japonii w latach 1935–37 i 1940–45.
Wenneker dołączył do Kaiserliche Marine w 1909 roku. W latach 1937–40 dowodził niemieckim krążownikiem ciężkim Deutschland. 
Jako attaché starał się przekonać rząd japoński do używania U-bootów w celu przerwania amerykańskich szlaków handlowych. Po kapitulacji Japonii dostał się do niewoli amerykańskiej, którą opuścił w 1947.

</doc>
<doc id="4833945" url="https://pl.wikipedia.org/wiki?curid=4833945" title="Haji-Hreczynśki">
Haji-Hreczynśki



</doc>
<doc id="4833950" url="https://pl.wikipedia.org/wiki?curid=4833950" title="Tadeusz Łukaszewicz (żołnierz)">
Tadeusz Łukaszewicz (żołnierz)

Tadeusz Łukaszewicz (ur. 13 października 1913 w Warszawie, zm. 11 września 1944 tamże) – kapitan Korpusu Bezpieczeństwa, kawaler Krzyża Srebrnego Orderu Wojennego Virtuti Militari.
Życiorys.
Syn Antoniego (artysty malarza i antykwariusza) i Marii z domu Gieryng. Ukończył warszawską szkołę średnią Ojców Pijarów, po czym uzyskał dyplom magistra ekonomii na uniwersytecie w Grenoble. Przeszedł szkolenie w zambrowskiej Szkole Podchorążych Rezerwy Piechoty i w roku 1938 został mianowany na stopień podporucznika. Uczestnik kampanii wrześniowej w szeregach 71 pułku piechoty. Na stanowisku dowódcy kompanii ckm walczył pod Wizną i Nowogrodem. Ranny podczas przebijania się z okrążenia, został zwolniony z niemieckiej niewoli jako inwalida wojenny.
Od 1942 uczestniczył, w strukturach Korpusu Bezpieczeństwa, w konspiracji wojskowej. W czasie powstania warszawskiego dowodził kompanią szturmową P-20 w 1 batalionie szturmowym KB „Nałęcz”. Walczył na Starówce i w Śródmieściu. Ranny 15 sierpnia w Pałacu Mostowskich. W dniu 10 września 1944 w charakterze łącznika przeprawił się przez Wisłę i dotarł do dowództwa Armii Czerwonej i Ludowego Wojska Polskiego. Poległ następnego dnia na Saskiej Kępie, rozstrzelany przez patrol niemieckiej żandarmerii. W dniu 2 października 1944 został odznaczony pośmiertnie Krzyżem Srebrnym Orderu Wojennego Virtuti Militari przez Komendę Główną Korpusu Bezpieczeństwa. 
Od roku 1940 był żonaty z Heleną Wieczorek (1913–2004), z którą miał syna Tadeusza i córkę Jolantę. Spoczywa na cmentarzu wojskowym na Powązkach (kwatera: A 23, rząd: 2, miejsce: 26) 

</doc>
<doc id="4833951" url="https://pl.wikipedia.org/wiki?curid=4833951" title="Anna Paszkiewicz">
Anna Paszkiewicz

Anna Barbara Paszkiewicz – polska filolog, dr hab. nauk humanistycznych, profesor nadzwyczajny i dyrektor Instytutu Filologii Słowiańskiej Wydziału Filologicznego Uniwersytetu Wrocławskiego.
Życiorys.
12 maja 1987 obroniła pracę doktorską "Poetyka opowieści lat 1910-tych Iwana Bunina", a 16 maja 2000 habilitowała się na podstawie pracy zatytułowanej "Z problematyki ekspresjonizmu w literaturze rosyjskiej. Od Leonida Andriejewa do Wsiewołoda Wiszniewskiego". Jest zatrudniona na stanowisku profesora nadzwyczajnego i dyrektora w Instytucie Filologii Słowiańskiej na Wydziale Filologicznym Uniwersytetu Wrocławskiego.

</doc>
<doc id="4833952" url="https://pl.wikipedia.org/wiki?curid=4833952" title="Michel Mulloy">
Michel Mulloy

Michel Joseph Mulloy (ur. 20 maja 1954 w Mobridge) – amerykański duchowny rzymskokatolicki, administrator diecezjalny Rapid City w latach 2019–2020, mianowany biskupem diecezjalnym Duluth w 2020; zrezygnował z przyjęcia sakry biskupiej.
Życiorys.
Michel Joseph Mulloy urodził się 20 maja 1954 w Mobridge, w stanie Dakota Południowa. Uczęszczał do szkół podstawowych Beadle i Freeman Davis w Mobridge i Mobridge High School oraz O'Gorman High School w Sioux Falls. Studiował na Saint Mary's University w Winonie (Minnesota) oraz w seminarium Saint Paul Seminary (1973–1979) w Saint Paul. Święcenia prezbiteratu przyjął 8 czerwca 1979 w katedrze św. Józefa w Sioux Falls i został kapłanem "fidei donum" dla diecezji Rapid City.
Po święceniach pełnił następujące funkcję: 1979–1981: proboszcz parafii katedralnej Matki Bożej Nieustającej Pomocy w Rapid City; 1981–1983: proboszcz Chrystusa Króla w Sioux Falls; 1983: administrator parafii św. Józefa.
Po inkardynacji do diecezji Rapid City pełnił następujące stanowiska: 1986–1989: proboszcz parafii św. Józefa; 1989–1992: proboszcz św. Franciszka z Asyżu w Sturgis; 1996–2004: proboszcz Najświętszego Sakramentu w Rapid City; 2004–2016: proboszcz katedry Matki Bożej Nieustającej Pomocy; w latach 2016–2017 proboszcz parafii: św. Bernarda w McLaughlin, NMP w Kenel, św. Alojzego w Bullhead oraz św. Bedy w Wakpala.
Był dyrektorem diecezjalnego biura ds. Powołań i Kultu Bożego, członkiem Kolegium Konsultorów, a także wikariuszem ds. Duchowieństwa i Wikariuszem Generalnym. 
Od 1 grudnia 2019 do 9 lipca 2020 był diecezjalnym administratorem Rapid City.
19 czerwca 2020 papież Franciszek prekonizował go biskupem diecezjalnym Duluth. Święcenia biskupie miał przyjąć w katedrze Matki Bożej Różańcowej w Duluth 1 października 2020. Jednakże 7 września 2020 biuletyn biura prasowego Stolicy Apostolskiej zakomunikował, że Mulloy zrezygnował z przyjęcia święceń biskupich, a jego dymisja została przyjęta przez papieża Franciszka.

</doc>
<doc id="4833957" url="https://pl.wikipedia.org/wiki?curid=4833957" title="Uniwersytet w Sewilli">
Uniwersytet w Sewilli

Uniwersytet w Sewilli (hiszp. "Universidad de Sevilla") – jedna z uczelni publicznych w Hiszpanii.
Historia.
W roku 1505 papież Juliusz II wydał pozwolenie do nauki na kierunkach: filozofii, prawa, teologii, medycyny oraz sztuki.
Podział administracyjny uczelni.
Uczelnia posiada liczne kierunki studiów na wielu wydziałach. Studiuje tam ponad 70 000 studentów oraz około 2500 studentów zagranicznych (stan na rok akademicki 2017/18).
Na uczelni można się kształcić na 25 wydziałach, w dziedzinach takich jak:
Uczelnia posiada także bibliotekę bogatą w liczne zbiory. Liczba książek wynosi 777 tysięcy egzemplarzy.

</doc>
<doc id="4833959" url="https://pl.wikipedia.org/wiki?curid=4833959" title="John Persaud">
John Persaud

John Derek Persaud (ur. 28 sierpnia 1956 w Georgetown) – gujański duchowny rzymskokatolicki, sekretarz generalny Konferencji Episkopatu Antyli (AEC) w latach 2014–2018, biskup diecezjalny Mandeville od 2020.
Życiorys.
John Derek Persaud urodził się 28 sierpnia 1956 w Georgetown (Gujana). Uczęszczał do Wyższego Seminarium Duchownego św. Jana Vianneya i Męczenników Ugandy w Trynidadzie (1975–1984). Studiował również w Rzymie (1997–1999), uzyskując licencjat z prawa kanonicznego na Papieskim Uniwersytecie Urbaniana. Święcenia prezbiteratu przyjął 14 lipca 1985.
Po święceniach pełnił następujące funkcję: 1985–1992: wikariusz parafii katedralnej św. Jerzego w Georgetown; 1992–1997: proboszcz parafii Różańca Świętego; 1999–2001: kanclerz kurii diecezjalnej; 2000–2001: proboszcz parafii Wniebowstąpienia Pańskiego; 2001–2012: administrator katedry i wikariusz generalny; 2012–2014: wikariusz sądowy Sądu Metropolitalnego; 2014–2018: sekretarz generalny Konferencji Episkopatu Antyli (AEC); 2019–2020: wikariusz generalny i wikariusz ds. Duchowieństwa, administrator katedry oraz sędzia sądu Wschodnich Antyli.
19 czerwca 2020 papież Franciszek prekonizował go biskupem diecezjalnym Mandeville. 19 września 2020 otrzymał święcenia biskupie i odbył ingres do katedry św. Pawła od Krzyża. Głównym konsekratorem był arcybiskup Fortunatus Nwachukwu – nuncjusz apostolski Trynidadu i Tobago, któremu asystowali Kenneth Richards, arcybiskup metropolita Kingston i Charles Dufour, emerytowany arcybiskup Kingston.

</doc>
<doc id="4833960" url="https://pl.wikipedia.org/wiki?curid=4833960" title="Gwiazdoblok">
Gwiazdoblok

Gwiazdoblok () – rodzaj betonowej konstrukcji zbudowanej na planie czworościanu stosowanej w celu zapobiegania erozji linii brzegowej spowodowanej warunkami pogodowymi. Ma na celu wzmocnienie struktur przybrzeżnych takich jak falochrony i klify.
Gwiazdobloki zostały wynalezione i opatentowane w 1950 przez Pierre'a Danela i Paula Anglèsa d'Auriaca z Laboratorium Hydraulicznego Dauphinois w Grenoble (Francja).

</doc>
<doc id="4833964" url="https://pl.wikipedia.org/wiki?curid=4833964" title="Pad thai">
Pad thai

Pad thai (taj. ผัดไทย) – danie kuchni tajskiej przyrządzane na bazie makaronu i warzyw. Należy do najpopularniejszych dań tajskich serwowanych w restauracjach orientalnych na całym świecie, a receptury jego tworzenia są bardzo różnorodne i zindywidualizowane.
Charakterystyka.
Podstawowymi składnikami do przyrządzenia pad thai są: makaron ryżowy, różne warzywa oraz kiełki, tamaryndowiec, orzeszki, chili i jajko oraz tofu. Makaron podsmaża się kilka minut z surowymi jajami, czasem też z tofu. Dodaje się warzywa, miąższ tamaryndowca, krewetki, czosnek, sos rybny i cukier palmowy. Potrawa serwowana jest najczęściej z ćwiartkami cytryny lub siekanymi orzeszkami ziemnymi. Opcjonalne dodatki to m.in. kiełki fasoli, marynowana rzodkiew, czy rzepa, kwiaty bananowca, mięso z kraba lub ośmiornicy, kurczak, papryka i kolendra. Oryginalna, tajska odmiana zawiera najczęściej krewetki lub wieprzowinę (wersja dla cudzoziemców nazywana bywa "pad thai ferenghi", a w restauracjach poza krajem zawiera niedodawane w Tajlandii dodatki, np.: imbir, trawę cytrynową, kapustę, bazylię, olej sezamowy i marchew). Poszczególne regiony Tajlandii różnią się paletą dodatków, czy sposobami przygotowania i tak np.: 
Niektóre dodatki można podawać jako przystawki, osobno, poza talerzem głównym. Popularność dania w różnych krajach świata spowodowana jest jego właściwościom sycącym oraz atrakcyjnością, związaną głównie ze śmiałą kompozycją smakową, której elementem jest bogata nuta umami, jak również przyjemną różnorodnością teksturalną. Możliwość szerokiego dobierania opcjonalnych składników powoduje, że danie to może być dostosowywane do różnych ograniczeń dietetycznych.
Historia.
Do lat 30. XX wieku danie nie było szerzej znane w Syjamie. Podstawowym daniem spożywanym przez Tajów był ryż, pasta curry, jak również warzywa oraz dania gotowane przez chińskich imigrantów. W 1932, po zamachu stanu dokonanym przez Plaeka Pibulsongkrama ogłoszono kampanię tworzenia nowej tożsamości kulturowej kraju, zwanego już wówczas Tajlandią, a nie Syjamem. Według niektórych znawców tajskiej sztuki kulinarnej, Pibulsongkram ogłosił konkurs na nowe danie narodowe, jednak istnieją przesłanki, mówiące, że istniało ono już wcześniej. Nie wiadomo jednak kto mógł być jego ewentualnym twórcą. Pewne jest natomiast jego chińskie pochodzenie (w jednym z chińskich dialektów podobne sformułowanie oznacza "smażony makaron ryżowy po tajsku"). Jeśli chodzi o składniki, to pochodzenia chińskiego jest użyty w daniu makaron ryżowy, natomiast dodatki, zwłaszcza tamaryndowiec i chili są typowo tajskie. Pibulsongkram, oprócz osiągnięcia celu narodowego, wierzył, że popularyzacja pad thai przyczyni się do podniesienia higieny, ponieważ wcześniej Tajowie jedli głównie ryż, a pad thai wymagało używania czystych patelni (woków) i wysokiej temperatury. Inne teorie głoszą, że Pibulsongkram już w czasie wojny planował stworzenie taniego, masowo przyrządzanego dania, które ograniczyłoby spożywanie ryżu (w postaci makaronu je się go mniej), będąc remedium na głód wywoływany zanieczyszczeniem plantacji ryżowych. Oprócz tego makaron ryżowy można wytwarzać z połamanych i gorszej jakości ziaren ryżu. Możliwe też, że danie znane było nawet w latach 30. XX wieku.
Zdrowotność.
Pad thai jest zrównoważonym posiłkiem dostarczającym od 360 do 450 kcal, w zależności od kompozycji. Krótkie, intensywne smażenie w woku pomaga zachować znaczną część witamin i przeciwutleniaczy pochodzących z użytych warzyw.

</doc>
<doc id="4833966" url="https://pl.wikipedia.org/wiki?curid=4833966" title="Barbara Matias">
Barbara Matias

Barbara Matias, po mężu Rychłowicz (ur. 26 sierpnia 1943 w Krakowie, zm. 6 kwietnia 2000 tamże) – polska koszykarka, multimedalistka mistrzostw Polski.
Osiągnięcia.
Pochowana na cmentarzu wojskowym przy ul. Prandoty w Krakowie (kw. LXXXVII-9-13). 

</doc>
<doc id="4833968" url="https://pl.wikipedia.org/wiki?curid=4833968" title="Barbara Rychłowicz">
Barbara Rychłowicz



</doc>
<doc id="4833974" url="https://pl.wikipedia.org/wiki?curid=4833974" title="Takaaki Tsuiki">
Takaaki Tsuiki

 – japoński wspinacz sportowy, specjalizujący się boulderingu, prowadzeniu oraz we wspinaczce łącznej. Mistrz Azji we wspinaczce sportowej w konkurencji prowadzenie w 2002.
Kariera sportowa.
Na mistrzostwach Azji w 2002 w japońskiej Toyamie we wspinaczce sportowej zdobył zloty medal we wspinaczce sportowej w konkurencji prowadzenie, w finale wygrał ze Koreańczykami Kim Dong-sikiem oraz z Cho Kyu-bogiem.

</doc>
<doc id="4833982" url="https://pl.wikipedia.org/wiki?curid=4833982" title="Powiat Goldberg-Haynau">
Powiat Goldberg-Haynau

Powiat Goldberg-Haynau (niem. "Kreis Goldberg-Haynau", pol. powiat złotoryjsko-chojnowski) – niemiecki powiat istniejący w okresie od 1818 do 1932 r. na terenie prowincji śląskiej.
Powiat Goldberg-Haynau powstał w 1817 r. po zmianie nazwy powiatu Goldberg na Goldberg-Haynau w związku z przeniesieniem jego siedziby ze Złotoryi do Chojnowa i należał do pruskiej Prowincji Śląsk, do rejencji legnickiej. W 1932 r. został zlikwidowany poprzez połączenie z powiatem Schönau w powiat Goldberg.
W 1910 r. powiat obejmował 178 gmin o powierzchni 609,40 km² zamieszkanych przez 51.843 osób.

</doc>
<doc id="4833983" url="https://pl.wikipedia.org/wiki?curid=4833983" title="Annapia Gandolfi">
Annapia Gandolfi

Annapia Gandolfi (ur. 29 czerwca 1964) – włoska florecistka. Srebrna medalistka olimpijska z Seulu.
Zawody w 1988 były jej jedynymi igrzyskami olimpijskimi. Na mistrzostwach świata zdobyła srebro w drużynie w 1986 i brąz w 1987.

</doc>
<doc id="4833988" url="https://pl.wikipedia.org/wiki?curid=4833988" title="Dziecko Matki Bożej">
Dziecko Matki Bożej

„Dziecko Matki Bożej” (niem. "Marienkind") – niemiecka baśń zamieszczona przez braci Grimm w zbiorze "Baśnie braci Grimm" w 1812 r. (KHM 3). W klasyfikacji Aarne-Thompsona ma numer 710.
Bracia Grimm zauważyli podobieństwo utworu do włoskiej baśni "La facce de crapa" i norweskiej "Maria Panna matką chrzestną". Zauważyli również jego związek z zakazanymi drzwiami i charakterystyczną plamą z baśni "Ptak-straszydło". Inne baśnie, które wykorzystują te elementy to "Sinobrody" i "In the Black Woman's Castle".
Geneza.
Opowieść została opublikowana przez braci Grimm w pierwszym wydaniu zbioru "Kinder- und Hausmärchen" w 1812 roku i uległa jedynie niewielkim zmianom w kolejnych wydaniach. Ich źródłem był Gretchen Wild (1787–1819).
Treść.
Biedny drwal i jego żona mieli trzyletnią córkę, której nie mogli wyżywić. Dziewica Maryja ukazała się drwalowi i obiecała, że zaopiekuje się dzieckiem, więc oddali jej je. Dziewczynka dorastała szczęśliwie w Niebie. Pewnego dnia Dziewica musiała udać się w podróż i wręczyła dziewczynie klucze, mówiąc, że może otworzyć dwanaście drzwi, ale nie trzynaste. Dziewczyna otworzyła pierwszych dwanaście i znalazła za nimi Apostołów. Potem otworzyła trzynaste drzwi. Za nimi była Trójca Święta, a palec dziewczyny pokrył się złotem. Próbowała to ukryć, kłamiąc trzy razy, a Dziewica Maryja odkrywszy prawdę powiedziała, że dziewczyna nie może dłużej pozostać w niebie z powodu swojego nieposłuszeństwa i kłamstwa.
Dziewczyna zasnęła i obudziła się w lesie. Opłakując swoje nieszczęście, żyła w wydrążonym drzewie, jadła dzikie rośliny i rozdarła całe swoje ubranie, dopóki nie była naga. Pewnego dnia król, spotkawszy dziewczynę podczas polowania, uznał ją za piękną, ale niezdolną do mówienia. Zabrał ją do domu i poślubił.
Rok później urodziła syna. Maryja ukazała się i zażądała, aby przyznała się do otwarcia drzwi. Dziewczyna ponownie skłamała, wobec czego Dziewica zabrała jej syna, a ludzie szeptali, że królowa zabiła i zjadła dziecko. W następnym roku urodziła syna i wszystko stało się tak, jak wcześniej. W trzecim roku dziewczyna urodziła córkę, a Maryja zabrała ją do nieba i pokazała jej synów, ale dziewczyna wciąż nie przyznawała się. Tym razem król nie mógł powstrzymać swoich radnych, a królowa została skazana na śmierć. Kiedy została przyniesiona na stos, ustąpiła i żałowała, że nie może się przyznać przed śmiercią. Dziewica Maryja przywróciła jej dzieci oraz mowę i dała jej szczęście do końca życia.

</doc>
<doc id="4833994" url="https://pl.wikipedia.org/wiki?curid=4833994" title="Zwycięstwo (powieść)">
Zwycięstwo (powieść)

Zwycięstwo () – powieść Josepha Conrada opublikowana w 1915. Jeden z niewielu utworów, który przyniósł Conradowi sukces finansowy.
Pierwsze polskie tłumaczenie wydało w 1927 Wydawnictwo Zakładu Narodowego im. Ossolińskich, przekładu dokonała Aniela Zagórska.
Historia wydania.
W 1912 Conrad zaczął pisać nowelę, która miała nosić tytuł "Dolary". Ostatecznie z tego tekstu powstały nowela "Dla dolarów" oraz powieść "Zwycięstwo".
Sam Conrad napisał we wstępie o tytule powieści: „Teraz, gdy zbliża się chwila wydania książki, przyszło mi na myśl, czy nie należałoby zmienić tytułu. Słowo: zwycięstwo, wspaniały i tragiczny cel szlachetnych dążeń, wydało mi się zanadto wielkim i wzniosłym na nazwę zwykłej powieści. Mógł mnie ktoś także posądzić, że ze względów czysto handlowych usiłuję wmówić w publiczność, iż treść książki ma jakiś związek z wojną.”
Fabuła.
Samotny Szwed, Axel Heyst spędza większość czasu na odosobnieniu na tropikalnej wyspie. Kiedyś pracował dla firmy Tropical Belt Coal Company, ale gdy zmarł właściciel, Morrison, firma przeszła w stan likwidacji. Heyst wegetuje, na co dzień widując się z kilkoma tubylcami. W hotelu Schomberga spotyka Lenę, wędrowną muzyczkę i zabiera ją na swoją wyspę. W tym samym czasie do hotelu przybywa para hazardzistów i oszustów, Mr. Jones i Martin Ricardo. Usłyszawszy, że Heyst ma pieniądze, udają się na jego wyspę, udając rozbitków. Dochodzi do starcia, Heyst stawia czoła przestępcom, ale Lena zostaje zabita. Interweniujący kapitan Davidson, przybywa za późno.
Recepcja.
Andrzej Busza twierdzi, że zakończenie powieści jest „uderzająco podobne do ostatnich zdań "Dziejów grzechu" Stefana Żeromskiego”, którą powieść Conrad znał. Zdzisław Najder sugeruje, że być może pisarz nie robił tego świadomie, nie zdając sobie sprawy z zapożyczenia, tworząc w stanie, niezwyczajnej u niego, lekkości pisania. 
Maria Dąbrowska w "Szkicach o Conradzie" napisała o powieści:„Wszystkie namiętności i uczucia, w których grę zostają wciągnięci bohaterowie "Zwycięstwa" – oszczerstwo, żądza, chciwość, nienawiść; a z drugiej strony bezinteresowność, rycerskość, miłość i bohaterstwo – rozwijają się, płoną i umierają w sposób wiarygodny, pełny rewelacyjnych momentów, które jak błyskawica oświetlają nam tajemnice ludzkiego serca. Mistrzostwo z jakim temat został tutaj podjęty, przeprowadzony i wyczerpany, jest wprost nieporównane”.
Ekranizacje.
Powieść była wielokrotnie ekranizowana:

</doc>
<doc id="4833996" url="https://pl.wikipedia.org/wiki?curid=4833996" title="Mário José dos Reis Emiliano">
Mário José dos Reis Emiliano



</doc>
<doc id="4833998" url="https://pl.wikipedia.org/wiki?curid=4833998" title="Pomnik Dobosza w Zielonej Górze">
Pomnik Dobosza w Zielonej Górze



</doc>
<doc id="4833999" url="https://pl.wikipedia.org/wiki?curid=4833999" title="Stanisława Guzik">
Stanisława Guzik

Stanisława Guzik – polska koszykarka, multimedalistka mistrzostw Polski.

</doc>
<doc id="4834000" url="https://pl.wikipedia.org/wiki?curid=4834000" title="Wojciech Migacz (fotograf)">
Wojciech Migacz (fotograf)

Wojciech Migacz (ur. 7 września 1874 w Gostwicy, zm. 24 grudnia 1944) – fotograf wiejski, rzemieślnik, działacz społeczny.
Twórczość.
W latach 1890–1895 uczęszczał do Cesarsko-Królewskiej Zawodowej Szkoły Przemysłu Drzewnego w Zakopanem. Odbył służbę wojskową w 20. Galicyjskim Pułku Piechoty. Był rolnikiem, rzemieślnikiem, społecznikiem i fotografem, który wykonywał zdjęcia własnoręcznie zrobionym aparatem mieszkowym. Jego fotografie dokumentują kulturę sądeckiej wsi. Uwieczniają zwyczaje doroczne, ważne wydarzenia życia społecznego (wesela, pogrzeby, uroczystości). 
Fotografie jego autorstwa znajdują się w zbiorach Muzeum Okręgowego w Nowym Sączu (787 fotografii i 1429 negatywów) oraz w Państwowym Muzeum Etnograficznym w Warszawie (372 negatywy szklane oraz 57 fotografii).
W 1985 roku, w Państwowym Muzeum Etnograficznym w Warszawie prezentowano jego fotografie na wystawie „Fotograf wiejski i jego świat. Wojciech Migacz 1874–1944”.

</doc>
<doc id="4834001" url="https://pl.wikipedia.org/wiki?curid=4834001" title="R. Crossing Club de Schaerbeek">
R. Crossing Club de Schaerbeek



</doc>
<doc id="4834002" url="https://pl.wikipedia.org/wiki?curid=4834002" title="Joan Coromines">
Joan Coromines

Joan Coromines ([ʒuˈaŋ kuɾuˈminəs] ur. 1905 w Barcelonie, zm. 1997) – hiszpański filolog, romanista. Położył zasługi na polu etymologii.
Zapoczątkował trzy fundamentalne projekty: słownik etymologiczny języka katalońskiego, wydawnictwo "Onomasticon Cataloniae" oraz katalońską gramatykę historyczną.

</doc>
<doc id="4834004" url="https://pl.wikipedia.org/wiki?curid=4834004" title="Marinho">
Marinho



</doc>
<doc id="4834008" url="https://pl.wikipedia.org/wiki?curid=4834008" title="Jan Brodnicki">
Jan Brodnicki

Jan z Błociszewa, Brodnicy, Grabianowa Brodnicki herbu Ostoja (zm. po 1470 r.) – rycerz, dziedzic Grabianowa w Wielkopolsce, pisał się z Brodnicy.
Życiorys.
Jan Brodnicki urodził się zapewne w jednej z wsi należących do rodziny (były to m.in. Brodnica i Błociszewo). Brodnicki był synem Mikołaja z Błociszewa Błociszewskiego, kasztelana santockiego i sędziego poznańskiego. Jego matką była Katarzyna. Miał siostrę Jadwigę i braci: Macieja, Andrzeja i Mikołaja. Ożeniony był z Częstochną, której zapisał w roku 1425 dożywocie na czwartej części Grabianowa. W roku 1437 sprzedał folwark w Grabionowie za 160 grzywien Pietraszowi z Piotrowa. Posiadał też prawdopodobnie jakieś części Brodnicy, gdyż w latach 1469–1470 występował jako "niegdy Brodnicki", stryj rodzony córek Andrzeja Brodnickiego.

</doc>
<doc id="4834009" url="https://pl.wikipedia.org/wiki?curid=4834009" title="Ostatnie pytanie">
Ostatnie pytanie

Ostatnie Pytanie (tytuł oryg. "The Last Question") – opowiadanie autorstwa Isaaca Asimova. Pierwszy raz ukazało się w czasopiśmie Science Fiction Quarterly, później wielokrotnie było umieszczane w zbiorach opowiadań. Polskie wydanie ukazało się w 5. tomie Kroków w nieznane. Jest jednym z serii opowiadań w których występuje samodoskonalący się superkomputer Multivac. Było to ulubione opowiadanie Asimova.
Fabuła.
"Ostatnie Pytanie" opowiada historie ludzi w kolejnych fazach rozwoju cywilizacji, zadających coraz bardziej zaawansowanym komputerom pytanie jak spowodować żeby entropia malała.
Bohaterami pierwszej historii są Alexander Adell i Bertram Lupo odpowiedzialni za obsługę superkomputera – Multivaca. Akcja dzieje się tydzień po przełączeniu się Ziemi z energii ze źródeł nieodnawialnych na energię czerpaną bezpośrednio ze Słońca. Mężczyźni kłócą się o to co znaczy energia, która starczy ludzkości na zawsze. Bertram twierdzi że nie ma czegoś takiego jak nieskończona energia ponieważ entropia zawsze rośnie, natomiast drugi sugeruje że w przyszłości dzięki coraz lepszym komputerom uda się pokonać ten problem. Zakładają się o 5 dolarów i pytają Multivaca czy to możliwe. Ten informuje ich że ma zbyt mało danych, aby udzielić odpowiedzi.
Kolejna historia dzieje się na statku kosmicznym, którym podróżuje rodzina, Jerrodd i Jerrodine oraz ich dwie córki, aby przenieść się na nowo skolonizowaną planetę X23. Wynaleziono podróże w hiperprzestrzeni. Multivac został zastąpiony najpierw przez Planetarne AC zajmujące setki kilometrów kwadratowych, a później przez potężniejszy i znacznie mniejszy MICROVAC znajdujący się w statkach kosmicznych. Jerrodine głośno zastanawia się czy ludzie już zawsze będą musieli kolonizować coraz to nowsze planety,a by uciec przed przeludnieniem na starych, na co Jerrodd odpowiada że kiedyś wszystkie gwiazdy zgasną, a ludzkość wymrze ponieważ entropia musi rosnąć. Córki wpadają w panikę, ich ojciec, aby je uspokoić, pyta MICROVACa czy da się odwrócić entropię. Komputer daje taką samą odpowiedź jak jego poprzednik, Jerrodd jednak ukrywa to przed rodziną mówiąc że MICROVAC nie dopuści do śmierci cieplnej wszechświata.
Akcja trzeciej opowieści toczy się 20 tysięcy lat po pierwszej, a jej bohaterami są VJ-23X i MO-17J. Ludzie są nieśmiertelni i za około pięć lat zapełnią całą galaktykę. Cały ten rozwój osiągany jest dzięki pracy kolejnego superkomputera – Galaktycznego AC. Bohaterowie rozmawiając o konieczności kolonizacji innych galaktyk, przechodzą na temat wykładniczo rosnącego zapotrzebowania na energię. Dochodzą do wniosku że cokolwiek by nie robili, mogą tylko opóźniać wyczerpanie całej energii, chyba że odwróciliby entropię. Pytają się Galaktycznego AC czy to możliwe, jednak nadal jest zbyt mało danych aby mógł udzielić odpowiedzi.
Na etapie rozwoju cywilizacji w czwartej historii ludzie w większości są umysłami latającymi po przestrzeni, nie korzystają ze swoich ciał i komunikują się telepatycznie. Galaktyczny AC stał się Metagalaktycznym AC, a większość jego konstrukcji znajduje się w hiperprzestrzeni. Bohaterowie tej opowieści, Zee Pierwszy i Dee Sub Wun, rozmawiają o miejscu gdzie zaczęła się ludzkość. Kiedy od Metagalaktycznego AC dowiadują się, że Słońce umarło i zamieniło się w białego karła, zastanawiają się czy da się powstrzymać umieranie gwiazd. To pytanie zadają komputerowi, ale on nie ma wystarczających danych aby dać jednoznaczną odpowiedź.
Na tym etapie istnieje jeden Człowiek, który jest połączeniem umysłów wszystkich ludzi. Metagalaktycznego AC zastąpił Kosmiczny AC który jest obecny wszędzie. Prawie wszystkie gwiazdy zamieniły się już w białe karły. Człowiek zastanawia się czy da się to jeszcze odwrócić. Konsultuje się z AC, ale on nadal nie ma wystarczających danych do udzielenia odpowiedzi. Kolejne pojedyncze ciała i umysły łączyły się z komputerem aż został tylko jeden człowiek który jeszcze raz zadał pytanie AC, jednak wciąż nie ma dość danych aby udzielić odpowiedzi. Kiedy już ostatni człowiek połączył się z Kosmicznym AC miał już wystarczające dane, aby rozwiązać problem odwrócenia entropii. Rozwiązawszy problem powiedział "Niech stanie się światło" i stworzył wszechświat.

</doc>
<doc id="4834011" url="https://pl.wikipedia.org/wiki?curid=4834011" title="Powiat Bolkenhain">
Powiat Bolkenhain

Powiat Bolkenhain (niem. "Kreis Bolkenhain", pol. powiat bolkowski) – niemiecki powiat istniejący w okresie od 1741 do 1932 r. na terenie prowincji śląskiej.
Powiat Bolkenhain należał początkowo do rejencji wrocławskiej pruskiej Prowincji Śląsk, jednak w 1816 r. został przeniesiony do rejencji dzierżoniowskiej, a po likwidacji tej rejencji już w 1820 r. wrócił w skład rejencji wrocławskiej. W 1932 r. został zlikwidowany poprzez włączenie do powiatu Landeshut.
W 1910 r. powiat obejmował 91 gmin o powierzchni 359,18 km² zamieszkanych przez 29.991 osób.

</doc>
<doc id="4834012" url="https://pl.wikipedia.org/wiki?curid=4834012" title="Treehouse">
Treehouse

Treehouse – debiutancki album studyjny amerykańskiego house'owego duetu muzycznego Sofi Tukker. Wydany został 13 kwietnia 2018 roku, dzięki wytwórni Ultra Records. Premierę albumu poprzedziło wydanie takich singli jak m.in. „Johny”, „Best Friend”, „Baby I'm a Queen” czy „Batshit”.
Lista utworów.
Notatki
Twórcy.
Opracowano na podstawie materiału źródłowego oraz książeczki dołączonej do fizycznej kopii płyty.

</doc>
<doc id="4834016" url="https://pl.wikipedia.org/wiki?curid=4834016" title="Francisco A. Marcos-Marín">
Francisco A. Marcos-Marín

Francisco A. Marcos-Marín (ur. 1946 w Madrycie) – hiszpańsko-amerykański językoznawca, profesor językoznawstwa ogólnego i przekładu. Specjalizuje się w lingwistyce komputerowej.
W 2004 r. objął stanowisko profesora na Uniwersytecie Teksańskim w San Antonio. Od 2018 r. pozostaje związany z uczelnią jako profesor emeritus.

</doc>
<doc id="4834020" url="https://pl.wikipedia.org/wiki?curid=4834020" title="Powiat Jauer">
Powiat Jauer

Powiat Jauer (niem. "Kreis Jauer", pol. powiat jaworski) – niemiecki powiat istniejący w okresie od 1741 do 1932 i od 1933 do 1945 r. na terenie prowincji śląskiej.
Powiat Jauer należał początkowo do rejencji wrocławskiej pruskiej Prowincji Śląsk, jednak w 1816 r. został przeniesiony do rejencji dzierżoniowskiej, a po likwidacji tej rejencji już w 1820 r. przeszedł w skład rejencji legnickiej. W 1932 r. został zlikwidowany poprzez włączenie do powiatu Liegnitz, ale już rok później wydzielono go ponownie z części terenów powiatów Liegnitz i Landeshut. Od 1945 r. terytorium powiatu znajduje się pod administracją polską.
W 1910 r. powiat obejmował 78 gmin o powierzchni 328,82 km² zamieszkanych przez 36.143 osób.

</doc>
<doc id="4834021" url="https://pl.wikipedia.org/wiki?curid=4834021" title="Mario Fiorillo">
Mario Fiorillo

Mario Fiorillo (ur. 16 grudnia 1962) – włoski piłkarz wodny. Złoty medalista olimpijski z Barcelony.
Brał udział w trzech igrzyskach olimpijskich z rzędu (IO 84, IO 88, IO 92), złoto zdobywając w czasie swego ostatniego startu. Był złotym medalistą mistrzostw świata w 1994, srebrnym w 1986, był również medalistą mistrzostw Europy.

</doc>
<doc id="4834022" url="https://pl.wikipedia.org/wiki?curid=4834022" title="Lee Jae-yong">
Lee Jae-yong

Lee Jae-yong (ur. 1972 w Seulu) – południowokoreański wspinacz sportowy. Specjalizował się w boulderingu oraz w prowadzeniu. Mistrz Azji we wspinaczce sportowej w konkurencji bouldering w 2001.
Kariera sportowa.
Na mistrzostwach Azji w 2001 w chińskim Tajpej Yonghe we wspinaczce sportowej zdobył złoty medal we wspinaczce sportowej w konkurencji bouldering, w finale wygrał z Japończykami; Yuichi Miyabo oraz z Tomoki Usamim.

</doc>
<doc id="4834023" url="https://pl.wikipedia.org/wiki?curid=4834023" title="L'Apocalypse Des Animaux">
L'Apocalypse Des Animaux



</doc>
<doc id="4834025" url="https://pl.wikipedia.org/wiki?curid=4834025" title="Amado Alonso">
Amado Alonso

Amado Alonso (ur. 1896, zm. 1952) – hiszpański filolog i krytyk literacki. Położył zasługi na polu stylistyki językoznawczej.

</doc>
<doc id="4834026" url="https://pl.wikipedia.org/wiki?curid=4834026" title="La Fête Sauvage">
La Fête Sauvage



</doc>
<doc id="4834028" url="https://pl.wikipedia.org/wiki?curid=4834028" title="Harold Coleman Kern">
Harold Coleman Kern



</doc>
<doc id="4834030" url="https://pl.wikipedia.org/wiki?curid=4834030" title="Parafia św. Rity z Cascii w Warszawie">
Parafia św. Rity z Cascii w Warszawie

Parafia świętej Rity z Cascii w Warszawie – parafia rzymskokatolicka, znajdująca się w diecezji warszawsko-praskiej, w dekanacie grochowskim. 

</doc>
<doc id="4834031" url="https://pl.wikipedia.org/wiki?curid=4834031" title="Instytut Obróbki Plastycznej">
Instytut Obróbki Plastycznej



</doc>
<doc id="4834033" url="https://pl.wikipedia.org/wiki?curid=4834033" title="Powiat Freystadt">
Powiat Freystadt

Powiat Freystadt (niem. "Kreis Freystadt", pol. powiat kożuchowski) – niemiecki powiat istniejący w okresie od 1741 do 1932 i od 1933 do 1945 r. na terenie prowincji śląskiej.
Powiat Freystadt należał do rejencji legnickiej pruskiej Prowincji Śląsk i początkowo funkcjonował pod nazwą powiatu Neusalz, ale w 1820 r. zmieniono jego nazwę w związku z przeniesieniem siedziby z Nowej Soli do Kożuchowa. W 1932 r. został zlikwidowany poprzez włączenie do powiatu Grünberg i. Schles., ale już rok później wydzielono go ponownie. Od 1939 r. powiat funkcjonował pod nazwą Freystadt i. Niederschles. Od 1945 r. terytorium powiatu znajduje się pod administracją polską.
W 1910 r. powiat obejmował 162 gminy o powierzchni 875,65 km² zamieszkanych przez 55.707 osób.

</doc>
<doc id="4834037" url="https://pl.wikipedia.org/wiki?curid=4834037" title="Danuta Sala">
Danuta Sala

Danuta Sala – polska koszykarka, multimedalistka mistrzostw Polski.

</doc>
<doc id="4834038" url="https://pl.wikipedia.org/wiki?curid=4834038" title="Manuel Alvar">
Manuel Alvar

Manuel Alvar López (ur. 1923 w Benicarló, zm. 2001 w Madrycie) – hiszpański językoznawca, historyk i profesor uniwersytecki, który specjalizował się w dialektologii i filologii języka hiszpańskiego. W trakcie swojej kariery naukowej Alvar wpłynął na sporządzenie szeregu hiszpańskich atlasów językowych – map dokumentujących zróżnicowanie gwarowe na danym obszarze geograficznym. Przez cztery lata pełnił funkcję dyrektora Real Academia Española. Był członkiem akademii językowych w Europie i Ameryce Łacińskiej.
Jego dorobek obejmuje ok. 170 publikacji książkowych.

</doc>
<doc id="4834039" url="https://pl.wikipedia.org/wiki?curid=4834039" title="Powiat Bunzlau">
Powiat Bunzlau

Powiat Bunzlau (niem. "Kreis Bunzlau", pol. powiat bolesławiecki) – niemiecki powiat istniejący w okresie od 1816 do 1945 r. na terenie prowincji śląskiej.
Powiat Bunzlau utworzono w rejencji legnickiej pruskiej Prowincji Śląsk w 1816 r. W 1820 r. powiat powiększono kosztem powiatu Lauban. Od 1945 r. terytorium powiatu znajduje się pod administracją polską.
W 1910 r. powiat obejmował 129 gmin o powierzchni 1.044,32 km² zamieszkanych przez 64.813 osób.

</doc>
<doc id="4834042" url="https://pl.wikipedia.org/wiki?curid=4834042" title="Kubatbek Boronow">
Kubatbek Boronow

Kubatbek Ajyłczyjewicz Boronow (, ur. 15 grudnia 1964 we wsi Zerger w rejonie Özgön) – kirgiski polityk, premier Kirgistanu od 17 czerwca do 8 października 2020.
Życiorys.
Od 24 grudnia 2011 do 20 kwietnia 2018 pełnił urząd ministra ds. sytuacji nadzwyczajnych. Następnie objął posadę pierwszego wicepremiera Kirgistanu.
W związku z toczącym się postępowaniem wokół nielegalnej sprzedaży częstotliwości radiowych i dymisją zamieszanego w sprawę premiera Muchammedkałyja Abyłgazijewa 15 czerwca 2020 Boronow został dwa dni później desygnowany na pełniącego obowiązki premiera. Tego samego dnia, 17 czerwca 2020, Rada Najwyższa Kirgistanu zatwierdziła kandydaturę Boronowa na urząd premiera Kirgistanu; jego kandydaturę miało poprzeć 113 posłów przy sprzeciwie 3 w 120 osobowym parlamencie (wg innego źródła 105 posłów poparło formowany przez niego gabinet, dwóch było przeciwnych, nikt się nie wstrzymał). Następnego dnia na stanowisko powołał go prezydent Sooronbaj Dżeenbekow. 6 października 2020 pod presją trwających protestów Boronow złożył rezygnację ze sprawowania funkcji premiera. Została ona przyjęta przez Dżeenbekowa 8 października.

</doc>
<doc id="4834052" url="https://pl.wikipedia.org/wiki?curid=4834052" title="Günter Neumann (językoznawca)">
Günter Neumann (językoznawca)

Günter Neumann (ur. 1920, zm. 2005) – niemiecki językoznawca, indoeuropeista.
Publikacje (wybór).
Źródło.

</doc>
<doc id="4834053" url="https://pl.wikipedia.org/wiki?curid=4834053" title="Günter Neumann">
Günter Neumann



</doc>
<doc id="4834056" url="https://pl.wikipedia.org/wiki?curid=4834056" title="Powiat Löwenberg">
Powiat Löwenberg

Powiat Löwenberg (niem. "Kreis Löwenberg", pol. powiat lwówecki) – niemiecki powiat istniejący w okresie od 1741 do 1945 r. na terenie prowincji śląskiej i dolnośląskiej.
Powiat Löwenberg utworzono w rejencji legnickiej pruskiej Prowincji Śląsk. Od 1919 r. rejencję legnicką przeniesiono do nowej Prowincji Dolny Śląsk. W 1929 r. powiat zmienił nazwę na "Powiat Löwenberg in Niederschlesien". W 1938 r. prowincję Dolny Śląsk zlikwidowano, a od 1939 r. powiat nazwano "Powiatem Löwenberg in Schlesien". Od 1945 r. terytorium powiatu znajduje się pod administracją polską.
W 1910 r. powiat obejmował 141 gmin o powierzchni 751,32 km² zamieszkanych przez 62.365 osób.

</doc>
<doc id="4834060" url="https://pl.wikipedia.org/wiki?curid=4834060" title="Popielatek węglolubny">
Popielatek węglolubny

Popielatek węglolubny, kępkowiec węglolubny ("Tephrocybe anthracophila" (Lasch) P.D. Orton) – gatunek grzybów należący do rodziny kępkowcowatych ("Lyophyllaceae").
Systematyka i nazewnictwo.
Pozycja w klasyfikacji według Index Fungorum: "Tephrocybe, Lyophyllaceae, Agaricales, Agaricomycetidae, Agaricomycetes, Agaricomycotina, Basidiomycota, Fungi".
Po raz pierwszy zdiagnozował go w 1829 r. Wilhelm Gottlob Lasch nadając mu nazwę "Agaricus anthracophilus". Obecną, uznaną przez Index Fungorum nazwę nadał mu Peter Darbishire Orton w 1969 r.
Synonimy nazwy naukowej:
Polska nazwa popielatek dla rodzaju "Tephrocybe" występuje w pracy Barbary Gumińskiej i Władysława Wojewody z 1999 roku (jest tam wymieniony popielatek bagieny "Tephrocybe palustris"). W 2003 r. W. Wojewoda zaproponował nazwę kępkowiec węglolubny, jest ona jednak niespójna z aktualną nazwą naukową. Nazwa popielatek węglolubny występuje m.in. w atlasie grzybów Pavola Škubli.
Morfologia.
O średnicy 1–2,5 cm, początkowo łukowaty, potem półkulisty. Brzeg w stanie wilgotnym żłobkowany z prześwitującymi blaszkami. Powierzchnia matowa, o barwie od ciemnoszarej do brązowej. Brzeg jaśniejszy.
Szeroko przyrośnięte, początkowo brudnobiałe, potem szare.
Powierzchnia naga i lśniąca, górą oszroniona. Początkowo jest szarobrązowy, potem brązowy.
Cienki. Zapach i smak słaby, mączny.
Zarodniki kuliste, gładkie, o wymiarach 4,5–5,5 μm.
Występowanie.
W Polsce jest dość częsty. W literaturze naukowej podano wiele stanowisk popielatka węglolubnego. Nowsze stanowiska podaje także internetowy atlas grzybów. Popielatek węglolubny znajduje się w nim na liście gatunków zagrożonych i wartych objęcia ochroną.
Występuje w lasach na wypaleniskach, często wśród zwęglonych i niecałkowicie spalonych kawałków drewna. Owocniki na ziemi, od lipca do listopada.
Gatunki podobne.
Na wypaleniskach występują dwa podobne gatunki: popielatek garbaty ("Tephrocybe ambusta") i popielatek czarniawy ("Tephrocybe atrata"). Pewne ich rozróżnienie możliwe jest tylko analizą mikroskopową.

</doc>
<doc id="4834061" url="https://pl.wikipedia.org/wiki?curid=4834061" title="Tephrocybe anthhracophila">
Tephrocybe anthhracophila



</doc>
<doc id="4834062" url="https://pl.wikipedia.org/wiki?curid=4834062" title="Karl Jaberg">
Karl Jaberg

Karl Jaberg (ur. 24 kwietnia 1877 w Langenthalu, zm. 30 maja 1958 w Bernie) – szwajcarski językoznawca i dialektolog.
Życiorys.
Studiował filologię romańską na Uniwersytecie w Bernie. Dalszą edukację odbył w Paryżu. W 1906 r. uzyskał habilitację na Uniwersytecie Zuryskim. W latach 1907–1945 wykładał romanistykę i italianistykę na Uniwersytenie w Bernie. W okresie od 1942 do 1948 pełnił funkcję dyrektora "Glossaire des patois de la Suisse romande".

</doc>
<doc id="4834063" url="https://pl.wikipedia.org/wiki?curid=4834063" title="Kępkowiec węglolubny">
Kępkowiec węglolubny



</doc>
<doc id="4834065" url="https://pl.wikipedia.org/wiki?curid=4834065" title="Lyophyllum anthracophilum">
Lyophyllum anthracophilum



</doc>
<doc id="4834069" url="https://pl.wikipedia.org/wiki?curid=4834069" title="Rewolwer komisji M1879">
Rewolwer komisji M1879



</doc>
<doc id="4834074" url="https://pl.wikipedia.org/wiki?curid=4834074" title="Michał Guzik">
Michał Guzik

Michał Guzik (ur. 28 września 1883, zm. 23 lutego 1933 w Sanoku) – polski urzędnik, funkcjonariusz policji, oficer.
Życiorys.
Michał Guzik urodził się 28 września 1883. Był synem Jana (1851-1918, szewc pochodzący z Brzozowa) i Honoraty z domu Dąbrowskiej, po pierwszym mężu Keller (1845-1931). Jego przyrodnim bratem był Jan Keller (1876–1945).
Odbył naukę szkolną w wymiarze siedmiu klas. Od 1 lipca 1899 do 30 czerwca 1901 był zatrudniony w kancelarii adwokackiej Antoniego Bośniackiego w Sanoku. Od 1 lipca 1901 do 22 marca 1902 pracował w C. K. Dyrekcji Okręgu Skarbowego w Sanoku. Następnie, od 23 marca do 8 września 1902 był zatrudniony u notariusza Antoniego Kokurewicza w Sanoku. Potem, od 9 września 1902 do 9 października 1904 był pracownikiem C. K. Głównego Urzędu Podatkowego w Sanoku. Ponadto był zatrudniony w czasie popołudniowym w oddziale karnym C. K. Sądu Powiatowego w Sanoku oraz w biurze c. k. radcy sądowego Leonidasa Czyrowskiego.
Został powołany do służby w C. K. Obronie Krajowej i od 10 października 1904 do 15 września 1907 służył w 18 pułku piechoty z Przemyśla. Po zwolnieniu z wojska 16 września 1907 podjął pracę w oddziale podatkowym przy starostwie c. k. powiatu sanockiego jako pomocnik kancelaryjny. Od 1 kwietnia 1910 był sierżantem policji w Sanoku (zastępując na stanowisku praktykanta policji Maksymiliana Słuszkiewicza). W pierwszej połowie 1914 otrzymał awans w postaci przeniesienia go na posadę urzędnika przy magistracie miasta Sanoka. W swojej pracy odnosił sukcesy, np. doprowadził do wykrycia sprawców kradzieży z 24 marca 1912 w mieszkaniu Emila Gawła, a w styczniu 1914 grupy kieszonkowców.
W międzyczasie w C. K. Obronie Krajowej został mianowany na stopień kadeta piechoty w grupie nieaktywnych z dniem 1 stycznia 1911, następnie awansowany na stopień chorążego piechoty w rezerwie z dniem 1 stycznia 1911. Od 1911 był przydzielony do 1 pułku piechoty z Wiednia. Po wybuchu I wojny światowej został powołany do służby wojskowego. Odbywał służbę w zakresie utrzymania jeńców wojennych. Został awansowany na stopień porucznika piechoty w rezerwie z dniem 1 lutego 1916. Do 1918 pozostawał z przydziałem do 1 pułku piechoty (od 1917 przemianowany na Pułk Strzelców Nr 1).
W 1916 powrócił do Sanoka. Na początku tego roku pozostawał w charakterze praktykanta policji w Sanoku, a 2 marca 1916 został "stabilizowany w dotychczasowym charakterze służbowym". W późniejszym czasie zastąpił na stanowisku dotychczasowego inspektora policji w Sanoku, Wiktora Dręgiewicza (był nim w 1921). Od 18 grudnia 1924 był zatrudniony w urzędniczym charakterze komisarza Magistratu miasta Sanoka. Później pozostawał formalnie na stanowisku pomocnika referenta. Był jednym z trzech urzędników, którzy objęli obowiązki dotychczasowego sekretarza Magistratu, Tomasza Rozuma, po jego przejściu na emeryturę w 1931. Do końca życia pozostawał w randze komisarza magistratu miasta Sanoka.
W 1917 z okazji wbicia gwoździa do Tarczy Legionów w Sanoku dokonał wsparcia finansowego na fundusz dla legionistów-inwalidów oraz wdów i sierot po legionistach. U kresu wojny był w składzie delegacji skierowanej z rady miejskiej w Sanoku na pertraktacje z dowódcą stacjonującego w mieście pułku, płk. Iwanem Maksymowiczem. Należał do Towarzystwa Eleuterya w Sanoku. Zarówno przed, jak i po 1918 był członkiem sanockiego gniazda Polskiego Towarzystwa Gimnastycznego „Sokół”.
25 kwietnia 1914 ożenił się z wdową, Magdaleną Swobodą z domu Florek (1894-1962). Zamieszkiwał przy ulicy Antoniego Potockiego 30 (pierwotnie budynek figurował pod numerem konskrypcyjnym 395). Zmarł 23 lutego 1933 w Sanoku. Został pochowany na cmentarzu przy ul. Rymanowskiej w Sanoku 25 lutego 1933.

</doc>
<doc id="4834075" url="https://pl.wikipedia.org/wiki?curid=4834075" title="Catherine Woodville">
Catherine Woodville

Catherine Woodville (ur. ok. 1458, zm. 18 maja 1497) – angielska arystokratka, księżna Buckingham w latach 1465–1483 jako żona Henryka Stafforda, najmłodsza córka Richarda Woodville’a i Jakobiny Luksemburskiej, siostra królowej Elżbiety Woodville.
Życiorys.
Pochodzenie.
Urodziła się około 1458 roku w Grafton Regis (Northamptonshire) jako ostatnie z czternaściorga dzieci Ryszarda Woodville’a i Jakobiny Luksemburskiej. Jej matka była wdową po Janie księciu Bedford, bracie króla Anglii Henryka V oraz daleką krewną cesarza Zygmunta Luksemburczyka (ich wspólnym przodkiem był hrabia Luksemburga, Henryk V). Jakobina była również damą dworu i przyjaciółką królowej Małgorzaty Andegaweńskiej.
Małżeństwo jej rodziców zostało zawarte prawdopodobnie w 1436 r. i wywołało skandal ze względu na to, że Ryszard Woodville był niżej urodzony od żony, w dodatku był giermkiem jej zmarłego męża.
Woodville’owie podczas Wojny Dwóch Róż byli stronnikami Lancasterów, jednak w 1464 r. najstarsza siostra Katarzyny – Elżbieta – poślubiła króla Edwarda IV z linii Yorków.
Pierwsze małżeństwo.
Catherine, mimo iż w 1465 r. miała około 7 lat, poślubiła księcia Buckingham, Henry'ego Stafforda. To małżeństwo spotęgowało gniew najbliższego doradcy Edwarda IV, Ryszarda Neville’a, który już od roku był skonfliktowany z królem z powodu nagłego awansu rodziny Woodville’ów. Hrabia planował, aby Henry Stafford poślubił jedną z jego córek.
Z tego związku urodziło się 4 dzieci:
Po śmierci Edwarda IV.
W kwietniu 1483 r. zmarł król Edward IV York. Na krótko królem został siostrzeniec Catherine, niespełna 13-letni Edward V, jednak do koronacji nie doszło. Tron objął Ryszard III na podstawie uznania potomstwa swego brata i Elżbiety Woodville za nieślubne, ponieważ wiele lat wcześniej Edward IV obiecał małżeństwo Eleonorze Butler. W czerwcu 1483 r. za zdradę został ścięty najstarszy brat Catherine – Anthony Woodville, który był wychowawcą obalonego króla oraz jej siostrzeniec Richard Grey.
Henryk Stafford był uznawany za sprzymierzeńca nowego króla, lecz Catherine jako przedstawicielka rodziny byłej królowej Elżbiety Woodville, nie wzięła udziału w koronacji Ryszarda III.
Ryszard III w listopadzie 1483 r. rozkazał stracić męża Catherine za wszczęcie rebelii przeciwko niemu. Ponadto jej mąż był jednym z podejrzanych o zabójstwo bądź zlecenie zabójstwa Edwarda V i Ryszarda, których Ryszard III nakazał uwięzić w Tower.
Elżbieta Woodville, której małżeństwo z królem uznano za nieważne, wraz z córkami schroniła się w opactwie westminsterskim, gdzie przebywała do kwietnia 1484 r. Wpływy rodziny Woodville’ów dobiegły końca.
Pod panowaniem Tudorów.
Ryszard III został pokonany w bitwie pod Bosworth przez Henryka VII Tudora, jedynego syna Małgorzaty Beaufort, która w latach 1457–1471 była żoną Henry'ego Stafforda, wuja pierwszego męża Catherine. Żoną nowego króla została siostrzenica Catherine – Elżbieta York.
Pod koniec 1485 r. Catherine poślubiła Jaspera Tudora, który otrzymał tytuł księcia Bedford (tytuł niegdyś należący do pierwszego męża matki Catherine, Jakobiny Luksemburskiej). W 1495 r. Catherine ponownie owdowiała. Rok później ponownie wyszła za mąż, za młodszego o 12 lat Ryszarda Wingfielda.
W kulturze.
Postać Catherine pojawiła się epizodycznie w serialu „The White Queen” oraz „The White Princess”.

</doc>
<doc id="4834080" url="https://pl.wikipedia.org/wiki?curid=4834080" title="Dom Pomocy Społecznej w Pleszewie">
Dom Pomocy Społecznej w Pleszewie

Dom Pomocy Społecznej w Pleszewie – dom pomocy społecznej w Pleszewie.
Historia.
Dom został otwarty 8 sierpnia 1854 w odpowiedzi na rosnące zapotrzebowanie na opiekę nad dziećmi pozbawionymi rodziców. Obiekt miał formę ewangelickiego domu pomocy dla chłopców i służył osobom z terenu powiatu pleszewskiego oraz innych pobliskich powiatów. Organizatorem placówki był pastor Karol Strecker, a od 1905 kierował nią pastor Jost z Sobótki. W 1916 zespół rozbudowano o nowe obiekty i nadano mu nazwę "Zakładów im. Josta-Streckera". Wkrótce otwarto trzy nowe oddziały: przytułek dla nieuleczalnie chorych, dom dla kalek i dom dla sióstr z oddziałem pielęgnacyjnym dla osób chorych. W 1932 dyrektorem został pastor Joachim Scholz (władza nadzorcza należała wówczas do państwa polskiego). W okresie międzywojennym w domu przy ul. Malińskiej 9 i Podgórnej 2 zamieszkiwało 49 wychowanków obojga płci, natomiast w obiektach przy ul. Malińskiej 24 i pl. Wolności 5 przebywało 151 pensjonariuszy. W czasie II wojny światowej do zakładów przyłączono katolicki Dom Sierot przy ul. Podgórnej 14.
21 stycznia 1945 pastor Scholz i jego rodzina opuścili Pleszew, a kierownikiem domu został Kazimierz Nowaczyk, który zmarł w 1953. Kierownictwo przejęła wówczas jego małżonka, Maria Nowaczyk. Placówka wspierała przede wszystkim osoby starsze, wdrażając różne formy terapii, w tym zajęciową, opartą na doświadczeniach życiowych pensjonariuszy. Od 1966 domem kierował Ignacy Jachimiak (pod jego zarządem w zakładach mieszkało około 250 podopiecznych). Silny nacisk na terapię zajęciową położył jeden z kolejnych kierowników, Henryk Staszak. Zbudował on m.in. kręgielnię. Od 1969 kierowniczką był Małgorzata Staszewska, która wybudowała nową pralnię w oparciu o budynek gospodarczy. Kierownik Jan Banaszyński zainicjował przebudowę starej sali widowiskowej przy ul. Podgórnej na Dom Dziennego Pobytu. W 1978 dom utracił samodzielność organizacyjną, by odzyskać ją w 1981. Dyrektor Jan Rybak otworzył przy placówce gabinet rehabilitacyjny. W latach 80. XX wieku obiektowi nadano nazwę Państwowy Dom Pomocy Społecznej dla Przewlekle Chorych. Od 1986 dyrektorem domu był Mieczysław Kołtuniewski, który rozbudował socjalną część zespołu. Przed 1995 obiekty wyremontowano, a potem uruchomiono specjalistyczne gabinety lekarskie, zabiegowe i rehabilitacyjne. W 1997 podzielono placówkę na części dla osób somatycznie i psychicznie chorych. W 2007 dyrektorem został Grzegorz Grygiel, który przeprowadził remont części przy ul. Malińskiej. Kolejne remonty zrealizowano w 2010 i 2012.

</doc>
<doc id="4834083" url="https://pl.wikipedia.org/wiki?curid=4834083" title="Józef Tropaczyński">
Józef Tropaczyński

Józef Marian Tropaczyński (ur. 13 marca 1912 we Lwowie, zm. 10 lutego 1997) – polski działacz sportowy, trener kolarski, twórca sukcesów Ludowych Zespołów Sportowych w tej dyscyplinie sportu, oficer Wojska Polskiego i Straży Granicznej.
Życiorys.
Był studentem Wydziału Humanistycznego Uniwersytetu Jana Kazimierza. W latach 1933–1934 odbył służbę wojskową na Dywizyjnym Kursie Podchorążych Rezerwy, następnie wstąpił do Straży Granicznej jako starszy strażnik. Na stopień podporucznika został mianowany ze starszeństwem z 1 stycznia 1937 i 2197. lokatą w korpusie oficerów rezerwy piechoty. Przed II wojną światową uprawiał kolarstwo we Lwowie, w barwach Lwowskiego Towarzystwa Kolarzy i Motorowców, którego zawodnikiem był też jego brat, Kazimierz Tropaczyński. Od 28 września 1938, w stopniu aspiranta, pełnił obowiązki komendanta Komisariatu SG „Uście Ruskie”.
Walczył w wojnie obronnej 1939 w szeregach Batalionu Obrony Narodowej. W maju 1940 został we Lwowie aresztowany przez władze sowieckie za działalność konspiracyjną w Związku Walki Zbrojnej, był początkowo przetrzymywany w więzieniu na Zamarstynowie. Został skazany na karę ośmiu lat obozu pracy. W czerwcu 1941 został wywieziony na Syberię, w sierpniu tego roku znalazł się w obozie w Nachodce. Został zwolniony w listopadzie 1941 i w lutym 1942 wstąpił do Armii Andersa. Ewakuował się ze swoimi oddziałami przez Iran i Irak do Palestyny. W szeregach 3 Karpackiego Batalionu Ciężkich Karabinów Maszynowych uczestniczył w kampanii włoskiej jako zastępca dowódcy kompanii. Następnie został awansowany do stopnia porucznika, był dowódcą kompanii. Do Polski powrócił w 1948.
Początkowo pracował na Pomorzu Zachodnim jako instruktor w Powiatowym Związku Gminnych Spółdzielni „Samopomoc Chłopska”. Zaangażował się w działalność sportową, w klubie Spójnia Stargard. W 1951 został członkiem Plenum Sekcji Kolarstwa Wojewódzkiego Komitetu Kultury Fizycznej w Szczecinie, od lutego 1952 był jej II wiceprzewodniczącym, pod koniec tego roku został członkiem prezydium sekcji. Był zatrudniony w szczecińskim LZS jako trener na pełnym etacie, uczestniczył także w wyścigach jako sędzia}. 
Od 1955 pracował w Radzie Głównej Ludowych Zespołów Sportowych, gdzie koordynował pracę pionu kolarskiego jako kierownik wyszkolenia. Był współtwórcą sukcesów kolarzy pionu LZS, m.in. Edwarda Barcika, Andrzeje Bławdzina, Bogusława Fornalczyka, Benedykta Kocota, Czesława Langa, Wojciecha Matusiaka, Stanisława Szozdy, Bernarda Pruskiego. Przeszedł na emeryturę w 1992.
W 1959 został kapitanem sportowym (szosowym) Polskiego Związku Kolarskiego, od listopada 1959 do marca 1969 był wiceprezesem ds. sportowych PZKol. W marcu 1981 ponownie został członkiem Prezydium związku, od lutego 1985 do grudnia 1988 był wiceprezesem ds. sportowych PZKol, odpowiedzialnym za kolarstwo szosowe i przełajowe, od 1988 do 1991 członkiem zarządu związku. W 1991 został honorowym prezesem Polskiego Związku Kolarskiego. Uczestniczył w mistrzostwach świata w kolarstwie jako sędzia 
W środowisku kolarskim był nazywany „marszałkiem".
Pochowany na cmentarzu Powązki Wojskowe w Warszawie (kwatera C30-K1-II-5).
Medalistą mistrzostw Polski w kolarstwie był jego bratanek, Janusz Tropaczyński.

</doc>
<doc id="4834084" url="https://pl.wikipedia.org/wiki?curid=4834084" title="Powiat Glogau">
Powiat Glogau

Powiat Glogau (niem. "Kreis Glogau", pol. powiat głogowski) – niemiecki powiat istniejący w okresie od 1741 do 1945 r. na terenie prowincji śląskiej i dolnośląskiej.
Powiat Glogau utworzono w rejencji legnickiej pruskiej Prowincji Śląsk. W 1920 r. utworzono powiat miejski w Głogowie. W 1932 r. powiat powiększono kosztem sąsiednich jednostek. Od 1945 r. terytorium powiatu znajduje się pod administracją polską.
W 1910 r. powiat obejmował 244 gmin o powierzchni 935,92 km² zamieszkanych przez 75.811 osób.

</doc>
<doc id="4834085" url="https://pl.wikipedia.org/wiki?curid=4834085" title="Jakob Jud">
Jakob Jud

Jakob Jud (ur. 12 stycznia 1882 w Wängi, zm. 15 czerwca 1952 w Seelisbergu) – szwajcarski językoznawca, romanista.
W latach 1922–1950 wykładał filologię romańską, lingwistykę i literaturę starofrancuską na Uniwersytecie Zuryskim. Współtworzył wydawnictwo pt. "Sprach- und Sachatlas Italiens und der Südschweiz" (osiem tomów, 1928–1940). W 1936 r., wraz z Arnaldem Steigerem, założył czasopismo „Vox Romanica”.

</doc>
<doc id="4834086" url="https://pl.wikipedia.org/wiki?curid=4834086" title="Andrzej Śliwka">
Andrzej Śliwka

Andrzej Śliwka (ur. 12 października 1988 w Pasłęku) – polski prawnik i urzędnik państwowy, od 2020 podsekretarz stanu w Ministerstwie Aktywów Państwowych. 
Życiorys.
Ukończył studia na Wydziale Prawa i Administracji Uniwersytetu Gdańskiego. Odbył studia podyplomowe z prawa podatkowego na tej uczelni, a także uzyskał uprawnienia radcy prawnego w Okręgowej Izbie Radców Prawnych w Warszawie. Pracował w Departamencie Programowania Prac Rządu w Kancelarii Prezesa Rady Ministrów, zasiadał też w radzie nadzorczej Tauron Polska Energia SA. Od 2019 zatrudniony w Ministerstwie Aktywów Państwowych, gdzie był wicedyrektorem Departamentu Nadzoru Właścicielskiego I, będąc odpowiedzialnym za nadzór m.in. nad PZU, PGNiG, Grupą Azoty, PGE i Eneą. 17 czerwca 2020 powołany na stanowisko podsekretarza stanu w tym resorcie.
Syn Wiesława i Ewy.

</doc>
<doc id="4834087" url="https://pl.wikipedia.org/wiki?curid=4834087" title="Formuła 2 – Bahrain 2018">
Formuła 2 – Bahrain 2018

Runda Formuły 2 na torze Bahrain International Circuit – inaugurująca runda mistrzostw Formuły 2 w sezonie 2018.
Wyniki.
Kwalifikacje.
Źródło: fiaformula2.com
Główny wyścig.
Wyścig.
Źródło: fiaformula2.com
Sprint.
Wyścig.
Źródło: fiaformula2.com

</doc>
<doc id="4834088" url="https://pl.wikipedia.org/wiki?curid=4834088" title="Dom Weterana na Szelągu">
Dom Weterana na Szelągu



</doc>
<doc id="4834090" url="https://pl.wikipedia.org/wiki?curid=4834090" title="Fred Ramdat Misier">
Fred Ramdat Misier

Lachmipersad Frederik „Fred” Ramdat Misier (ur. 28 października 1926 w Paramaribo, zm. 25 lipca 2004 tamże) – surinamski polityk, trzeci prezydent Surinamu, pełnił urząd w latach 1982–1988. 
Wczesne życie.
Misier urodził się 28 października 1926 r. w Paramaribo w Surinamie. Jego rodzicami byli Rampargas Ramdat Misier i Ramkali Durgadulare. 
Kariera polityczna.
Przed objęciem stanowiska prezydenta, Ramdat Misier pracował jako nauczyciel, prawnik i prezes Trybunału Sprawiedliwości. Dyktator Dési Bouterse mianował Ramdata Misiera trzecim prezydentem Surinamu w dniu 8 lutego 1982 r. Jako prezydent, Misier nadzorował wybory demokratyczne w listopadzie 1987 r., w których wybrano Ramsewaka Shankara na prezydenta. Ramdat Misier został zastąpiony przez Shankara w lutym 1988 roku. 
Śmierć.
Ramdat Misier zmarł 25 lipca 2004 r. w wieku 77 lat. Jego śmierć miała miejsce w stolicy kraju, Paramaribo. Były prezydent Jules Wijdenbosch skomentował karierę polityczną Ramdata Misiera, mówiąc: „Odegrał on istotną rolę w narodzinach nowego, demokratycznego Surinamu. Przyniósł bezprecedensowe zmiany dla kraju”. Przeżyła go jego małżonka, Hilda Doergadei Dewanchand. Kremacja Misiera odbyła się w dniu 30 lipca i wzięło w niej udział wielu dygnitarzy, w tym Wijdenbosch i były prezydent Ronald Venetiaan. 

</doc>
<doc id="4834093" url="https://pl.wikipedia.org/wiki?curid=4834093" title="Anteo">
Anteo

„Anteo” – nazwa noszona na przestrzeni dziejów przez okręty Marina Militare:

</doc>
<doc id="4834096" url="https://pl.wikipedia.org/wiki?curid=4834096" title="Artur Seelieb">
Artur Seelieb

Artur Emil Seelieb (ur. 7 lipca 1878 w Obłaźnicy – zm. 1 sierpnia 1958 w Więcborku) – literaturoznawca, publicysta, tłumacz. Wykładowca i profesor na Uniwersytecie w Lozannie, redaktor magazynu "La Revue Ukrainienne". Na łamach tego czasopisma ukazywały się między innymi tłumaczenia dzieł Tarasa Szewczenki, Iwana Franko, czy Wasyla Stefanyka autorstwa Seelieba. 
Biografia.
Urodził się 7 lipca 1878 we wsi Obłaźnica na terenie Królestwa Galicji i Lodomerii. W 1900 ukończył gimnazjum w Przemyślu zdając tam maturę, a następnie podjął studia prawnicze (Lwów, Kraków, Czerniowce). W 1909 przeprowadził się do Szwajcarii. 
W 1912 roku będąc w Lipsku przetłumaczył na język niemiecki opowiadanie Szewczenki zatytułowane „Artysta”. Julia Virginia, niemiecka poetka i tłumaczka opatrzyła je wstępem. 
W 1915 roku w Lozannie zaczęto wydawać – ilustrowany miesięcznik napisany w języku francuskim, który publikował prace ukraińskich etnografów, historyków i literaturoznawców: Mychajło Drahomanowa, Mykoły Kostomarowa, Mychajło Hruszewskiego, czy Wołodymyra Doroszenki, i tłumaczenia dzieł pisarzy ukraińskich takich jak Taras Szewczenko, Iwan Franko i Wasyl Stefanyk. 
Seelieb ponadto korespondował z Iwanem Franko, a po śmierci poety opublikował jego nekrolog w Gazette de Lausanne.
W 1923 przeprowadził się do Polski, gdzie początkowo zamieszkał w Grudziądzu. W późniejszym czasie zaangażował się w pomoc alkoholikom i abstynentom: założył Stowarzyszenie Katolików Abstynentów Wyzwolenie i Zakopiańskie Towarzystwo Górali Abstynentów, prowadził wykłady, organizował wystawy tematyczne. 

</doc>
<doc id="4834097" url="https://pl.wikipedia.org/wiki?curid=4834097" title="Instytut Fizjoterapii Uniwersytetu Rzeszowskiego">
Instytut Fizjoterapii Uniwersytetu Rzeszowskiego



</doc>
<doc id="4834102" url="https://pl.wikipedia.org/wiki?curid=4834102" title="Jean-Pierre Dutilleux">
Jean-Pierre Dutilleux

Jean-Pierre Dutilleux (ur. 13 października 1949) – belgijski autor, aktywista, reżyser filmowy, aktor i montażysta filmów.
Jego film dokumentalny "Raoni", przedstawiający życie w amazońskiej dżungli, był nominowany do Nagrody Akademii Filmowej.

</doc>
<doc id="4834104" url="https://pl.wikipedia.org/wiki?curid=4834104" title="Kim Ja-bee">
Kim Ja-bee

Kim Ja-bee (ur. 13 lutego 1987 w Seulu) – południowokoreański wspinacz sportowy. Specjalizował się w boulderingu, prowadzeniu oraz we wspinaczce łącznej. Dwukrotny wicemistrz Azji we wspinaczce sportowej; w 2005 w konkurencji prowadzenie, a w 2013 w boulderingu.
Kariera sportowa.
Na mistrzostwach Azji w 2005 w irańskim Kermanie we wspinaczce sportowej w konkurencji prowadzeniu wywalczył srebrny medal, w finale przegrał z kolegą z reprezentacji Son Sang-wonem. &lt;br&gt;W 2013 w irańskim Teheranie na mistrzostwach Azji zdobył dwa medale w konkurencji bouldering srebrny, a w prowadzeniu brązowy.
W 2019 na mistrzostwach świata w Hachiōji w prowadzeniu zajął 36 miejsce, a we wspinaczce łącznej był 53. Zajęcie tak odległych miejsc w tym w klasyfikacji generalnej wspinaczki łącznej nie zapewniło mu kwalifikacji olimpijskich na IO 2020 w Tokio we wspinaczce sportowej. 

</doc>
<doc id="4834119" url="https://pl.wikipedia.org/wiki?curid=4834119" title="Miroslav Válek">
Miroslav Válek

Miroslav Válek (ur. 17 lipca 1927 w Trnawie, zm. 27 stycznia 1991 w Bratysławie) – słowacki poeta, publicysta i tłumacz; funkcjonariusz komunistyczny, minister kultury.
Tworzył lirykę refleksyjną i patriotyczną, nawiązującą do poetyzmu. Tworzył przekłady z literatury czeskiej, rosyjskiej, polskiej i francuskiej.

</doc>
<doc id="4834127" url="https://pl.wikipedia.org/wiki?curid=4834127" title="Muchammetkałyj Abułgazijew">
Muchammetkałyj Abułgazijew



</doc>
<doc id="4834129" url="https://pl.wikipedia.org/wiki?curid=4834129" title="Miroslav Koděra">
Miroslav Koděra

Miroslav Válek (ur. 22 stycznia 1926 w Kamhajeku, zm. 20 marca 1993 w Bratysławie) – słowacki geolog i mineralog.
Życiorys.
Swoją karierę akademicką związał z Uniwersytetem Komeńskiego w Bratysławie, gdzie był zatrudniony w okresie od 1951 do 1993. W latach 1958–1960 był prodziekanem wydziału, a w latach 1974–1981 kierował Katedrą Mineralogii i Krystalografii. W 1977 r. został mianowany profesorem.

</doc>
<doc id="4834133" url="https://pl.wikipedia.org/wiki?curid=4834133" title="Muchammedkałyj Abułgazijew">
Muchammedkałyj Abułgazijew



</doc>
<doc id="4834136" url="https://pl.wikipedia.org/wiki?curid=4834136" title="Gościwit Malinowski">
Gościwit Malinowski

Gościwit Malinowski – filolog klasyczny, hellenista, dr hab. nauk humanistycznych w dziedzinie literaturoznawstwa, profesor nadzwyczajny w Instytucie Studiów Klasycznych, Śródziemnomorskich i Orientalnych Wydziału Filologicznego Uniwersytetu Wrocławskiego.
Życiorys.
W 1992 ukończył studia filologii klasycznej na Uniwersytecie Wrocławskim, 12 października 1999 obronił pracę doktorską "Zwierzęta i rośliny w „Geografii” Strabona. Studia semantyczno-etymologiczne i identyfikacyjno-źródłowe", a 6 listopada 2007 habilitował się na podstawie pracy zatytułowanej "Agatarchides z Knidos, Dzieje". Objął stanowisko profesora nadzwyczajnego w Instytucie Klasycznych, Śródziemnomorskich i Orientalnych na Wydziale Filologicznym Uniwersytetu Wrocławskiego. Pracował również w Katedrze Nauk Społecznych i Prawa Gospodarczego Wyższej Szkole Zarządzania i Finansów we Wrocławiu.
Pełnił funkcję dyrektora Instytutu Studiów Klasycznych, Śródziemnomorskich i Orientalnych Wydziału Filologicznego Uniwersytetu Wrocławskiego. Jest wiceprezesem zarządu Polskiego Towarzystwa Filologicznego.
Był prezesem Polskiego Towarzystwa Filologicznego.

</doc>
<doc id="4834143" url="https://pl.wikipedia.org/wiki?curid=4834143" title="Sezamkowy Zakątek">
Sezamkowy Zakątek

Sezamkowy Zakątek – blok programowy stacji MiniMini+ emitowany od 15 kwietnia 2006 roku do 29 maja 2015 roku. Emitował siostrzane programy od serialu "Ulica Sezamkowa".

</doc>
<doc id="4834146" url="https://pl.wikipedia.org/wiki?curid=4834146" title="Chalid ibn Chalifa ibn Abdulaziz Al Sani">
Chalid ibn Chalifa ibn Abdulaziz Al Sani



</doc>
<doc id="4834157" url="https://pl.wikipedia.org/wiki?curid=4834157" title="Intraco Prime">
Intraco Prime

Intraco Prime – budynek biurowo-handlowy budowany przy ul. Stawki 2 w Warszawie. Inwestorem jest Polski Holding Nieruchomości. 
Opis.
Intraco Prime powstaje w sercu Muranowa, w niewielkiej odległości od stacji metra Dworzec Gdański oraz zabytkowego starego miasta - przed biurowcem Intraco - jednym z pierwszych wieżowców w Warszawie. Obiekt będzie wykonany w standardzie klasy A o powierzchni 13 tys. mkw. łączącym funkcję biurową oraz uzupełniającą ją funkcję handlowo-usługową. Budynek będzie się składał z 8 kondygnacji nadziemnych oraz trzypoziomowego parkingu podziemnego z miejscami parkingowymi i rowerowymi oraz stacjami dla samochodów elektrycznych. Lokale handlowo-usługowe o powierzchni ok. 860 mkw. zlokalizowane będą w części parterowej.
Projekt architektoniczny.
Projekt architektoniczny Intraco Prime przygotowało Konsorcjum pracowni Juvenes-Projekt Sp. z o.o. i Pracowni Obsługi Inwestorów Pro-Invest Sp. z o.o. Koncepcja powstała z poszanowaniem modernistycznej architektury i historii ikony, jaką jest Intraco. Pod względem architektonicznym nowy budynek operuje prostymi podziałami i powtarzalnością elewacji. Zgodnie z zamysłem, Intraco Prime uzupełnia istniejący budynek Intraco pod względem architektonicznym oraz urbanistycznym. 
Budowa.
Prawomocna decyzja o pozwoleniu na budowę została wydana w czerwcu 2019 roku. Budowa obiektu rozpoczęła się 1 kwietnia 2020 r. i zgodnie z harmonogramem powinna trwać ok. 24 miesięcy. Generalnym wykonawcą inwestycji jest Strabag.
Certyfikacja.
Inwestor planuje certyfikację budynku w systemie BREEAM ("Building Research Establishment Environmental Assessment Method"). Dotychczas Intraco Prime otrzymało certyfikat Interim za projekt. Po zakończeniu prac budynek będzie starał się o certyfikat Final.

</doc>
<doc id="4834159" url="https://pl.wikipedia.org/wiki?curid=4834159" title="Neisseria flava">
Neisseria flava

Neisseria flava – komensalny takson gram-ujemnej bakterii z rodzaju "Neisseria". Bakteria ta tworzy dwoinki oraz fermentuje glukozę, maltozę i fruktozę. Jej kolonie mają jasnożółty kolor. Takson ten opisywany jest często jako biotyp gatunku "Neisseria subflava""," jednakowoż w niektórych publikacjach oraz w bazie NCBI ma on rangę gatunku. Opisane zostały przypadki stanów patologicznych wywołanych przez "N. flava," takich jak zapalenie wsierdzia czy zapalenie opon mózgowo-rdzeniowych. 

</doc>
<doc id="4834162" url="https://pl.wikipedia.org/wiki?curid=4834162" title="Katarzyna Woodville">
Katarzyna Woodville



</doc>
<doc id="4834169" url="https://pl.wikipedia.org/wiki?curid=4834169" title="Aquila (okręt)">
Aquila (okręt)

„Aquila” – nazwa noszona na przestrzeni dziejów przez kilka okrętów Regia Marina i Marina Militare:

</doc>
<doc id="4834173" url="https://pl.wikipedia.org/wiki?curid=4834173" title="Powiat Soo">
Powiat Soo

 – powiat w Japonii, w prefekturze Kagoshima. W 2020 roku liczył mieszkańców.
Historia.
Powiat był częścią prowincji Ōsumi. 9 maja 1887 roku został podzielony na powiaty Nishisoo i Higashisoo.

</doc>
<doc id="4834180" url="https://pl.wikipedia.org/wiki?curid=4834180" title="Owcze źródło">
Owcze źródło

Owcze źródło (hiszp. "Fuenteovejuna") – historyczna sztuka teatralna autorstwa hiszpańskiego dramaturga Lopego de Vegi, wydana po raz pierwszy w Madrycie w 1619 roku jako część "Docena Parte de la Comedias de Lope de Vega Carpio (tom 12 z zebranych sztuk Lopego de Vegi Carpio"")". Uważa się, że dzieło zostało napisane w latach 1612–1614. Sztuka została oparta na prawdziwym incydencie historycznym z 1476 roku, którym było powstanie mieszkańców miejscowości Fuenteovejuna (obecnie znanej jako Fuente Obejuna w północno-zachodniej Kordobie, w Andaluzji). Akcja utworu rozgrywa się w 1476 roku, jednak porusza wiele tematów uniwersalnych niezależnie od ich umiejscowienia w historii, takich jak honor i jego znaczenie, lojalność, sprawiedliwość, zaufanie, prawdziwa miłość, poświęcenie, czy też różnice społeczne. "Owcze źródło" uważane jest za jedną z najbardziej znamienitych spośród 500 sztuk napisanych przez Lopego de Vegę. Na język polski utwór ten został przełożony w 1916 roku przez Ludwika Hieronima Morstina.
Tło historyczne.
W latach pomiędzy opisanym w "Owczym Źródle" incydentem historycznym w 1476 r. a publikacją książki w 1614 r. Hiszpania zjednoczyła się pod panowaniem Habsburgów i stała się światową potęgą dzięki odkryciu Nowego Świata. W czasie, gdy Lope de Vega tworzył swoje sztuki, Hiszpania wciąż przeżywała okres "Siglo de Oro" („Złotego Wieku”), w którym to można było odnotować rozwój we wszystkich dziedzinach sztuki i nauki.
W 1469 r., siedem lat przed wydarzeniami w Fuenteovejunie, księżniczka Izabela Kastylijska poślubiła Ferdynanda II, króla Sycylii i księcia Aragonii. Wraz z ich małżeństwem stała się możliwa unia dwóch głównych królestw Hiszpanii – Kastylii i Aragonii, dokonana ostatecznie w 1479 r. Małżeństwo to zapewniło później pomyślne zakończenie chrześcijańskiej rekonkwisty Hiszpanii spod panowania muzułmańskich Maurów.
W grudniu 1474 r. król Henryk IV Kastylijski, starszy, przyrodni brat Izabeli, zmarł po ogłoszeniu swojej 13-letniej córki Joanny prawowitą spadkobierczynią tronu. Jego śmierć wywołała wojnę o sukcesję, która trwała do 1479 roku. Kandydatami do objęcia tronu byli: Joanna, której wiarygodność była wątpliwa (jej przeciwnicy twierdzili, że tak naprawdę jej ojcem był Beltrán de la Cueva); Izabela oraz Ferdynand (który pretendentem do tronu był głównie za sprawą żony).
W rzeczywistości uznano, że Izabela ma najsilniejsze predyspozycje prawne do objęcia tronu – w przeciwieństwie do Joanny była bezsprzecznie uprawniona i, w przeciwieństwie do Ferdynanda, urodzona i wychowana w Kastylii. Co więcej, w chwili śmierci króla Izabela była dogodnie usytuowana w Segowii, mieście położonym niedaleko od Madrytu, miasta, w którym zmarł Henryk. W ciągu kilku godzin od otrzymania wiadomości ogłoszono jej sukcesję i kilka dni później objęła władzę. Kiedy Izabela wstąpiła na tron, król Portugalii Alfons V przybył do Hiszpanii, aby zdobyć tron dla Joanny. W bitwie pod Toro dwa lata później siły Izabeli i Ferdynanda pokonały wojska Alfonsa i Joanny.
W tym samym roku miasto Ciudad Real zostało zaatakowane przez rycerzy Zakonu Kalatrawy pod przewodnictwem Wielkiego Mistrza, 20-letniego Rodrigo Télleza-Giróna, który poparł roszczenia do tronu Alfonsa i Joanny. Miasto miało strategiczne znaczenie ze względu na jego położenie w pobliżu granicy z Kastylią. Podczas tej inwazji komandor Gómez de Guzmán, będący również bohaterem sztuki Lopego de Vegi, został zabity przez mieszkańców wioski Fuenteovejuna po tym, jak znęcał się nad tamtejszą ludnością. Z czasem, gdy nie odnaleziono winowajców, Ferdynand ułaskawił wieśniaków z Fuenteovejuny.
Treść.
Główny wątek sztuki koncentruje się na relacjach między szlachcicem, Fernanem Gomezem, Komandorem (dowódcą rycerzy) Orderu Kalatrawy, a mieszkańcami wsi Owcze Źródło. Wątek poboczny dotyczy relacji między Komandorem a katolickimi monarchami. W obu przypadkach Komandor swoją postawą wywołuje nieporządek, za który z czasem musi zapłacić.
Pierwszy akt sztuki rozpoczyna się w Almagro, w domu wielkiego mistrza Orderu Kalatrawy, Rodrigo Télleza-Giróna. Tutaj komandor zakonu, Fernán Gómez de Guzmán, wzywa swojego przełożonego do zajęcia Królewskiego Miasta (hiszp. Ciudad Real) w imieniu Joanny i Alfonsa z Portugalii. Girón postanawia zdobyć miasto. Wioska i mieszkańcy Fuenteovejuna zostają przedstawieni i rozmawiają o miłości. Komandor wchodzi i próbuje pojmać dwie kobiety, Laurencię i Pascualę, z powrotem do swojego zamku, ale opierają się one i uciekają Król Ferdynand i królowa Izabela rozmawiają o zajęciu Ciudad Real i ślubują je odzyskać. Później dwoje młodych kochanków, Laurencia i Frondoso, spotykają się w lesie. Kiedy Komandor się zbliża, Frondoso ukrywa się i patrzy, jak mężczyzna próbuje wymusić bliskość na Laurencii. Gdy dowódca odłożył kuszę, Frondoso wychodzi i bierze ją. Gdy Laurencia wymyka się z jego uścisku, Frondoso kieruje kuszę w stronę Komandora, ale nie grozi mu, pozostawiając tylko kuszę, gdy Komandor przeklina ich oboje.
Akt drugi rozpoczyna się dyskusją chłopów, która zostaje przerwana wejściem Komandora. Domaga się od Estebana, ojca Laurencii, aby pozwolił mu ją posiąść, jednak ten odmawia, co Komandor traktuje jako obrazę jego majestatu. Do pomieszczenia wchodzi żołnierz i błaga Komandora, aby powrócił do Ciudad Real, które właśnie zostało otoczone przez siły Ferdynanda i Izabeli. Po wyjściu z dowódcy Laurencia i Pascuala uciekają z jednym z chłopów, Mengo. Spotyka ich kolejna wieśniaczka, Hiacynta, ścigana przez sługę Komandora. Kiedy Mengo ją chroni, oboje zostają schwytani przez ludzi Komandora, którzy następnie poddają Mengo biczowaniu, podczas gdy Hiacynta zostaje zgwałcona przez Komandora, a następnie przekazana w tym samym celu jego ludziom. Krótko potem Esteban zezwala Laurencii i Frondoso na zawarcie małżeństwa. Ślub trwa, ale zostaje przerwany przez Komandora, który aresztuje Frondoso za uprzednią groźbę z kuszy, a także Estebana i Laurencię, którzy protestują przeciwko jego aresztowaniu.
Trzeci akt rozpoczyna się od spotkania mężczyzn z wioski, którzy decydują, jak poradzić sobie z sytuacją. Laurencia, pomimo sprzeciwu i prób obrony, pobita i poddana Prawu Pierwszej Nocy, wchodzi do pomieszczenia, jednak nie zostaje natychmiast rozpoznana. Kieruje w stronę mężczyzn surowy monolog, krytykując ich za to, że nawet nie spróbowali jej uratować, nazywając ich między innymi tchórzami. Swoją przemową porusza mężczyzn, którzy ostatecznie decydują się na zabicie Komandora. Podczas przygotowań do egzekucji Frondoso poprzez powieszenie, grupa wieśniaków wdziera się i napada na Komandora oraz jednego z jego sług, zabijając ich. Flores, ocalały sługa, ucieka i pędzi do Ferdynanda i Izabeli, aby donieść im o tym, co się stało. Zszokowani władcy nakazują sędziemu, aby przeprowadził dochodzenie. Wieśniacy świętujący z głową Komandora, dowiadują się, że sędzia się zbliża. Na pytanie kto jest winny śmierci Komandora, wszyscy wieśniacy i wieśniaczki mówią, że winne jest „Owcze Źródło”. Nikt nie wskazuje winowajcy. Sędzia kontynuuje torturowanie mężczyzn, kobiet i dzieci, ale z czasem poddaje się po nieuzyskaniu zadowalającej odpowiedzi. Ferdynand i Izabela wybaczają Wielkiemu Mistrzowi, a kiedy wieśniacy wchodzą i opowiadają swoją historię, również zostają ułaskawieni.

</doc>
<doc id="4834183" url="https://pl.wikipedia.org/wiki?curid=4834183" title="Harlan Cage">
Harlan Cage

Harlan Cage – amerykański zespół rockowy, założony w 1994 roku przez Larry'ego Greene'a i Rogera Scotta Craig'a.
Historia.
Soundtrack do "Top Gun".
Larry Greene przed 1986 śpiewał w zespole Fortune. Jego wokal został zauważony przez Harolda Faltermeyera, który zaprosił go do zaśpiewania utworu „Through The Fire”, umieszczonego na soundtracku do filmu „Top Gun”.
Po sukcesie jaki odniósł film, Larry Greene wycofał się z branży muzycznej, lecz w roku 1994 postanowił powrócić do regularnego grania, a pomysły nagromadzone przez niego w tym okresie pozwoliły mu przystąpić do wydania nowego albumu.
Greene swoją twórczością był mocno osadzony w latach 80., a przez ten czas w muzyce rockowej doszło do wielu zmian, m.in. powstał i upadł grunge, narodziły się gatunki takie jak nu-metal, industrial, trash czy też black metal, który wyparł wcześniejszą popularność death metalu.
Początki grupy.
W tym czasie w Niemczech zaczęła działać mała niezależna wytwórnia MTM, która za cel postawiła sobie skupić zespoły, które cieszyły się popularnością w poprzedniej dekadzie. W ten sposób MTM nawiązała współpracę z Greene'em, który postanowił założyć zespół ze swoim dawnym kolegą z "Fortune" – Rogerem Scottem Craigiem. Nowo utworzona grupa została nazwana Harlan Cage. Debiutancka płyta, zatytułowana "Harlan Cage" zawierała 13 utworów.

</doc>
<doc id="4834185" url="https://pl.wikipedia.org/wiki?curid=4834185" title="Nalle Hukkataival">
Nalle Hukkataival

Nalle Hukkataival (ur. 8 września 1986, w Helsinkach) – fiński wspinacz sportowy. Specjalizował się boulderingu oraz we wspinaczce łącznej. Wicemistrz Europy we wspinaczce sportowej w konkurencji boulderingu w 2007.
Kariera sportowa.
Na mistrzostwach Europy w 2007 w angielskim Birmingham zdobył srebrny medal we wspinaczce sportowej w konkurencji boulderingu, w finale przegrał z Austriakiem Davidem Lamą.
Wielokrotny uczestnik, medalista festiwalu wspinaczkowego Rock Master, który corocznie odbywa się na słynnych ścianach wspinaczkowych w Arco, gdzie był zapraszany przez organizatora zawodów. W 2006 na tych zawodach wspinaczkowych zdobył złoty medal w konkurencji boulderingu.

</doc>
<doc id="4834188" url="https://pl.wikipedia.org/wiki?curid=4834188" title="Kościół Wniebowzięcia Najświętszej Maryi Panny w Osieku">
Kościół Wniebowzięcia Najświętszej Maryi Panny w Osieku

Kościół Wniebowzięcia Najświętszej Maryi Panny − rzymskokatolicki kościół parafialny należący do parafii pod tym samym wezwaniem (dekanat rypiński diecezji płockiej).
Jest to świątynia wzniesiona w stylu gotyckim na przełomie XIV i XV wieku. W 1618 roku w kościele został umieszczony obraz Świętej Rodziny, który później został uznany za cudowny. Potwierdzone to zostało dekretem z dnia 11 listopada 1691 roku biskupa płockiego Stanisława Kazimierza Dąmbskiego. W 1796 roku do świątyni zostało dostawione prezbiterium. Z kolei w pierwszej połowie XIX wieku, dzięki staraniom Kajetana Onufrego Sierakowskiego, senatora Królestwa Polskiego, kościół został gruntownie odnowiony i przebudowany. Zostały wtedy wzniesione zakrystia i chór muzyczny. Dalsze prace restauracyjne zostały wykonane w 1893 roku. Po zakończeniu drugiej wojny światowej, w latach 1951−1955 została położona polichromia, której autorem był B. Marschall. W dniu 25 czerwca 1995 roku cudowny obraz umieszczony w świątyni został koronowany.
Do zabytków sztuki sakralnej znajdujących się w świątyni należą m.in.: obraz Świętej Rodziny, namalowany w XVII wieku, ołtarz w stylu barokowym, wykonany w 1693 roku, ambona w stylu barokowym, pochodząca z XVII wieku, monstrancja, wykonana w XVII wieku, pacyfikał, pochodzący z końca XVII wieku i kielich w stylu barokowym, wykonany w XVII wieku.

</doc>
<doc id="4834193" url="https://pl.wikipedia.org/wiki?curid=4834193" title="Radka Stupková">
Radka Stupková

Radka Stupková (ur. 6 maja 1962 w Pradze) – czeska aktorka telewizyjna, filmowa i dubbingowa.
Urodziła się w Pradze. W latach 1977–1983 kształciła się w praskim konserwatorium na wydziale muzyczno-dramatycznym.
W trakcie swojej kariery była związana z Teatrem na Vinohradach i teatrem Semafor. Później zaczęła pracować w dubbingu, została m.in. czeskim głosem Julii Ormond i Nastassji Kinski. Zajmowała się także prowadzeniem programów telewizyjnych, była m.in. prezenterką programu "Písničky z obrazovky".

</doc>
<doc id="4834201" url="https://pl.wikipedia.org/wiki?curid=4834201" title="Róbert Kaláber">
Róbert Kaláber

Róbert Kaláber (ur. 8 października 1969 w Bratysławie) – słowacki hokeista, trener, od 2020 roku selekcjoner reprezentacji Polski.
Kariera.
Róbert Kaláber w czasie kariery sportowej reprezentował barwy klubów: Dukla Senica (1995–1998), Polygonu Prievidza (1998–2000), węgierskiego Dunaújvárosi Acélbikák (2000–2001 – wicemistrzostwo Węgier 2001), ponownie MšHK Prievidza (2002–2005 – wicemistzostwo 1. ligi słowackiej 2004) oraz ŠHK Piešťany (2005–2006).
Kariera trenerska.
Róbert Kaláber po zakończeniu kariery sportowej rozpoczął karierę trenerską. W latach 2006–2008 trenował klub 1. ligi słowackiej – Duklę Senica. W styczniu 2012 roku zastąpił Dušana Gregora na stanowisku trenera klubu ekstraligi słowackiej – Duklę Trenczyn, które zajmował do 7 listopada 2013 roku. Z tym klubem w sezonie 2011/2012 zajął 3. miejsce oraz w sezonie 2012/2013 trenował młodzieżową drużynę tego klubu. 5 grudnia 2013 roku zastąpił Jana Nelibę na stanowisku trenera MsHK Žiliny, którym był do 31 stycznia 2014 roku.
JKH GKS Jastrzębie-Zdrój.
14 maja 2014 roku zastąpił Mojmíra Trličíka na stanowisku trenera klubu Polskiej Hokej Ligi – JKH GKS Jastrzębie-Zdrój, który pod wodzą Kalábera stał się jednym z czołowych polskich klubów. W sezonie 2014/2015 awansował z klubem do finału fazy play-off, w którym przegrał rywalizację 2:4 (1:2, 4:2, 0:2, 4:1, 2:4, 4:1) z GKS-em Tychy i tym samym zostali wicemistrzami Polski.
Sezon 2018/2019 po porażce w pierwszej rundzie fazy play-off rywalizacji 0:4 (1:2, 1:3, 0:3, 2:8) z Cracovią zespół zakończył na 5. miejscu, natomiast w Pucharze Polski po zwycięstwie 0:4 z Podhalem Nowy Targ wygrał te rozgrywki.
W sezonie 2019/2020 zdobył z klubem Puchar Polski oraz Puchar Wyszehradzki, natomiast rozgrywki Polskiej Hokej Ligi, które zostały przedwcześnie zakończone z powodu pandemii koronawirusa, zakończył na 3. miejscu. Sezon 2020/2021 okazał się najlepszy w historii klubu z Jastrzębia Zdroju. 20 października 2020 roku po wygranej 3:2 w decydującym meczu z Unią Oświęcim na Stadionie Zimowym w Tychach zdobył z klubem Superpuchar Polski, 5 lutego 2021 roku po wygranej 3:2 w finale z GKS-em Tychy rozegranym na lodowisku Jantor w Katowicach obronił Puchar Polski, natomiast 2 kwietnia 2021 roku po wygranej 3:2 z Cracovią w domowym – 5. meczu finałowym fazy play-off Polskiej Hokej Ligi wygrał w finale rywalizację z "Pasami" 4:1 i tym samym zdobył pierwsze w swojej historii mistrzostwo Polski, a w konsekwencji krajową potrójną koronę.
Reprezentacja Bułgarii.
6 kwietnia 2018 roku Róbert Kaláber zaczął łączyć funkcję trenera JKH GKS z funkcją selekcjonera reprezentacji Bułgarii, którą sprawował do 23 czerwca 2020 roku, a reprezentacja Bułgarii pod wodzą Kalábera na mistrzostwach świata 2018 III Dywizji w południowoafrykańskim Kapsztadzie, na których jego drużyna zajęła 2. miejsce i nie awansowała na mistrzostwa świata 2019 II Dywizji Grupy B, natomiast na mistrzostwach świata 2019 III Dywizji w Sofii wygrał ten turniej i tym samym awansował na mistrzostwa świata 2020 II Dywizji Grupy B w Zagrzebiu, które z powodu pandemii koronawirusa w 2020 roku się nie odbyły.
Reprezentacja Polski.
23 czerwca 2020 roku Robert Kaláber został głównym trenerem reprezentacji Polski. Objął również nadzór na Szkołą Mistrzostwa Sportowego w Katowicach oraz funkcję w młodzieżowych reprezentacjach Polski.
Życie prywatne.
Róbert Kaláber ma żonę Slavkę oraz dwie córki: Katarinę i Kristinę.

</doc>
<doc id="4834203" url="https://pl.wikipedia.org/wiki?curid=4834203" title="Powiat Lüben">
Powiat Lüben

Powiat Lüben (niem. "Kreis Lüben", pol. "powiat lubiński") – niemiecki powiat istniejący w okresie od 1741 do 1945 r. na terenie prowincji śląskiej.
Powiat Lüben utworzono w rejencji legnickiej pruskiej Prowincji Śląsk. W 1818 r. siedzibę powiatu przeniesiono do Czerńca. W 1932 r. powiat powiększono kosztem powiatu Wohlau. W 1939 r. nazwę powiatu zmieniono na "Kreis Lüben i. Schlesien." Od 1945 r. terytorium powiatu znajduje się pod administracją polską.
W 1910 r. powiat obejmował 123 gminy o powierzchni 630,59 km² zamieszkanych przez 33.067 osób.

</doc>
<doc id="4834208" url="https://pl.wikipedia.org/wiki?curid=4834208" title="Heinz Clémençon">
Heinz Clémençon

Heinz Clémençon (ur. 5 czerwca 1935 w Biel/Bienne) – szwajcarski biolog zajmujący się takimi dziedzinami, jak: cytologia, anatomia, biologia rozwoju, taksonomia grzybów. Opracowuje techniki mikrotomii i mikroskopii grzybów.
Kariera zawodowa.
Opisał nowe taksony roślin i grzybów. W ich naukowych nazwach dodawane jest jego nazwisko Clémençon.

</doc>
<doc id="4834211" url="https://pl.wikipedia.org/wiki?curid=4834211" title="Pent Nurmekund">
Pent Nurmekund

Pent Nurmekund (ur. 16 grudnia 1906, zm. 28 grudnia 1996 w Tartu) – estoński językoznawca i poliglota. Władał ok. siedemdziesięcioma językami obcymi.
Był absolwentem Uniwersytetu w Tartu, gdzie w latach 1930–1935 studiował filologię germańską i romańską. Otrzymał stopień "Magister Philosophiae".
W latach 1955–1986 wykładał na tejże uczelni, a w latach 50. założył Katedrę Orientalistyki. W 1991 r. został uhonorowany nagrodą językową im. Wiedemanna.

</doc>
<doc id="4834215" url="https://pl.wikipedia.org/wiki?curid=4834215" title="John Knowles Paine">
John Knowles Paine

John Knowles Paine (ur. 9 stycznia 1839 w Portland w stanie Maine, zm. 25 kwietnia 1906 w Cambridge w stanie Massachusetts) – amerykański kompozytor, organista i pedagog.
Życiorys.
Jego ojciec prowadził sklep muzyczny i dyrygował zespołem w Portland. John Paine uczył się gry na organach i fortepianie, harmonii i kontrapunktu u Hermanna Kotzschmara. W latach 1858–1861 studiował w Hochschule für Musik w Berlinie u Wilhelma Friedricha Wieprechta (orkiestracja i kompozycja) oraz Carla Augusta Haupta (organy). W 1861 roku osiadł w Bostonie, gdzie grał jako organista w West Church i prowadził działalność jako pedagog. W 1862 roku został wykładowcą Uniwersytetu Harvarda, grał też jako organista w uniwersyteckiej Appleton Chapel. W latach 1866–1867 koncertował w Europie. W 1873 roku jego staraniem utworzono na Uniwersytecie Harvarda pierwszą w Stanach Zjednoczonych katedrę muzyki, w 1875 roku został jej profesorem. Działał jako organizator życia muzycznego, wykładał gościnnie na wielu uczelniach. Prowadził też działalność koncertową jako solista i członek licznych zespołów. Założył American Guild of Organists. W 1898 roku został członkiem National Institute of Arts and Letters.
Do jego uczniów należeli John Alden Carpenter, Frederick Converse, Arthur Foote, Edward Burlingame Hill, Daniel Gregory Mason, Walter Spalding, Hugo Leichtentritt i Henry Lee Higginson.
Twórczość.
Początkowo tworzył w stylistyce klasycznej, z czasem jego muzyka zyskała na dramatyczności i pogłębieniu wyrazu, dostrzegalny stał się w niej wpływ Schumanna, Mendelssohna i Wagnera. W muzyce organowej wzorował się na twórczości Bacha. Utwory Paine’a odznaczają się rozwiniętą chromatyką, regularną metryką, figuracyjną melodyką i brzmieniem o urozmaiconej kolorystyce. Był pierwszym amerykańskim kompozytorem, który napisał oratorium ("St Peter", 1872).
Opublikował pracę "The History of Music to the Death of Schubert" (wyd. Boston 1907).

</doc>
<doc id="4834216" url="https://pl.wikipedia.org/wiki?curid=4834216" title="Rośliny kryptogamiczne">
Rośliny kryptogamiczne



</doc>
<doc id="4834227" url="https://pl.wikipedia.org/wiki?curid=4834227" title="Aldo Dezi">
Aldo Dezi

Aldo Dezi (ur. 27 czerwca 1939) – włoski kajakarz, kanadyjkarz. Srebrny medalista olimpijski z Rzymu.
Zawody w 1960 były jego jedynymi igrzyskami olimpijskimi. Był drugi w kanadyjkowych dwójkach na dystansie 1000 metrów, partnerował mu Francesco La Macchia. 

</doc>
<doc id="4834228" url="https://pl.wikipedia.org/wiki?curid=4834228" title="Ferdinand Johann Wiedemann">
Ferdinand Johann Wiedemann

Ferdinand Johann Wiedemann (ur. , zm. 1887) – estońsko-niemiecki językoznawca, ugrofinista. Zajmował się przede wszystkim językiem estońskim.
Sporządził słownik estońsko-niemiecki "Ehstnisch-deutsches Wörterbuch" (1869).

</doc>
<doc id="4834232" url="https://pl.wikipedia.org/wiki?curid=4834232" title="Harry Spanger">
Harry Spanger



</doc>
<doc id="4834241" url="https://pl.wikipedia.org/wiki?curid=4834241" title="Kubatbiek Boronow">
Kubatbiek Boronow



</doc>
<doc id="4834243" url="https://pl.wikipedia.org/wiki?curid=4834243" title="Francesco La Macchia">
Francesco La Macchia

Francesco La Macchia (ur. 9 października 1938, zm. 21 lipca 2017) – włoski kajakarz, kanadyjkarz. Srebrny medalista olimpijski z Rzymu.
Zawody w 1960 były jego jedynymi igrzyskami olimpijskimi. Był drugi w kanadyjkowych dwójkach na dystansie 1000 metrów, partnerował mu Aldo Dezi. 

</doc>
<doc id="4834254" url="https://pl.wikipedia.org/wiki?curid=4834254" title="Gunnar Jacobsson (językoznawca)">
Gunnar Jacobsson (językoznawca)

Gunnar Jacobsson (ur. 22 grudnia 1918, zm. 1 kwietnia 2001 w Göteborgu) – szwedzki językoznawca, slawista. Zajmował się morfologią, słownictwem i semantyką języków rosyjskiego, polskiego i czeskiego, a także zagadnieniami z zakresu etymologii i badaniami konfrontatywnymi.
Studiował filologię słowiańską w Göteborgu i Uppsali (1944–1947). Doktorat ze slawistyki uzyskał w 1947 r. na Uniwersytecie w Uppsali.
W 1947 r. został zatrudniony na Uniwersytecie w Göteborgu, z którym związał swoją karierę akademicką. W latach 1947–1948 był lektorem języka rosyjskiego, w latach 1948–1950 piastował stanowisko docenta, a w latach 1951–1988 był profesorem języków słowiańskich. Kierował Instytutem Języków Słowiańskich, był także dziekanem Wydziału Językoznawstwa i prodziekanem Wydziału Humanistycznego.
Współtworzył opis gramatyczny języka rosyjskiego oraz słownik szwedzko-polski i polsko-szwedzki.
Doktor honoris causa Uniwersytetu Wrocławskiego.

</doc>
<doc id="4834255" url="https://pl.wikipedia.org/wiki?curid=4834255" title="Gunnar Jacobsson">
Gunnar Jacobsson



</doc>
<doc id="4834256" url="https://pl.wikipedia.org/wiki?curid=4834256" title="Morskie organy">
Morskie organy

Morskie organy (chorw. "morske orgulje") – miejska instalacja architektoniczna, powstała w 2005 roku w Zadarze. W odróżnieniu od zwykłych organów obiekt ten wydaje dźwięk pod wpływem fal oraz pływów morskich. Morskie organy znajdują się w pobliżu przystani promowej w zachodniej części starego miasta.
Instalację zaprojektował w 2004 roku chorwacki architekt Nikola Bašić we współpracy z gronem specjalistów, wśród których znaleźli się Ivan Stamać (dźwięk), Vladimir Andročec (hydraulika), Tomislav Heferer (projekt i strojenie instrumentu) i Matija Galošić (design).
Wchodzące do morza kamienne schody podzielone są na 7 dziesięciometrowych sekcji, pod którymi wybudowano 35 polietylenowych rur o różnych długościach, średnicach i nachyleniach. Woda popycha powietrze, nabierające prędkości w rurach i wytwarza dźwięk, który dzięki otworom w kamieniu wydobywa się na zewnątrz w przestrzeń promenady. W ten sposób morskie fale produkują niepowtarzalne melodie.
Uroczyste otwarcie morskich organów w Zadarze odbyło się 15 kwietnia 2005 roku, kończąc jednocześnie prace nad renowacją części wybrzeża, sfinansowaną ze środków rządowych. Jest to jedna z najpopularniejszych atrakcji turystycznych miasta oraz częste miejsce spotkań. W maju 2006 roku dzieło Nikoli Bašića zostało nagrodzone Europejską Nagrodą Przestrzeni Publicznych (European Prize for Urban Public Space).

</doc>
<doc id="4834268" url="https://pl.wikipedia.org/wiki?curid=4834268" title="Bitwa pod Jelnicą">
Bitwa pod Jelnicą

Bitwa pod Jelnicą – część wielkiej bitwy nad Berezyną. Walki polskiego 20 pułku piechoty z oddziałami sowieckiej 6 Dywizji Strzelców w czasie majowej ofensywy wojsk Michaiła Tuchaczewskiego w okresie wojny polsko-bolszewickiej.
Położenie wojsk przed bitwą.
W maju 1920, po zajęciu Kijowa i zdobyciu przyczółków mostowych po wschodniej stronie Dniepru, wojska polskie przeszły do obrony. Wódz Naczelny Józef Piłsudski zdawał sobie sprawę z tego, że nie udało mu się rozbić większych sił nieprzyjaciela, a jedynie zmusił je do wycofania się dalej na wschód. Stąd też planował nowe uderzenie, tym razem na północnym odcinku frontu wschodniego. W tym czasie dowódca Frontu Zachodniego Michaił Tuchaczewski grupował wojska na wschodnim brzegu Berezyny i także przygotowywał je do ofensywy.
Skład wojsk.
17 maja dowodzenie nad obu armiami przejął gen. Stanisław Szeptycki.
Na wschodnim brzegu Berezyny utworzono zgrupowanie uderzeniowe:
Całością sił uderzeniowych dowodził dowódca Frontu Zachodniego Michaił Tuchaczewski.
Przebieg działań.
14 maja 1920 wojska Frontu Zachodniego Michaiła Tuchaczewskiego przeszły do ofensywy.
26 maja 1920 sowiecka ofensywa na całym froncie zaczęła tracić swój impet.
Na południowy wschód od jeziora Narocz 6 Dywizja Strzelców walczyła z polską XI Brygadą Piechoty i nie potrafiąc przełamać jej obrony, sama przeszła do obrony.
Inicjatywę przejęła strona polska. 
20 pułk piechoty, który do tej pory bronił frontu po obu stronach linii kolejowej Mołodeczno – Połock, wraz z batalionem szturmowym 17 Dywizji Piechoty i kompaniami 12 pułku piechoty przeprowadził trzy wypady na Jelnicę. 
Wzięto około 200 jeńców i zdobyto 9 ckm. 
Bilans walk.
Aktywna obrona 20 pułku piechoty i batalionu szturmowego 17 DP mocno osłabiła sowiecką 6 Dywizję Strzelców.
Uderzające 1 czerwca w ramach polskiej kontrofensywy oddziały miały ułatwione zadanie przy przełamywaniu sowieckiej obrony. 

</doc>
<doc id="4834270" url="https://pl.wikipedia.org/wiki?curid=4834270" title="Franz Wilhelm Junghuhn">
Franz Wilhelm Junghuhn

Franz Wilhelm Junghuhn (ur. 1809 w Mansfeld, zm. 1864) – niemiecko-holenderski przyrodnik. Interesował się botaniką i geologią.
Życiorys.
W latach 1836–1848, w okresie kolonializmu holenderskiego, odbył szereg wypraw na Jawę, polityczne i kulturalne centrum archipelagu indonezyjskiego. Bywa nazywany „Humboldtem Jawy”.

</doc>
<doc id="4834271" url="https://pl.wikipedia.org/wiki?curid=4834271" title="Franz Junghuhn">
Franz Junghuhn



</doc>
<doc id="4834281" url="https://pl.wikipedia.org/wiki?curid=4834281" title="Łukasz Madziar">
Łukasz Madziar

Łukasz Madziar (ur. 4 kwietnia 1982 w Warszawie) – polski reżyser filmowy, producent i scenarzysta.
Życiorys.
Edukacja.
Studiował na Wydziale Reżyserii Filmowej w Krakowskiej Szkole Filmu i Komunikacji Audiowizualnej oraz na Wydziale Zarządzania Zasobami Informacyjnymi w warszawskiej Mila College. W latach 2006–2007, był członkiem warszawskiego klubu filmowego AKF Sawa.
Kariera.
Debiutował w 2009 roku w Gnieźnie na Ogólnopolskim Festiwalu Filmowym Offeliada filmem „Klucz”, w którym główną rolę męską zagrał Marcin Kwaśny. Kolejny jego film, „First Time” miał premierę w 2015 roku, główne role zagrali: Sebastian Cybulski i Weronika Łukaszewska. W 2018 roku wyreżyserował nagradzany na festiwalach Stukpuk. W 2019 roku nakręcił film pt. „Julia. 13 grudnia”, gdzie pokazał dramatyczne oblicze psychozy poporodowej. Tym razem główne role stworzyli: Sebastian Cybulski, Maria Patykiewicz i Andrzej Popiel.

</doc>
<doc id="4834283" url="https://pl.wikipedia.org/wiki?curid=4834283" title="Donald Ringe">
Donald Ringe

Donald „Don” Ringe (ur. 1954) – amerykański profesor językoznawstwa. Jego badania naukowe koncentrują się wokół lingwistyki historycznej, indoeuropeistyki i morfologii.
Kształcił się na Uniwersytecie Kentucky i Uniwersytecie Oksfordzkim. Doktorat uzyskał w 1984 r. na Uniwersytecie Yale. Objął stanowisko profesora na Uniwersytecie Pensylwańskim.

</doc>
<doc id="4834284" url="https://pl.wikipedia.org/wiki?curid=4834284" title="Don Ringe">
Don Ringe



</doc>
<doc id="4834291" url="https://pl.wikipedia.org/wiki?curid=4834291" title="Elie Chevieux">
Elie Chevieux

Elie Chevieux (ur. 7 października 1973 w Genewie) – szwajcarski wspinacz sportowy, uprawiający także wspinaczkę lodową. Specjalizował się w prowadzeniu oraz we wspinaczce klasycznej. Brązowy medalista mistrzostw świata we wspinaczce sportowej w prowadzeniu z 1995 roku.
Kariera sportowa.
Na mistrzostwach świata w 1995 w szwajcarskiej Genewie we wspinaczce sportowej zdobył brązowy medal we wspinaczce sportowej w konkurencji prowadzenie. W finale przegrał z Francuzami François Legrandem oraz z Arnaudem Petitem.
Wielokrotny uczestnik, medalista festiwalu wspinaczkowego Rock Master, corocznie odbywającego się na ścianach wspinaczkowych w Arco, gdzie był zapraszany przez organizatora zawodów. W 1993 na tych zawodach wspinaczkowych zdobył złoty medal w konkurencji prowadzenie.
W 2004 roku doniesiono, że Elie Chevieux został ukamienowany w Kabulu. Pomyłkę popełniło szwajcarskie Ministerstwo Spraw Zagranicznych, identyfikując Chevieux jako jedną z ofiar.

</doc>
<doc id="4834295" url="https://pl.wikipedia.org/wiki?curid=4834295" title="Rozkład gnilny">
Rozkład gnilny



</doc>
<doc id="4834299" url="https://pl.wikipedia.org/wiki?curid=4834299" title="Ungaran">
Ungaran

Ungaran – miasto w Indonezji na Jawie w prowincji Jawa Środkowa, ośrodek administracyjny kabupatenu Semarang.

</doc>
<doc id="4834301" url="https://pl.wikipedia.org/wiki?curid=4834301" title="Neisseria musculi">
Neisseria musculi

Neisseria musculi – gatunek gram-ujemnej bakterii występujący w jamie ustnej myszy domowej. Tworzy pary coccobacillus (tzw. "diplococobacillus"), co jest kształtem bardzo spotykanym u przedstawicieli rodzaju "Neisseria". Komórki bakterii mają długość 0,5-0,8 mikrometrów i szerokość 0,4 mikrometra. Bakteria ta może rosnąć na agarze czekoladowym, agarze z krwią, a jej kolonie osiągają średnicę 0,5-1,0mm po 48 godzinach hodowli w 37 °C. "N. musculi" jest blisko spokrewniona z "Neisseria dentiae".

</doc>
<doc id="4834306" url="https://pl.wikipedia.org/wiki?curid=4834306" title="Objaw Fromenta">
Objaw Fromenta

Objaw Fromenta (ang. "Froment's sign") – objaw związany z niedowładem mięśnia przywodziciela kciuka, spowodowany zaburzeniem funkcji nerwu łokciowego.
Chory poprzez skurcz przywodziciela kciuka próbuje utrzymać kartkę papieru pomiędzy powierzchnią łokciową wyprostowanego kciuka z powierzchnią promieniową stawu śródręcznopaliczkowego palca drugiego, natomiast badający próbuje tę kartkę wyciągnąć. Objaw występuje, gdy chory, w celu utrzymania kartki, zgina kciuk w stawie międzypaliczkowym.

</doc>
<doc id="4834309" url="https://pl.wikipedia.org/wiki?curid=4834309" title="Opsoklonie">
Opsoklonie

Opsoklonie – nierównomierne, szybkie, nierytmiczne ruchy gałek ocznych zarówno w płaszczyźnie poziomej, jak i pionowej.
Występują w zespole mioklonii i opsoklonii.

</doc>
<doc id="4834312" url="https://pl.wikipedia.org/wiki?curid=4834312" title="Zespół Raedera">
Zespół Raedera

Zespół Raedera (zespół paratrigeminalny, ) – zapalenie toczące się w przestrzeni obejmującej wszystkie składowe nerwu trójdzielnego, tętnicę szyjną z włóknami współczulnymi oraz nerwy III, IV, VI.
Objawy:
Przyczyny:

</doc>
<doc id="4834316" url="https://pl.wikipedia.org/wiki?curid=4834316" title="Źrenica Hutchinsona">
Źrenica Hutchinsona

Źrenica Hutchinsona () – jednostronnie rozszerzona, sztywna źrenica.
Występuje przy podwyższeniu ciśnienia wewnątrzczaszkowego wywołanego przez ipsilateralną zmianę np. krwiak, ucisk na n.III. Może występować obustronnie np. kompresja pnia mózgu.

</doc>
<doc id="4834319" url="https://pl.wikipedia.org/wiki?curid=4834319" title="Bakopa okółkowa">
Bakopa okółkowa

Bakopa okółkowa ("Bacopa myriophylloides") – gatunek rośliny z rodziny babkowatych. Występuje na siedliskach mokradłowych w Brazylii. Uprawiana jako ozdobna w akwariach.
Uprawa.
Bokopa okółkowa wymaga temperatury umiarkowanej (do 27 °C) oraz jaskrawego oświetlenia. Wymaga neutralnej wody (6–7 pH).

</doc>
<doc id="4834321" url="https://pl.wikipedia.org/wiki?curid=4834321" title="Language">
Language

Language („język”) – czasopismo naukowe poświęcone zagadnieniom językoznawczym, oficjalna publikacja Linguistic Society of America. Jest wydawane przez Johns Hopkins University Press. Na łamach czasopisma publikuje się artykuły z zakresu teorii lingwistycznej oraz różnych działów językoznawstwa i dyscyplin pokrewnych. Zamieszcza się także recenzje i różnego rodzaju komentarze.

</doc>
<doc id="4834322" url="https://pl.wikipedia.org/wiki?curid=4834322" title="Journal of Linguistics">
Journal of Linguistics

Journal of Linguistics – czasopismo naukowe poświęcone zagadnieniom językoznawczym, oficjalna publikacja . Jest wydawane przez Cambridge University Press. Na jego łamach ogłasza się artykuły z zakresu językoznawstwa teoretycznego, a także recenzje nowych dzieł lingwistycznych.

</doc>
<doc id="4834329" url="https://pl.wikipedia.org/wiki?curid=4834329" title="Adam Katra">
Adam Katra

 
Adam Jan Katra (ur. 19 listopada 1894 w Bochni, zm. 4 marca 1958) – porucznik intendent Wojska Polskiego.
Życiorys.
Urodził się w 19 listopada 1894 w Bochni, w rodzinie Stanisława. 
8 sierpnia 1914 wstąpił do Legionów Polskich i został przydzielony do 2 pułku piechoty. W drugiej połowie listopada 1915 znajdował się II baonie uzupełniającym. W lipcu 1917, po kryzysie przysięgowym, został przeniesiony do Polskiego Korpusu Posiłkowego. Po bitwie pod Rarańczą (15–16 lutego 1918) został internowany w Szeklence. W styczniu 1919 znajdował się w szeregach 9. kompanii 4 pułku piechoty Legionów w Krakowie.
W 1923 był urzędnikiem wojskowym w XI randze. W następnym roku został awansowany na porucznika ze starszeństwem z dniem 1 grudnia 1920 w korpusie oficerów administracji (dział gospodarczy). Pełnił wówczas służbę w komisji gospodarczej 4 dywizjonu artylerii konnej w Suwałkach, a jego oddziałem macierzystym był Okręgowy Zakład Gospodarczy Nr 3. 
W latach 1928–1935 pełnił służbę w 9 dywizjonie artylerii konnej w Baranowiczach na stanowisku płatnika. W międzyczasie (15 sierpnia 1933) został przeniesiony do korpusu oficerów intendentów. W marcu 1935 został przeniesiony do 26 pułku ułanów wielkopolskich w Baranowiczach na stanowisko płatnika. W marcu 1939, w stopniu porucznika ze starszeństwem z dniem 1 grudnia 1920, zajmował 1. lokatę w korpusie oficerów intendentów, grupa intendentów. Nadal pełnił służbę w 26 puł w Baranowiczach na stanowisku oficera gospodarczego.
W czasie wojny obronnej 1939 dostał się do niewoli niemieckiej, przebywał w Oflagu II B Arnswalde, od 1942 w Oflagu II D Gross-Born.

</doc>
<doc id="4834332" url="https://pl.wikipedia.org/wiki?curid=4834332" title="Bitwa pod Jaznem">
Bitwa pod Jaznem

Bitwa pod Jaznem – walki polskiego 29 pułku piechoty mjr. Stefana Waltera z oddziałami sowieckiej 18 Dywizją Strzelców toczone nad Berezyną w okresie wojny polsko-bolszewickiej.
Geneza.
14 maja 1920 ruszyła sowiecka ofensywa wojsk Frontu Zachodniego Michaiła Tuchaczewskiego. 15 Armia Augusta Korka i Grupa Północna Jewgienija Siergiejewa uderzyły na pozycje oddziałów polskich 8 Dywizji Piechoty i 1 Dywizji Litewsko-Białoruskiej w ogólnym kierunku na Głębokie. Wykonująca uderzenie pomocnicze 16 Armia Nikołaja Sołłohuba zaatakowała oddziały 4 Armii gen. Stanisława Szeptyckiego i podjęła próbę sforsowania Berezyny pod Murawą i Żukowcem oraz pod Żarnówkami i Niehoniczami . 
Wobec skomplikowanej sytuacji operacyjnej, 23 maja rozpoczął się ogólny odwrót wojsk polskich w kierunku zachodnim.
Po zatrzymaniu sowieckiej ofensywy Armia Rezerwowa gen. Kazimierza Sosnkowskiego, przy współudziale oddziałów 1. i 4 Armii, zepchnęła przeciwnika na linię rzek Auta i górna Berezyna. W pierwszej dekadzie czerwca front polsko-sowiecki na Białorusi ustabilizował się.
W związku z postępami sowieckiej ofensywy na Ukrainie, Wódz Naczelny Józef Piłsudski wydał rozkaz przeprowadzenia na północy serii wypadów na tyły sowieckie, aby stworzyć wrażenie przygotowywania natarcia dużych sił polskich.
Walki pod Jaznem.
17 czerwca 29 pułk piechoty z batalionem 155 pułku piechoty otrzymał rozkaz opanowania .
Plan zakładał uderzenie od czoła sił głównych z równoczesnym obejściem miasta od południowego wschodu.
Nocą z 17 na 18 czerwca działania rozpoczął oddział obejścia – III/29 pp i 8 kompania 155 pp.
Pod osłoną ciemności przeprawił się przez Autę, ale po pięciokilometrowym marszu napotkał znaczne siły nieprzyjaciela i uwikłał się w ciężkie walki.
Rano 18 czerwca uderzyły siły główne 29 pułku piechoty.
Miejscowość kilkakrotnie przechodziła z rąk do rąk, ale ostatecznie natarcie polskie zostało załamane. 
Wobec rosnących strat i braku łączności z oddziałem obejścia, dowódca pułku wydał rozkaz odwrotu na pozycje wyjściowe nad Autą. III batalion poniósł duże straty i również wycofał się na pozycje wyjściowe.
Bilans walk.
W boju pod Jaznem pułk nie uzyskał powodzenia. Porażka przekreśliła plany polskiego dowództwa oparcia frontu na Dźwinie.
Pułk stracił ponad trzystu żołnierzy, w tym ośmiu oficerów.

</doc>
<doc id="4834333" url="https://pl.wikipedia.org/wiki?curid=4834333" title="29 Pułk Piechoty (II RP)">
29 Pułk Piechoty (II RP)



</doc>
<doc id="4834337" url="https://pl.wikipedia.org/wiki?curid=4834337" title="Linguistic Society of America">
Linguistic Society of America

Linguistic Society of America – towarzystwo naukowe zajmujące się językoznawstwem. Zostało założone w 1924 r. W 1986 r. liczyło 7 tys. członków. Centrum organizacyjne towarzystwa składa się z sekretariatu (Waszyngton), obejmuje dwa komitety (wykonawczy i wydawniczy). Oficjalne czasopismo – „Language” – jest wydawane cztery razy w roku. 

</doc>
<doc id="4834339" url="https://pl.wikipedia.org/wiki?curid=4834339" title="Żółte curry">
Żółte curry

Żółte curry (taj. แกงกะหรี่, RTGS: "kaeng kari," chiń. 黃咖喱) – tradycyjne danie kuchni tajskiej powstałe ze skrzyżowania wpływów kuchni indyjskiej, chińskiej i lokalnych tendencji przyprawowych.
Żółte curry powstaje w sposób podobny, jak inne tajskie odmiany tego dania, począwszy od podgrzania mleka kokosowego, dodania odpowiedniej pasty curry (żółtą barwę nadaje dodana do niej kurkuma) i gotowania całości, aż będzie aromatyczna i zrównoważona, a następnie dodania i ugotowania w wywarze kurczaka, krewetek lub ryby. Na koniec dodaje się jeszcze dodatkową ilość mleka kokosowego, przyprawy i wodę. Najczęściej stosowane dodatki to ocet, papryka i szalotka. Głęboki cytrynowy smak uzyskiwany jest w drodze dodania liści limonki kaffir. Żółte curry jest prawie zawsze w Tajlandii podawane z małą miską ajat (odmianą ogórka, który towarzyszy także daniom typu satay).
Z uwagi na stonowanie smaku ostrego w stosunku do innych tajskich dań typu curry, żółta jego odmiana jest najbardziej akceptowana przez obcokrajowców, nieprzywykłych do znacznej ostrości kuchni tajskiej. W Tajlandii danie nie jest znane pod nazwą żółte curry, a zbitek słów "kaeng kari" oznacza po prostu curry.

</doc>
<doc id="4834341" url="https://pl.wikipedia.org/wiki?curid=4834341" title="Amerykańskie Towarzystwo Lingwistyczne">
Amerykańskie Towarzystwo Lingwistyczne



</doc>
<doc id="4834342" url="https://pl.wikipedia.org/wiki?curid=4834342" title="Amerykańskie Towarzystwo Językoznawcze">
Amerykańskie Towarzystwo Językoznawcze



</doc>
<doc id="4834347" url="https://pl.wikipedia.org/wiki?curid=4834347" title="Marianne Mithun">
Marianne Mithun

Marianne Mithun (ur. 1946) – amerykańska językoznawczyni. Specjalizuje się w typologii lingwistycznej i językach autochtonicznych Ameryki Południowej.
Doktoryzowała się na Uniwersytecie Yale, gdzie przedstawiła rozprawę pt. "A Grammar of Tuscarora".

</doc>
<doc id="4834363" url="https://pl.wikipedia.org/wiki?curid=4834363" title="Wallace Chafe">
Wallace Chafe

Wallace Chafe (ur. 1927, zm. 3 lutego 2019) – amerykański językoznawca. Zajmował się m.in. semantyką, dyskursem, prozodią oraz językami autochtonicznych mieszkańców Ameryk.
Jego dorobek obejmuje ponad 230 książek, artykułów i innych publikacji lingwistycznych.
Kształcił się na Uniwersytecie Yale, gdzie uzyskał bakalureat z zakresu literatury niemieckiej (1950) oraz magisterium z językoznawstwa (1956). Doktoryzował się w 1958 r. na podstawie pracy "Seneca morphology". W 1962 r. zaczął pracować na Uniwersytecie Kalifornijskim w Berkeley. Później był zatrudniony na Uniwersytecie Kalifornijskim w Santa Barbara.

</doc>
<doc id="4834366" url="https://pl.wikipedia.org/wiki?curid=4834366" title="Gra losu">
Gra losu

Gra losu () – powieść Josepha Conrada opublikowana w 1913. Pierwszy utwór pisarza, który mu przyniósł sukces finansowy i uwolnił od długów.
Pierwsze polskie tłumaczenie wydało w 1961 Państwowy Instytut Wydawniczy pod tytułem "Los" w przekładzie Teresy Tatarkiewiczowej. Następne wydania noszą już tytuł "Gra losu".
Historia wydania.
W 1905 Conrad zaczął pisać opowiadanie, pod pierwotnym tytułem "Dynamite Ship" lub "Explosives", które prawdopodobnie przerodziło się później w powieść "Gra losu". Utwór tworzył przez następne kilka lat równolegle z innymi projektami, dopiero w 1911 zabrał się energiczniej do pracy. Powieść zaczęła się ukazywać w odcinkach w czasopiśmie „New York Herald” w styczniu 1912, a ukończona została dwa miesiące później.
Fabuła.
Flora de Barral, córka znanego finansisty, musi radzić sobie sama w życiu po śmierci matki i uwięzieniu ojca, który trafił za kratki po bankructwie stworzonych przez siebie instytucji oszczędnościowych. Główne przeszkody, z którymi musi sobie radzić młoda kobieta, to chcący ją wykorzystać ludzie. Począwszy od chciwej guwernantki, przez terroryzującą ją przyjaciółkę feministkę oraz narzeczonego, a potem męża Rodericka. Nawet uwolniony w końcu ojciec także przysparza jej kłopotów. Conrad kreśli tu bezkompromisową wizją relacji międzyludzkich. Większość osób, na które napotyka w swym życiu Flora przyczyniają się do spustoszenia jej duszy, a pozornie pozytywne zabiegi przeradzają się w swoje przeciwieństwa: miłość zamienia się w tyranię, a przyzwoitość w głupotę.
Narratorem jest tu, jak w wielu innych utworach Conrada, jego alter ego – Charles Marlow.
Recepcja.
Conrad nie był pewien wartości swego utworu, w różnych listach wypowiadał się o powieści niepewnie, pisząc, że: „bardzo się waha co do wartości” (list do Ottoline Morrell), „nie wierzy w to, co pisze” i „nie ma świadomości dobrej roboty” (list do Madoksa Forda), „Conrad napisał długą i głupią powieść” (list do Henri Ghéona). Nazywał ją też „dziewczęcą powieścią”.
Zdzisław Najder ocenia, że powieść „po raz pierwszy w twórczości Conrada (...) nie miała wyrazistego ośrodka tematyczno-problemowego”. Wybitny brytyjski prozaik, Henry James, którego zdanie Conrad bardzo cenił, zarzucił powieści sztuczność budowy i nadmierne podporządkowanie treści formie.
Mimo zmiennych recenzji książka odniosła niespodziewany sukces. Literaturoznawca David Garnett przypuszczał, że powód był prozaiczny – na obwolucie po raz pierwszy pojawiła się postać kobieca, co przyciągnęło czytelniczki płci pięknej. Poza tym krytyk zdiagnozował powieść jako „najbardziej wyspiarskie działo Conrada”, czyli najbliższe angielskim tradycjom literackim. Sam Conrad podzielał to zdanie, pisząc, że o popularności zdecydowała bohaterka i „wielka liczba rozważań o kobietach w samym tekście”.

</doc>
<doc id="4834371" url="https://pl.wikipedia.org/wiki?curid=4834371" title="Edward Coke">
Edward Coke

Edward Coke (ur. 1 lutego 1552 w Mileham, zm. 3 września 1634 w Stoke Poges) – angielski prawnik i polityk.
Życie.
Studiował w Cambridge i Inner Temple. Od 1578 był adwokatem, a następnie od poł. l. 80. syndykiem (Coventry i Norwich). W 1590 objął urząd prezydenta Inner Temple. Jeszcze w 1589 zasiadł w Izbie Gmin i cztery lata później został jej przewodniczącym. Objął również obowiązki naczelnego prokuratora. Sprzeciwiając się tendencjom absolutystycznym Jakuba I zaczął tracić swoją pozycję polityczną. W 1620 był jednym z czołowych opozycjonistów purytańskich w parlamencie, by w 1621 trafić do Tower (krytykował monopole i plany matrymonialne króla). Pod koniec życia króla trafił do Tajnej Rady. Za panowania Karola I zasiadał w parlamencie. Był współtwórcą Petycji o prawo.
Poglądy.
Był zdecydowanym zwolennikiem common law, sprzeciwiając się stosowaniu prawa rzymskiego i kanonicznego. Odrzucał absolutyzm, nie uznawał również prawa naturalnego.

</doc>
<doc id="4834372" url="https://pl.wikipedia.org/wiki?curid=4834372" title="Ewa Karpińska">
Ewa Karpińska



</doc>
<doc id="4834373" url="https://pl.wikipedia.org/wiki?curid=4834373" title="Ewa Nowina-Sroczyńska">
Ewa Nowina-Sroczyńska



</doc>
<doc id="4834374" url="https://pl.wikipedia.org/wiki?curid=4834374" title="GKM Grudziądz (1979)">
GKM Grudziądz (1979)

GKM Grudziądz – polski klub żużlowy z Grudziądza działający w latach 1979–2002.
Historia.
Odrodzenie żużla w Grudziądzu nastąpiło dzięki Stali Toruń. W 1976 Stal zaczęła startować w I lidze i wielu zawodników było jej niepotrzebnych. W Grudziądzu powstała Grudziądzka Sekcja Żużlowa, gdzie mogli oni kontynuować swoje kariery. W 1977 grudziądzka drużyna przystąpiła do drugoligowych rozgrywek, a jej trzon tworzyli Roman Kościecha, Bogdan Krzyżaniak i Eugeniusz Miastkowski. Po dwóch latach GSŻ usamodzielniła się i przekształciła w Grudziądzki Klub Motorowy.
Pomimo usamodzielnienia trzon grudziądzkiej drużyny nadal stanowiły rezerwy Stali Toruń. W 1983 GKM zajął 2. miejsce w II lidze i spotkał się w barażach z Polonią Bydgoszcz. Oba spotkania grudziądzanie przegrali i pozostali w II lidze. W 1995, gdy do Grudziądza trafili Adam Pawliczek i Henryk Bem, drużyna zajęła 2. miejsce w II lidze i po raz pierwszy w swojej historii awansowała do I ligi. Przed sezonem 1996 skład zespołu uzupełnili Paweł Staszek, Robert Dados oraz Amerykanin Billy Hamill. Mimo wzmocnienia grudziądzanie nie zdołali utrzymać się w I lidze. Starty w II lidze trwały tylko rok i już w 1998 GKM ponownie awansował do I ligi. W sezonie 1999 klub z Grudziądza uplasował się na 8. miejscu i spadł do niższej klasy rozgrywkowej, która po reorganizacji rozgrywek została nazwana I ligą. W sezonie 2000 grudziądzanie zajęli 2. miejsce w pierwszej lidze i spotkali się w barażach z Unią Leszno. Po porażkach w obu meczach barażowych grudziądzanie pozostali na zapleczu ekstraligi. Pomimo kryzysu finansowego w 2002 roku, GKM zdołał dokończyć sezon, jednak klub na skutek problemów finansowych zlikwidowano.
W grudniu 2002 powstało Grudziądzkie Towarzystwo Żużlowe. W sezonie 2003 drużyna, w której startowali byli zawodnicy GKM-u wsparci wychowankami Apatora Toruń rozpoczęła starty w II lidze.
Osiągnięcia.
Krajowe.
Poniższe zestawienia obejmują osiągnięcia klubu oraz indywidualne osiągnięcia zawodników reprezentujących klub w rozgrywkach pod egidą PZM oraz GKSŻ.
Mistrzostwa Polski.
Młodzieżowe drużynowe mistrzostwa Polski
Młodzieżowe indywidualne mistrzostwa Polski
Międzynarodowe.
Poniższe zestawienia obejmują indywidualne osiągnięcia zawodników krajowych na arenie międzynarodowej w rozgrywkach pod egidą FIM oraz FIM Europe.
Mistrzostwa świata.
Indywidualne mistrzostwa świata juniorów

</doc>
<doc id="4834375" url="https://pl.wikipedia.org/wiki?curid=4834375" title="GSŻ Grudziądz">
GSŻ Grudziądz

GSŻ Grudziądz – polski klub żużlowy z Grudziądza, filia Stali Toruń występująca w latach 1977–1978 w rozgrywkach ligowych. W 1978 filia została przekształcona w Grudziądzki Klub Motorowy.
Historia.
Odrodzenie żużla w Grudziądzu nastąpiło dzięki Stali Toruń. W 1976 Stal zaczęła startować w I lidze i wielu zawodników było jej niepotrzebnych. W Grudziądzu powstała Grudziądzka Sekcja Żużlowa (wcześniej działała szkółka klubu z Torunia), gdzie mogli oni kontynuować swoje kariery. W 1977 grudziądzka drużyna przystąpiła do drugoligowych rozgrywek, a jej trzon tworzyli Roman Kościecha, Bogdan Krzyżaniak i Eugeniusz Miastkowski. W 1978 GSŻ usamodzielniła się i przekształciła w Grudziądzki Klub Motorowy.

</doc>
<doc id="4834376" url="https://pl.wikipedia.org/wiki?curid=4834376" title="Oddziały Armii Alpejskiej">
Oddziały Armii Alpejskiej

Oddziały Armii Alpejskiej ("Détachement d'armée des Alpes") – wyższy związek taktyczny Francuskiej Armii Wyzwolenia w czasie II wojny światowej.
Historia.
Ofensywa wojsk alianckich w Prowansji oraz francuskie powstanie narodowowyzwoleńcze zmusiły Niemców do szybkiego wycofania się z południowo-wschodniej Francji. Części żołnierzy Wehrmachtu udało się przedrzeć na przełęcze alpejskie, na granicę francusko-włoską, osłaniając tym samym tyły walczącej w północnych Włoszech Grupy Armii C od ataku z zachodu. 27 września 1944 dowódca 1 Armii Francuskiej gen. Jean de Lattre de Tassigny skierował do Alp Francuskich cześć swoich jednostek: 27 Dywizję Piechoty Górskiej, 2 Marokańską Dywizję Piechoty (przegrupowana do Wogezów 30 września) i 4 Marokańską Dywizję Piechoty Górskiej (przegrupowana do Alzacji 30 listopada).
Ciężka zima ograniczyła zdolności operacyjne francuskich jednostek alpejskich jedynie do działań rozpoznawczych, stoczono kilka potyczek min. o przełęcz Midi na masywie Mont Blanc w lutym 1945. 1 marca 1945 jednostki francuskie rozciągnięte między granicą ze Szwajcarią a Lazurowym Wybrzeżem zostały wyłączone spod komendy 1 Armii działając odtąd pod nazwą Oddziałów Armii Alpejskiej, do której skierowano znad Renu 1 Marszową Dywizjię Piechoty. 
23 marca ruszyła ofensywa z doliny Tarentaise na Grand Roc Noir i Przełęcz Embrasures, 5 kwietnia z Maurienne na Przełęcz Mont-Cenis i 10 kwietnia z okolic Nicei. Ofensywa Francuzów zmusiły wojska hitlerowskie do wycofania się do Włoch 24 kwietnia jednostki hitlerowskie wycofały się do Włoch. Ostatnie pozycje niemieckie na Małej Przełęczy św. Bernarda zajęte zostały dopiero 29 kwietnia 1945, negocjacje między Amerykanami i Brytyjczykami a żołnierzami niemieckimi z Włoch zatrzymały ostatecznie francuski marsz na Turyn.
Ordre de Bataille.
Dowódca:
Jednostki:

</doc>
<doc id="4834391" url="https://pl.wikipedia.org/wiki?curid=4834391" title="Lenore Grenoble">
Lenore Grenoble

Lenore Grenoble – amerykańska językoznawczyni. Specjalizuje się w językach słowiańskich i językach autochtonicznych regionu Arktyki.
Doktorat z zakresu językoznawstwa slawistycznego uzyskała na Uniwersytecie Kalifornijskim w Berkeley. W swojej pracy badawczej zajmuje się przede wszystkim językami zagrożonymi wymarciem. Została wybrana na sekretarza-skarbnika Linguistic Society of America na pięcioletnią kadencję od 2018 do 2023 r. W 2018 r. została laureatką Guggenheim Fellowship.
W 2017 r. została wybrana członkinią Amerykańskiej Akademii Sztuk i Nauk.

</doc>
<doc id="4834397" url="https://pl.wikipedia.org/wiki?curid=4834397" title="Laurence R. Horn">
Laurence R. Horn

Laurence Robert Horn (ur. 1945) – amerykański językoznawca. Zajmuje się pragmatyką i semantyką.
Jest autorem fundamentalnej książki "A natural history of negation" (1989).

</doc>
<doc id="4834398" url="https://pl.wikipedia.org/wiki?curid=4834398" title="Laurence Robert Horn">
Laurence Robert Horn



</doc>
<doc id="4834408" url="https://pl.wikipedia.org/wiki?curid=4834408" title="Ruby da Cherry">
Ruby da Cherry

Ruby da Cherry, właściwie Aristos Norman Petrou (ur. 22 kwietnia 1990 w Metairie) – amerykański raper, autor tekstów, producent muzyczny, jeden z założycieli wydawnictwa płytowego G*59 Records, a także członek grupy muzycznej Suicideboys.
Życie prywatne.
Aristos urodził się w Metairie. Jego matka jest Amerykanką, ojciec zaś Grekiem cypryjskim, który przybył do Stanów po otrzymaniu stypendium na University of New Orleans, jest byłym trenerem piłkarskim stowarzyszenia w Mount Carmel Academy.
Zainteresowanie muzyką młodego Petrou rozpoczęło się, gdy miał 7 lat, wtedy też zaczął grać na skrzypcach. Gdy miał dziesięć lat próbował swoich sił w grze na perkusji, co poskutkowało dołączeniem do zespołu muzycznego w szkole średniej. Ruby początkowo znalazł się w zespole punkrockowym Vapo-Rats jako jego perkusista. Rozczarowany apatią, którą jego koledzy z zespołu okazywali w kierunku przyszłości zespołu, Petrou odszedł, aby kontynuować karierę w Hip-hopie ze swoim kuzynem Scottem Arceneaux Jr., obecnie znanym jako Scrim. Pracował też w restauracji swojego ojca jako kelner do 2015 roku.
Kariera.
W 2013 Aristos ukończył studia, a jego rodzice kupili mu aparat Canon T3I jako prezent podyplomowy. Edytował wcześniej filmy, ale nie wiedział, jak to zrobić poprawnie, zaczął więc używać Scotta jako przedmiotu testowego. Scott tworzył wówczas mixtape’y dla zabawy i rytmy dla innych artystów.
Tak rozpoczęła się ich współpraca. Scott tworzył projekty poboczne, a Aristos później je modyfikował. Z czasem nabrał pewności co do rapowania i w 2014 utworzyli Suicideboys.
W 2014 wydali swój pierwszy mixtape, "", od tamtego czasu wydali jeszcze innych 19 mixtape’ów z serii "Kill Yourself". Zadebiutowali na listach przebojów albumów Billboard Top R&amp;B / Hip-hop w swoim mixtape’ie "Radical $uicide". Album zajął 17 miejsce na liście przebojów i był jednym z ich najbardziej udanych do tej pory dzieł. Niektóre z najbardziej popularnych utworów to „Paris”, „Dead Batteries”, „Magazine”, „2nd Hand” i „O Pana!”. Pod koniec 2017 roku mieli wydać swój debiutancki album "I Do not Wanna Die in New Orleans", ale od tego czasu został przełożony.
Ich muzyka została zakwalifikowana jako Dark trap. Najczęstsze tematy ich muzyki to depresja, samobójstwa i śmierć. Pod koniec 2015 Suicideboys dołączyli do Greyscale Tour wraz z artystami: Ramirez, Black Smurf i Jgrxxn. Na początku 2016 dołączyli do raperów Pouya, Fat Nick, Germ i innych artystów podczas trasy koncertowej $outh $ide $uicide Tour. Suicideboys są niezwykle popularni w Europie. Wystąpili w Splash! (festiwal w Niemczech), Woo Hah! (festiwal w Holandii) oraz Blockfest (festiwal w Finlandii).
Alter ego.
Alter ego rapera może mieć różne przepływy, style rapowania i/lub liryczne znaczenie.

</doc>
<doc id="4834409" url="https://pl.wikipedia.org/wiki?curid=4834409" title="István Kecskés">
István Kecskés

István Kecskés (ur. 1947) – węgiersko-amerykański językoznawca. Zajmuje się zagadnieniami z zakresu pragmatyki, problematyką bilingwizmu oraz pedagogiką języka obcego.
Uchodzi za jednego z pionierów pragmatyki interkulturowej. Jest założycielem i redaktorem naczelnym czasopisma „Intercultural Pragmatics”. Należy do głównych organizatorów Międzynarodowej Konferencji nt. Pragmatyki Interkulturowej i Komunikacji.

</doc>
<doc id="4834414" url="https://pl.wikipedia.org/wiki?curid=4834414" title="Gajówka (powiat prudnicki)">
Gajówka (powiat prudnicki)



</doc>
<doc id="4834417" url="https://pl.wikipedia.org/wiki?curid=4834417" title="Oracze (województwo opolskie)">
Oracze (województwo opolskie)



</doc>
<doc id="4834418" url="https://pl.wikipedia.org/wiki?curid=4834418" title="Głogowiec (województwo opolskie)">
Głogowiec (województwo opolskie)



</doc>
<doc id="4834444" url="https://pl.wikipedia.org/wiki?curid=4834444" title="Melissa Bulanhagui">
Melissa Bulanhagui

Melissa Bulanhagui ps. "Jada Kai" (ur. 16 sierpnia 1990 r. w Filadelfii) – amerykańsko-filipińska łyżwiarka figurowa, dwukrotna mistrzyni Filipin (2012, 2013). Po zakończeniu kariery sportowej została w 2019 roku aktorką pornograficzną.
Życiorys.
Urodziła się 16 sierpnia 1990 roku w Filadelfii, w rodzinie emigrantów z Filipin. W wieku sześciu lat zaczęła jeździć na łyżwach i wieku 13 lat zakwalifikowała się do reprezentacji Stanów Zjednoczonych. Dwa lata później wywalczyła brązowy medal juniorskich mistrzostw Stanów Zjednoczonych. W 2007 r. doznała kontuzji, gdy dwukrotnie skręciła prawy staw skokowy i zerwała więzadła.
Po podjęciu rywalizacji wśród seniorów nie odnosiła już sukcesów, zaczęła też mniej intensywnie trenować. W 2010 r. bez powodzenia walczyła o miejsce w reprezentacji Stanów Zjednoczonych na zimowe igrzyska olimpijskie w Vancouver. Po tej porażce zaczęła częściej sięgać po alkohol. Ostatecznie zdecydowała się kontynuować karierę, reprezentując Filipiny. Jako filipińska zawodniczka dwukrotnie wywalczyła mistrzostwo tego kraju i zdobyła trzecie miejsce w Asian Trophy i mistrzostwach czterech kontynentów. W następnej kolejności zaczęła rywalizować o udział w zimowych igrzyskach olimpijskich w Soczi w 2014 r. i mimo że wygrała konkursy krajowe, odmówiono jej wyjazdu, a kwalifikację olimpijską przyznano mistrzyni Filipin juniorów.
Po odmówieniu jej prawa udziału w igrzyskach w Soczi, zakończyła karierę sportową i wyjechała do Tajlandii, gdzie zaangażowała się w tworzenie od podstaw dyscypliny łyżwiarstwa figurowego, ale szybko wróciła do Stanów Zjednoczonych, gdzie pracowała początkowo jako trenerka, barmanka i sprzedawczyni sklepowa, ale szybko zaczęła znów nadużywać alkoholu. Podczas wyjazdu ze znajomym do Kalifornii w poszukiwaniu pracy zdalnej natknęła się na pornograficzne kamerki internetowe i zaczęła pracę w tej branży. Szybko zyskała popularność i nawiązała współpracę ze studiem pornograficznym Reality Kings, w którym zagrała w trzech filmach. Ostatecznie porzuciła inne aktywności i pod pseudonimem Jada Kai zaczęła występować w filmach pornograficznych, które wcześniej oglądała w celu rozładowania frustracji.
W 2012 roku poślubiła Nicholasa Baroco.

</doc>
<doc id="4834451" url="https://pl.wikipedia.org/wiki?curid=4834451" title="Sándor Garbai">
Sándor Garbai

Sándor Garbai (ur. 27 marca 1879, zm. 7 listopada 1947) – węgierski polityk socjalistyczny. 
Kariera polityczna.
Był aktywnym członkiem kierownictwa Socjaldemokratycznej Partii Węgier (MSZDP). Podczas istnienia Węgierskiej Republiki Ludowej przewodniczył Centralnej Węgierskiej Radzie Wykonawczej. Był za fuzją MSZDP z Komunistyczną Partią Węgier, która miała miejsce 21 marca 1919 r. Doprowadziło to do powstania Węgierskiej Republiki Rad, której Garbai był zarówno premierem, jak i prezydentem. Chociaż pozostał on tytularnym przywódcą przez większą część swoich rządów miał niewielką władzę i wpływy. Faktycznym przywódcą państwa był minister spraw zagranicznych, komunista Béla Kun. 

</doc>
<doc id="4834461" url="https://pl.wikipedia.org/wiki?curid=4834461" title="Liquor Carbonis detergens">
Liquor Carbonis detergens



</doc>
<doc id="4834473" url="https://pl.wikipedia.org/wiki?curid=4834473" title="Bond Bug">
Bond Bug

Bond Bug (z ang. "bug" – robak) – mały brytyjski trójkołowiec, zaprojektowany przez Toma Karena dla przedsiębiorstwa Reliant Motor Company. Był przez nie produkowany w latach 1970–1974, początkowo w fabryce Bond Cars Ltd, a następnie w wytwórni Reliant w Tamworth. Łącznie wyprodukowano jedynie 2270 egzemplarzy.
To pojazd posiadający "drzwi kokpitowe" z podnoszonym dachem zamiast konwencjonalnych drzwi, które zastąpiono osłonami bocznymi z winylu. Jego bryła kształtem przypomina klin.
Historia.
początki.
Od 1962 roku, po wprowadzeniu na rynek Relianta Regala 3/25, firma starała się stworzyć jego bardziej sportową wersję, skierowaną do młodszych nabywców. Szkice takowej zostały wykonane już w 1964 r. przez firmę Ogle. Na nich pojazd miał bardziej wyraźny kształt klina a niektóre krawędzie zaokrąglono. Projekt nazwano "Reliant Rogue".
Nigdy nie został jednak wyprodukowany. Kierownictwo uważało, że nietypowo wyglądający pojazd może zaszkodzić wizerunkowi marki.
wykupienie Bond Cars.
Po zakupie firmy Bond Cars Ltd. w 1969 r., Reliant zlecił Tomowi Karenowi z Ogle Design dokonanie zmian w projekcie "Rogue'a" – zostałby teraz wyprodukowany pod nabytym szyldem.
Bond Bug'a zbudowano na podwoziu stworzonym przez głównego inżyniera Relianta, Johna Crosthwaite'a, z wykorzystaniem niektórych części "Regala", w połączeniu ze skrzynią biegów zaprojektowaną do Robina 750, który miał być wprowadzony na rynek w 1974 roku. Tak powstała pierwotna koncepcja, wyglądem dość zbliżona do "Rogue'a". Główną różnicę stanowi w niej tył pojazdu skrócony aż do osi tylnej.
wersje i specyfikacja.
W samochodzie zastosowano montowany z przodu, 4–cylindrowy silnik Relianta o pojemności 700 cm³, później zwiększony do 750. Wprowadzając pojazd na rynek ogłoszono, że moc w tańszych wersjach 700 i 700E wyniesie 29 KM. Z kolei w modelu 700ES zastosowano przeprojektowaną głowicę cylindra, co pozwoliło na zwiększenie współczynnika sprężania z 7,35:1 do 8,4:1. To zapewniło wzrost mocy do 31 KM (23 kW; 31 PS) w połączeniu z lepszym momentem obrotowym.
Bond Bug 700ES oferował również bardziej ergonomiczne fotele a także lepiej zabezpieczoną osłonę silnika, mocniejsze błotniki, popielniczkę, pokryty gumą przedni zderzak i koło zapasowe w zestawie.
premiera i początek produkcji.
Samochód został dobrze przyjęty. Ray Wiggin z Reliant Motor Company powiedział o nim: "To, że ma trzy koła jest mało ważne. Jest nową formą transportu. Więc teraz myślimy, że przemówi do większej części rynku niż wpierw zakładaliśmy"
Oryginalnie pojazd był dostępny tylko w jasnopomarańczowym, mandarynkowym kolorze. Jednak na potrzeby marketingowe papierosów Rothmans zostało wyprodukowanych 6 białych egzemplarzy. Jeden z nich wystąpił również w reklamie Cape Fruit. Dziś wiadomo, że nadal istnieją trzy takie.
rozpoznawalność.
Rozpoznawalność przyniósł mu jego charakterystyczny, odlewany ciśnieniowo zabawkowy model produkcji Corgi Toys. Lecz pojazd produkowano ledwie cztery lata, od 1970 do 74.
prędkość.
Trójkołowce od Relianta wyrobiły sobie opinię powolnych. Bond, rozpędzający się do 122 km/h (76 mph) przy brytyjskim ograniczeniu prędkości do 112 km/h (70 mph), okazał się być ich przeciwieństwem. Jego szybkość można było równać z podstawowym Mini 850 cm³ (116 km/h / 72 mph) czy Hilmanem Imp (128 km/h / 80 mph). W tym względzie nie dorównał jednak Mini Cooperowi S (154 km/h / 96 mph) ani większym sedanom, takim jak Ford Cortina Mark III (167 km/h / 104 mph w najmocniejszym wariancie) a także starszym dwuosobowym modelom sportowym, np. MG MGB (165,7 km/h / 103 mph) czy Lotusowi Seven, którego najsłabsza wersja S4 do 1970 r. mogła osiągnąć 173,8 km/h (108 mph).
marketing i cena.
Bond Bug był reklamowany jako przyjemny w prowadzeniu. Niska pozycja za kierownicą znana z gokartów sprawiała wrażenie, że jedzie się szybciej niż w rzeczywistości. A tak naprawdę prędkość była zbliżona do tej uzyskiwanej przez samochody o wysokich osiągach zaledwie kilka lat wcześniej – słabsze wersje Lotusa 7 do 1968 r. dysponowały maksymalną szybkością 122 km/h (76 mph) a poziom ich wyposażenia, np. boczne zasłony zastępujące okna, był podobny.
Nie był jednak tańszy od bardziej funkcjonalnych samochodów. Kosztował 629 funtów, podczas gdy podstawowy Mini 850 cm³ – czteromiejscowy, lepszy na zakrętach ale ze znacznie mniejszym przyspieszeniem, sprzedawano za 620 funtów. Czy też podstawowy Lotus Seven – z dużo lepszym przyspieszeniem i skrętem – w 1970 r. miał wartość 945 funtów. Można było jednak kupić taniej egzemplarz po stłuczce, też ze względu na korzystniejszą politykę podatkową.
większy silnik i zakończenie produkcji.
Wersja z większym silnikiem o pojemności 750 cm³ została wprowadzona pod koniec 1973 roku lecz wyprodukowaną ją tylko w mniej niż dwustu egzemplarzach. Powodem było skoncentrowanie się Relianta na Robinie 750. Firma przekształcała linie produkcyjne by nadążać za pobytem na nowo wprowadzony pojazd.
późniejsze plany.
Choć produkcję Buga zakończono bez większego sukcesu, Reliant w latach 70. miał względem niego dalsze plany. Prototyp 4–kołowej wersji pojazdu został wykonany przed wprowadzeniem na rynek Relianta Kittena, ponieważ firma uważała, że może przyciągnąć większą uwagę od niego. W pracach projektowych prowadzonym przez Ogle Design samochód określano kodem "FW9". Wszystko skończyło się stworzeniem dość dziwnego coupe wyglądem nie mającego z Bugiem za wiele wspólnego. Z oczywistych względów kierownictwo Relianta nigdy nie rozpoczęło jego produkcji.
Silnik do prototypu opracowano we współpracy z BRM. Składałby się ze standardowego bloku o większej pojemności 850 cm³ z wałkiem rozrządu na górze. Zyskałby także podwójne gaźniki SU i elektryczną pompę paliwa. W standardowej konfiguracji dawałby moc 70 KM. Ten sam silnik miał być zastosowany w projekcie małego samochodu sportowego, którego rozwoju Reliant nigdy nie podjął.
Webster Bug.
Mike'owi i Gary'emu Websterom udało się w 1990 roku nabyć od Reliant Motor Company oryginalne wytłoczniki i licencję na projekt Buga oraz stworzyć Webster Motor Company.
Postanowili produkować 4–kołowe Bugi w formie "kit carów" a więc budując je samemu. Większość części pochodziło z samochodów–dawców Reliantów Robinów lub Rialtów.
By przerobić pojazd na czterokołowiec w miejsce przedniej części podwozia przyspawali ramę nośną z Mini. Wymagało to też zmian karoserii tak by posiadało dwa przednie nadkola. Opracowano różne wersje samochodu, w tym kabrioletową – bez podnoszonego dachu czy standardowego samochodu – posiadającego drzwi z włókna szklanego zamiast winylowych osłon. To rozwiązanie chroniło kierowcę przed wiatrem zachowując niższą masę pojazdu.
Sprzedano mniej niż 30 egzemplarzy.
Reliant Sprint.
W 1994 roku Reliant zaprezentował model "Sprint", będącego generalną przeróbką oryginalnego Bond Buga. Projekt, również autorstwa Toma Karena, zakładał zaokrąglenie wszystkich ostrych krawędzi wozu i zmianę reflektorów również na okrągłe. Prototyp miał magnezowe felgi Minilite, elementy wnętrza z szarego winylu i jasnożółtą karoserię. Tylna część podwozia została wykonana w oparciu o oryginał, przednią zapożyczono z modelu Robin. Dla zminimalizowania kosztów produkcji użyto również przełączniki i pokrętła z tego pojazdu.
Temat samochodu poruszono w programie telewizyjnym "Trouble At The Top". Wynika z niego, że zarząd Relianta nie zgadzał się na uruchomienie produkcji "Sprinta", nie wierząc w jego sukces w tych czasach. Sytuacja spółki nie była najlepsza, jednak rozpoczęcie produkcji kosztowałoby zaledwie 12 500 funtów.
Do projektu wrócono w 1998 r. Reliant chciał wtedy wyprodukować na bazie "Sprinta" czterokołowy samochód sportowy. Zmian w projekcie samochodu, teraz nazywanego wewnętrzne "The Clubman", miał dokonać Andy Plumb. Powstałyby dwa jego modele: standardowy i kabriolet. Te samochody miały mieć duże przednie i tylne nadkola w kształcie bańki. Wyprodukowano kolejne prototypy z nowym podwoziem i przednim zawieszeniem z podwójnymi wahaczami. Skoro samochód miał być czterokołowcem, zgodnie z prawem silnik o pojemności 850 cm³ przeprojektowano tak by uwzględnić wtrysk paliwa i katalizator. Prototypy wypadły obiecująco, Reliant Motor Company jednak nie inwestował w projekt więcej. W 2001 r. kłopoty przedsiębiorstwa poskutkowały przeniesieniem siedziby i zamknięciem produkcji samochodów a co za tym idzie – również i tego projektu.

</doc>
<doc id="4834474" url="https://pl.wikipedia.org/wiki?curid=4834474" title="Mirosław Drozd">
Mirosław Drozd

Mirosław Drozd (ur. 10 maja 1951 w Szczecinie) – polski trener pływania, który doprowadził Mateusza Sawrymowicza i Przemysława Stańczyka do tytułów mistrza świata.
Życiorys.
W młodości uprawiał pływanie w barwach Arkonii Szczecin, jego trenerami byli Lucjan Graczyk i Michał Knausz. W 1969 rozpoczął studia w Wyższej Szkole Wychowania Fizycznego w Poznaniu, trenował tam pływanie w klubie AZS Poznań pod opieką Mariana Tuliszki. W 1973 ukończył studia w Akademii Wychowania Fizycznego w Poznaniu (WSWF przekształcono w AWF z dniem 1 stycznia 1973). Po studiach pracował jako trener w klubie Stal Stocznia Szczecin, następnie w Miejskim Klubie Pływackim w Szczecinie (powstałym w 1999). Pracował także z olimpijską reprezentację Polski podczas Igrzysk Olimpijskich w Barcelonie (1992), Atenach (2004) i Pekinie (2008). Jego zawodnikami byli m.in. Dariusz Jarzyna, Agnieszka Zalewska, Anna Kaczmarczyk oraz olimpijczycy Marta Włodkowska, Katarzyna Baranowska, Mateusz Sawrymowicz, Przemysław Stańczyk i Filip Zaborowski. Jego największymi sukcesami było mistrzostwo świata M. Sawrymowicza i P. Stańczyka w 2007 oraz trzykrotne mistrzostwo Europy K. Baranowskiej na krótkim basenie (2005 – dwa złote medale i 2006).
W 2007, 2008 i 2013 został wybrany najlepszym trenerem województwa zachodniopomorskiego w plebiscycie "Kuriera Szczecińskiego".
W 2005 został odznaczony Srebrnym Krzyżem Zasługi. W 2012 otrzymał Odznakę Honorową Gryfa Zachodniopomorskiego.

</doc>
<doc id="4834475" url="https://pl.wikipedia.org/wiki?curid=4834475" title="Henrik Fisker">
Henrik Fisker

Henrik Fisker (ur. 10 sierpnia 1963 w Allerød) – duński projektant i przedsiębiorca, współzałożyciel Fisker Coachbuild, Fisker Automotive i VLF Automotive oraz założyciel i dyrektor generalny Fisker Inc. Mieszka i działa w Stanach Zjednoczonych.
Życiorys.
Wczesne życie.
Hernik Fisker urodził i wychował się w małej miejscowości Allerød położonej w aglomeracji stołecznej Kopenhagi w Danii. Po raz pierwszy zainteresował się on projektowaniem samochodów dostrzegając Maserati Bora na autostradzie, po czym zaczął tworzyć w zeszycie pierwsze projekty. W połowie lat 80. Fisker wyjechał na studia do Szwajcarii, gdzie w 1989 roku ukończył na Akademii Sztuk Pięknych, na kierunku projektowania w Vevey.
Projektant.
Tuż po ukończeniu studiów w Szwajcarii, Henrik Fisker przeprowadził się w połowie 1989 roku do Monachium w Niemczech, gdzie rozpoczął pracę dla BMW. Odpowiedzialny był on tam za wygląd BMW Z8 oraz BMW X5. W 2001 roku Fisker przeniósł się do koncernu Forda, gdzie oddelegowano do nadzorowania wyglądu przyszłych Aston Martinów. Projektant opracował w ten sposób stylizację modelu DB9 i V8 Vantage.
Przedsiębiorca.
W 2005 roku Henrik Fisker opuścił Astona Martina i zdecydował się rozpocząć samodzielną karierę, zakładając ze swoim partnerem biznesowym Bernhardem Koehlerem przedsiębiorstwo Fisker Coachbuild. W 2008 roku firma dokonała fuzji z Quantum Technologies tworząc nową spółkę Fisker Automotive, z kolei w marcu 2013 roku Henrik Fisker opuścił nią w atmosferze konfliktu. Fisker Automotive ostatecznie ogłosiło upadłość, w 2014 zyskując nowego właściciela, który zmienił jego nazwę na Karma Automotive.
Sam Fisker powrócił do biznesu motoryzacyjnego, zakładając w październiku 2016 roku trzecią, zupełnie nową inicjatywę – Fisker Inc. Koncentruje się ona na samochodach elektrycznych i rozwijaniu technologii autonomicznej.
Życie prywatne.
W sierpniu 2003 roku, kiedy Fisker pracował dla Forda, przeprowadził się on do Irvine w ameryańskim stanie Kalifornia w związku z podjęciem pracy w studiu projektowym koncernu. Osiadł on później na stałe w tym regionie USA, zamieszkując w Los Angeles i rozwijając tam swoje kolejne motoryzacyjne inicjatywy.
W latach 1989–2011 Henrik Fisker był żonaty z Patricią Fisker, z kolei w 2012 roku ponownie ożenił się z Geetą Fisker, z którą założył w 2016 roku Fisker Inc. Pełni ona tam funkcję dyrektorki generalnej.

</doc>
<doc id="4834476" url="https://pl.wikipedia.org/wiki?curid=4834476" title="Tikopia">
Tikopia

Tikopia – wyspa w prowincji Temotu państwa Wyspy Salomona. 
Jest odrębna kulturowo od pozostałych części archipelagu.
Badania antropologiczne mieszkańców wysp prowadził w latach 1928, 1952, 1966 i 1972 Raymond Firth, nowozelandzko-brytyjski antropolog społeczny. Jego liczne studia poświęcone Tikopii miały istotny wpływ na rozwój antropologii ekonomicznej.

</doc>
<doc id="4834477" url="https://pl.wikipedia.org/wiki?curid=4834477" title="Ustrój polityczno-administracyjny Wielkiej Brytanii w XIX w.">
Ustrój polityczno-administracyjny Wielkiej Brytanii w XIX w.



</doc>
<doc id="4834493" url="https://pl.wikipedia.org/wiki?curid=4834493" title="Piotr Borek">
Piotr Borek

Piotr Borek (ur. 5 marca 1970 w Krakowie) – polski historyk literatury polskiej, profesor nauk humanistycznych, profesor Uniwersytetu Pedagogicznego im. Komisji Edukacji Narodowej w Krakowie i jego rektor w kadencji 2020–2024.
Życiorys.
W 1995 ukończył polonistykę w Wyższej Szkole Pedagogicznej im. Komisji Edukacji Narodowej w Krakowie. Doktoryzował się w 2000 na Akademii Pedagogicznej im. Komisji Edukacji Narodowej w Krakowie na podstawie dysertacji: "Obraz Ukrainy w staropolskich diariuszach i pamiętnikach. Zagadnienia wybrane", której promotorem była dr hab. Halina Bursztyńska-Stefańska. Stopień naukowy doktora habilitowanego uzyskał w 2006 na AP im. KEN w Krakowie w oparciu o pracę pt. "Od Piławiec do Humania. Studia staropolskie". Tytuł profesora otrzymał 7 sierpnia 2012.
Zawodowo związany z WSP im. KEN w Krakowie, przekształconą kolejno w Akademię Pedagogiczną i Uniwersytet Pedagogiczny im. Komisji Edukacji Narodowej w Krakowie, na którym objął stanowisko profesora. W latach 2009–2016 był dyrektorem Instytutu Filologii Polskiej, w latach 2016–2019 pełnił funkcję dziekana Wydziału Filologicznego, zaś w latach 2019–2020 zajmował stanowisko dziekana Wydziału Nauk Humanistycznych. W czerwcu 2020 został wybrany na rektora UP w kadencji 2020–2024, pokonując w głosowaniu urzędującego rektora profesora Kazimierza Karolczaka oraz dr hab. Roberta Stawarza.
Specjalizuje się w historii literatury polskiej, edytorstwie i problemach etnicznych. Opublikował ok. 200 prac, został redaktorem naczelnym czasopism naukowych: „Annales Universitatis Paedagogicae Cracoviensis. Studia Historicolitteraria” oraz „Rocznik Przemyski. Literatura i Język”. Pod jego redakcją powstały monografie z zakresu romologii. Wypromował siedmiu doktorów . Członek m.in. Komitetu Nauk o Literaturze PAN (do 2016) i Komisji Wschodnioeuropejskiej PAU.
Żonaty z Agatą, mają córkę Martę i syna Jakuba.

</doc>
<doc id="4834495" url="https://pl.wikipedia.org/wiki?curid=4834495" title="Fisker Tramonto">
Fisker Tramonto

Fisker Tramonto – samochód sportowy klasy średniej produkowany pod amerykańską marką Fisker w latach 2005 – 2006.
Historia i opis modelu.
Jesienią 2005 roku na Salonie Samochodowym we Frankfurcie nowo założone wówczas przedsiębiorstwo Fisker Coachbuild przedstawiło swoją pierwszą konstrukcję. Pojazd został zbudowany na bazie Mercedesa SL, przechodząc w stosunku do niego obszerne modyfikacje wizualne. Zmienił się wygląd i ukształtowanie przedniego pasa z charakterystyczną, szeroką atrapą chłodnicy, a także bardziej kanciasty bagażnik z wąskimi, podłużnymi lampami. 
Sprzedaż.
Fisker Tramonto miał być samochodem małoseryjnym, z limitowaną produkcją oszacowaną na ok. 150 stuk. Ostatecznie nie udało się jednak spełnić tych planów, poprzestając na 15 wyprodukowanych egzemplarzach.

</doc>
<doc id="4834498" url="https://pl.wikipedia.org/wiki?curid=4834498" title="WTŻ Warszawa">
WTŻ Warszawa

WTŻ Warszawa – polski klub żużlowy z Warszawy.
W rozgrywkach ligowych brał udział w roku 2001. W kolejnym sezonie do rozgrywek przystąpił WKM Warszawa.
Historia.
Klub został powołany przed sezonem 2001, bazując na fundamentach Wawszawskiej Sekcji Żużlowej „Gwardia”. Wystartował w lidze w roku 2001. Przed sezonem 2002 na jego bazie powstał Warszawski Klub Motorowy.

</doc>
<doc id="4834499" url="https://pl.wikipedia.org/wiki?curid=4834499" title="Francesco Dall’Olio">
Francesco Dall’Olio

Francesco Dall'Olio, pseudonim Pupo (ur. 30 grudnia 1953 w Modenie) – włoski siatkarz, medalista igrzysk olimpijskich i mistrzostw świata, wielokrotny mistrz Włoch oraz trener siatkarski.
Jego syn Andrea, również jest siatkarzem i gra na pozycji rozgrywającego.
Życiorys.
Kariera reprezentacyjna.
Dall'Olio zadebiutował w reprezentacji Włoch 7 czerwca 1972 w przegranym meczu z Czechosłowacją. Wystąpił na igrzyskach olimpijskich 1976 odbywających się w Montrealu, podczas których zagrał we wszystkich spotkaniach. Włosi, którzy przegrali wszystkie mecze zajęli 8. miejsce w swoim pierwszym siatkarskim turnieju olimpijskim. Wywalczył srebro podczas mistrzostw świata 1978 rozgrywanych w jego ojczyźnie. Podczas igrzysk olimpijskich 1980 w Moskwie wystąpił we wszystkich meczach fazy grupowej i wygranym spotkaniu o 9. miejsce Libią.
 Reprezentował Włochy na igrzyskach olimpijskich 1984 w Los Angeles. Zagrał w jednym z czterech meczów fazy grupowej, półfinale i zwycięskim pojedynku o brąz z Kanadą. W drużynie narodowej do 1987 rozegrał 243 lub 254 meczów.
Sukcesy.
Mistrzostwa Świata:
Igrzyska Olimpijskie:
Kariera klubowa.
Był zawodnikiem włoskich klubów Panini / Daytona Las Modena (1969–1981, 1984–1986, 1994–1995), Casio Milano (1981–1983), Zinella Volley Bologna występującego pod nazwami Bartolini, Camst i Fochi Bologna (1983–1984, 1987–1989, 1992–1994), Acqua Pozzillo Catania (1986–1987), Olio Venturi Spoleto (1989–1990) i Gabeca Montichiari (1990–1992). Zdobył mistrzostwo Włoch sześciokrotnie w latach 1970, 1972, 1974, 1976, 1986 i 1995 oraz sześciokrotnie triumfował w pucharze Włoch w 1979, 1980 1984, 1985, 1986 i 1995. Zwyciężał w Pucharze Europy Zdobywców Pucharów w 1980, 1986, 1991, 1992 i 1995 oraz w Pucharze CEV w 1985.
Sukcesy.
Liga włoska: 
Puchar Włoch: 
Puchar Europy Zdobywców Pucharów: 
Puchar Europy Zdobywców Pucharów: 
Puchar CEV: 
Superpuchar Europy:
Kariera trenerska.
Po zakończeniu kariery zawodniczej pracował jako trener. Pełnił tę funkcję w klubach A.S. Pinuccio Capurso Volley i Volley Ferrara. W sezonie 1997/1998 z Casą Unibon Modena zdobył superpuchar Włoch, Puchar Włoch i Puchar Europy Mistrzów Klubowych. Następnie był trenerem m.in. zespołów Pallavolo Parma, 4Torri Ferrara, Copra Berni Piacenza, RPA-Luigibacchi.It Perugia i Sisley Treviso. W 2015 został asystentem trenera kobiecej reprezentacji Włoch, a w 2017 trenerem Volley Tricolore Reggio Emilia.
Sukcesy.
Superpuchar Włoch:
Superpuchar Europy:
Puchar Włoch:
Puchar Europy Mistrzów Klubowych:
Puchar Top Teams:
Puchar CEV:
Liga włoska: 

</doc>
<doc id="4834504" url="https://pl.wikipedia.org/wiki?curid=4834504" title="Fisker Latigo CS">
Fisker Latigo CS

Fisker Latigo CS – samochód sportowy klasy wyższej produkowany pod amerykańską marką Fisker w latach 2005 – 2007.
Historia i opis modelu.
W październiku 2005 roku, razem z modelem Tramonto, Fisker Coachbuild przedstawił na Salonie Samochodowym we Frankfurcie model Latigo CS. Pojazd opracowano zapożyczając konstrukcję od BMW, głęboko modyfikując model M6 zmieniając zarówno wygląd przedniej, jak i tylnej części nadwozia. Oświetlenie zyskało charakterystyczne, podłużne kształty, a pas przedni upodobniono do modelu Tramonto.
Sprzedaż.
Pierwotnie Fisker Latigo CS miał powstać w limitowanej liczbie 150 sztuk, jednak ostatecznie poza premierowym, pierwszym egzemplarzem, powstał tylko jeden inny egzemplarz. Trafił on do prywatnego klienta z Kalifornii w 2007 roku. W 2010 roku samochód zmienił właściciela za pośrednictwem aukcji na portalu eBay, gdzie kupiono go za kwotę 90 tysięcy dolarów amerykańskich.

</doc>
<doc id="4834507" url="https://pl.wikipedia.org/wiki?curid=4834507" title="Sukisho">
Sukisho



</doc>
<doc id="4834516" url="https://pl.wikipedia.org/wiki?curid=4834516" title="Józef Edward Mojski">
Józef Edward Mojski

Józef Edward Mojski (ur. 1 lipca 1926 w Trawnikach, zm. 16 czerwca 2020 w Gdańsku) – polski geolog, geograf, geomorfolog. Specjalista w zakresie czwartorzędu Polski i Europy.
Życiorys.
Autor i współautor ponad 300 publikacji naukowych głównie z zakresu stratygrafii czwartorzędu, kartografii geologicznej lessów i struktur peryglacjalnych oraz badań dna morskiego (głównie misy Morza Bałtyckiego).
1945 ukończył Liceum Drogowe w Lublinie, uzyskując dyplom technika drogowego II stopnia. Od jesieni 1945 r. podjął studia w Sekcji Geograficznej Wydziału Przyrodniczego Uniwersytetu Marii Curie Skłodowskiej w Lublinie. Pracę magisterską obronił w 1950 roku na specjalizacji geomorfologicznej na podstawie rozprawy „Asymetria zboczy dolinnych w dorzeczu Bystrzycy”. Równocześnie z zajęciami na uczelni podjął pracę zastępcy asystenta w Zakładzie Mineralogii i Petrografii UMCS. Stopień doktora uzyskał w 1959 roku na podstawie rozprawy zatytułowanej „Stratygrafia lessów w dorzeczu dolnej Huczwy na Wyżynie Lubelskiej”, zaś doktora habilitowanego w 1969 r. na podstawie opracowania „Stratygrafia zlodowacenia północnopolskiego na obszarze Niżu Polskiego i wyżyn środkowopolskich”. Tytuł profesora zwyczajnego uzyskał w 1979 roku.
Od 1951 roku związany z Państwowym Instytutem Geologicznym, oficjalnie zatrudniony tam od 1953 roku, aż do przejścia na emeryturę w 1997 roku. Jest autorem lub współautorem licznych prac kartograficznych – m.in. Przeglądowej mapy geologicznej Polski w skalach 1:300 000 (arkusz Zamość, współpraca z Alfredem Jahnem i Edwardem Rühle) oraz Szczegółowej mapy geologicznej Polski w skalach 1:25 000 i 1:50 000. W latach sześćdziesiątych J.E. Mojski przystąpił do prac związanych z opracowaniem kolejnej mapy seryjnej, Mapy geologicznej Polski w skali 1:200 000. Był autorem 8 arkuszy, jak też współautorem instrukcji do tej mapy. Przez prawie 20 lat pełnił funkcję redaktora naukowego tej serii wydawniczej.
W latach 1990–2007 pracował na etacie profesora zwyczajnego w Instytucie Oceanografii Uniwersytetu Gdańskiego.
Do najważniejszych publikacji J.E. Mojskiego zaliczają się:
Od 1959 działał w ramach Międzynarodowej Asocjacji Badań Czwartorzędu – INQUA. Za zaangażowanie organizacyjne w 1995 r. został członkiem honorowym tej organizacji. Był też członkiem honorowym Stowarzyszenia Geomorfologów Polskich i członkiem zwyczajnym Polskiej Akademii Umiejętności w Krakowie. W randze podoficera należał do Stowarzyszenia Szarych Szeregów.
Z okazji jubileuszu 50-lecia pracy naukowej prof. J.E. Mojski otrzymał nagrodę indywidualną za całokształt działalności w dziedzinie geologii, zaś w 2018 r. otrzymał tytuł Honorowego Profesora Uniwersytetu Marii Curie Skłodowskiej w Lublinie.
Wspomnienia J.E. Mojskiego ukazały się dwukrotnie.

</doc>
<doc id="4834517" url="https://pl.wikipedia.org/wiki?curid=4834517" title="Elisa Uga">
Elisa Uga

Elisa Uga (ur. 27 lipca 1968) – włoska szpadzistka. Srebrna medalistka olimpijska z Atlanty.
Zawody w 1996 były jej jedynymi igrzyskami olimpijskimi. Medal zdobyła w rywalizacji drużynowej, reprezentację Włoch tworzyły również Laura Chiesa i Margherita Zalaffi. Na mistrzostwach świata zdobyła srebro w drużynie w 1989 i brąz w 1988, 1990, 1992 i 2001.

</doc>
<doc id="4834518" url="https://pl.wikipedia.org/wiki?curid=4834518" title="Tętno naprzemienne">
Tętno naprzemienne

Tętno naprzemienne () – tętno, którego fala jest wyczuwalna na przemian słabo i mocno (tętno o małej i dużej amplitudzie). Najczęściej świadczy o lewokomorowej niewydolności serca i prawdopodobnie związane jest z dalszym złym rokowaniem choroby.
Patofizjologia.
W niewydolności lewokomorowej osłabiony mięsień sercowy nie jest w stanie wypompować z prawidłowo napełnionej komory odpowiednio dużej ilości krwi. Z tego też powodu pierwsze uderzenie fali tętna w tętnicach jest słabe. W drugim skurczu zgodnie z prawem Franka-Starlinga dochodzi do wzrostu kurczliwości mięśnia sercowego, spowodowanego nadmiernym rozciągnięciem przez krew lewej komory, a tym samym wzrostu uderzenia fali krwi w tętnicach. 

</doc>
<doc id="4834522" url="https://pl.wikipedia.org/wiki?curid=4834522" title="Gigi Ibrahim">
Gigi Ibrahim

Gihan „Gigi” Ibrahim (ur. 2 grudnia 1986 w Long Beach) – egipska dziennikarka i aktywiska, jedna z najbardziej rozpoznawalnych postaci tzw. arabskiej wiosny.
Życiorys.
Wykształcenie.
W 2005 roku ukończyła Cornelia Connelly High School, katolicką szkołę dla dziewcząt w Long Beach. Jest absolwentką nauk politycznych na Amerykańskim Uniwersytecie w Kairze. Po studiach w Egipcie przez dwa lata ponownie mieszkała w Stanach Zjednoczonych studiując w Orange Coast Collage w Costa Mesa.
Arabska wiosna.
Jej relacje z wydarzeń rewolucji egipskiej ze stycznia 2011 roku w mediach społecznościowych osiągnęły bardzo szeroki zasięg, docierając do milionów odbiorców. Stała się wówczas postacią rozpoznawalną na całym świecie. Przez media przedstawiana była jako twarz protestów przeciwko prezydentowi Egiptu, Husniemu Mubarakowi, jednocześnie w niektórych z nich pojawiały się informacje, że jej rodzice należeli do egipskiego establishmentu, co miało wywoływać w rodzinie wiele napięć.
Amerykańska telewizja PBS w 2011 roku wyemitowała reportaż na temat protestów na placu Tahrir tytułując go „Rewolucja Gigi”. W tym samym roku Ibrahim znalazła się na okładce czasopisma „Time” jako jedna z twarzy rewolucji na Bliskim Wschodzie. Należy do, istniejącej od lat 90. XX wieku, partii politycznej „Socialistów Rewolucyjnych” zrzeszającej egipskich trockistów.
Określa się jako aktywistka socjalistyczna.

</doc>
<doc id="4834525" url="https://pl.wikipedia.org/wiki?curid=4834525" title="Helmut Kentler">
Helmut Kentler

Helmut Kentler (ur. 2 września 1928 w Kolonii, zm. 9 lipca 2008 w Hanowerze) – niemiecki psycholog, seksuolog i profesor pedagogiki socjalnej na uniwersytecie w Hanowerze. Autor koncepcji seksualności, w tym także dziecięcej, które to po jego śmierci znalazły się w ogniu krytyki, jako wybielające i lekceważące pedofilię.
Wykształcenie i studia.
Po maturze Helmut Kentler planował studiować teologię z zamiarem zostania pastorem. Jednak ojciec wymógł na nim ukończenia nauki zawodu technicznego, w związku z czym Kentler ukończył naukę ślusarstwa w fabryce lokomotyw Henschel w Kassel, a następnie dostał się na studia na kierunek elektrotechnika w RWTH Aachen (w Akwizgranie). Po śmierci ojca porzucił studia w Aachen. W latach 1953 i 1954 uczył się na tłumacza języka angielskiego i francuskiego. Później studiował psychologię, medycynę, pedagogikę i filozofię w Szwajcarii oraz Freiburgu. Już w trakcie swoich studiów brał udział w wieloletnich badaniach nad pracującymi młodocianymi, które opisał w książce "Jugendarbeit in der Industriewelt" ("Praca młodocianych w świecie przemysłowym"), jaką opublikował w 1959 roku. W pierwszym wydaniu wspominał o swoim przywiązaniu do wiary chrześcijańskiej – jednakże nie pojawia się już ten wątek w późniejszych wydaniach. W 1960 roku kończy studia dyplomem z zakresu psychologii.
Praca pedagogiczna dla Kościoła ewangelickiego, początek pracy naukowej.
Po zakończeniu studiów kształcił małoletnich w ewangelickiej Akademii Arnoldshain. Następnie od 1962 do 1965 był pracownikiem naukowym i „pierwszym pedagogiem” w Studienzentrum Josefstal (ewangelicki ośrodek pracy młodocianych) w Neuhaus am Schliersee. Teoria emancypacyjnej pracy młodocianych, rozwinięta głównie przez niego, uczyniła go znanym w całych Niemczech. W następnym roku zostaje asystentem Klausa Mollenhauera w Wyższej Szkole Pedagogicznej w Berlinie. Następnie zaś obejmuje funkcję kierownika działu pedagogiki socjalnej i kształcenia dorosłych w pedagogicznym centrum w Berlinie, a w latach 1967 do 1974 pełni funkcję dyrektora działu. W roku 1975 uzyskał tytuł doktora na uniwersytecie w Hanowerze pisząc pracę pt. "Rodzice uczą się wychowania seksualnego". Ukazała się ona później drukiem i do lat 90. XX wieku osiągnęła zbiorczy nakład 30 tys. egzemplarzy. W 1976 powołano go na stanowisko wykładowcy dla studiujących pedagogikę specjalną i szkolnictwo zawodowe na uniwersytecie w Hanowerze, gdzie wykładał do swojej emerytury, na którą przeszedł w roku 1996.
Działalność zawodowa.
Kentler należał do zwolenników „emancypacyjnej” pracy młodocianych i należał do edukatorów seksualnych w latach 60. i 70. XX wieku. Dzięki swojej pracy biegłego sądowego w sprawach dotyczących seksualności dzieci i młodocianych, zdobył pewną rozpoznawalność w kręgach fachowych. Od 1979 do 1982 pełnił funkcję przewodniczącego Niemieckiego Stowarzyszenie Nauk Społecznych do Badań nad Seksem ("Deutsche Gesellschaft für Sozialwissenschaftliche Sexualforschung"), a później zaś był w radzie organizacji Humanistische Union, a także był członkiem Niemieckiego Towarzystwa Badań nad Seksualnością ("Deutsche Gesellschaft für Sexualforschung").
Z pracy z młodocianymi i młodymi dorosłymi podczas swych studiów i pięciu lat pracy w kościelnych instytucjach wychowawczych powstała jego teoria emancypacyjnej pracy z młodocianymi ("Theorie emanzipatorischer Jugendarbeit"). Kentler akcentował znaczenie harmonijnej współpracy pedagogów o różnych kompetencjach w ramach pedagogiki grupowej i pracy zespołowej oraz wglądu w zależności psychosocjalne procesu nauki i emancypacji dla młodocianych oraz dorosłych. Było to w latach 60. nowością w kościelnych instytucjach wychowawczych. Poza pracą zawodową Kentler udzielał się jako doradca i nauczyciel w różnych instytucjach oraz inicjatywach pedagogicznych – m.in. od 1970 do 1974 roku był w radzie pedagogicznej wspólnoty mieszkaniowej pomagającej bezdomnym dzieciom, a także młodocianym przy ulicy Maxdorfer Steig. Organizacja ta finansowana była przez Senat Landu i miasta Berlin.
Podczas zamieszek studenckich w Berlinie Kentler był czasowo ekspertem psychologicznym przy przesłuchaniach policyjnych. Ruch wyzwolenia seksualnego studentów berlińskich w komunach i wspólnotach mieszkalnych ukształtował jego stanowisko popierające emancypacyjne wychowanie seksualne już w domu rodzicielskim. Wyrażone zostało w jego pracy doktorskiej z 1975 roku, które utorowało mu w dalszej jego pracy zawodowej drogę do statusu eksperta w sprawach wychowania seksualnego.
Pod koniec lat 60. Kentler umieścił w ramach eksperymentu wielu zaniedbywanych 13-15-latków, których ocenił jako wtórnie niedorozwiniętych umysłowo, pod opieką znanych sobie pedofilów, aby dzięki ich opiece dokonać ich resocjalizacji oraz pozwolić im na stanie się dojrzałymi ludźmi. Z uwagi na powiązane z tym eksperymentem czyny karalne opublikował informacje o nim dopiero kilkanaście lat później, po przedawnieniu się kar. Kentler spodziewał się po swoim eksperymencie, że dorośli pedofile pomogą młodocianym w osiągnięciu dojrzałości społecznej. To, że pedofile będą wedle wszelkiego prawdopodobieństwa zmuszać nieletnich do zabronionych zachowań seksualnych było dla Kentlera jasne. Skandal był publicznie dyskutowany w roku 2015. Grupa do spraw nieletnich z ramienia Senatu zleciła Teresie Nentwig z Uniwersytetu w Getyndze zbadanie tematu i ocenę odpowiedzialności władz.
Podczas przesłuchania przez Frakcję FDP w roku 1981 Kentler donosił: „Ci ludzie tylko przyjęli do siebie tych niepełnosprawnych umysłowo chłopców, ponieważ byli w nich zakochani i lubili ich”. W opinii biegłego dla komisji senatu ds. Rodziny, Kobiet i Młodzieży opisał on w roku 1988 wyniki eksperymentu jako „pełny sukces”. W tym czasie na skutek przedawnienia się Kentler nie musiał obawiać prawnych konsekwencji. Także podczas swojej działalności wykładowczej w Hanowerze utrzymywał kontakty z ofiarami eksperymentu, jak i pedofilami, a w opinii biegłego dla berlińskiego sądu rodzinnego w początku lat 90. zalecał pozostawienie wykorzystywanego młodocianego dalej u swego rodzica adopcyjnego – pedofila, którego opisywał jako „naturalny talent pedagogiczny”.
Kentler był kawalerem, homoseksualistą, miał trzech adoptowanych synów i jednego wychowanka.
Na początku lat 90. mieszkał w Gartenhofsiedlung w dzielnicy Marienwerder w Hanowerze, wcześniej mieszkał w Berlinie w „wielkim, przestronnym domu w starej zabudowie”.
Poglądy.
Seksualność i społeczeństwo.
Zgodnie z poglądami Kentlera, nie wystarcza aby rodzice nie przeciwstawiali się seksualnym potrzebom swoich dzieci, rodzice powinni naprowadzać swoje dzieci na ich seksualność, inaczej „"ryzykują ich niedorozwój seksualny i zostanie kalekami seksualnymi"”. Na rodzicach leży tutaj szczególna odpowiedzialność: „"Dla rodziców musi być jasnym, że duże zaufanie między dziećmi a rodzicami nie może być utrzymane, jeśli rodzice będą zabraniać dzieciom spełnienia tak naglących i palących potrzeb jakimi są potrzeby seksualne"”. Wczesne doświadczenia stosunków seksualnych są potrzebne, bo młodociani z doświadczeniem w tym zakresie „"domagają się własnego świata nastolatków i częściej odrzucają normy świata dorosłych"”.
Kentlerowi szczególnie zależało na zmniejszeniu – jak to określa – „"represji seksualnych"” w stosunku do dziewcząt:
„"Często represyjne wychowanie było u nich tak skuteczne, że nie odczuwają popędu seksualnego w ogóle. Seksualnie otwarty chłopak nazywa taką dziewczynę „nienowoczesną” lub „skrępowaną” – i ma tu dużo racji"”.
Wychodząc z przeświadczenia, że dzieci już przed dojrzewaniem mogą mieć potrzeby seksualne, Kentler odgraniczał wyraźnie zaspokajanie tych seksualnych potrzeb dzieci z rówieśnikami lub dorosłymi, od wykorzystywania seksualnego. Twierdził, że:
„"seksualnie zaspokojone dzieci, które szczególnie w zakresie pytań seksualnych mają zaufanie do swoich rodziców, są najlepiej zabezpieczone przed uwiedzeniem seksualnym i seksualnymi napaściami"”.
Kentler ostrzegał rodziców przed zbytnią obawą przed niedobrowolnymi kontaktami dzieci z dorosłymi: „"najmniej rozważne byłoby w takim wypadku wpadanie w panikę i informowanie od razu policji"”. Twierdził, że jeśli dorosły był przy takim kontakcie seksualnym czuły i wyrozumiały, dziecko mogło nawet z takiego kontaktu czerpać przyjemność.
Kentler nie widział problemu w wolnych od dyskryminacji i odbywających się na równych prawach związkach seksualnych między dorosłym a dzieckiem: „gdyby takie związki nie były dyskryminowane przez otoczenie, przynosiłyby one pozytywne skutki w rozwoju osobowości, tym bardziej im starszy czuje się odpowiedzialny za młodszego” pisał w 1974 roku we wstępie do broszury "Zeig mal!" ("Pokaż no!").
Działalność jako biegły sądowy.
Kentler brał udział – jako biegły sądowy – w prawie 30 procesach o molestowanie seksualne. Pisał o nich: „Jestem bardzo dumny, że do tej pory wszystkie przypadki, przy których pracowałem jako biegły, zakończyły się umorzeniem postępowania lub orzeczeniem o niewinności.”
Kentlera nie niepokoiła seksualna aktywność dorosłych względem dzieci, jedynie ewentualnie zastosowana przy tym przemoc. Taka sytuacja nie była jednak według niego typowa, bowiem prawdziwi pedofile nie stosowaliby przemocy, wręcz odwrotnie „są bardzo wrażliwi na krzywdę dzieci”. W roku 1999 zapowiedział publikację książki pt. "Eltern unter Verdacht – Vom Missbrauch des sexuellen Missbrauchs" ("Podejrzani Rodzice – o wykorzystaniu seksualnego wykorzystania") w której twierdził: "„blisko 35 procesach przeciwko niewinnym, w których brałem udział jako biegły” –" jednak książka nie została nigdy opublikowana. W tym samym roku wyjaśniał: "„Moje doświadczenie potwierdza, że związki pedofilskie mogą bardzo pozytywnie wpływać na rozwój osobowości chłopca, zwłaszcza jeśli pedofil jest prawdziwym mentorem dla chłopca"”.
Społeczna percepcja teorii Kentlera.
Kentler nie ukrył swoich eksperymentów z oddawaniem młodocianych znajomym pederastom pod opiekę, donosił o tym w swojej książce "Leihväter" ("Ojcowie do wynajęcia)" z 1989 roku. Kiedy w 1993 roku czasopismo Emma o tym doniosło, Kentler został podczas jednego ze spotkań zakrzyczany przez feministyczne aktywistki i został uderzony pięścią w twarz przez jednego ze słuchaczy
Jan Feddersen uczcił Kentlera w nekrologu w Tageszeitung z 12 lipca 2008 jako „"zasłużonego bojownika o przyzwalającą moralność seksualną"”. Podobnie wypowiadały się źródła ewangelicko-kościelne. Instytucja Studienzentrum fuer Evangelische Jugendarbeit wskazywała w nekrologu na kontrowersyjne tezy Kentlera, uczciła jednak jego wpływ na „strukturę instytucji i profesjonalną socjalizację” i próby uczynienia homoseksualistów częścią społeczności Kościoła. Podczas gdy grupa robocza ewangelickiej młodzieży po wniosku synodalnym usunęła nekrolog, Studienzentrum broniło Kentlera, nie odnosząc się do zarzutów we wniosku o braku ochrony dzieci przed wykorzystywaniem seksualnym ze strony Kentlera. Co więcej Kentler „wywarł trwały wpływ na koncepcję i rozwój studiów w Josefstal”.
Pozytywnie ocenia osobę i dzieła Kentlera organizacja Humanistische Union. W ich nekrologu można przeczytać:
"„Zgasła latarnia morska naszej rady. Helmut Kentler jak nikt inny, ucieleśniał humanistyczną misję edukacji seksualnej, będąc przy tym wzorem dla publicznej edukacji. (...) Scalał w sobie w rzadki sposób, cechy kompetencji, autentyczności i bliskości, czym zadziwiał swych czytelników i słuchaczy. Jako że budził jednocześnie sympatię, tak wielu mu ufało”."
Ursula Enders, założycielka związku pomocy ofiarom Zartbitter skrytykowała Kentlera jako człowieka o poglądach przyjaznych pedofilom. Stephan Hebel ocenił w artykule we Frankfurter Rundschau z marca 2010 roku zawarte we wstępie do broszury "Zeig mal!" z 1974 roku tezy Kentlera jako "„otwarte nawoływanie do pedofilii”"; podobnie oceniła to Alice Schwarzer w czasopiśmie „Emma”. Spośród autorów ewangelickich Andreas Späth i Menno Aden ostro zaatakowali Kentlera w swojej książce pt. "Die missbrauchte Republik – Aufklärung über die Aufklärer" ("Wykorzystana republika – analiza edukatora"). Z uwagi na artykuł "Ursuli Ender" w „Emmie” udało się „w ostatniej chwili” uniemożliwić otrzymanie przez Kentlera nagrody Magnusa-Hirschfelda (nagroda za zasługi dla równouprawnienia osób LGBT) w roku 1997. Miał otrzymać tę nagrodę (przydzielaną w roku 1997 po raz pierwszy) za swoje zaangażowanie w działalność ekumenicznej grupy roboczej Homoseksualiści i Kościół.
W październiku 2013 w tygodniku Die Zeit działalność i poglądy Kentlera ostro skrytykował Adam Sobczyński. To, że „pozytywnie nastawiony do pedofilii naukowiec” mógł pod koniec lat 60. publikować w „Die Zeit” Sobczynski tłumaczył „brakiem wrażliwości i bezkrytycznym łączeniem ruchu antyfaszystowskiego z ruchem wyzwolenia seksualnego”.
Georg Diez skrytykował tekst Sobczynskiego w swojej kolumnie na stronie Spiegel online. Sobczynski, według Dieza nie brał Kentlera poważnie i zanalizował go pobieżnie, jego tekst stoi w jednym szeregu z innymi tekstami opętańczo rozliczającymi się z ruchem roku 1968 oraz stawia nie poparte argumentami i dowodami tezy, że ruch wyzwolenia seksualnego był legitymizowany pod płaszczem projektu antyfaszystowskiego.
W roku 2013 politolog Franz Walter z Instytutu Badania Demokracji z Getyndze ("Göttinger Institut für Demokratieforschung"), który wcześniej badał nastawienie ruchu Zielonych i FDP do pedofilii, przyporządkował Kentlerowi wiodącą rolę w niemieckiej sieci aktywistów pedofilskich.
Dochodzenia przeciwko Kentlerowi.
W 2015 roku senat landu i miasta Berlin, na skutek nacisków opinii publicznej, zamówił analizę u Teresy Nentwig z Instytutu Badania Demokracji z Getyndze, mającą zbadać zaangażowanie i wsparcie Jugendamtów dla pedofilskiego eksperymentu Kentlera pod koniec lat 60. w Berlinie. W jej konkluzji Sandra Scheeres (senator do spraw edukacji, młodzieży i nauki) nazwała eksperyment Kentlera „przestępstwem z udziałem państwa”
Ofiary eksperymentu, jakie w roku 2017 zwróciły się do Sandry Scheeres, która była z ramienia senatu odpowiedzialna za postępowanie, czuły się rozczarowane małym wsparciem w ich sprawie. W latach 2017–2018 zlecono Teresie Nentwig także zbadanie działalności Kentlera w Dolnej Saksonii. Kentler również w Hanowerze interesował się problematyką młodzieży „trudnej”, nawiązał kontakt z Jugendamtem i miał prowadzić od strony naukowej pierwszą adopcję przez parę lesbijską, co jednak nie doszło do skutku, bo para z osobistych powodów zrezygnowała z procesu adopcyjnego. Według Nentwig, otwarte pozostaje pytanie czy Kentler sam miał kontakty seksualne z młodocianymi, swymi adoptowanymi synami, czy też z uczniami którym udzielał korepetycji.
W styczniu 2018 roku Uniwersytet Leibnitza w Hanowerze poinformował, że zlecił dalsze badania w sprawie Kentlera. „Jestem zszokowany, że w jego czasach zarówno władza sądownicza, jak i wykonawcza dała się tak omotać” powiedział rektor Volker Epping podczas inauguracji nowego roku akademickiego. „irytuje mnie również kompletnie milczenie kręgów fachowych w sprawie działań Kentlera”. Dopiero po zakończeniu projektu dolnosaksońskiego ministerstwa nauki i kultury „rola seksuologów w dyskusji na temat pedofilii – na przykładzie Helmuta Kentlera” uświadomił sobie uniwersytet w Hanowerze (9 lat po śmierci Kentlera) wagę i rozmiar sprawy. Celem dalszego dochodzenia ma być dokładne ustalenie okoliczności doktoratu, drogi akademickiej i działalności Kentlera aż do jego emerytury. Zbadane ma być zachowanie uniwersytetu, wydziału i kierunku w stosunku do Kentlera. Aby badanie było bezstronne miało być powierzone osobom niezależnym i nie pracującym na Uniwersytecie w Hanowerze.
W czerwcu 2020 roku zostały zaprezentowany w Berlinie wnioski z badania "Działalności Helmuta Kentlera w berlińskich placówkach pomocy dzieciom i młodzieży". Przy tej okazji senator do spraw kształcenia Sandra Scheeres zaproponowała odszkodowanie ofiarom wykorzystywania przez Land Berlin.

</doc>
<doc id="4834527" url="https://pl.wikipedia.org/wiki?curid=4834527" title="Bolesław Rutkowski (Malarz)">
Bolesław Rutkowski (Malarz)



</doc>
<doc id="4834528" url="https://pl.wikipedia.org/wiki?curid=4834528" title="Anthony Traill">
Anthony Traill

Anthony Traill (ur. 27 lutego 1939 w Natalu, zm. 26 kwietnia 2007 w Johannesburgu) – południowoafrykański językoznawca, specjalista w zakresie języka !Xóõ.
Kształcił się w zakresie języka zulu, łaciny i fonetyki na University of the Witwatersrand. Na tej samej uczelni uzyskał bakalaureat z lingwistyki języków bantu (1962). Na Uniwersytecie Edynburskim studiował językoznawstwo stosowane; w 1966 r. uzyskał stopień M. Litt.
Położył zasługi na polu dokumentacji lingwistycznej języka !Xóõ.

</doc>
<doc id="4834530" url="https://pl.wikipedia.org/wiki?curid=4834530" title="Wiaczesław Kaliniczenko">
Wiaczesław Kaliniczenko

Wiaczesław Kaliniczenko (ur. 11 czerwca 1973 w Kijowie) – ukraiński lekkoatleta, następnie trener pracujący w Polsce, specjalizujący się w skoku o tyczce. Trener m.in. Moniki Pyrek.
Życiorys.
W młodości uprawiał skok o tyczce w barwach klubów Dynamo Kijów i Trudowi Rezerwy Kijów. Jego rekord życiowy wynosił 5,50 (12.01.1996) Jest absolwentem Instytutu Kultury Fizycznej w Kijowie.
W 2000 przyjechał do Polski, pracował w Gdańsku, w Centrum Szkolenia Olimpijskiego w Skoku o Tyczce, jako asystent Edwarda Szymczaka. Tam rozpoczął treningi z Moniką Pyrek, Adamem Kolasą, Krzysztofem Kusiakiem. W 2003 rozpoczął samodzielną pracę w MKL Szczecin, jego zawodniczką została tam Monika Pyrek (do końca kariery w 2013), trenował także Przemysława Czerwińskiego. Monikę Pyrek poprowadził do dwóch tytułów wicemistrzyni świata (2005, 2009) i tytułu wicemistrzyni Europy (2006). Przemysław Czerwiński został w 2010 brązowym medalistą mistrzostw Europy. 
W styczniu 2011 otrzymał razem z żoną i córką obywatelstwo polskie
Od 2012 jest trenerem w założonym przez siebie razem z Norbertem Rokitą Ośrodek Skoku o Tyczce. W latach 2011-2015 był trenerem Piotra Liska, który doszedł w tym czasie do wyniku 5,90. Od 2015 trenował Wenezuelkę Robeilys Peinado, która zdobyła brązowy medal mistrzostw świata w 2017. W listopadzie 2019 został trenerem Pawła Wojciechowskiego.
W 2009 został odznaczony Krzyżem Kawalerskim Orderu Odrodzenia Polski.
Skok o tyczce uprawiała także jego córka, Anastazja, której największym osiągnięciem było wicemistrzostwo Polski juniorek w 2012 i brązowy medal młodzieżowych mistrzostw Polski w 2016, a rekord życiowy wynosił 3,50 (17.06.2012). Anastazja jest od 2015 żoną lekkoatlety Patryka Dobka.

</doc>
<doc id="4834531" url="https://pl.wikipedia.org/wiki?curid=4834531" title="Powiat Lauban">
Powiat Lauban

Powiat Lauban (niem. "Kreis Lauban", pol. "powiat lubiński") – niemiecki powiat istniejący w okresie od 1816 do 1945 r. na terenie prowincji śląskiej.
Powiat Lauban utworzono w rejencji legnickiej pruskiej Prowincji Śląsk. W 1939 r. nazwę powiatu zmieniono na "Kreis Lauban i. Schlesien." Od 1945 r. terytorium powiatu znajduje się pod administracją polską.
W 1910 r. powiat obejmował 139 gmin o powierzchni 518,96 km² zamieszkanych przez 72.423 osób.

</doc>
<doc id="4834533" url="https://pl.wikipedia.org/wiki?curid=4834533" title="Roger Blench">
Roger Blench

Roger Blench (ur. 1953) – brytyjski językoznawca i antropolog, specjalista w zakresie języków afrykańskich.
Prowadził badania terenowe w Afryce Subsaharyjskiej, Azji Południowo-Wschodniej, a także w brazylijskiej Amazonii.

</doc>
<doc id="4834537" url="https://pl.wikipedia.org/wiki?curid=4834537" title="Kay Williamson">
Kay Williamson

Kay Williamson, właśc. (ur. 26 stycznia 1935, zm. 3 stycznia 2005) – językoznawczyni, specjalistka w zakresie języków afrykańskich. Była czołowym autorytetem w dziedzinie języków ijo z południowo-wschodniej Nigerii.
Kształciła się w St Hilda’s College w Oksfordzie, gdzie w 1956 r. uzyskała bakalaureat z filologii angielskiej. W 1960 r. otrzymała na tejże uczelni magisterium. Doktoryzowała się w 1964 r. na Uniwersytecie Yale, gdzie przedstawiła rozprawę z dziedziny językoznawstwa, poświęconą dialektowi kolokuma języka ijo. Praca ta stanowiła jedną z pierwszych prób zastosowania transformacyjnej teorii gramatyki w odniesieniu do języka nieeuropejskiego.
Była zatrudniona na Uniwersytecie w Ibadanie. W 1972 r. objęła stanowisko profesora.

</doc>
<doc id="4834538" url="https://pl.wikipedia.org/wiki?curid=4834538" title="Urmas Laansoo">
Urmas Laansoo

Urmas Laansoo – estoński kierowca wyścigowy.
Biografia.
W 1991 roku wystartował Estonią 21 w jednym wyścigu mistrzostw Sowieckiej Formuły Easter, którego jednak nie ukończył. Po rozpadzie ZSRR pierwotnie kontynuował uczestnictwo w Formule Easter, a w 1993 roku zmienił pojazd na Estonię 25 i zadebiutował w Estońskiej Formule 4. Zajął wówczas trzecie miejsce w klasyfikacji końcowej, za Urmasem Uusneemem i Ivo Lillebergiem. Wygrał wówczas również Puchar Henryego Saarma i zadebiutował w Polskiej Formule Mondial, zajmując piąte miejsce w wyścigu Poznań III. W 1997 roku zdobył wicemistrzostwo Estońskiej Formuły 4, ulegając jedynie Meelisowi Telliskiviemu.

</doc>
<doc id="4834543" url="https://pl.wikipedia.org/wiki?curid=4834543" title="Ruth Margaret Williamson">
Ruth Margaret Williamson



</doc>
<doc id="4834544" url="https://pl.wikipedia.org/wiki?curid=4834544" title="Mina Sundwall">
Mina Sundwall

Mina Sundwall (ur. 23 października 2001 w Nowym Jorku) – amerykańska aktorka filmowa i telewizyjna. 

</doc>
<doc id="4834548" url="https://pl.wikipedia.org/wiki?curid=4834548" title="Thando Hopa">
Thando Hopa

Thando Hopa (ur. 1989 w Sebokeng) – południowoamerykańska modelka, działaczka i prawniczka. Jest pierwszą osobą z albinizmem, której twarz znalazła się na okładce "Vogue". Gdy pracowała jako prokurator, została zauważona przez Gerta-Johana Coetzee, dzięki któremu rozpoczęła pracę w modelingu. Hopa stara się przedstawiać albinizm w pozytywny sposób. W 2018 pojawiła się w kalendarzu Pirelli, stając się pierwszą osobą o innym kolorze skóry niż biały z RPA, która w nim wystąpiła. Pojawiła się na liście "100 Women" tworzonej przez BBC za działanie w dziedzinach różnorodności i integracji. 

</doc>
<doc id="4834551" url="https://pl.wikipedia.org/wiki?curid=4834551" title="Feed the Machine">
Feed the Machine

Feed the Machine – dziewiąty album studyjny kanadyjskiej grupy muzycznej Nickelback. Wydawnictwo ukazało się 16 czerwca 2017 roku nakładem wytwórni muzycznej BMG Rights Management.

</doc>
<doc id="4834557" url="https://pl.wikipedia.org/wiki?curid=4834557" title="Michelle (piosenka)">
Michelle (piosenka)

Michelle – piosenka angielskiego zespołu rockowego The Beatles pochodząca z albumu "Rubber Soul" (1965). Głównym kompozytorem utworu był Paul McCartney, przy czym łącznik napisał wspólnie z Johnem Lennonem. Dzieło jest miłosną balladą; część tekstu piosenki została zaśpiewana w języku francuskim.
W 1967 roku piosenka „Michelle”, w wykonaniu Beatlesów, wygrała w kategorii Piosenka roku podczas 9. ceremonii wręczenia nagród Grammy. Według sondażu przeprowadzonego przez organizację BMI w 1990 roku „Michelle” znalazła się na 3. miejscu, za „Yesterday” i „Something”, wśród najpopularniejszych piosenek The Beatles emitowanych przez amerykańskie rozgłośnie.
Na początku 1966 roku, po ukazaniu się albumu "Rubber Soul", w niektórych europejskich krajach i w Nowej Zelandii piosenkę wydano na singlu, a we Francji na epce. Wydawnictwo trafiło na pierwsze pozycje list przebojów w Belgii (Flandrii), Francji, Norwegii, Holandii oraz Nowej Zelandii. W maju 1966 roku w amerykańskim czasopiśmie muzycznym „Billboard”, w rubryce Hits of the World przedstawiającej zestawienie globalnych przebojów, piosenka w wykonaniu Beatlesów znalazła się na 1. miejscu w Argentynie i Norwegii.
W 1967 roku, podczas rozdania nagród Ivor Novello, utwór „Michelle” zwyciężył w kategorii najczęściej odtwarzanych piosenek ("The Most Performed Work of the Year") w 1966 roku, wyprzedzając inną piosenkę zespołu, „Yesterday”. W 1999 roku amerykańska organizacja BMI umieściła „Michelle” na 42. miejscu listy najczęściej odtwarzanych utworów muzycznych w amerykańskim radiu i telewizji ("Top 100 Songs of the Century") w XX wieku.
Powstawanie utworu.
Punktem wyjścia dla tekstu i stylu muzycznego „Michelle” była kultura lewobrzeżnego Paryża z czasów liverpoolskiego okresu McCartneya. Muzyk opisał to słowami: „było to w czasach takich ludzi jak Juliette Gréco, sprawa francuskiej bohemy (…) Kiedyś udawałem, że jestem Francuzem i miałem tę piosenkę, którą później okazała się «Michelle»”.
McCartney przyznał, że główną inspiracją napisania muzyki do utworu „Michelle” był, stosowany przez Cheta Atkinsa, styl gry na gitarze zwany fingerpickingiem, charakteryzujący się odgrywaniem głównej linii melodycznej przy jednoczesnym akompaniowaniu na tym instrumencie; McCartney stwierdził też, że punktem wyjścia do stworzenia piosenki była kompozycja Atkinsa, „Trambone” (singiel: 1956).
Refren "Michelle, ma belle" napisała Jan Vaughan, żona Ivana, przyjaciela McCartneya z młodości, pierwszego basisty zespołu The Quarrymen, który poznał McCartneya z Lennonem. McCartney mówił po francusku bardzo słabo lub wcale, dlatego „potrzebował pomocy w uporządkowaniu konkretnych słów” – stwierdziła Jan, która była nauczycielką języka francuskiego. Następnie przetłumaczyła wers autorstwa McCartneya, „są to słowa, które dobrze do siebie pasują” ("these are words that go together well"), na wyróżniający się zwrot: "sont les mots qui vont très bien ensemble".
Kiedy McCartney zagrał piosenkę Lennonowi, ten drugi zasugerował wzbogacenie utworu o łącznik w postaci słów "I love you". Zainspirowała ich obu wersja piosenki „I Put a Spell on You” w wykonaniu Amerykanki, Niny Simone, która użyła tej samej frazy, ale z naciskiem nałożonym na ostatnie słowo.
W 1993 roku George Martin, producent Beatlesów, stwierdził w wywiadzie, że to on skomponował melodię solo gitarowego, zagraną przez George’a Harrisona, którą słychać w połowie utworu i podczas wyciszania. Martin przedstawił Harrisonowi nuty podczas sesji nagraniowej, w trakcie której na pianinie (będącym poza zasięgiem mikrofonu) akompaniował, granej przez Harrisona, partii gitary.
Opinie o piosence.
Nikki „Eden” Wine z amerykańskiego czasopisma „KRLA Beat” (1964–1968) opisała piosenkę jako „piękną balladę”, dodając „chociaż wcale nie brzmi jak jego [McCartneya] fantastyczna «Yesterday», jest to kolejna delikatna piosenka o miłości, śpiewana tak, jak tylko Paul mógł ją zaśpiewać. Nawet nuci refren po francusku – a który język jest lepszy dla miłosnej piosenki?”. Krytyk jazzowy i dziennikarz, Steve Race, fan Lennona i McCartneya, przyznał, że był zaskoczony, gdy po raz pierwszy usłyszał album "Rubber Soul" i dodał: „kiedy usłyszałem «Michelle» nie mogłem uwierzyć własnym uszom. Drugi akord to A, gdy nuta w powyższej melodii to as. To jest niewybaczalna sprzeczność, coś czego nikt wcześniej nie podjął, zdając sobie sprawę, że w starszej muzyce to nigdy nie mogło się zdarzyć. Jest to całkowicie wyjątkowe, błysk geniuszu. (…) Przypuszczam, że to czysta muzyczna ignorancja pozwoliła na to Johnowi i Paulowi, ale wymagało to niewiarygodnej odwagi”.
Spośród rówieśników Beatlesów, Bob Dylan, którego twórczość miała szczególny wpływ na twórczość Lennona i Harrisona przy powstawaniu albumu "Rubber Soul", wypowiedział się lekceważąco o balladowym stylu McCartneya. W marcu 1966 roku powiedział: „Piosenka taka jak «Yesterday» czy «Michelle» (…) to takie dziwactwo, człowieku (…) jeśli pójdziesz do Biblioteki Kongresu, możesz znaleźć o wiele lepsze od tamtych. Są miliony piosenek, takich jak «Yesterday» i «Michelle», napisanych przez Tin Pan Alley.
Levi Stubbs z The Four Tops, amerykańskiej grupy wokalnej promowanej w Wielkiej Brytanii przez menedżera Beatlesów, Briana Epsteina, wskazał tę piosenkę jako jeden z przykładów wyrafinowania, jakie Beatlesi wprowadzili do muzyki popularnej. Stwierdził, że przed brytyjską inwazją scena muzyczna w Stanach Zjednoczonych była „niezwykle skonana” i „w zastoju”, po czym „dobra muzyka została zaakceptowana” i zapytał retorycznie: „Czy «Michelle» byłby przebojem przed Beatlesami? Oczywiście, że nie”.
Amerykański dziennikarz i krytyk, Greil Marcus, w eseju z 1979 roku dotyczącym grupy The Beatles, opublikowanym w "The Rolling Stone Illustrated History of Rock &amp; Roll", stwierdził, że "Rubber Soul" wyróżniał się na tle pierwszych czterech longplayów zespołu, i że „każdy kawałek był inspiracją, czymś nowym i niezwykłym samym w sobie”, oprócz „Michelle”, chociaż dodał „żeby być uczciwym, [piosenka] płaciła rachunki przez wiele kolejnych lat”.
Wersje innych wykonawców.
W 1966 roku wersje tej piosenki nagrały brytyjskie zespoły, David and Jonathan i The Overlanders, których aranżacje odniosły komercyjny sukces. Cover pierwszego z wykonawców dotarł do pozycji 18. na liście Hot 100 w Stanach Zjednoczonych, a w Wielkiej Brytanii na UK Singles Chart znalazł się na miejscu 11. Singiel z wersją utworu w wykonaniu formacji The Overlanders był przez trzy tygodnie numerem 1 w brytyjskim zestawieniu UK Singles Chart.
Twórcy.
Źródło: 

</doc>
<doc id="4834572" url="https://pl.wikipedia.org/wiki?curid=4834572" title="Erinn Hayes">
Erinn Hayes

Erinn Hayes (ur. 25 maja 1976 w San Francisco w stanie Kalifornia) – amerykańska aktorka filmowa i telewizyjna. 
W 1998 ukończyła studia na Uniwersytecie Kolorado, uzyskując bakalaureat sztuk pięknych w zakresie performance'u.

</doc>
<doc id="4834580" url="https://pl.wikipedia.org/wiki?curid=4834580" title="Constantin A. Crețulescu">
Constantin A. Crețulescu

Constantin A. Creţulescu (ur. 22 maja 1809 w Bukareszcie, zm. 21 marca 1884 r. tamże) – rumuński akademik, polityk i członek honorowy Academia Română od 1871 r. Pełnił funkcję premiera Rumunii od 1 marca 1867 do 4 sierpnia 1867 r. 

</doc>
<doc id="4834588" url="https://pl.wikipedia.org/wiki?curid=4834588" title="Free As a Bird (piosenka The Beatles)">
Free As a Bird (piosenka The Beatles)



</doc>
<doc id="4834591" url="https://pl.wikipedia.org/wiki?curid=4834591" title="Free as a Bird (piosenka The Beatles)">
Free as a Bird (piosenka The Beatles)



</doc>
<doc id="4834595" url="https://pl.wikipedia.org/wiki?curid=4834595" title="Free as a Bird">
Free as a Bird



</doc>
<doc id="4834596" url="https://pl.wikipedia.org/wiki?curid=4834596" title="María Wiesse">
María Wiesse

María Jesús Wiesse Romero (ur. 19 listopada 1894 w Limie, zm. 29 lipca 1964 tamże) – poetka, pisarka, autorka literatury dziecięcej, tłumaczka i eseistka peruwiańska.
Życiorys.
Urodziła się jako córka Carlosa Wiesse Portocarrero, badacza historii peruwiańskiej i Teresy Romero Paz. Spędziła dzieciństwo między Londynem i Lozanną, gdzie jej ojciec pracował jako adwokat firmy Peruvian Corporation. W 1922 roku wyszła w Limie za malarza José Sabogal (1888–1956). Z tego małżeństwa urodziła się dwójka dzieci: José Rodolfo Sabogal Wiesse (1923–1983) i Rosa Teresa Sabogal Wiesse (1925–1985).
Współpracowała z gazetą "La Crónica" i różnymi pismami peruwiańskimi, takimi jak "Amauta", "Variedades", "Mundial", "Social", "Hora del Hombre", "Mensajero agrícola", "Almanaque Agropecuario del Perú" oraz "Familia", którego była założycielką.

</doc>
<doc id="4834601" url="https://pl.wikipedia.org/wiki?curid=4834601" title="Sępica">
Sępica

Sępica ("Psittrichas fulgidus") – gatunek średniej wielkości ptaka z rodziny sępic (Psittrichasidae), jedyny przedstawiciel rodzaju Psittrichas. Występuje w górach Nowej Gwinei. Narażony na wyginięcie.
Taksonomia.
Po raz pierwszy gatunek opisał René Lesson w 1830. Autor nadał nowemu gatunkowi nazwę "Banksianus fulgidus". Obecnie (2020) Międzynarodowy Komitet Ornitologiczny (IOC) umieszcza sępicę w monotypowym rodzaju "Psittrichas", opisanym w 1831 przez Lessona. Twierdził on, że holotyp pochodził od Pecqueta; znajduje to odzwierciedlenie w jednej z anglojęzycznych nazw gatunku – Pesquet's Parrot. Pecquet miał dostać go w Hawrze, a sam ptak rzekomo był przesłany jako część kolekcji okazów ptaków z Patagonii i La Platy. Lesson jednak wątpił w to i zasugerował, że raczej pochodził z Nowej Gwinei. Było to prawdą – holotyp sępicy pozyskano na Nowej Gwinei podczas podróży na statku "L’Astrolabe" w latach 1826–1829. Brat Renégo, Pierre Adolphe Lesson, służył na nim jako lekarz okrętowy i przyrodnik. Holotyp został przekazany do Muzeum Historii Naturalnej w Paryżu.
IOC nie wyróżnia podgatunków, podobnie jak autorzy HBW.
Kariotyp sępicy opisano w 1984; 2"n"=72 (przy czym może to nie być dokładna wartość).
Sępica bywa umieszczana w odrębnej podrodzinie sępic (Psittrichasinae) wraz z rodzajem "Coracopsis"; taką klasyfikację przedstawia na przykład "Kompletna lista ptaków świata" (2020). Kilka prac z dwóch pierwszych dekad XXI wieku wskazuje, że "Psittrichas" i "Coracopsis" to taksony siostrzane. W anatomii podobieństwo przedstawicieli tych dwóch taksonów zaznacza się w braku jednego z mięśni kończyny dolnej – mięśnia grzebieniowego ("musculus ambiens"). Przebieg tętnic szyjnych u "Psittrichas" i "Coracopsis" jest taki sam, jak u reprezentantów "Poicephalus" i "Psittacus" oraz plemienia Arini; może to wspierać hipotezę, wedle której klady "Psittrichas"+"Coracopsis" oraz "Poiocephalus"+"Psittacus"+Arini są grupami siostrzanymi.
Etymologia.
Nazwa rodzajowa "Psittrichas" pochodzi od greckich słów ψιττακη "psittake" – „papuga” i θριξ "thrix", τριχος "trikhos" – „włosy”. Epitet gatunkowy "fulgidus" oznacza z łaciny „lśniący”, „błyszczący”. Nazwa zwyczajowa nawiązująca do sępów, w języku angielskim jedna z dwóch używanych (Vulturine Parrot i Pesquet's Parrot), odnosi się do nieopierzonej głowy.
Morfologia.
Długość ciała wynosi około 46 cm; masa ciała – 690–800 g. Sępice są stosunkowo dużymi papugami. W ich sylwetce zwraca uwagę smukła głowa i dziób. Mają zaokrąglone skrzydła i dość krótki, zbliżony kształtem do kwadratu ogon.
Czoło nagie, pozostała część głowy pokryta drobnymi szczeciniastymi piórami. U samców niewielki obszar nad uchem porośnięty przez sztywne czerwone pióra; u samic cała głowa jest czarna. Kark, płaszcz, grzbiet i kuper czarnobrązowe z wąskimi jasnymi obrzeżeniami piór. Pokrywy nadogonowe czerwone z czarnymi nasadami. Skrzydła z wierzchu są w większości czarne, wyróżniają się czerwone zewnętrzne duże i średnie pokrywy skrzydłowe oraz chorągiewki zewnętrzne środkowych lotek. Pierś ma bardziej brązowy kolor od grzbietu, dobrze widoczne są jasne krawędzie piór. Brzuch, boki ciała i pokrywy podogonowe czerwone. Ogon czarny.
Zasięg występowania.
Sępica występuje nieregularnie na obszarach górskich Nowej Gwinei. W niektórych regionach, szczególnie na terenie Papui-Nowej Gwinei, została wytępiona – zarówno w czasach historycznych, jak i współczesnych.
Według stanu wiedzy z 2016 roku sępice nie występują w górach Fakfak i Kumawa położonych na półwyspie Bomberai. Są one jednak ogółem słabo zbadane (podobnie jak cały obszar EBA, w którym się znajdują), częściowo niezamieszkałe i miejscami skrajnie nieprzystępne dla badaczy. Brak też stwierdzeń z gór Cyclops.
Ekologia i zachowanie.
Sępice występują w lasach porastających wzgórza i niższe partie gór oraz przyległe tereny nizinne. Odnotowywane były na wysokości od 20 do 2420 m n.p.m., przeważnie poniżej 1600 m n.p.m. Przeważnie są widywane w parach lub grupach liczących do 20 osobników, kiedy przesiadują na szczytach koron dobrze wyeksponowanych drzew lub przemieszczają się pomiędzy nimi.
Sępice wydają się wyspecjalizowane w żerowaniu na owocach figowców ("Ficus") – w tym "F. hesperidiiformis" i prawdopodobnie "F. baeuerlenii" – lecz zjadają również inne miękkie owoce, w tym mango (mango indyjskie, "Mangifera indica") i pandanów ("Pandanus"). W skład ich diety wchodzą również pąki, kwiaty i nektar szczudli ("Freycinetia"). Zaobserwowaną przez badaczy specjalizację w żerowaniu na figach opisywali również lokalni myśliwi. Badania prowadzone w niewoli wykazały, że sępice mają bardzo niskie zapotrzebowanie na białko. Budowa ich układu pokarmowego oraz prawdopodobny przebieg trawienia są zgodne z tymi wnioskami. Odnotowano również stosunkowo wysokie dobowe pobranie pokarmu – jego masa odpowiada blisko ¼ masy ciała ptaka.
Lęgi.
Ptaki w kondycji rozrodczej odławiano w lutym, kwietniu i maju; opierzone młode widywano w grudniu. Sępice gniazdują w dziuplach dużych drzew. Pierwszy raz gniazdo sępicy opisano w literaturze w 1994. Prawdopodobnie w zniesieniu zazwyczaj znajdują się 2 jaja. Taką liczbę stwierdzano też w hodowli. Inkubacja trwa 27–31 dni. Samiec karmi wysiadującą samicę. Pisklęta pokryte są żółto-białym puchem. Minimalny odnotowany czas od zniesienia jaja do opierzenia się młodych wynosi 76 dni.
Status i zagrożenia.
IUCN uznaje sępicę za gatunek narażony (VU, Vulnerable) na wyginięcie od 1994 (stan w 2020); wcześniej w 1988 otrzymała status gatunku bliskiego zagrożenia wyginięciem (NT, Near Threatened). BirdLife International uznaje trend liczebności populacji za prawdopodobnie spadkowy. Głównym zagrożeniem dla sępic jest odławianie ich dla piór – zdobiących między innymi rytualne nakrycia głowy – a w niektórych regionach i dla skór. Nie są jednak tak powszechnie używane, jak pióra innych gatunków. Do tego mogą służyć jako ozdoba przez dekady dzięki starannemu przechowywaniu. Odłów może nie być współcześnie tak powszechny ze względu na wprowadzenie prawa zabraniającego polowania na ptaki z użyciem środków innych niż tradycyjne, na przykład broni palnej. Wycinka zdaje się mniejszym zagrożeniem dla sępic – przeważnie nie obejmuje figowców, a do tego w lasach poddawanych wycince sępice nie są zwykle rzadziej spotykane.

</doc>
<doc id="4834655" url="https://pl.wikipedia.org/wiki?curid=4834655" title="Jerzy Dzieduszycki">
Jerzy Dzieduszycki



</doc>
<doc id="4834658" url="https://pl.wikipedia.org/wiki?curid=4834658" title="Mikołaj Czuryłó">
Mikołaj Czuryłó



</doc>
<doc id="4834659" url="https://pl.wikipedia.org/wiki?curid=4834659" title="Juneteenth">
Juneteenth

Juneteenth – Dzień Wyzwolenia (od niewolnictwa), oficjalne święto w USA, obchodzone 19 czerwca, upamiętniające zniesienie niewolnictwa w Stanach Zjednoczonych. Nazywane też Jubilee Day (Dzień Jubileuszowy), Emancipation Day (Dzień Emancypacji), Liberation Day (Dzień Wyzwolenia) i Freedom Day (Dzień Wolności). Od 2021 Juneteenth jest uznawane jako oficjalne święto stanowe. Społeczności afroamerykańskie i działacze społeczni w USA starają się o uznanie Juneteenth jako święta państwowego w całym kraju.
Etymologia nazwy święta to portmonteau, złożone z angielskich słów June (czerwiec) i nineteenth (dziewiętnasty).
Święto Juneteenth upamiętnia datę 19 czerwca roku 1865, tuż po zakończeniu wojny secesyjnej, kiedy generał armii unijnej Gordon Granger proklamował publicznie w mieście Galveston, że wszyscy niewolnicy w stanie Teksas są niniejszym oficjalnie wolni. Zniesienie niewolnictwa w stanach konfederacyjnych zostało oficjalnie obwieszczone już w roku 1862 przez Proklamację Emancypacji prezydenta Abrahama Lincolna, która to proklamacja weszła w życie 1 stycznia 1863, zmieniając prawny status 3,5 miliona Afroamerykanów w stanach południowych z niewolników na wolnych. Mimo proklamacji, niewolnictwo było nadal legalne w stanach południowych do końca wojny, oraz legalne i praktykowane jeszcze w Delaware i Kentucky aż do 6 grudnia 1865, kiedy została ratyfikowana 13. poprawka do konstytucji USA, konstytucyjnie znosząca niewolnictwo oraz pracę przymusową w całym kraju.
Generał Granger odczytał Proklamację Emancypacji jako wojskowy rozkaz nr 3 na balkonie willi Ashton House, po czym uwolnieni ludzie w Galvestonie hucznie uczcili proklamację. Rok później, uwolnieni ludzie w całym Teksasie zaczęli obchodzić rocznicę jako Jubilee Day, dzień jubileuszowy albo Emancipation Day, dzień ich emancypacji. Z czasem, podczas wielkich kryzysów finansowych, nastąpiły fale wielkich migracji ludzi ze stanów południowych do zachodnich i północnych – gdzie teksascy Afroamerykanie przenieśli i rozpowszechnili tradycję obchodzenia święta Juneteenth, najczęściej wokół społeczności kościołów afroamerykańskich.
Obecnie święto Juneteenth jest obchodzone jako jednodniowy festiwal w USA, a także w amerykańskich terytoriach zamorskich i bazach wojskowych i w amerykańskich społecznościach emigracyjnych, np. w Paryżu. Do tradycji świątecznych Juneteenth należy publiczne odczytywanie Proklamacji Emancypacyjnej, wspólne śpiewanie, w tym hymnu „Lift Every Voice and Sing”, odczytywanie poezji twórców afroamerykańskich jak Maya Angelou, spektakle muzyczne, teatralne i historyczne, festiwale uliczne, rodeo, obieranie miss Juneteenth itp. Meksykańscy Mascogos, potomkowie tzw. Czarnych Seminoli, którzy zbiegli z amerykańskiego niewolnictwa w roku 1852 i osiedli w Coahuila, również obchodzą Juneteenth.
W roku 2020 Juneteenth nabrało specjalnego znaczenia w obliczu zabójstwa Georga Floyda przez policję, fali protestów w amerykańskich miastach i wsparcia dla ruchu społecznego Black Lives Matter.
Protesty i wsparcie spowodowały, że w roku 2020 wiele amerykańskich instytucji i korporacji oficjalnie obchodzi Juneteenth z pracownikami, a niektóre z przedsiębiorstw i instytucji, w tym uniwersytety Harvard i Cornell, Twitter, Citigroup, Uber i Nike ogłosiło swe uznanie Juneteenth jako święta pracowniczego, czyli dnia opłaconego urlopu dla swych pracowników. Korporacje Google i Apple dodały Juneteenth jako oficjalne święto amerykańskie w swoich kalendarzach Google i na Iphone.

</doc>
<doc id="4834664" url="https://pl.wikipedia.org/wiki?curid=4834664" title="Collins COBUILD English Language Dictionary">
Collins COBUILD English Language Dictionary



</doc>
<doc id="4834667" url="https://pl.wikipedia.org/wiki?curid=4834667" title="Fiodor Samochin">
Fiodor Samochin

Fiodor Iwanowicz Samochin (; ur. w chutorze Wierchnie-Sadowskim w Obwodzie Wojska Dońskiego, zm. 17 lipca 1992 w Biszkeku) – radziecki pisarz, dziennikarz, publicysta, tłumacz, członek Związku Pisarzy ZSRR.
Autor wielu dzieł o Wielkiej wojnie ojczyźnianej, z których największą sławę zdobyła powieść „Czołponbaj” o wyczynie Bohatera Związku Radzieckiego , która miała kilka wznowień. Za zasługi w dziedzinie literatury faktu oraz za aktywny udział w propagandzie i rozwoju kirgiskiej literatury radzieckiej trzykrotnie otrzymał Gramotę Pochwalną Prezydium Rady Najwyższej Kirgiskiej SRR. Jego książki są przechowywane w Niemieckiej Bibliotece Narodowej oraz w Bibliotece Brytyjskiej.
Życiorys.
Urodzony w 1918 r. w przysiółku Wierchnie-Sadowskij, stanicy kozackiej położonej nad Donem, w okolicy w Obwodzie Wojska Dońskiego. Pracę rozpoczął w 1934 r. jako księgowy w kołchozie. W 1940 r. ukończył szkołę średnią w Niżniej Czirskiej. W latach 1940–1942 pracował jako starszy księgowy w punkcie połowowym w Niżniej Czirskiej. W latach 1942–1943 był członkiem biura niżnie-czirskiego rejonowego komitetu Komsomołu, był zwiadowcą oddziałów partyzanckich „Смерть фашизму” („Śmierć faszyzmowi”). Podczas Wielkiej wojny ojczyźnianej został poważnie ranny.
W 1944 r. stalingradzki komitet obwodowy Komsomołu wysłał Fiodora Samochina do Moskwy na kursy pracowników prasowych; w tym samym roku dołączył do szeregów WKP(b). Po ukończeniu kursów Samochin pracował jako pracownik literacki w gazecie „Komsomolskaja Prawda”, od 1946 r. jako pracownik literacki i kierownik działu gazety „” w stolicy Kazachskiej SRR Ałma-Acie, a od 1947 do 1949 r. jako specjalny korespondent centralnej gazety obwodu żambylskiego „”. W 1949 r. Samochin przeniósł się do stolicy Kirgiskiej SRR Frunze (obecnie Biszkek), gdzie do 1961 r. pracował w gazecie „Komsomolec Kirgizii”, jako pracownik literacki i kierownik działu redakcyjnego. W latach 1961–1963 był pracownikiem literackim w redakcji czasopisma „”.
Twórczość.
Praca literacka Samochina rozpoczęła się od publikacji w gazecie. Zaraz po wyzwoleniu spod okupacji niemieckiej, zaczął pracować jako sekretarz wykonawczy regionalnej gazety „Kołchoznik Dona”, a wkrótce został jej redaktorem. Jego pierwsze opowiadania: „Na pieriekatie”, „Garmoń”, „Prowody” zostały opublikowane w gazecie. Za początek działalności pisarskiej uważa się jednak rok 1949 i początek pracy w gazecie „Komsomolec Kirgizii”.
Mimo utraty nóg w wyniku poważnej rany Samochin często podróżował po kraju, a spotkani ludzie – hodowcy bydła Doliny Susamyrskiej, budowniczowie , naftowcy Izbaskent, plantatorzy bawełny , hydrolodzy i rybaków jeziora Issyk-kul, górnicy Kyzył-Kyja i hodowcy buraków cukrowych z Doliny Keminskiej, później stali się bohaterami takich dzieł, jak powieść „Dom mojego otca”, „Tri ostrowa”, „Rodina, ja wiernus!” oraz „Czujskije razliwy”. Nowela „Tri ostrowa” została opublikowana w zbiorach prac uczestników Wielkiej wojny ojczyźnianej, zatytułowana „S pierom i awtomatom”, poświęcona trzydziestej rocznicy zwycięstwa nad faszyzmem niemieckim.
Kolejnym kluczowym tematem pracy Fiodora Samochina były dokonania narodu radzieckiego podczas wojny. Jego pierwszym dziełem literackim w tej dziedzinie było opowiadanie „Razwiedczica ” o wojowniczce oddziałów , opublikowana w 1952 r. w Stalingradzie. Szczególne miejsce w tej serii zajmuje powieść „Czołponbaj”, poświęcona Bohaterowi Związku Radzieckiego Czołponbajowi Tulebierdijewowi, która była kilkakrotnie przedrukowana i otrzymała wiele recenzji, w tym od krytyka literackiego i członka korespondenta Narodowej Akademii Nauk Republiki Kirgiskiej . Pisząc ten utwór, pisarz spotkał wielu krewnych i przyjaciół bohatera. Innym dziełem autora na temat Wielkiej wojny ojczyźnianej była powieść „Malczik iz Stalingrada” i „Don – rieka partizanskaja”.
Głównym przedmiotem jego działalności literackiej były eseje, z których jeden, pod tytułem „Krowju sierdca”, został opublikowany w zbiorze dzieł pisarzy kirgiskich „Gieroi surowych let”, obok prac laureata Nagrody Leninowskiej Czingiza Ajtmatowa, poety ludowego Kirgistanu i Bohatera Pracy Socjalistycznej Aały Tokombajewa, narodowego poety Kirgiskiej SRR i innych.
9 lutego 1968, z okazji 50. urodzin pisarza, w Związku Pisarzy Kirgistanu odbył się jubileuszowy wieczór, w którym wzięli udział literaci, przedstawiciele społeczeństwa stolicy Republiki. Z okazji 60. rocznicy urodzin Fiodora Samochina wydawnictwo „Kyrgyzstan” wydało zbiór prac „Izbrannije”. Książka zawiera najlepsze powieści opublikowane już w Kirgistanie i Moskwie: „Czołponbaj”, „Tri ostrowa” i „Rodina, ja wiernus!”. 10 lat później wydawnictwo „Kyrgyzstan” wydało zbiór najlepszych opowiadań i opowiadań pisanych przez autora przez wiele lat jego twórczości.
Jako tłumacz Samochin brał również udział w publikacji zbioru prac kirgiskich pisarzy „Zwieni, komuz!” (1985).

</doc>
<doc id="4834680" url="https://pl.wikipedia.org/wiki?curid=4834680" title="Aquilops americanus">
Aquilops americanus



</doc>
<doc id="4834681" url="https://pl.wikipedia.org/wiki?curid=4834681" title="Bayannurosaurus perfectus">
Bayannurosaurus perfectus



</doc>
<doc id="4834683" url="https://pl.wikipedia.org/wiki?curid=4834683" title="Bannykus wulatensis">
Bannykus wulatensis



</doc>
<doc id="4834685" url="https://pl.wikipedia.org/wiki?curid=4834685" title="Asfaltovenator vialidadi">
Asfaltovenator vialidadi



</doc>
<doc id="4834687" url="https://pl.wikipedia.org/wiki?curid=4834687" title="Austroposeidon magnificus">
Austroposeidon magnificus



</doc>
<doc id="4834688" url="https://pl.wikipedia.org/wiki?curid=4834688" title="Bainoceratops efremovi">
Bainoceratops efremovi



</doc>
<doc id="4834689" url="https://pl.wikipedia.org/wiki?curid=4834689" title="Apatoraptor pennatus">
Apatoraptor pennatus



</doc>
<doc id="4834691" url="https://pl.wikipedia.org/wiki?curid=4834691" title="Instytut Elektrotechniki">
Instytut Elektrotechniki



</doc>
<doc id="4834692" url="https://pl.wikipedia.org/wiki?curid=4834692" title="Collins COBUILD Advanced Learner’s English Dictionary">
Collins COBUILD Advanced Learner’s English Dictionary



</doc>
<doc id="4834693" url="https://pl.wikipedia.org/wiki?curid=4834693" title="Eugen Jochum">
Eugen Jochum

Eugen Jochum (ur. 1 listopada 1902 w Babenhausen, zm. 26 marca 1987 w Monachium) – niemiecki dyrygent.
Życiorys.
Brat Ottona i Georga Ludwiga. W wieku 4 lat rozpoczął naukę gry na fortepianie, w wieku 7 – na organach. W latach 1914–1922 student konserwatorium w Augsburgu. Od 1922 do 1925 roku studiował w Akademie der Tonkust w Monachium u Hermanna Wolfganga von Waltershausena (kompozycja) i Siegmunda von Hauseggera (dyrygentura). Jako dyrygent debiutował w 1926 roku, następnie do 1929 roku dyrygował orkiestrą w Kilonii. W sezonie 1929–1930 pracował w Mannheimie, 1930–1932 w Duisburgu, następnie otrzymał angaż na kierownika muzycznego w radiu berlińskim. W latach 1934–1949 piastował funkcję Generalmusikdirektor w Hamburgu. W okresie narodowego socjalizmu zachował względną niezależność. Odmówił wstąpienia do NSDAP, dawał angaż muzykom pochodzenia żydowskiego, a w swoich programach koncertowych umieszczał dzieła zakazanych kompozytorów, m.in. Bartóka, Hindemitha i Strawinskiego. Jego nazwisko figurowało na Gottbegnadeten-Liste ("Lista obdarzonych łaską Bożą" w III Rzeszy).
W latach 1949–1960 przebywał w Monachium, gdzie kierował Symphonieorchester des Bayerischen Rundfunks. Począwszy od 1953 roku przez wiele lat współpracował z Festspielhaus w Bayreuth. Gościnnie wystąpił w USA (1958) i Japonii (1961 i 1968). Od 1961 do 1964 roku wspólnie z Bernardem Haitinkiem dyrygował Koninklijk Concertgebouworkest w Amsterdamie. W latach 1971–1973 dyrygent Bamberger Symphoniker. W latach 1977–1979 kompozytor-laureat London Philharmonic Orchestra.
Ceniony jako wykonawca dzieł Brucknera, J.S. Bacha, Haydna, Mozarta, Beethovena, Schuberta, Brahmsa i Richarda Straussa. Dokonał licznych nagrań płytowych, w tym wszystkich symfonii Brucknera, dwukrotnie wszystkich symfonii Beethovena, symfonii londyńskich Haydna, pasji i "Weihnachtsoratorium" Bacha oraz późnych symfonii Mozarta.
Otrzymał medal Internationale Brucknergesellschaft. Członek Bayerische Akademie der Schönen Künste. Odznaczony Wielkim Krzyżem Zasługi Orderu Zasługi Republiki Federalnej Niemiec (1973), Orderem Maksymiliana (1981), Bawarskim Orderem Zasługi (1959) i komandorią Orderu Świętego Grzegorza Wielkiego (1963).

</doc>
<doc id="4834701" url="https://pl.wikipedia.org/wiki?curid=4834701" title="Trzenie">
Trzenie

Trzenie (Cossoninae) – podrodzina chrząszczy z podrzędu wielożernych i rodziny ryjkowcowatych. Obejmuje około 1,7 tys. opisanych gatunków. Rozprzestrzeniona jest kosmopolitycznie. Trzenie żerują na żywych, obumierających lub martwych roślinach, zarówno zielnych, jak i drzewiastych. Larwy drążą w materiale chodniki i w nich się przepoczwarczają.
Morfologia.
Owad dorosły.
Chrząszcze o ciele spłaszczonym do silnie wypukłego, w zarysie szerokoowalnym do wąskowydłużonego. Długość ich ciała wynosi od 1,5 do 12,5 mm (u gatunków środkowoeuropejskich od 2 do 6 mm) i jest od 1,5 do 6,6 raza większa niż jego szerokość. Oskórek może być nagi lub porośnięty łuskami o włosowatej formie, przy czym bywają one niemal niewidoczne. Ubarwienie jest brązowawe, brunatne lub czarne. Urzeźbienie zwykle ogranicza się do różnych rozmiarów punktów.
Głowę charakteryzuje czoło stopniowo opadające, a potylica w widoku grzbietowym jest ścięta. Okrągłe, całobrzegie, co najwyżej nieco wypukłe oczy złożone budują drobne omatidia, między którymi brak jest włosków. U niektórych gatunków oczy są wtórnie zredukowane lub całkiem zanikłe. Czułki osadzone są między oczami a nasadami żuwaczek. Są one kolankowato zgięte, zwieńczone stożkowatymi lub spłaszczonymi buławkami, a ich funikulus zbudowany jest z członów w liczbie od pięciu do siedmiu i jest krótszy od trzonka. Ryjek może być od wydłużonego po silnie zredukowany. Zazwyczaj żuwaczki są krótkie, szerokie, spiczasto zakończone i zaopatrzone w 2–3 zęby na krawędziach dośrodkowych. Osadzone są one w głębokich panewkach, wyposażonych w dobrze rozwinięte kolce podgębiowe. Żuwki wewnętrzne zrośnięte są z zewnętrznymi i zaopatrzone w palisady gęstych szczecinek lub kolców na brzegach wewnętrznych. Wąska warga dolna jest niepodzielona. Głaszczki obu par są trójczłonowe i wrzecionowate. Gula jest M-kształtnie zgięta, a szwy gularne są połączone.
Przedplecze jest najszersze pośrodku lub z tyłu, a stosunek jego długości do szerokości mieści się między 0,9 a 1,7. Boki przedplecza bywają proste lub zakrzywione, tylna krawędź prosta do lekko dwufalistej, a powierzchnia jest gęsto punktowana i czasem zaopatrzona w podłużne wgłębienie pośrodkowe. Tarczka zwykle jest drobna i ma powierzchnię płaską lub wysklepioną. Czasem tarczki nie widać wcale. Stosunek długości do szerokości pokryw wynosi od 0,9 do 2,9. Punktowanie na ich powierzchni układa się w dziesięć rzędów (rowków), ale bywa spłycone i zaburzone. Epipleury są niekompletne albo nie ma ich wcale. Tylne skrzydła są około trzykrotnie dłuższe niż szerokie. Ich użyłkowanie cechuje się brakiem żyłek w polu analnym, redukcją żyłek radialnych pierwszej i drugiej oraz dobrze zaznaczonymi pierwszą żyłką kostalną oraz pierwszą, a czasem też drugą żyłką medialną. Pełny lub przerwany wyrostek przedpiersia nie zachodzi na śródpiersie (mezowentryt), które zazwyczaj jest płaskie. Część krętarzyka widoczna jest od zewnątrz jako wąski pasek. Biodra dwóch początkowych par odnóży są okrągłe. Zapiersie (metawentryt) bywa płaskie do lekko wypukłego, a biodra tylnych odnóży są w różnym stopniu poprzeczne i niemal sięgają krawędzi pokryw. Odnóża mają uda zwykle pozbawione kolców na spodzie oraz pięcioczłonowe stopy z członem pierwszym krótszym niż dwa następne wzięte razem, a członem czwartym ukrytym pod dwupłatowym członem trzecim. Golenie przedniej pary mają zaokrągloną, rzadko piłkowaną krawędź zewnętrzną, zwykle przedłużony w zakrzywiony dośrodkowo kolec kąt zewnętrzno-dosiebny oraz zazwyczaj grzebyk na stronie spodniej, służący do wyczesywania. Golenie pozostałych par są zwykle płaskie, zaopatrzone w wyrostek ("mucro") po stronie wewnętrznej oraz kolec ("uncus") po zewnętrznej.
Na spodzie odwłoka widocznych jest pięć sternitów (wentrytów) pozbawionych kolców i wyrostków poza szeroko wyokrąglonym wyrostkiem międzybiodrowym. Dwa pierwsze wentryty zlane są ze sobą. Ósmy tergit u samców często jest odsłonięty, zaś u samic zawsze ukryty. Pygidium nie występuje. Dziewiąty sternit samca formuje asymetryczne "spiculum gastrale", niekiedy zaopatrzone w widełki. Samiec ma edeagus o przejrzystym endofallusie i mniej więcej tak długich jak rurkowata część prącia apodemach. Tegmen ma zazwyczaj postać wąsko zesklerotyzowanego pierścienia wyposażonego w różnie długie manubrium. Genitalia samicy odznaczają się znacznie krótszą od swojego kanalika spermateką o spiczasto zaokrąglonym szczycie.
Larwa.
Larwy mają walcowate, miękkie, beznogie ciało o jasnej, często białej barwie, porośnięte rozproszonymi szczecinkami. Głowa jest ruchoma, hipognatyczna, pozbawiona apodem potylicznych i kłykci zapotylicznych. Jednoczłonowe czułki zwykle mają stożkowaty kształt. Warga górna jest kwadratowa do lekko trójkątnawej, mniej więcej tak długa jak nadustek. Tormy są ustawione równolegle lub nieco ku przodowi rozbieżnie. Krawędzie tnące żuwaczek są uzębione. Podgębie zaopatrzone jest w brakon, a nadgębie ma od jednej do pięciu par szczecinek środkowych. Szczęki mają żuwkę zewnętrzną zrośniętą z wewnętrzną, natomiast kotwiczkę wolną od pieńka. Głaszczki obu par są dwuczłonowe. Przedtułów dysponuje pojedynczą przetchlinką, większą od tych na odwłoku. Odwłok buduje dziesięć segmentów, jednak ostatni się chowa, zwykle wciągnięty w obszar analny. Przetchlinki odwłokowe obecne są na segmentach od pierwszego do ósmego.
Ekologia i występowanie.
Owady te są fitofagiczne lub saprofitofagiczne. Larwy rozwijają się w roślinach zielnych i drzewiastych, tak żywych, jak i znajdujących się w różnym stopniu rozkładu, a nawet w gnijących warzywach. Zasiedlany materiał może być zarówno silnie zawilgocony, jak i skrajnie przesuszony. Atakowane mogą być różne organy: łodygi, liście, nasiona i owoce. Preferencje ekologiczne poszczególnych gatunków bywają od bardzo zawężonych (stenobionty) po skrajnie szerokie (eurybionty). Kopulacja odbywa się zwykle na roślinie, a jaja składane są w szczelinach lub otworach jej epidermy. Niektóre gatunki wygryzają jednak w roślinie żywicielskiej chodniki ze specjalnymi komorami na jaja. Gatunki te odbywają kopulację wewnątrz chodników, a samiec pozostaje z samicą, wspólnie chroniąc jaja. W przypadku "Protoplatypus velutus" występuje poligynia. Przepoczwarczenie następuje w poszerzonych częściach chodników larwalnych.
Trzenie są podrodziną kosmopolityczną, rozprzestrzenioną na wszystkich kontynentach oprócz Antarktydy. Wiele plemion i rodzajów ma zasięg niemal kosmopolityczny, ale większość jest bardziej ograniczona geograficznie, co dotyczy zwłaszcza taksonów półkuli południowej, np. 17 rodzajów jest endemitami niewielkiej Wyspy Świętej Heleny. Krainę palearktyczną zasiedla ponad 85 gatunków. W Polsce stwierdzono występowanie 19 gatunków z 11 rodzajów (zobacz: trzenie Polski).
Taksonomia.
Takson ten wprowadzony został w 1825 roku przez Carla Johana Schönherra. Pozycja trzeni na drzewie filogenetycznym ryjkowców nie jest jasna. Jako ich najbliższych krewnych wskazuje się często kornikowate, wyrynnikowate, Dryophthorinae lub Molytinae. W zapisie kopalnym trzenie znane są od paleocenu.
Podrodzina ta obejmuje około 1700 opisanych gatunków, zgrupowanych w 275 rodzajach i 19 plemionach:
Ponadto "BioLib.cz" wymienia następujące rodzaje jako nieprzyporządkowane do plemienia:

</doc>
<doc id="4834703" url="https://pl.wikipedia.org/wiki?curid=4834703" title="Cossoninae">
Cossoninae



</doc>
<doc id="4834708" url="https://pl.wikipedia.org/wiki?curid=4834708" title="Rustam Gielmanow">
Rustam Gielmanow

Rustam Gielmanow (; ur. 6 grudnia 1987 w Tekely) – rosyjski wspinacz sportowy. Specjalizował się w boulderingu, prowadzeniu oraz we wspinaczce łącznej. Wicemistrz świata we wspinaczce sportowej w konkurencji boulderingu w roku 2009.
Kariera sportowa.
W zawodach wspinaczkowych, które odbyły się w chińskim Xining w 2009 wywalczył srebrny medal mistrzostw świata w boulderingu w finale przegrał z innym reprezentantem Rosji, Aleksiejem Rubcowem. &lt;br&gt;Na mistrzostwach świata w 2011 we włoskim Arco oraz w 2012 w Paryżu zdobywał brązowe medale we wspinaczce sportowej w konkurencji boulderingu.
Wielokrotny uczestnik, medalista festiwalu wspinaczkowego Rock Master, który corocznie odbywa się na słynnych ścianach wspinaczkowych w Arco, gdzie był zapraszany przez organizatora zawodów. W 2010 na tych zawodach wspinaczkowych zdobył srebrny medal w boulderingu.

</doc>
<doc id="4834711" url="https://pl.wikipedia.org/wiki?curid=4834711" title="Mieczysław Brodziński">
Mieczysław Brodziński



</doc>
<doc id="4834735" url="https://pl.wikipedia.org/wiki?curid=4834735" title="Rudolf Kempe">
Rudolf Kempe

Rudolf Kempe (ur. 14 czerwca 1910 w Niederpoyritz, zm. 12 maja 1976 w Zurychu) – niemiecki dyrygent.
Życiorys.
W latach 1924–1928 studiował w Orchesterschule der Staatskapelle w Dreźnie u Walthera Bachmanna (fortepian), Johanna Königa (obój) i Kurta Stieglera (kompozycja i dyrygentura). Był pierwszym oboistą opery w Dortmundzie (1928) i orkiestry Gewandhaus w Lipsku (1929–1936). Jako dyrygent debiutował w 1935 roku wykonaniem "Der Wildschütz" Alberta Lortzinga w lipskiej operze. Po wybuchu II wojny światowej powołany do wojska. Współpracował z teatrami operowymi w Chemnitz (1942–1948), Weimarze (1948–1949), Dreźnie (1949–1952) i Monachium (1952–1954). 
Występował w Operze Wiedeńskiej (1951–1952), Covent Garden Theatre w Londynie (1953), Metropolitan Opera w Nowym Jorku (1954) i Festspielhaus w Bayreuth (1960). W 1960 roku na prośbę Thomasa Beechama objął stanowisko drugiego dyrygenta Royal Philharmonic Orchestra, po śmierci Beechama w 1961 roku był do 1975 roku jej dyrektorem artystycznym i pierwszym dyrygentem. Od 1965 do 1972 roku dyrygował także orkiestrą Tonhalle w Zurychu, od 1967 roku orkiestrą filharmonii w Monachium, a od 1975 roku BBC Symphony Orchestra. Odznaczony Bawarskim Orderem Zasługi (1971).
Zasłynął przede wszystkim jako wykonawca utworów Beethovena, Brahmsa, Wagnera, Brucknera, Richarda Straussa, Dvořáka i Czajkowskiego. Jego interpretacje cechowały się impulsywnością, precyzją rytmiczną i wyrazistym frazowaniem.

</doc>
<doc id="4834737" url="https://pl.wikipedia.org/wiki?curid=4834737" title="Bernhard Auerswald">
Bernhard Auerswald

Bernhard Auerswald (ur. 19 marca 1818 w Lipsku, zm. 1870) – niemiecki mykolog i lichenolog.
Studiował botanikę, medycynę i pedagogikę na Uniwersytecie w Lipsku, potem pracował jako nauczyciel w szkole średniej w Lipsku. W wolnych chwilach zajmował się grzybami i porostami, publikując wiele prac.
Opisał nowe taksony roślin i grzybów. W ich naukowych nazwach dodawany jest skrót jego nazwiska Auersw.

</doc>
<doc id="4834751" url="https://pl.wikipedia.org/wiki?curid=4834751" title="Camille Montagne">
Camille Montagne

Jean Pierre François Camille Montagne (ur. 15 lutego 1784, zm. 5 grudnia 1866) – francuski lekarz wojskowy, botanik i mykolog.
Życiorys.
Jean Pierre François Camille Montagne urodził się w gminie Vaudoy w departamencie Seine-et-Marne. Jego ojciec był chirurgiem, ale zmarł, gdy Camille miał 9 lat. W wieku 14 lat Camille Montagne dołączył do francuskiej marynarki wojennej jako sternik i wziął udział w inwazji Napoleona na Egipt. W 1802 roku wrócił do Francji, aby studiować medycynę, a dwa lata później został chirurgiem wojskowym. W 1832 roku, w wieku 48 lat, wycofał się ze służby wojskowej, aby skoncentrować się na badaniu roślin zarodnikowych. Mieszkał w Paryżu, utrzymując się z emerytury wojskowej. Był prezesem Société botanique de France. W 1853 r. został wybrany członkiem Francuskiej Akademii Nauk. Otrzymał order Legii Honorowej.
Praca naukowa.
W 1845 roku był jednym z pierwszych naukowców (wraz z Marie-Anne Libert), który przedstawił opis "Phytophthora infestans", grzyba powodującego zarazę ziemniaka. Nadał mu nazwę "Botrytis infestans". Montagne jest również znany z badań gatunków grzybów pochodzących z Gujany. Opisywał je bazując na kolekcji przysłanej mu przez Charlesa Eugène Leprieura. Napisał wiele artykułów do czasopism naukowych "Archives de Botanique" i "Annales des Sciences naturelles".
Opisał nowe taksony roślin i grzybów. W ich naukowych nazwach dodawany jest skrót jego nazwiska Mont.

</doc>
<doc id="4834753" url="https://pl.wikipedia.org/wiki?curid=4834753" title="Jean Pierre François Camille Montagne">
Jean Pierre François Camille Montagne



</doc>
<doc id="4834756" url="https://pl.wikipedia.org/wiki?curid=4834756" title="Sopka (archeologia)">
Sopka (archeologia)

Sopka (ros. сопка) – pochówek, typ zabytku archeologicznego charakterystyczny dla kultury sopek nowogrodzkich. Jest to sztucznie usypane strome wzgórze o wysokości zwykle do 12 m, o płaskim wierzchołku. U podstawy sopki znajdują się głazy i skamieliny po ciałopaleniach lub pozostałości kamiennych konstrukcji. Prawdopodobnie praktyka usypania sopek pojawiła się w VIII wieku w Starej Ładodze i okolicach. W XIX–X wieku sopki stały się jednym z elementów kultury Słowienów. W XI wieku zostały wyparte przez groby ziemne.
W większości sopki były wykorzystywane do wielokrotnych rytuałów pogrzebowych. Pozostałe po ciałopaleniach szczątki rozsypywano w pobliżu sopek, rzadziej zbierano je do urny z ceramiki lub kory brzozowej i grzebano obok sopki, spotykane są szczątki również wewnątrz kopca – zarówno ludzkie, jak zwierzęce (konie lub inne zwierzęta domowe i dzikie). Znaleziono nieliczne artefakty typu biżuteria, artykuły gospodarstwa domowego, narzędzia, broń. Wewnątrz niektórych sopek odkryto konstrukcje kamienne.
Każdy kolejny pochówek w sopce przykrywano warstwą ziemi, tworząc w ten sposób następne kondygnacje. W jednej sopce mogło znaleźć się ponad dziesięć pochówków – na kolejnych poziomach, dokonanych w różnym czasie. Etapy powstawania sopki można prześledzić po tym, że między kolejnymi kondygnacjami znajdują się międzywarstwy z popiołu, węgla i zakopanej murawy.
Ponieważ wzniesienie sopki wymagało dużych kosztów pracy, uważa się, że społeczeństwo, które praktykowało ten rodzaj grzebania zmarłych, miało potencjał gospodarczy, oraz że w tym społeczeństwie istniała warstwa uprzywilejowana, dla której sopka była potwierdzeniem jej prestiżu i pozycji. Ponadto zdaniem części badaczy sopki były też elementem lokalnego kultu religijnego.

</doc>
<doc id="4834762" url="https://pl.wikipedia.org/wiki?curid=4834762" title="Parafia bł. księdza Jerzego Popiełuszki w Kobyłce-Maciołkach">
Parafia bł. księdza Jerzego Popiełuszki w Kobyłce-Maciołkach

Parafia błogosławionego księdza Jerzego Popiełuszki w Kobyłce-Maciołkach – parafia rzymskokatolicka, znajdująca się w diecezji warszawsko-praskiej, w dekanacie kobyłkowskim. 

</doc>
<doc id="4834763" url="https://pl.wikipedia.org/wiki?curid=4834763" title="Lista światowego dziedzictwa UNESCO we Włoszech">
Lista światowego dziedzictwa UNESCO we Włoszech

Lista światowego dziedzictwa UNESCO we Włoszech – lista miejsc we Włoszech wpisanych na listę światowego dziedzictwa UNESCO, ustanowionej na mocy Konwencji w sprawie ochrony światowego dziedzictwa kulturowego i naturalnego, przyjętej przez UNESCO na 17. sesji w Paryżu 16 listopada 1972 i ratyfikowanej przez Włochy 23 czerwca 1973 roku.
W czerwcu 2020 roku lista obejmowała 55 obiektów: 50 dziedzictwa kulturowego i 5 o charakterze przyrodniczo-kulturowym. Charakter transgraniczny ma 5 wpisów. Włochy, obok Chin, mają najwięcej na świecie obiektów wpisanych na listę.
Na włoskiej liście informacyjnej UNESCO – liście obiektów, które Włochy zamierzają rozpatrzyć do zgłoszenia do wpisu na listę światowego dziedzictwa, znajduje się 41 obiektów (stan na czerwiec 2020 roku).
Obiekty na liście światowego dziedzictwa UNESCO.
Poniższa tabela przedstawia włoskie obiekty na liście światowego dziedzictwa UNESCO:
Obiekty na włoskiej Liście Informacyjnej UNESCO.
Poniższa tabela przedstawia obiekty na włoskiej Liście Informacyjnej UNESCO:

</doc>
<doc id="4834765" url="https://pl.wikipedia.org/wiki?curid=4834765" title="Dom Wycieczkowy PTTK w Wiśle-Czarnem">
Dom Wycieczkowy PTTK w Wiśle-Czarnem

Dom Wycieczkowy PTTK "Nad Zaporą" w Wiśle-Czarnem – dawny dom wycieczkowy PTTK, kwalifikowany jako schronisko górskie. Budynek znajduje się w Wiśle-Czarnem nr 3 i jest położony na wysokości 485 m n.p.m.
Historia.
Budowę obiektu rozpoczęła w 1955 Liga Kobiet Polskich z przeznaczeniem najpierw na prewentorium dziecięce, a następnie - na dom kolonijny. Wobec problemów finansowych oraz technicznych organizacja przekazała budynek PTTK, które ukończyło inwestycję i doprowadziło do otwarcia Domu w 1955 roku. Obiekt początkowo działał jako Dom Wycieczkowy "Malinka", a w okresie późniejszym otrzymał nazwę "Nad Zaporą" z racji usytuowania w pobliżu tzw. Małej Zapory w początkowym biegu Wisły. Z uwagi na pierwotną funkcję obiektu, konieczne było dokonanie licznych przeróbek oraz modernizacji, które zakończyły się ostatecznie w 1970 roku. Dom Wycieczkowy był popularnym miejscem, szczególnie dla turystyki zorganizowanej, choć przyjmował również gości indywidualnych. W 1966 roku obiekt zwyciężył w ogólnopolskim konkursie na najlepsze schronisko.
Na przełomie lat 70. i 80. XX wieku Dom oferował 170 miejsc noclegowych w pokojach dwu- i wieloosobowych. Prowadził wyżywienie grup i turystów indywidualnych oraz sprzedaż pamiątek. W obiekcie znajdowała się dyżurka GOPR. 
W kolejnych latach obiekt stopniowo podupadał. Ok. 2012 roku został wyłączony z eksploatacji, a w budynku rozpoczęto remont. Ostatecznie został sprzedany firmie Platan Hotels &amp; Resorts Sp. z o.o., która w styczniu 2020 roku otworzyła w nim Aries Hotel &amp; SPA Wisła.
Szlaki turystyczne.
Obok budynku rozpoczyna się do stacji kolejowej Wisła Głębce.

</doc>
<doc id="4834768" url="https://pl.wikipedia.org/wiki?curid=4834768" title="Song Suk-woo">
Song Suk-woo

Song Suk-woo (kor. 송석우; ur. 1 marca 1983) – południowokoreański łyżwiarz szybki specjalizujący się w short tracku, mistrz olimpijski, multimedalista mistrzostw świata.
Wystąpił podczas igrzysk olimpijskich w Turynie w 2006 roku. Wziął udział w jednej konkurencji – w biegu sztafetowym zdobył złoty medal olimpijski (w koreańskiej sztafecie wystąpili również: Ahn Hyun-soo, Lee Ho-suk, Oh Se-jong i Seo Ho-jin). 
W 2003 i 2004 roku zdobył łącznie dziewięć medali mistrzostw świata (dwa złote, trzy srebrne i cztery brązowe), w latach 2003–2006 trzy medale drużynowych mistrzostw świata (dwa złote i jeden srebrny), w 2003 roku trzy medale igrzysk azjatyckich (dwa złote i jeden brązowy), a w 2005 roku trzy medale zimowej uniwersjady (dwa złote i jeden srebrny).

</doc>
<doc id="4834770" url="https://pl.wikipedia.org/wiki?curid=4834770" title="Metabaron">
Metabaron

Metabaron (tytuł oryginału: "Méta-Baron") – francuska seria komiksowa z gatunku science fiction autorstwa scenarzysty Jerry'ego Frissena oraz rysowników: Valentina Séchera (tomy 1, 2, 5, 6), Nika Henrichona (tomy 3, 4) i Pete'a Woodsa (tomy 7, 8), publikowana od 2015 przez wydawnictwo Les Humanoïdes Associés. Jest to kontynuacja komiksowej sagi "Kasta Metabaronów", stworzonej przez Alejandra Jodorowsky'ego i Juana Gimeneza i powiązanej z innymi cyklami autorstwa Jodorowsky’ego: "Incal", "Megalex", "Technokapłani", "Castaka". Po polsku tomy tomy 1–6 "Metabarona" ukazały się nakładem wydawnictwa Scream Comics w albumach zbiorczych zawierających po dwa tomy. 
Fabuła.
Odkąd Metabaron zniszczył Imperium w poprzednim cyklu "Kasta Metabaronów", niesławni Technotechnosi wykorzystali chaos, aby przywrócić swoją moc. Kontrolując zasoby Epifitu, paliwa do podróży międzygwiezdnych, rozszerzyli swoje panowanie nad galaktyką. Zwracają się do Wilhelma-100, techno-admirała znanego z niezwyciężoności i okrucieństwa, by stanął do walki z Metabaronem, zagrażajągeo ich odrodzeniu. 

</doc>
<doc id="4834772" url="https://pl.wikipedia.org/wiki?curid=4834772" title="Kuala Lipis">
Kuala Lipis

Kuala Lipis – miasto w Malezji w stanie Pahang. W 2000 roku liczyło 13 605 mieszkańców.

</doc>
<doc id="4834773" url="https://pl.wikipedia.org/wiki?curid=4834773" title="Tessie Santiago">
Tessie Santiago

Tessie Santiago (ur. 10 sierpnia 1975 w Miami w stanie Floryda) – amerykańska aktorka filmowa i telewizyjna. 
W 1999 uzyskała podwójną specjalizację w dziedzinie sztuki filmowej i teatralnej na Uniwersytecie Miami, a następnie studiowała produkcję filmową na Wydziale Filmowym i Telewizyjnym Akademii Sztuk Scenicznych w Pradze. W 2013 wyszła za mąż za aktora Carlosa Bernarda.

</doc>
<doc id="4834774" url="https://pl.wikipedia.org/wiki?curid=4834774" title="Bandar Jengka Pusat">
Bandar Jengka Pusat

Bundar Jengka Pusat – miasto w Malezji w stanie Pahang. W 2000 roku liczyło 10 864 mieszkańców.

</doc>
<doc id="4834775" url="https://pl.wikipedia.org/wiki?curid=4834775" title="Castaka">
Castaka

Castaka – francuska miniseria komiksowa z gatunku science fiction, której autorami są Alejandro Jodorowsky (scenariusz) i Das Pastoras (rysunki), opublikowana w latach 2007–2013 przez wydawnictwo Les Humanoïdes Associés. Po polsku ukazała się w albumie zbiorczym nakładem wydawnictwa Scream Comics. Seria powiązana jest z innymi cyklami autorstwa Jodorowsky’ego: "Incal", "Megalex", "Technokapłani", "Kasta Metabaronów" i "Metabaron".
Fabuła.
Seria opisuje dramatyczne początki rodu Castaków, którzy są Metabaronami – niepokonanymi w całej galaktyce wojownikami. Ich życie wypełnia przemoc, zdrady i tajemnice, a żaden z nich nigdy nie zaznał spokoju i szczęścia.

</doc>
<doc id="4834778" url="https://pl.wikipedia.org/wiki?curid=4834778" title="Marang (Malezja)">
Marang (Malezja)

Marang – miasto w Malezji, w stanie Terengganu. W 2000 roku liczyło 17 307 mieszkańców.

</doc>
<doc id="4834780" url="https://pl.wikipedia.org/wiki?curid=4834780" title="Jertih">
Jertih

Jertih – miasto w Malezji, w stanie Terengganu. W 2000 roku liczyło 11 930 mieszkańców.

</doc>
<doc id="4834781" url="https://pl.wikipedia.org/wiki?curid=4834781" title="Herbert Hice Whetzel">
Herbert Hice Whetzel

Herbert Hice Whetzel (ur. 5 września 1877, zm. 30 listopada 1944) – amerykański mykolog i fitopatolog. Jako profesor kierował pierwszym działem fitopatologii na amerykańskim uniwersytecie i założył Cornell Plant Pathology Herbarium.
Życiorys.
H.H. Whetzel urodził się w pobliżu Avilla w stanie Indiana, gdzie spędził dzieciństwo w rodzinnej farmie. Od najmłodszych lat interesował się przyrodą. Uzyskał licencjat w Wabash College, potem studiował na Uniwersytecie Cornella. W 1904 roku ożenił się z Lucy E. Baker. Mieli dwoje dzieci. Po śmierci żony w 1914 r. poślubił jej siostrę i razem wychowali dzieci w Ithace w stanie Nowy Jork.
W trakcie pracy doktorskiej Whetzel został zatrudniony przez Liberty Hyde Baileya do pracy nad rozszerzeniem Cornell's College of Agriculture and Life Sciences. W 1906 r. Whetzel został mianowany profesorem nadzwyczajnym botaniki, a w 1907 r. profesorem naczelnym nowo utworzonego Zakładu Fitopatologii. Zasady obowiązujące w Cornell's College uniemożliwiły mu oficjalne uzyskanie stopnia doktora, ale później otrzymał honorowy tytuł doktora habilitowanego.
Praca naukowa.
Whetzel zajmował się badaniem grzybów workowych ("Ascomycota") i opublikował monografię rodzajów w rodzinie twardnicowatych ("Sclerotiniaceae"). Był członkiem statutowym Amerykańskiego Towarzystwa Fitopatologicznego, autorem ponad 300 publikacji i przyczynił się do założenia i rozwoju Cornell Plant Pathology Herbarium, w którym przechowywane są jego kolekcje grzybów. Był pionierem w dokumentowaniu grzybów z Puerto Rico i Bermudów.
Opisał nowe taksony roślin i grzybów. W ich naukowych nazwach dodawane jest jego nazwisko Whetzel.

</doc>
<doc id="4834783" url="https://pl.wikipedia.org/wiki?curid=4834783" title="Linia kolejowa nr 629">
Linia kolejowa nr 629

Linia kolejowa nr 629 – pierwszorzędna, w większości dwutorowa, zelektryfikowana linia kolejowa łącząca stację Kraków Główny ze stacją Kraków Bieżanów.
Linia jest budowana w ramach projektu „Prace na linii kolejowej E30 na odcinku Kraków Główny Towarowy – Rudzice wraz z dobudową torów linii aglomeracyjnej” realizowanego w ramach Instrumentu „Łącząc Europę”. Linia będzie wykorzystywana głównie przez pociągi podmiejskie w celu oddzielenia ruchu aglomeracyjnego i dalekobieżnego.
Przebieg.
Tor nieparzysty linii rozpoczyna swój bieg na rozjeździe nr 331 na stacji Kraków Główny i odchodzi od linii kolejowej Dąbrowa Górnicza Ząbkowice – Kraków Główny. Tor parzysty odgałęzia się natomiast dalej, na rozjeździe nr 341 na tej samej stacji, od linii kolejowej Warszawa Zachodnia – Kraków Główny. Linia biegnie następnie równolegle i w bezpośrednim sąsiedztwie linii kolejowej Kraków Główny – Medyka. 
Linia przecina Wisłę i przechodzi przez przystanek osobowy i posterunek odgałęźny Kraków Zabłocie, gdzie odgałęzia się od niej linia kolejowa Kraków Zabłocie – Kraków Bonarka. Po chwili linia przebiega pod wiaduktem linii kolejowej Kraków Prokocim Towarowy PrD – Kraków Bonarka, a następnie na stacji Kraków Płaszów odgałęzia się od niej linia kolejowa Kraków Płaszów – Oświęcim. Dalej linia biegnie pod estakadą tramwajową, a następnie tor parzysty kończy przebieg na rozjeździe nr 83 na tej samej stacji – odtąd linia jest jednotorowa.
Linia przechodzi przez przystanek Kraków Prokocim, a następnie – na stacji Kraków Bieżanów – odchodzi od niej linia kolejowa Kraków Bieżanów – Wieliczka Rynek-Kopalnia. Tor nieparzysty kończy swój bieg na rozjeździe nr 22 na tej stacji.
Linia jest podzielona na 3 odcinki:

</doc>
<doc id="4834784" url="https://pl.wikipedia.org/wiki?curid=4834784" title="Fisker Surf">
Fisker Surf



</doc>
<doc id="4834785" url="https://pl.wikipedia.org/wiki?curid=4834785" title="Fisker Sunset">
Fisker Sunset



</doc>
<doc id="4834786" url="https://pl.wikipedia.org/wiki?curid=4834786" title="Ryszard Machowski">
Ryszard Machowski

Ryszard Zbigniew Machowski (ur. 6 marca 1925 w Krupce, zm. 15 maja 1993 w Warszawie) – podchorąży Armii Krajowej, kawaler Krzyża Srebrnego Orderu Wojennego Virtuti Militari.
Życiorys.
Urodził się w rodzinie inteligencko-ziemiańskiej jako syn Franciszka (żołnierza dywizji syberyjskiej) i Anny z Machowskich. Ukończył szkołę powszechną i wstąpił do Korpusu Kadetów Nr 2 w Rawiczu. W kampanii wrześniowej wziął udział jako ochotnik w szeregach 28 pułku piechoty. Do niemieckiej niewoli dostał się 1 października 1939 koło Góry Kalwarii. Zbiegł z niej w końcu listopada tr. i wrócił w rodzinne strony. Poszukiwany przez okupanta niemieckiego przeniósł się do Generalnej Guberni. Uczęszczał na tajne komplety, na których uzyskał świadectwo dojrzałości. Zdekonspirowany w czerwcu 1943 i skierowany do oddziału partyzanckiego kpt. „Żegoty”. Ukończył konspiracyjną szkołę podchorążych, walczył na Zamojszczyźnie, a potem w szeregach 27 Wołyńskiej Dywizji Piechoty Armii Krajowej. Z początkiem lipca 1944 przeniesiony do Milanówka na stanowisko dowódcy plutonu specjalnego. Uczestnik powstania warszawskiego. W toku swej służby odznaczony Krzyżem Walecznych i Orderem Virtuti Militari 5 klasy.
W 1945 wcielony do Ludowego Wojska Polskiego z przydziałem do 82 pułku artylerii ciężkiej. Zdemobilizowany wskutek gruźlicy, rozpoczął pracę dziennikarską w redakcji „Polski Niepodległej” i kontynuował studia na Wydziale Dziennikarskim Akademii Nauk Politycznych. Zmuszony do odejścia z pracy ze względu na okupacyjną przeszłość. Następnie pracował jako redaktor i organizator w prasie katolickiej. Pozostając w stanie spoczynku został awansowany do rangi kapitana. Zmarł w Warszawie i spoczywa na cmentarzu Powązkowskim (kwatera: 169, rząd: 2, miejsce 22).
Żonaty z Cecylią Celiną z Taniewskich (1922-2006) - lekarzem medycyny, z którą miał córki Beatę i Joannę. 

</doc>
<doc id="4834787" url="https://pl.wikipedia.org/wiki?curid=4834787" title="Jules Sedney">
Jules Sedney

Jules Sedney (ur. 28 września 1922 w Paramaribo, zm. 18 czerwca 2020 tamże) – surinamski polityk i ekonomista, w latach 1958–1963 minister finansów, w latach 1969–1973 premier kolonii Surinamu.
Życiorys.
Uzyskał uprawnienia asystenta nauczyciela i pracował w tym zawodzie. Od 1942 zatrudniony jako celnik i urzędnik skarbowy. Od 1948 studiował ekonomię na Uniwersytecie Amsterdamskim, następnie w 1956 obronił tam doktorat.
W 1957 powrócił do Surinamu, pracował w narodowym banku. Od 1958 do 1963 był ministrem finansów w rządzie Severinusa Desiré Emanuelsa tworzonym przez Narodową Partię Surinamu, potem kierował Narodowym Bankiem Rozwoju. W 1967 związał się z rozłamową Narodową Partią Progresywną (PNP). W wyborach z 1969 blok PNP zajął trzecie miejsce, a Sedney objął fotel premiera Surinamu w okresie od 20 listopada 1969 do 24 grudnia 1973. Kierował wielopartyjnym i wieloetnicznym gabinetem. W trakcie kadencji dążył do uzyskania niepodległości przez tę kolonię. W latach 1980–1983 kierował Centralnym Bankiem Surinamu. W 1983 wyemigrował do Holandii, w tym samym roku pozbawiono go obywatelstwa w związku z kontrowersjami związanymi z zarządzaniem bankiem i konfliktem z Desi Bouterse. W 1989 pozwolono mu na powrót.
Opublikował kilka książek wspomnieniowych. Jego imieniem nazwano fragment portu Nieuwe Haven w Paramaribo, gdzie postawiono jego pomnik.

</doc>
<doc id="4834788" url="https://pl.wikipedia.org/wiki?curid=4834788" title="Gurun">
Gurun

Gurun – miasto w Malezji, w stanie Kedah. W 2000 roku liczyło 13 118 mieszkańców.

</doc>
<doc id="4834791" url="https://pl.wikipedia.org/wiki?curid=4834791" title="Wakaf Bharu">
Wakaf Bharu

Wakaf Bharu – miasto w Malezji, w stanie Kelantan. W 2000 roku liczyło 17 033 mieszkańców.

</doc>
<doc id="4834792" url="https://pl.wikipedia.org/wiki?curid=4834792" title="Stadion Josefa Kohouta">
Stadion Josefa Kohouta

Stadion Josefa Kohouta – stadion do rugby w Říčanach niedaleko Pragi, w Czechach. Obiekt może pomieścić 4700 widzów. Swoje spotkania rozgrywają na nim rugbyści klubu RC Říčany.
Boisko dawniej należało do klubu piłkarskiego Meteor. Po II wojnie światowej zaczęli z niego korzystać również rugbyści, którzy z czasem stali się jedynymi użytkownikami areny. Za czasów Czechosłowacji klub rugby z Říčan dwukrotnie zostawał wicemistrzem kraju (w latach 1970 i 1974). Po podziale Czechosłowacji zespół siedmiokrotnie zdobywał tytuł Mistrza Czech (w latach 1996, 2001, 2004, 2005, 2006, 2011 i 2012). Na obiekcie grały także reprezentacje Czechosłowacji oraz Czech w rugby. W 2001 roku zmarł założyciel RC Říčany, Josef Kohout. Jeszcze tego samego roku obiekt nazwano jego imieniem. Tuż obok stadionu rugby mieści się także boisko klubu piłkarskiego FK Říčany.

</doc>
<doc id="4834794" url="https://pl.wikipedia.org/wiki?curid=4834794" title="Mongondow (lud)">
Mongondow (lud)

Mongondow, także Bolaang-Mongondow – indonezyjska grupa etniczna z północnej części wyspy Celebes (Sulawesi). Ich populacja wynosi 900 tys. osób. Zamieszkują kabupaten Bolaang Mongondow w prowincji Celebes Północny.
Dzielą się na szereg grup subetnicznych (Mongondow to właściwie nazwa największej z nich). Posługują się własnym językiem mongondow z wielkiej rodziny austronezyjskiej. Dużą rolę odgrywa malajski miasta Manado, który zaczął być przyswajany jako pierwszy język. W użyciu jest również język indonezyjski. Wykształcili piśmiennictwo na bazie alfabetu łacińskiego.
Historycznie podlegali Sułtanatowi Ternate. Wyznają islam w odmianie sunnickiej bądź chrześcijaństwo (protestantyzm). Islam rozprzestrzeniał się od XVI w., początkowo pod wpływem państwa Ternate, a następnie w okresie rozkwitu Królestwa Gowa (od XVII w.).
Zajmują się przede wszystkim rolnictwem (ryż, sago, kukurydza, ignamy, maniok; na sprzedaż – orzechy kokosowe, kawa, częściowo ryż). Rybołówstwo odgrywa rolę pomocniczą. Rozwinęli także hodowlę zwierząt.
Ich tradycyjne wierzenia to kult przodków i duchów.

</doc>
<doc id="4834795" url="https://pl.wikipedia.org/wiki?curid=4834795" title="Danuta Otolińska-Dudek">
Danuta Otolińska-Dudek

Danuta Otolińska, po mężu Dudek (ur. 27 września 1932 w Krakowie, zm. 10 sierpnia 1988 tamże) – polska koszykarka, multimedalistka mistrzostw Polski.
Życiorys.
Przez lata pełniła funkcję kapitana zespołu. 
Była żoną piłkarza Wisły Mieczysława Dudka. 

</doc>
<doc id="4834797" url="https://pl.wikipedia.org/wiki?curid=4834797" title="Mongondow">
Mongondow



</doc>
<doc id="4834798" url="https://pl.wikipedia.org/wiki?curid=4834798" title="Bolaang-Mongondow">
Bolaang-Mongondow



</doc>
<doc id="4834799" url="https://pl.wikipedia.org/wiki?curid=4834799" title="Milan Benian">
Milan Benian

Milan Benian (ur. 29 września 1970 w Oparze) – czeski wspinacz sportowy. Specjalizował się w prowadzeniu oraz we wspinaczce na szybkość. Wicemistrz świata we wspinaczce sportowej w konkurencji na szybkość w roku 1995.
Kariera sportowa.
W zawodach wspinaczkowych, które odbyły się w szwajcarskiej Genewie w 1995 wywalczył srebrny medal mistrzostw świata we wspinaczce sportowej w konkurencji na szybkość, w finale przegrał z Rosjaninem Andrijem Wedenmiejerem.

</doc>
<doc id="4834801" url="https://pl.wikipedia.org/wiki?curid=4834801" title="Universitas Negeri Jakarta">
Universitas Negeri Jakarta

 – indonezyjska uczelnia publiczna z siedzibą w Dżakarcie, założona w 1964 roku. Dawniej nosiła nazwę Institut Keguruan dan Ilmu Pendidikan (IKIP) Jakarta.

</doc>
<doc id="4834802" url="https://pl.wikipedia.org/wiki?curid=4834802" title="Czas na opowieść">
Czas na opowieść

Czas na opowieść – brytyjsko-polski program telewizyjny emitowany w latach 2012–2013 w stacji CBeebies. Prezenterka stacji – Aneta Bożena Piotrowska – opowiadała w nim znane historie dla dzieci. Premiera odbyła się 6 lutego 2012 roku na antenie stacji CBeebies. Serię emitowano do 31 marca 2013 roku.
Niektóre odcinki serialu dostępne były na stronie internetowej stacji CBeebies o wiele dłużej niż ich telewizyjna emisja.
Opis.
W każdym odcinku prowadząca Aneta Piotrowska czyta tradycyjne bajki. Jej opowieściom towarzyszą obrazki z książeczek dla dzieci i zabawne efekty dźwiękowe. Najmłodsi widzowie poznają m.in. historie o magicznym kociołku, Kopciuszku, szewcu i skrzatach, trzech koziołkach, Złotowłosce, Emilce-Tygrysce oraz o wielkiej rzepce.

</doc>
<doc id="4834803" url="https://pl.wikipedia.org/wiki?curid=4834803" title="Elżbieta Skibińska-Cieńska">
Elżbieta Skibińska-Cieńska

Elżbieta Anna Skibińska-Cieńska – polska językoznawczyni, prof. dr hab. nauk humanistycznych, profesor w Instytucie Filologii Romańskiej Wydziału Filologicznego Uniwersytetu Wrocławskiego.
Życiorys.
W 1978 ukończyła studia filologii na Uniwersytecie Wrocławskim, 12 marca 1985 obroniła pracę doktorską "Odpowiedniki francuskich przyimków czasowych w polskiej praktyce przekładowej", a 12 października 1999 habilitowała się na podstawie pracy zatytułowanej "Przekład a kultura. Elementy kulturowe we francuskich przekładach „Pana Tadeusza”". 30 grudnia 2009 nadano jej tytuł profesora w zakresie nauk humanistycznych.
Jest zatrudniona na stanowisku profesora w Instytucie Filologii Romańskiej na Wydziale Filologicznym Uniwersytetu Wrocławskiego.

</doc>
<doc id="4834804" url="https://pl.wikipedia.org/wiki?curid=4834804" title="Kazimierz Górek">
Kazimierz Górek

Kazimierz Górek (ur. 10 sierpnia 1930 w Chropach) – polski działacz partyjny i państwowy, w latach 1975–1977 wicewojewoda jeleniogórski.
Życiorys.
Syn Feliksa i Marianny. Od 1948 do 1955 należał do Związku Młodzieży Polskiej, w 1954 wstąpił do Polskiej Zjednoczonej Partii Robotniczej. W latach 1963–1965 był I sekretarzem Komitetu Zakładowego przy Zakładach Przemysłu Bawełnianego „Silesiana” w Dzierżoniowie. Od 1968 do 1972 zajmował stanowisko sekretarza ds. ekonomicznych Komitetu Miejskiego i Powiatowego PZPR w Wałbrzychu, następnie do 1975 pozostawał I sekretarzem Komitetu Miejskiego PZPR w Bolesławcu. W latach 1975–1977 wicewojewoda jeleniogórski, potem do 1980 zajmował stanowisko sekretarza ds. ekonomicznych w Komitecie Wojewódzkim PZPR w Jeleniej Górze.

</doc>
<doc id="4834805" url="https://pl.wikipedia.org/wiki?curid=4834805" title="Morits Skaugen">
Morits Skaugen

Morits Skaugen (ur. 27 czerwca 1920 w Risør, zm. 17 stycznia 2005 w Oslo) – norweski przedsiębiorca, żeglarz, trzykrotny olimpijczyk.
W czasie II wojny światowej działał w sekcji wywiadu norweskiego ruchu oporu. W latach 1943–1945 przebywał w biurze łącznikowym w Sztokholmie, zaś kolejne dwa lata w Londynie w Nortraship. Po powrocie do kraju rozpoczął pracę w założonym przez ojca przedsiębiorstwie żeglugowym I. M. Skaugen, mając duży udział w jego rozbudowie jako partner, a następnie dyrektor i członek zarządu. Odszedł na emeryturę w roku 1990.
Był aktywnym żeglarzem i propagatorem tego sportu. W regatach rozegranych podczas Letnich Igrzysk Olimpijskich 1948 wystąpił w klasie Firefly zajmując 12 pozycję, cztery lata później uplasował się natomiast na szóstym miejscu w klasie Finn. W Tokio zajął zaś 15 lokatę w klasie Dragon na jachcie "Monica". Załogę uzupełniali wówczas Egil Ly i Knut Bengtson.

</doc>
<doc id="4834807" url="https://pl.wikipedia.org/wiki?curid=4834807" title="Betawi (lud)">
Betawi (lud)

Betawi – indonezyjska grupa etniczna, składająca się z potomków ludności zamieszkującej Batavię (dzisiejszą Dżakartę) począwszy od XVII w. Według spisu ludności z 2010 r. ich liczebność wynosi blisko 7 mln. Posługują się językiem betawi, stanowiącym pochodną języka malajskiego. Uchodzą za rdzennych mieszkańców Dżakarty.

</doc>
<doc id="4834809" url="https://pl.wikipedia.org/wiki?curid=4834809" title="Jerzy Malinga">
Jerzy Malinga

Jerzy Zdzisław Malinga (ur. 7 stycznia 1940 w Szczebrzeszynie) – polski działacz partyjny i państwowy, w latach 1977–1980 wicewojewoda jeleniogórski.
Życiorys.
Syn Feliksa i Marianny. Wstąpił do Polskiej Zjednoczonej Partii Robotniczej. W 1975 został kierownikiem Wydziału Ekonomicznego w Komitecie Wojewódzkim PZPR w Jeleniej Górze, potem od 1977 do 1980 zajmował stanowisko wicewojewody jeleniogórskiego. Jednocześnie w latach 1977–1980 zasiadał w egzekutywie KW PZPR w Jeleniej Górze.

</doc>
<doc id="4834810" url="https://pl.wikipedia.org/wiki?curid=4834810" title="Powiat Landeshut">
Powiat Landeshut

Powiat Landeshut (niem. "Kreis Landeshut", pol. "powiat kamiennogórski") – niemiecki powiat istniejący w okresie od 1741 do 1945 r. na terenie prowincji śląskiej.
Powiat Landeshut utworzono w rejencji wrocławskiej pruskiej prowincji Śląsk. W 1816 r. powiat włączono do nowej rejencji dzierżoniowskiej, a po jej likwidacji w 1820 r. przeszedł do rejencji legnickiej. W 1919 r. prowincję Śląsk zlikwidowano, a rejencja wrocławska została włączona do nowej prowincji Dolny Śląsk. W 1932 r. do powiatu Landeshut włączono zlikwidowany powiat Bolkenhain, a rok później utworzono kosztem m.in. powiatu Landeshut nowy powiat Jauer. W 1939 r. nazwę powiatu zmieniono na "Kreis Landeshut i. Schlesien." Od 1945 r. terytorium powiatu znajduje się pod administracją polską.
W 1910 r. powiat obejmował 71 gmin o powierzchni 397,30 km² zamieszkanych przez 52.555 osób.

</doc>
<doc id="4834812" url="https://pl.wikipedia.org/wiki?curid=4834812" title="Amir Hamzah">
Amir Hamzah

Tengku Amir Hamzah (ur. 28 lutego 1911, zm. 20 marca 1946) – indonezyjski poeta.
Autor wierszy mistycznych o wyszukanej formie, zostały wydane w zbiorach "Nyanyi sunyi" („Ciche pieśni”, 1937) i "Buah rindu" („Owoce tęsknoty”, 1941).
Był jednym z założycieli magazynu „Pudjangga Baru”.
Poparł ruch „Wielkiej Indonezji”, stawiając ideał zjednoczonej i nowoczesnej Indonezji ponad tradycyjnym społeczeństwem malajskim. Zabiegał o rozwój języka indonezyjskiego w randze języka literackiego. 
Pośmiertnie, w 1975 r., został uhonorowany tytułem Bohatera Narodowego Indonezji.

</doc>
<doc id="4834814" url="https://pl.wikipedia.org/wiki?curid=4834814" title="XXXIX Puchar Gordona Bennetta (balonowy)">
XXXIX Puchar Gordona Bennetta (balonowy)

39 Puchar Gordona Bennetta – zawody balonów wolnych o Puchar Gordona Bennetta zorganizowane w Wil w Szwajcarii. Start nastąpił 9 września 1995 roku.
Tragedia podczas zawodów.
12 września po przekroczeniu granicy polsko-białoruskiej został zestrzelony balon reprezentacji Wysp Dziewiczych Stanów Zjednoczonych. Według oficjalnych informacji balon został uznany za bezzałogową sondę meteorologiczną. Z powodu naruszenia przestrzeni powietrznej oraz braku kontaktu ze sportowcami generał Walery Kostenko wydał rozkaz zestrzelenia obiektu. W okolicy miejscowości Bereza na wysokości 2000 metrów załoga śmigłowca Mi-24 wykonała zadanie. Alan Fraenckel oraz John Stuart-Jervis zginęli wskutek upadku z dużej wysokości. Według jednej z hipotez zawodnicy nie nawiązali kontaktu z obroną powietrzną Białorusi ze względu na utratę przytomności pod wpływem niedoboru tlenu. Po tej tragedii Białorusini zmusili do lądowania jeszcze dwa balony amerykańskie.
Uczestnicy.
Wyniki zawodów.

</doc>
<doc id="4834815" url="https://pl.wikipedia.org/wiki?curid=4834815" title="Powiat Grünberg">
Powiat Grünberg

Powiat Grünberg (niem. "Kreis Grünberg", pol. "powiat zielonogórski") – niemiecki powiat istniejący w okresie od 1742 do 1945 r. na terenie prowincji śląskiej.
Powiat Grünberg utworzono w rejencji legnickiej pruskiej prowincji Śląsk. W 1932 r. do powiatu Grünberg włączono zlikwidowany powiat Freystadt, ale rok później odtworzono ten powiat. W 1939 r. nazwę powiatu zmieniono na "Kreis Grünberg i. Schlesien." Od 1945 r. terytorium powiatu znajduje się pod administracją polską.
W 1910 r. powiat obejmował 104 gminy o powierzchni 860,43 km² zamieszkanych przez 58.118 osób.

</doc>
<doc id="4834817" url="https://pl.wikipedia.org/wiki?curid=4834817" title="José Amable Durán Tineo">
José Amable Durán Tineo

 
José Amable Durán Tineo (ur. 13 sierpnia 1971 w San José de las Matas) – dominikański duchowny katolicki, biskup pomocniczy Santo Domingo od 2020.
Życiorys.
Prezbiterat.
Święcenia kapłańskie otrzymał w dniu 6 stycznia 2000 i został inkardynowany do archidiecezji Santiago de los Caballeros. Pracował głównie jako duszpasterz parafialny, był też m.in. wicekanclerzem kurii, obrońcą węzła w sądzie biskupim oraz rektorem seminarium w Santo Domingo.
Episkopat.
20 czerwca 2020 papież Franciszek mianował go biskupem pomocniczym Santo Domingo ze stolicą tytularną "Tacia Montana". Sakry biskupiej 12 września 2020 roku udzielił mu arcybiskup Francisco Ozoria Acosta.

</doc>
<doc id="4834818" url="https://pl.wikipedia.org/wiki?curid=4834818" title="Fisker EMotion">
Fisker EMotion

Fisker EMotion – elektryczny samochód osobowy klasy wyższej wyprodukowany pod amerykańską marką Fisker od 2017 roku.
Historia i opis modelu.
Zapowiedzią pierwszego pojazdu utworzonej w październiku 2016 roku spółki Fisker Inc. był konkurencyjny wobec Tesli Model S sedan z napędem elektrycznym o nazwie Fisker EMotion. Oficjalna prezentacja pojazdu odbyła się w sierpniu 2017 roku. Samochód utrzymany został w futurystycznych proporcjach charakteryzując się obłymi nadkolami, krótkim zwisem tylnym i imitacją wlotów powietrza w przednim pasie. Charakterystycznym rozwiązaniem są tylne drzwi otwierane w przeciwnym kierunku i odchylane do góry, tzw. "buttefly doors".
Sprzedaż.
Pierwotnie Fisker EMotion miał trafić do sprzedaży na przełomie 2019 i 2020, jednak w marcu 2019 roku producent poinformował, że data rozpoczęcia produkcji i dostaw pierwszych egzemplarzy do klientów została przełożona na 2021 rok z powodu obrania za priorytet wdrożenia do sprzedaży SUV-a Fisker Ocean. Projekt nie doczekał się ostatecznie realizacji.
Dane techniczne.
Fisker EMotion napędzany jest układem elektrycznym, który wyposażono w litowo-jonowe baterie produkcji LG Chem. Pojazd dysponuj mocą 780 KM i rozwija maksymalną prędkość 257 km/h, osiągając 100 km/h w 3 sekundy. Maksymalny zasięg pojazdu ma wynieść ok. 640 kilometrów, z kolei w trybie szybkiego ładowania pojazd ma zyskać 200 kilometrów zasięgu w ok. 10 minut.

</doc>
<doc id="4834819" url="https://pl.wikipedia.org/wiki?curid=4834819" title="Powiat Sprottau">
Powiat Sprottau

Powiat Sprottau (niem. "Kreis Sprottau", pol. "powiat szprotawski") – niemiecki powiat istniejący w okresie od 1741 do 1945 r. na terenie prowincji śląskiej.
Powiat Sprottau utworzono w rejencji legnickiej pruskiej prowincji Śląsk. W 1932 r. do powiatu Sprottau włączono większość zlikwidowanego powiatu Sagan, ale jednocześnie siedzibą powiatu zostało miasto Żagań. Od 1945 r. terytorium powiatu znajduje się pod administracją polską.
W 1910 r. powiat obejmował 108 gmin o powierzchni 730,15 km² zamieszkanych przez 39.882 osób.

</doc>
<doc id="4834820" url="https://pl.wikipedia.org/wiki?curid=4834820" title="Mateusz Gradecki">
Mateusz Gradecki

Mateusz Gradecki (ur. 4 czerwca 1994 w Trzebnicy) – polski profesjonalny golfista, zwycięzca dwóch turniejów Pro Golf Tour: NEW GOLF CLUB Matchplay Championship 2018 i Open Prestigia 2018.
Początki golfa.
Jego rodzice zaczęli grać w golfa, gdy mieszkali za granicą, a Mateusz trenował w Polsce piłkę nożną. Nie interesowała go gra w dyscyplinę rozgrywają na polach golfowych. Podczas gdy zaczął trenować golfa, zmienił zdanie i przekonał się do tej dyscypliny. Jego ojciec, Krzysztof, znalazł się w 2011 roku na liście 100 najbogatszych Polaków w rankingu publikowanym przez tygodnik „Wprost”. Był właścicielem marketów Eko, które później sprzedał.
Zawodowy golf.
W 2018 roku rozpoczął swój pierwszy zawodowy sezon w golfie. W pierwszym turnieju Red Sea Egyptian Classic w Ajn Suchna z cyklu Pro Golf Tour zajął 6. miejsce z wynikiem –3. W czerwcu tego samego roku zajął drugie miejsce w turnieju Raiffeisen Pro Golf Tour St. Pölten 2018 presented by Elation Travel w St. Pölten, przegrywając z amatorskim wówczas golfistą z Niemiec Allenem Johnem. Ponieważ został najwyżej sklasyfikowanym zawodowcem, zdobył główną nagrodę pieniężną. Trzy miesiące później wygrał turniej Pro Golf Tour NEW GOLF CLUB Matchplay Championship w Neu-Ulm, pokonując w finale Francuza Baptista Acharda. Było to jego pierwsze zwycięstwo w karierze w tym cyklu.
W następnym roku podczas turnieju Red Sea Ain Sokhna Classic w Ajn Suchna z cyklu Pro Golf Tour zajął trzecie miejsce z wynikiem –15. Niedługo po tym osiągnięciu wygrał swój drugi w karierze turniej z cyklu Pro Golf Tour. Najlepszy okazał się podczas turnieju Open Prestigia w Casablance. Pod koniec kwietnia zainaugurował swój pierwszy pełny sezon Challenge Tour turniejem Turkish Airlines Challenge na polu Samsun Golf Club.
We wrześniu 2020 roku zajął drugie miejsce w turnieju Schladming Dachstein Open 2020 powered by EURAM BANK.
Turnieje.
W tabeli zostały uwzględnione jedynie turnieje European Tour, Challenge Tour i ProGolf Tour.

</doc>
<doc id="4834824" url="https://pl.wikipedia.org/wiki?curid=4834824" title="Chairil Anwar">
Chairil Anwar

Chairil Anwar (ur. 1922, zm. 1949) – indonezyjski poeta, twórca grupy Angkatan 45.
Jego poezja łączyła rodzimą tradycję z wpływami zachodnimi. Większość jego twórczości została wydana pośmiertnie w trzech zbiorach.

</doc>
<doc id="4834825" url="https://pl.wikipedia.org/wiki?curid=4834825" title="Henryka Ślęczka">
Henryka Ślęczka

Henryka Ślęczka, po mężu Kozłowska (ur. 15 czerwca 1947 w Prudniku, zm. luty 2022) – polska koszykarka, multimedalistka mistrzostw Polski, po zakończeniu kariery zawodniczej trenerka koszykarska.
Uczęszczała do Liceum Ogólnokształcącego im. Jana Matejki w Wieliczce (1961–1965). Po zdaniu matury studiowała na Akademii Rolniczej (1965–1970).
Córka Patrycja została także koszykarką, na początku kariery występowała w Wieliczce, a następnie, jak matka przeszła do Wisły Kraków.

</doc>
<doc id="4834826" url="https://pl.wikipedia.org/wiki?curid=4834826" title="Anwar Chairil">
Anwar Chairil



</doc>
<doc id="4834827" url="https://pl.wikipedia.org/wiki?curid=4834827" title="Henryka Kozłowska">
Henryka Kozłowska



</doc>
<doc id="4834828" url="https://pl.wikipedia.org/wiki?curid=4834828" title="Powiat Liegnitz">
Powiat Liegnitz

Powiat Liegnitz (niem. "Landkreis Liegnitz", pol. "powiat legnicki") – niemiecki powiat istniejący w okresie od 1741 do 1945 r. na terenie prowincji śląskiej.
Powiat Liegnitz utworzono w rejencji legnickiej pruskiej prowincji Śląsk. W 1874 r. miasto Legnica wydzielono z terytorium powiatu, tworząc odrębny powiat miejski. W 1919 r. prowincję Śląsk zlikwidowano, a rejencja legnicka została włączona do nowej prowincji Dolny Śląsk, jednak w 1938 r. przywrócono prowincję Śląsk, by w 1941 r. ponownie dokonać podziału na dwie prowincje. Od 1945 r. terytorium powiatu znajduje się pod administracją polską.
W 1910 r. powiat obejmował 207 gmin o powierzchni 619,41 km² zamieszkanych przez 41.730 osób.

</doc>
<doc id="4834830" url="https://pl.wikipedia.org/wiki?curid=4834830" title="Maria Maniak">
Maria Maniak

Maria Maniak (ur. 5 kwietnia 1911 we wsi Przemyków, zm. 4 marca 1998 w Warszawie) – członkini Batalionów Chłopskich, posłanka II kadencji Sejmu PRL, dama Krzyża Srebrnego Orderu Wojennego Virtuti Militari.
Życiorys.
Urodziła się w rodzinie rolników – Jana i Franciszki z domu Noga. W roku 1925 ukończyła szkołę powszechną. W latach 1925–1930 kształciła się w państwowym Gimnazjum Żeńskim im. Narcyzy Żmichowskiej w Warszawie (maturę zdała w 1930). Następnie ukończyła historię na Uniwersytecie Warszawskim (lata 1930–1935), uzyskując dyplom magistra, a w latach 1935–1936 skończyła Studium Pedagogiczne przy Uniwersytecie Warszawskim. Do wybuchu II wojny światowej pracowała dorywczo (między innymi w Instytucie Najnowszej Historii Polski). Od młodości związana z ruchem ludowym – członkini Polskiej Akademickiej Młodzieży Ludowej (od 1930), Związku Młodzieży Wiejskiej RP „Wici” i Stronnictwa Ludowego (od 1931). We wrześniu 1939, służąc w oddziale Przysposobienia Wojskowego Kobiet, niosła pomoc żołnierzom przejeżdżającym przez Warszawę. Podczas okupacji, od października 1939, należała do grupy ludowców organizującej struktury Służby Zwycięstwu Polski. Od 1940 współorganizatorka konspiracyjnego Stronnictwa Ludowego „Roch”. W październiku 1940 objęła stanowisko szefa łączności i kolportażu w Komendzie Głównej Batalionów Chłopskich.
Aresztowana 2 października 1941 i osadzona na Pawiaku (do 25.8.1942), następnie w Oświęcimiu (25.8.1942-28.10.1944) i Ravensbrück (29.10.1944-25.4.1945). We wszystkich miejscach osadzenia brała czynny udział w ruchu oporu. Z Ravensbrück wywieziona do Szwecji skąd powróciła w listopadzie 1945. Po wojnie piastowała stanowisko sekretarza Prezydium Zarządu Głównego Związku Młodzieży Wiejskiej RP (1945-1948), należała również do Polskiego Stronnictwa Ludowego (1945-1947). Następnie pełniła funkcję kierowniczki Wydziału Historycznego i przewodniczącej Komisji Historycznej Naczelnego Komitetu Wykonawczego ZSL. W latach 1957–1961 była z ramienia Zjednoczonego Stronnictwa Ludowego posłanką na Sejm Polskiej Rzeczypospolitej Ludowej II kadencji.
W dniu 30 maja 1945 została przez ppłk. Franciszka Kamińskiego awansowana do rangi majora i odznaczona Orderem Virtuti Militari 5 klasy. Nadanie to zostało pozytywnie zweryfikowane w dniu 13 maja 1966 przez Główną Komisję Weryfikacyjną ds. Oznaczeń przy Zarządzie Głównym ZBoWiD. Decyzją Ministra Obrony Narodowej z 12 maja 1994 Maria Maniak została awansowana do stopnia podpułkownika Wojska Polskiego.
Spoczywa na cmentarzu wojskowym na Powązkach (kwatera: A3 tuje, rząd: 3, miejsce: 8).

</doc>
<doc id="4834831" url="https://pl.wikipedia.org/wiki?curid=4834831" title="Angkatan 45">
Angkatan 45

Angkatan 45 (z indonez. „pokolenie 45”) – indonezyjska grupa literacka, powstała po proklamowaniu niepodległości Indonezji (sierpień 1945). Wyrosła na gruncie walk o niepodległość i reformy społeczne.
Twórcą grupy był poeta Chairil Anwar. Grupa odegrała zasadniczą rolę w rozwoju współczesnej literatury indonezyjskiej, łącząc wpływy zachodnie z rodzimą tradycją. Przestała istnieć po 1949 r.

</doc>
<doc id="4834834" url="https://pl.wikipedia.org/wiki?curid=4834834" title="Aiguille des Angroniettes">
Aiguille des Angroniettes

Aiguille des Angroniettes – szczyt górski należący do Alp Pennińskich, położony na granicy Szwajcarii i Włoch. Leży na głównej alpejskiej zlewni, na zachód od Grand Golliat.

</doc>
<doc id="4834835" url="https://pl.wikipedia.org/wiki?curid=4834835" title="Powiat Goldberg">
Powiat Goldberg

Powiat Goldberg (niem. "Kreis Goldberg", pol. powiat złotoryjski) – niemiecki powiat istniejący w okresie od 1741 do 1818 i od 1932 do 1945 r. na terenie prowincji śląskiej i dolnośląskiej.
Powiat Goldberg powstał w rejencji legnickiej pruskiej Prowincji Śląsk. W związku z przeniesieniem siedziby powiatu ze Złotoryi do Chojnowa w 1817 r. utworzono w jego miejsce powiat Goldberg-Haynau. W 1932 r. powiat Goldberg-Haynau został zlikwidowany, a z jego terenu oraz powiatu Schönau utworzono powiat Goldberg w rejencji legnickiej prowincji Dolny Śląsk. W 1938 r. prowincję Dolny Śląsk zlikwidowano i utworzono prowincję Śląsk. W 1939 r. powiat przemianowano na "Goldberg i. Schlesien". W 1941 r. powiat ponownie przeniesiono do prowincji Dolny Śląsk. Od 1945 r. terytorium powiatu znajduje się pod administracją polską.

</doc>
<doc id="4834838" url="https://pl.wikipedia.org/wiki?curid=4834838" title="Spawanie termitowe">
Spawanie termitowe

Spawanie termitowe (aluminotermiczne) – proces egzotermiczny, w którym źródłem ciepła jest reakcja chemiczna polegająca na spaleniu termitu, tj. : mieszanki tlenku żelaza (zgorzeliny hutniczej) i aluminium w stosunku 78:22.
Przebieg spawania.
Łączone części należy zaformować pozostawiając szczelinę. Następnie masa formierska musi być wysuszona i wypalona. Łączone miejsca są podgrzewane do temp. ok. 800÷1000°C za pomocą palnika propan – butan. Termit jest umieszczany w tyglu i zapalany przy pomocy zapałów błyskawicznych o temp. zapłonu ok. 1300 °C. W rezultacie spalenia termitu otrzymuje się stal rozgrzaną do temp. ok. 2500÷2900 °C. Roztopioną stal wlewa się do formy. W wyniku kontaktu roztopionej stali z łączonymi detalami następuje nadtopienie krawędzi i trwałe zespolenie. Po ostygnięciu usuwa się formę, obcina nadlewy i szlifuje na gotowo.
Podstawowe reakcje chemiczne zachodzące podczas spawania termitowego.
3/2 FeO + Al= 3/2 Fe + 1/2 Al2O3 + 440,5 kJ
1/2 Fe2O3 + Al= Fe + 1/2 Al2O3 + 426,5 kJ
3/8 Fe3O4 + Al= 9/8 Fe + 1/2Al2O3 + 418,3 kJ

</doc>
<doc id="4834840" url="https://pl.wikipedia.org/wiki?curid=4834840" title="Pismo rejang">
Pismo rejang

Pismo rejang, także redjang lub kaganga – pismo stosowane do zapisu języka rejang. Tradycyjnie służyło do zapisu zaklęć, poezji oraz opowieści mitycznych.

</doc>
<doc id="4834842" url="https://pl.wikipedia.org/wiki?curid=4834842" title="Powiat Hirschberg im Riesengebirge">
Powiat Hirschberg im Riesengebirge

Powiat Hirschberg im Riesengebirge (niem. "Kreis Hirschberg im Riesengebirge", pol. "powiat jeleniogórski") – niemiecki powiat istniejący w okresie od 1741 do 1945 r. na terenie prowincji śląskiej i dolnośląskiej.
Powiat Hirschberg utworzono w rejencji legnickiej pruskiej prowincji Śląsk. W 1816 r. powiat włączono do nowej rejencji dzierżoniowskiej. W 1818 r. z części powiatu wydzielono nowy powiat Schönau. Po likwidacji rejencji dzierżoniowskiej w 1820 r. powiat wrócił do rejencji legnickiej. W 1919 r. prowincję Śląsk zlikwidowano, a rejencja legnicka została włączona do nowej prowincji Dolny Śląsk. W 1922 r. miasto Jelenia Góra wyłączono z powiatu, tworząc nowy powiat miejski. W 1927 r. powiat przemianowano na "Hirschberg im Riesengebirge". W 1932 r. do powiatu Hirschberg im Riesengebirge włączono nowe tereny kosztem części sąsiednich, likwidowanych jednostek terytorialnych. Od 1945 r. terytorium powiatu znajduje się pod administracją polską.
W 1910 r. powiat obejmował 86 gmin o powierzchni 598,55 km² zamieszkanych przez 87.952 osób.

</doc>
<doc id="4834844" url="https://pl.wikipedia.org/wiki?curid=4834844" title="Fisker Ocean">
Fisker Ocean

Fisker Ocean – elektryczny samochód osobowy typu SUV klasy średniej produkowany pod amerykańską marką Fisker od 2022 roku.
Historia i opis modelu.
W listopadzie 2019 roku Fisker Inc. ogłosił plany wdrożenia do produkcji swojego pierwszego SUV-a z elektryczym o nazwie Ocean. Oficjalna prezentacja pojazdu odbyła się w styczniu 2020 roku. Zyskał on futurystyczny wygląd o awangardowych liniach łączących nowe rozwiązania stylistyczne autorstwa Henrika Fiskera, a także nawiązania do przedstawionego wcześniej sedana EMotion. Charakterystycznym elementem stały się duże koła z muskularnymi nadkolami, a także wąskie, podłużne reflektory i lampy oraz przeszkolny dach z umieszczonymi na nim panelami fotowoltaicznymi.
Przy okazji prezentacji finalnej, przeznaczonej do seryjnej produkcji Fiskera Ocean w listopadzie 2021 roku na Los Angeles Auto Show, przedstawiono jednocześnie projekt kabiny pasażerskiej. Utrzymana w minimalistycznym wzornictwie, została zdominowana przez 17,1-calowy ekran dotykowy systemu multimedialnego, który może się obrócić w zakresie 90 stopni.
Sprzedaż.
W październiku 2020 roku Fisker ogłosił, że zawarł umowę z austriacką Magną Steyr w sprawie produkcji pojazdu, której początek w Grazu wyznaczony został na listopad 2022 roku. Samochód ma trafić do sprzedaży także w Europie, z rynkami Niemcami, Norwegii i Danii w pierwszej kolejności. Ceny w rodzimych Stanach Zjednoczonych rozpoczynają się od 37 499 dolarów amerykańskich za wariant Sport, poprzez 49 999 dolarów za wersję Ultra i 69 000 dolarów za topowe Extreme. Fisker Ocean wyposażony jest w akumulatory chińskiej firmy CATL.

</doc>
<doc id="4834845" url="https://pl.wikipedia.org/wiki?curid=4834845" title="Ko Chumong">
Ko Chumong



</doc>
<doc id="4834846" url="https://pl.wikipedia.org/wiki?curid=4834846" title="Katarzyna Grabacka">
Katarzyna Grabacka

Katarzyna Grabacka, po mężu Hofman (ur. 27 kwietnia 1966 w Krakowie) – polska koszykarka, multimedalistka mistrzostw Polski.
Jej starsza siostra Grażyna była koszykarką Korony Kraków.

</doc>
<doc id="4834847" url="https://pl.wikipedia.org/wiki?curid=4834847" title="Tlenek cezu">
Tlenek cezu

Tlenek cezu, – nieorganiczny związek chemiczny cezu z grupy tlenków.
Otrzymywanie.
Może być otrzymany laboratoryjnie poprzez termiczny rozkład podtlenku cezu (), a także w reakcji metalicznego cezu z nadtlenkiem cezu () lub z azotanem cezu () bądź azotanu cezu z azydkiem cezu ():
Właściwości.
W temperaturze pokojowej tworzy żółto-pomarańczowe kryształy o strukturze typu anty-, które zmieniają barwę na wiśniową powyżej temperatury 180 °C i na cytrynową przy temperaturze ok. −80 °C. Łatwo utlenia się do nadtlenku cezu i ponadtlenku cezu ().

</doc>
<doc id="4834848" url="https://pl.wikipedia.org/wiki?curid=4834848" title="Krzysztof Jóźwik">
Krzysztof Jóźwik

Krzysztof Stanisław Jóźwik (ur. 30 grudnia 1962 w Gałkowie Dużym) – polski inżynier, profesor nauk technicznych, profesor Politechniki Łódzkiej i jej rektor od 2020 roku.
Życiorys.
Absolwent XXV Liceum Ogólnokształcącego im. Stefana Żeromskiego w Łodzi. W 1987 ukończył studia z zakresu budowy i eksploatacji maszyn na Politechnice Łódzkiej. Doktoryzował się w 1998 na uczelni macierzystej na podstawie dysertacji: "Badanie turbiny zespołu ładującego silnik tłokowy w warunkach stacjonarnego i niestacjonarnego zasilania", której promotorem był dr hab. Jan Ciepłucha. Stopień naukowy doktora habilitowanego uzyskał w 2006 na PŁ w oparciu o monografię pt. "Mechaniczna uchylna dyskowa zastawka serca z warstwą nanokrystalicznego diamentu". Tytuł profesora nauk technicznych otrzymał 14 sierpnia 2014 roku.
Od 1987 związany jako nauczyciel akademicki z Politechniką Łódzką, na której objął stanowisko profesora. Na PŁ pełnił funkcje organizacyjne: był prodziekanem Wydziału Mechanicznego (2002–2008), prorektorem do spraw kształcenia (2008–2012), a w 2007 został dyrektorem Instytutu Maszyn Przepływowych. 1 stycznia 2020 został powołany na prorektora PŁ do spraw kształcenia, a w marcu 2020 został kierownikiem sztabu antykryzysowego PŁ w związku z pandemią COVID-19. W lipcu 2020 został wybrany na rektora Politechniki Łódzkiej w kadencji 2020–2024 (był jedynym kandydatem).
W 1997 rozpoczął współpracę z Instytutem „Centrum Zdrowia Matki Polki” w Łodzi i Fundacją Rozwoju Kardiochirurgii w Zabrzu w obszarze inżynierii biomedycznej. W latach 2006–2012 był profesorem wizytującym w Coventry University, a w 2009 został egzaminatorem zewnętrznym w Cranfield University. Wygłaszał wykłady w Imperial College London, Uniwersytecie w Libercu, Uniwersytecie w Gandawie i Uniwersytecie w Leeds.
Specjalizuje się w budowie i eksploatacji maszyn. Prowadził badania nad turbinami wiatrowymi małej mocy, systemem usuwania rtęci z gazów wylotowych bloków energetycznych spalających węgiel brunatny oraz metodami i systemem utylizacji opakowań aerozolowych. Opiekował się zespołem młodych naukowców, który realizował obliczenia i napęd śmigłowy do helikoptera Eurocopter X3. W latach 2008–2012 kierował jednym z zadań w projekcie „Polskie sztuczne serce”.
Autor lub współautor ponad 170 prac, w tym m.in. monografii pt. "Modelling of Blood Flows" (2013).
Odznaczony Brązowym (2003) i Złotym (2012) Krzyżem Zasługi, w 2022 odznaczony Krzyżem Kawalerskim Orderu Odrodzenia Polski.

</doc>
<doc id="4834849" url="https://pl.wikipedia.org/wiki?curid=4834849" title="Re-boot">
Re-boot

Re-boot – pierwszy album studyjny południowokoreańskiej grupy Golden Child, wydany 18 listopada 2019 roku przez wytwórnię Woollim Entertainment. Ukazał się w dwóch wersjach (zwykłej i limitowanej). Płytę promował singel „Wannabe”. Sprzedał się w nakładzie egzemplarzy w Korei Południowej (stan na grudzień 2019 r.).
Album został poszerzony o dwa nowe utwory i wydany ponownie 29 stycznia 2020 roku pod nowym tytułem "Without You". Płytę promował singel „Without You”. Sprzedał się w nakładzie egzemplarzy w Korei Południowej (stan na luty 2020 r.).

</doc>
<doc id="4834850" url="https://pl.wikipedia.org/wiki?curid=4834850" title="Oddziały Armii Atlantyku">
Oddziały Armii Atlantyku

Oddziały Armii Atlantyku ("Détachement d'armée de l'Atlantique") – wyższy związek taktyczny Francuskiej Armii Wyzwolenia w czasie II wojny światowej.
Historia.
W końcu września 1944 zdecydowana większość Francji została wyzwolona przez Ruch Oporu bądź regularne wojska alianckie. Wojska niemieckie utrzymały się jedynie w Alzacji i Lotaryngii, na przedwojennej granicy francusko-włoskiej oraz nad Zatoką Biskajską (Oléron, Royan, Médoc, część Bretanii, La Rochelle i Ré) i w rejonie Dunkierki.
14 października 1944 z ok. 65 tys. bojowników Francuskich Sił Wewnętrznych z Kraju Loary, Bretanii i Akwitanii, którzy zgłosili się do służby w regularnej Francuskiej Armii Wyzwolenia, sformowano Francuskie Siły Zachodnie (Forces Françaises de l’Ouest) pod dowództwem gen. Edgarda de Larminat. 1 marca 1945 współdziałające z francuską flotą i lotnictwem, liczące ok. 85 tys. żołnierzy FFO przemianowano na Oddziały Armii Atlantyku.
Przełamanie niemieckich kotłów nastąpiło dopiero wiosną 1945, ostatni bastion Wehrmachtu (Saint-Nazaire) poddał się dopiero 11 maja 1945.
Skład.
Dowódca:
Sztab:
Jednostki wojskowe:

</doc>
<doc id="4834851" url="https://pl.wikipedia.org/wiki?curid=4834851" title="Fisker Alaska">
Fisker Alaska



</doc>
<doc id="4834852" url="https://pl.wikipedia.org/wiki?curid=4834852" title="Andries Teeuw">
Andries Teeuw

Andries „Hans” Teeuw (ur. 12 sierpnia 1921, zm. 18 maja 2012) – holenderski literaturoznawca, badacz literatury indonezyjskiej. Działał m.in. jako krytyk literacki i tłumacz współczesnej literatury indonezyjskiej.
W 1938 r. podjął studia w zakresie indologii na Uniwersytecie w Lejdzie; w 1941 r. zdał egzamin kandydacki. Od 1943 r. musiał się ukrywać, ponieważ odmówił podpisania deklaracji lojalności. W 1945 r. zdał z wyróżnieniem egzamin doktorski.
Następnie wyjechał do Indonezji, aby przeprowadzić badania terenowe w Yogyakarcie (1945–1947). W latach 1947–1951 pracował na Uniwersytecie Indonezyjskim, od 1952 r. był profesorem w Utrechcie, a w 1955 r. objął stanowisko profesora w Lejdzie.

</doc>
<doc id="4834853" url="https://pl.wikipedia.org/wiki?curid=4834853" title="A. Teeuw">
A. Teeuw



</doc>
<doc id="4834854" url="https://pl.wikipedia.org/wiki?curid=4834854" title="Hans Teeuw">
Hans Teeuw



</doc>
<doc id="4834855" url="https://pl.wikipedia.org/wiki?curid=4834855" title="Neisseria polysaccharea">
Neisseria polysaccharea

Neisseria polysaccharea – gatunek gram-ujemnej bakterii charakteryzujący się fermentacją glukozy i maltozy, a także wytwarzaniem polisacharydów z sacharozy (stąd jej nazwa). Przed 1983 rokiem jej szczepy były identyfikowane jako meningokoki, a jej odróżnienie od "N. meningitidis" jest skomplikowane gdyż obie bakterie fermentują glukozę oraz maltozę. Ponadto, notowane były przypadki błędnego zidentyfikowania "N. polysaccharea" jako "N. meningitidis" przez bardziej szczegółowe techniki laboratoryjne, takie jak spektrometria mas. "N. polysaccharea" tworzy dwoinki (rzadziej tetrady), wytwarza katalazę, a także zdolna jest do redukcji azotanów. Nie posiada otoczki bakteryjnej. Tworzy żółtawe kolonie osiągające średnicę 2 mm po 24 godzinach hodowli. Do wzrostu wymaga cysteiny, cystyny oraz (niektóre szczepy) argininy. Bakteria ta jest blisko spokrewniona z meningokokami, gonokokami oraz "N. lactamica", jednak praktycznie nie odnotowuje się przypadków wywoływanych przez nią chorób. 

</doc>
<doc id="4834857" url="https://pl.wikipedia.org/wiki?curid=4834857" title="Katarzyna Hofman">
Katarzyna Hofman



</doc>
<doc id="4834860" url="https://pl.wikipedia.org/wiki?curid=4834860" title="Thomas Tauporn">
Thomas Tauporn

Thomas Tauporn (ur. 30 marca 1991 we Schechingen) – niemiecki wspinacz sportowy. Specjalizuje się w boulderingu oraz we wspinaczce łącznej. Wicemistrz świata we wspinaczce sportowej w konkurencji wspinaczki łącznej w roku 2012&lt;ref name="Combined/MW 2012"&gt;&lt;/ref&gt;.
Kariera sportowa.
W zawodach wspinaczkowych, które odbyły się w szwajcarskiej Genewie w 2012 wywalczył srebrny medal mistrzostw świata we wspinaczce sportowej w konkurencji wspinaczki łącznej, w finale przegrał z Kanadyjczykiem Seanem McCollem. Na mistrzostwach świata w 2014 w hiszpańskim Gijón w konkurencji wspinaczki łącznej był czwarty.
Wielokrotny uczestnik festiwalu wspinaczkowego Rock Master, który corocznie odbywa się na słynnych ścianach wspinaczkowych w Arco, gdzie był zapraszany przez organizatora zawodów. W 2011 roku w tych zawodach wspinaczkowych zdobył srebrny medal w duelu.

</doc>
<doc id="4834862" url="https://pl.wikipedia.org/wiki?curid=4834862" title="Powiat Fraustadt">
Powiat Fraustadt

Powiat Fraustadt (niem. "Kreis Fraustadt", pol. "powiat wschowski") – niemiecki powiat istniejący w okresie od 1793 do 1945 r. na terenie prowincji południowopruskiej, poznańskiej, śląskiej i dolnośląskiej.
Powiat Fraustadt utworzono po drugim rozbiorze Polski w 1793 r. w prowincji Prusy Południowe. Po pokoju w Tylży w 1807 r. obszar powiatu znalazł się w nowo powstałym Księstwie Warszawskim, ale po kongresie wiedeńskim z 1815 r. ponownie znalazł się w Królestwie Prus. W 1887 r. ze wschodniej części powiatu Fraustadt utworzono odrębny powiat Lissa. W 1918 r. w prowincji poznańskiej wybuchło powstanie wielkopolskie przeciwko rządom niemieckim, ale powiat Fraustadt pozostał pod kontrolą niemiecką. W 1919 r. w ramach traktatu wersalskiego część terytorium powiatu trafiło do polskiego powiatu leszczyńskiego. Od 1919 r. powiat Fraustadt był administrowany z Piły i należał do nowo powstałej prowincji Marchia Graniczna Poznańsko-Zachodniopruska, ale w 1938 r. prowincja została zlikwidowana, a powiat Fraustadt przyłączono do prowincji Śląsk. W 1939 r. nazwę powiatu zmieniono na "Kreis Fraustadt i. Schlesien." Od 1945 r. terytorium powiatu znajduje się pod administracją polską.
W 1910 r. powiat obejmował 71 gmin o powierzchni 477,18 km² zamieszkanych przez 28.914 osób.

</doc>
<doc id="4834863" url="https://pl.wikipedia.org/wiki?curid=4834863" title="M. Balfas">
M. Balfas

Muhammad Salim Balfas (ur. 22 grudnia 1922 w Batavii, zm. 5 czerwca 1975 w Dżakarcie) – indonezyjski pisarz i krytyk literacki. Pochodził z ludu Betawi.

</doc>
<doc id="4834865" url="https://pl.wikipedia.org/wiki?curid=4834865" title="Muhammad Salim Balfas">
Muhammad Salim Balfas



</doc>
<doc id="4834866" url="https://pl.wikipedia.org/wiki?curid=4834866" title="Muhammad Balfas">
Muhammad Balfas



</doc>
<doc id="4834892" url="https://pl.wikipedia.org/wiki?curid=4834892" title="Janusz Dobieszewski">
Janusz Dobieszewski

Janusz Dobieszewski (ur. 21 lutego 1955 w Olsztynie) – polski filozof i tłumacz, związany z Wydziałem Filozofii Uniwersytetu Warszawskiego.
Życiorys.
Zajmuje się historią filozofii, filozofią społeczną, filozofią religii, a specjalizuje w filozofii rosyjskiej. Tematem pracy magisterskiej (1978) była filozofia narodników, doktoratu (1989) – spór słowianofilów z okcydentalistami w jego klasycznej, XIX-wiecznej postaci, a habilitacji (2003) – filozofia Włodzimierza Sołowjowa. Uczeń Marka Siemka i Andrzeja Walickiego. Profesurę uzyskał w roku 2016.

</doc>
<doc id="4834900" url="https://pl.wikipedia.org/wiki?curid=4834900" title="Zaręby Kościelne (stacja kolejowa)">
Zaręby Kościelne (stacja kolejowa)



</doc>
<doc id="4834902" url="https://pl.wikipedia.org/wiki?curid=4834902" title="Kosmiczne latte">
Kosmiczne latte

Kosmiczne latte – średni kolor Wszechświata, mniej więcej biało-beżowy. Opracowany w 2001 przez zespół astronomów z Uniwersytetu Johnsa Hopkinsa: Karla Glazebrooka i Ivana Baldry'ego. Nazwa wzięła się z podobieństwa tego koloru do typowej barwy Caffè latte.
Historia.
Na początku w 2001 roku, z powodu błędu w obliczeniach, myślano, że średni kolor wszechświata to turkusowy, jednak błąd ten poprawiono w 2002. Błąd wynikał z niepoprawnego obliczania koloru białego przez program którego używali badacze.
Głównym celem projektu było badanie procesu formowania się gwiazd i ich wieku przez analizę widmową galaktyk. Podczas pracy zbadano ponad 200 tysięcy galaktyk i ustalono, że najwięcej gwiazd we wszechświecie uformowało się około 5 miliardów lat temu. Od tamtego czasu liczba gwiazd, które się tworzą, ciągle maleje. W przyszłości średni kolor wszechświata będzie się przesuwał w stronę czerwieni, ponieważ młodsze i gorętsze niebieskie gwiazdy będą się ochładzać, zamieniając się w żółte i czerwone.
Nazwę koloru zaproponowali czytelnicy The Washington Post. Wśród innych propozycji były między innymi:

</doc>
<doc id="4834903" url="https://pl.wikipedia.org/wiki?curid=4834903" title="Pasta curry">
Pasta curry

Pasta curry () – półprodukt w kuchniach orientalnych, zwłaszcza tajskiej i indyjskiej, przygotowany na bazie ostrych papryk, stanowiący bazę do sporządzania różnych potraw, w tym zup, curry i innych dań głównych.
Odmiany w kuchni tajskiej.
W kuchni tajskiej istnieje kilka podstawowych rodzajów past curry oznaczonych kolorami: czerwonym, zielonym, żółtym i fioletowym. Sprzedawane są na wagę, w kubeczkach lub saszetkach. Poszczególne odmiany to:
Charakter składników.
Tradycyjnie wszystkie składniki past (z wyjątkiem suszu paprykowego do żółtej i czerwonej) powinny być świeże. W handlu oferowane są gotowe pasty oparte na składnikach suszonych. Z reguły nie powinny zawierać oleju, wody, octu, czy soku z limonki – składniki te można dodawać potem do samego dania, lecz nie do past. Hindusi, w odróżnieniu od Tajów dodają do dań opartych na pastach również masło.

</doc>
<doc id="4834907" url="https://pl.wikipedia.org/wiki?curid=4834907" title="Powiat Adelnau">
Powiat Adelnau

Powiat Adelnau (niem. "Kreis Adelnau", pol. "powiat odolanowski") – niemiecki powiat istniejący w okresie od 1793 do 1919 r. na terenie prowincji południowopruskiej i poznańskiej.
Powiat Adelnau utworzono po drugim rozbiorze Polski w 1793 r. w prowincji Prusy Południowe. Po pokoju w Tylży w 1807 r. obszar powiatu znalazł się w nowo powstałym Księstwie Warszawskim, ale po kongresie wiedeńskim z 1815 r. ponownie znalazł się w Królestwie Prus. W 1887 r. ze wschodniej części powiatu Adelnau utworzono odrębny powiat Ostrowo. W 1918 r. w prowincji poznańskiej wybuchło powstanie wielkopolskie przeciwko rządom niemieckim i powiat Adelnau znalazł się pod kontrolą powstańców. Jedynie rejon Sulmierzyc pozostał pod kontrolą niemiecką. W 1919 r. w ramach traktatu wersalskiego terytorium powiatu trafiło do polskiego powiatu odolanowskiego, a w następnym roku Niemcy oddali Polsce kontrolowane do tej pory skrawki powiatu Adelnau.
W 1910 r. powiat obejmował 55 gmin o powierzchni 482,67 km² zamieszkanych przez 36.306 osób.

</doc>
<doc id="4834911" url="https://pl.wikipedia.org/wiki?curid=4834911" title="Carl Flügge">
Carl Flügge

Carl Georg Friedrich Wilhelm Flügge (ur. 9 grudnia 1847 w Hannoverze, zm. 12 października 1923 w Berlinie) – niemiecki lekarz, wykładowca akademicki.
Po ukończeniu szkoły średniej w 1865 studiował medycynę na Uniwersytecie w Getyndze. Zdał państwowy egzamin lekarski w 1870 roku i wziął udział w wojnie francusko-pruskiej jako asystent polowy. W 1875 został asystentem naukowym na uniwersytecie w Lipsku. W 1878 habilitował się w Berlinie z zakresu higieny. W 1881 przeprowadził się do Getyngi, gdzie od semestru letniego otrzymał własny wydział chemii medycznej i higieny jako prywatny wykładowca w Instytucie Fizjologicznym, a 1884 został profesorem i dyrektorem pierwszego niezależnego instytutu higieny w Prusach, który wyłonił się z jego wydziału. Od 1885 roku kierował instytutem jako profesor zwyczajny. W 1887 przeniósł się na Królewski Uniwersytet we Wrocławiu. W 1898 był prezesem Śląskiego Towarzystwa Kultury Patriotycznej. Na rok akademicki 1900/01 został wybrany rektorem Uniwersytetu. W swojej pracy badawczej Flügge poświęcił się gruźlicy i badał infekcje kropelkowe oraz procesy dezynfekcji. Zajmował się także pasteryzacją mleka.

</doc>
<doc id="4834912" url="https://pl.wikipedia.org/wiki?curid=4834912" title="Sebastian Mikołajczak">
Sebastian Mikołajczak

Sebastian Mikołajczak (ur. 24 listopada 1975 w Górze) – polski medalier.
Ukończył studia na Wydziale Sztuk Pięknych Uniwersytetu Mikołaja Kopernika w Toruniu, gdzie w 2005 uzyskał dyplom ze specjalizacji rzeźba w pracowni Macieja Szańkowskiego oraz w 2010 stopień doktora nauk artystycznych. Jest wykładowcą na macierzystej uczelni.
Jego prace znajdują się w polskich i zagranicznych zbiorach muzealnych. Prezentował je na 6 wystawach indywidualnych, 30 ogólnopolskich i 120 zagranicznych. Jest członkiem Międzynarodowej Federacji Sztuki Medalierskiej (FIDEM).
Laureat m.in. nagrody COTY 2016 (Coin of the YearAward) dla srebrnej monety o nominale 10 zł Jan Karski wyemitowanej przez Narodowy Bank Polski oraz „Coin Constellation – 2018” za srebrną monetę o nominale 10 zł z Serii Wielcy polscy ekonomiści – „Mikołaj Kopernik” wyemitowanej przez NBP w kategorii Moneta klasyczna.
Twórczość i nagrody.
Nagrody
Medale
Monety

</doc>
<doc id="4834914" url="https://pl.wikipedia.org/wiki?curid=4834914" title="Neisseria perflava">
Neisseria perflava

Neisseria perflava – komensalny takson gram-ujemnej bakterii z rodzaju "Neisseria". Podobnie jak "Neisseria flava," takson ten jest często opisywany jako biotyp gatunku "N. subflava", jednak ma on rangę gatunku w bazie NCBI. Populacja "N. perflava" charakteryzuje się dużą różnorodnością genetyczną, a sama bakteria jest jedną z najbardziej rozpowszechnionych bakterii z rodzaju "Neisseria" wśród młodych dzieci. Odnotowane zostały pojedyncze przypadki stanów patologicznych wywoływanych przez "N. perflava" takich jak zapalenie opon mózgowo-rdzeniowych czy bakteremia.

</doc>
<doc id="4834917" url="https://pl.wikipedia.org/wiki?curid=4834917" title="Dominika Karpińska-Kopiec">
Dominika Karpińska-Kopiec

Dominika Karpińska-Kopiec – rzeźbiarz-rytownik i projektant monet dla Mennicy Polskiej.
Prace.
Monety
Monety z serii "Historia Monety Polskiej (2013–2018)"
Monety kolekcjonerskie III RP w 2015

</doc>
<doc id="4834918" url="https://pl.wikipedia.org/wiki?curid=4834918" title="Powiat Birnbaum">
Powiat Birnbaum

Powiat Birnbaum (niem. "Kreis Birnbaum", pol. "powiat międzychodzki") – niemiecki powiat istniejący w okresie od 1818 do 1919 r. na terenie prowincji poznańskiej.
W ramach reformy administracyjnej z 1818 r. wydzielono powiat Birnbaum z powiatu Meseritz, którego siedzibą stał się Chalin, a od 1833 r. Sieraków, zaś ostatecznie od 1867 r. Międzychód. W 1887 r. z powiatu Birnbaum utworzono odrębny powiat Schwerin an der Warthe. W 1918 r. w prowincji poznańskiej wybuchło powstanie wielkopolskie przeciwko rządom niemieckim, ale powiat Birnbaum pozostał pod kontrolą niemiecką. W 1919 r. w ramach traktatu wersalskiego terytorium powiatu trafiło w 1920 r. do państwa polskiego.
W 1910 r. powiat obejmował 95 gmin o powierzchni 642,36 km² zamieszkanych przez 28.887 osób.

</doc>
<doc id="4834921" url="https://pl.wikipedia.org/wiki?curid=4834921" title="Ulica Przejście Żelaźnicze we Wrocławiu">
Ulica Przejście Żelaźnicze we Wrocławiu

Ulica Przejście Żelaźnicze (j. niem. "Eisenkram") – ulica znajdująca się we Wrocławiu na Starym Mieście, w wewnętrznej części tretu. Przecinając środkową część bloku zabudowy śródrynkowej łączy zachodnią i wschodnią część Rynku. Ma 114 metrów długości
Historia.
Najstarsza wzmianka o ulicy pochodzi z miejskiej księgi podatkowej z 1403 roku. W tym miejscu znajdowały się od XIII wieku drewniane kramy tzw. bogate tworzące jej nieregularną pierzeję, w których handlowano różnymi towarami; pomieszczenia w budynkach spełniały funkcje magazynów. Po raz pierwszy Kramy Bogate zostały wymienione w dokumencie wydanym w 1266 roku przez księcia Henryka III. Nad kramami znajdowały się daszki osłaniające przed deszczem. Po 1327 roku drewniane budynki zostały zastąpione nowymi kamienicami o konstrukcji szachulcowej oraz murowanej. W przeciągu kolejnych dziesięcioleci do parterowych pomieszczeń dobudowywano kolejne kondygnacje, głównie na cele mieszkalne. Pod koniec XIV wieku wszystkie kramy były już murowane. Wąskie przejście w połączeniu z kolejnymi kondygnacjami stawało się zbyt zaciemnione i traciło na atrakcyjności. Handel ograniczono z czasem jedynie do wyrobów żelaznych od których przejście otrzymało nazwę Kramy Żelazne. Handel wyrobami żelaznymi odbywał się do końca XIX wieku. 
Po 1576 roku uliczka od strony wschodniej i zachodniej została zamknięta przejazdami bramnymi kamienic lub, od strony zachodniej budynku Nowego Ratusza.
Po 1945.
Podczas działań wojennych w 1945 roku budynki stojące przy zachodniej części Przejścia uległy zniszczeniu, a następnie zostały rozebrane. Oba przejścia, Garncarskie i Żelaźnicze, otrzymały swoje oficjalne nazwy 24 marca 1948 roku.

</doc>
<doc id="4834922" url="https://pl.wikipedia.org/wiki?curid=4834922" title="Powiat Gostyn">
Powiat Gostyn

Powiat Gostyn (niem. "Kreis Gostyn", pol. "powiat gostyński") – niemiecki powiat istniejący w okresie od 1887 do 1919 r. na terenie prowincji poznańskiej.
Powiat Gostyn utworzono w 1887 r. z części powiatów Kröben i Schrimm. W 1918 r. w prowincji poznańskiej wybuchło powstanie wielkopolskie przeciwko rządom niemieckim i powiat Gostyn znalazł się prawie w całości pod kontrolą powstańców. W 1919 r. w ramach traktatu wersalskiego terytorium powiatu trafiło do państwa polskiego, a w następnym roku Niemcy oddali Polsce kontrolowane do tej pory skrawki powiatu Gostyn. Podczas II wojny światowej niemieckie władze okupacyjne utworzyły w 1941 r. "powiat Gostingen" w okręgu Kraju Warty. Okupacja niemiecka zakończyła się w 1945 r. ofensywą Armii Czerwonej.
W 1910 r. powiat obejmował 151 gmin o powierzchni 600,96 km² zamieszkanych przez 48.326 osób.

</doc>
<doc id="4834924" url="https://pl.wikipedia.org/wiki?curid=4834924" title="Gabriele Magni">
Gabriele Magni

Gabriele Magni (ur. 3 grudnia 1973) – włoski szermierz, florecista i szpadzista. Brązowy medalista olimpijski z Sydney.
Zawody w 2000 były jego jedynymi igrzyskami olimpijskimi. Zajął trzecie miejsce w konkursie drużynowym floretu. Tworzyli ją ponadto Salvatore Sanzo, Matteo Zennaro i Daniele Crosta. Na mistrzostwach Europy w drużynie zdobył brąz w 2000.

</doc>
<doc id="4834925" url="https://pl.wikipedia.org/wiki?curid=4834925" title="Wspinaczka sportowa na Plażowych Igrzyskach Azjatyckich 2014">
Wspinaczka sportowa na Plażowych Igrzyskach Azjatyckich 2014

Podczas IV Plażowych Igrzysk Azjatyckich rozegrano cztery konkurencje we wspinaczce sportowej - po dwie męskie i żeńskie. Zawody odbywały się w Phuket w dniach od 15 do 16 listopada 2014 r. 

</doc>
<doc id="4834926" url="https://pl.wikipedia.org/wiki?curid=4834926" title="Asmatowie">
Asmatowie



</doc>
<doc id="4834928" url="https://pl.wikipedia.org/wiki?curid=4834928" title="Powiat Grätz">
Powiat Grätz

Powiat Grätz (niem. "Kreis Grätz", pol. "powiat grodziski") – niemiecki powiat istniejący w okresie od 1887 do 1919 r. na terenie prowincji poznańskiej.
Powiat Grätz utworzono w 1887 r. z części powiatu Buk. W 1918 r. w prowincji poznańskiej wybuchło powstanie wielkopolskie przeciwko rządom niemieckim i powiat Grätz znalazł się pod kontrolą powstańców. W 1919 r. w ramach traktatu wersalskiego terytorium powiatu trafiło do polskiego powiatu grodziskiego. Podczas II wojny światowej okupacyjne władze niemieckie utworzyły w okupowanej Wielkopolsce powiat Grätz. Po zajęciu Wielkopolski przez Armię Czerwoną obszar ponownie objęła polska administracja.
W 1910 r. powiat obejmował 81 gmin o powierzchni 429,55 km² zamieszkanych przez 36.483 osób.

</doc>
<doc id="4834929" url="https://pl.wikipedia.org/wiki?curid=4834929" title="Karma Automotive">
Karma Automotive

Karma Automotive – amerykański producent hybrydowych i elektrycznych samochodów osobowych z siedzibą w Irvine działający od 2015 roku. Marka należy do chińskiego koncernu Wanxiang Group.
Historia.
W lutym 2014 roku chiński potentat branży produkcji części samochodowych, Wanxiang Group, zdecydowało się kupić za 149,2 miliona dolarów amerykańskich akcje amerykańskiej spółki Fisker Automotive, która pół roku wcześniej jesienią 2013 roku ogłosiła bankructwo. W ramach transakcji, Wanxiang nabył prawa do wyglądu, układu napędowego oraz linii produkcyjnej jedynego modelu upadłej spółki Fiskera Karmy, wyłączając prawa do znaków firmowych i nazwy Fisker, które zachował dawny współzałożyciel Fisker Automotive – Henrik Fisker.
W ten sposób, w październiku 2015 roku w Irvine w amerykańskiej Kalifornii utworzono nowe przedsiębiorstwo Karma Automotvie. Małoseryjna produkcja Fiskera Karmy pod nową nazwą Karma Revero została wznowiona we wrześniu 2016 roku w nowych zakładach produkcyjnych Moreno Valley.
W 2019 roku Karma przedstawiła serię 3 prototypów zapowiadających pierwsze w historii przedsiębiorstwa pojazdy opracowane już od podstaw jako samodzielne konstrukcje, a nie pochodne zbudowanego przed 2008 rokiem Revero. Na kwietniowym Salonie w Szanghaju przedstawiono studium SC1 Vision i GT wykonane we współpracy z włoskim studiem Pininfarina, z kolei na listopadowym Los Angeles Auto Show Karma zaprezentowała SC2 Concept.

</doc>
<doc id="4834930" url="https://pl.wikipedia.org/wiki?curid=4834930" title="Andrzej Dydyński">
Andrzej Dydyński

Andrzej (Jędrzej) Dydyński (Dedyński, Dedeński) herbu Gozdawa (zm. w 1704 roku) – wojski przemyski w latach 1695-1703, sędzia kapturowy ziemi przemyskiej w 1696 roku.
Poseł na sejm pacyfikacyjny 1699 z województwa ruskiego.
Jego żoną została córka Tomasza Leszczyńskiego.

</doc>
<doc id="4834933" url="https://pl.wikipedia.org/wiki?curid=4834933" title="Powiat Jarotschin">
Powiat Jarotschin

Powiat Jarotschin (niem. "Kreis Jarotschin", pol. "powiat jarociński") – niemiecki powiat istniejący w okresie od 1887 do 1919 r. na terenie prowincji poznańskiej.
Powiat Jarotschin utworzono w 1887 r. z części powiatów Pleschen, Schrimm i Wreschen. W 1918 r. w prowincji poznańskiej wybuchło powstanie wielkopolskie przeciwko rządom niemieckim i powiat Jarotschin znalazł się pod kontrolą powstańców. W 1919 r. w ramach traktatu wersalskiego terytorium powiatu trafiło do państwa polskiego. Podczas II wojny światowej okupacyjne władze niemieckie utworzyły w okupowanej Wielkopolsce powiat Jarotschin obejmujący również obszar dawnego powiatu Pleschen. Po zajęciu Wielkopolski przez Armię Czerwoną obszar ponownie objęła polska administracja.
W 1910 r. powiat obejmował 145 gmin o powierzchni 721,34 km² zamieszkanych przez 51.626 osób.

</doc>
<doc id="4834934" url="https://pl.wikipedia.org/wiki?curid=4834934" title="Artabanus III">
Artabanus III

Artabanus III (w formie partyjskiej Ardawan, "𐭍𐭐𐭕𐭓") – partyjski książę, który rywalizował ze swoim bratem Pakorusem II (rządzącym w latach 78–110) o koronę państwa Partów latach 79/80-81. Roszczenie Artabanusa III do tronu miało niewielkie poparcie w Imperium Partyjskim, z wyjątkiem Babilonii. Najbardziej znaczącym działaniem Artabanusa III było udzielenie pomocy rzymianinowi podającemu się za Nerona, o imieniu Terentius Maximus. Artabanus III początkowo zgodził się udzielić Terentiusowi Maximusowi pomocy wojskowej w celu przejęcia Rzymu, dopóki nie dowiedział się o prawdziwej tożsamości oszusta. Mennice Artabanusa III zniknęły po 81, co sugeruje, że Pakorus II go pokonał. 

</doc>
<doc id="4834936" url="https://pl.wikipedia.org/wiki?curid=4834936" title="Maria Rydzewska">
Maria Rydzewska

Maria Rydzewska – polska pianistka, kameralistka, profesor Akademii Muzycznej w Krakowie. 
Życiorys.
Jest absolwentką Państwowej Wyższej Szkoły Muzycznej w Krakowie w klasie fortepianu prof. Ludwika Stefańskiego (1968). Od 1968 była związana z tą uczelnią jako pedagog. W latach 2003–2008 pełniła funkcję dziekana Wydziału Wokalno-Aktorskiego. W 2008 została laureatką prestiżowej nagrody prof. Ruth i Raya Robinsonów „Excellence in Teaching”. Była wielokrotnie nagradzana na konkursach za najlepszy akompaniament. Koncertowała jako kameralistka z wybitnymi artystami, m.in. Kają Danczowską, Andrzejem Dobberem, Wiesławem Kwaśnym, Elżbietą Szmytką i Elżbietą Towarnicką. Dokonała wielu archiwalnych nagrań.

</doc>
<doc id="4834940" url="https://pl.wikipedia.org/wiki?curid=4834940" title="Tylko nocą">
Tylko nocą

Tylko nocą – utwór muzyczny polskiego piosenkarza Krzysztofa Zalewskiego, pochodzący z jego piątego albumu studyjnego, "Zabawa", z 2020 roku. 19 czerwca 2020 roku został wydany przez wydawnictwo Kayax na pierwszym promującym go singlu.
Powstanie i wydanie.
Kompozytorem i autorem tekstu utworu jest Krzysztof Zalewski. Jego miksowania i masteringu dokonał Rafał Smoleń. Piosenka reprezentuje muzykę elektroniczną. Urszula Korąkiewicz z Wirtualnej Polski napisała: „Utwór charakteryzuje, jak zawsze, silny, zadziorny wokal i swobodnie płynąca melodia, podbita podrywającym do tańca bitem”. Zalewski przyznał, że inspiracją dla utworu były wspólne występy z duetem elektronicznym Bass Astral x Igo podczas trasy koncertowej Męskie Granie 2019, po których „przesiąknął tym technem”.
Premiera utworu odbyła się 19 czerwca 2020 roku o północy w radiu RMF FM. Równocześnie singel trafił do sprzedaży cyfrowej i serwisów strumieniowych.
Recenzje.
Recenzent portalu Gazeta.pl napisał: „Musimy przyznać, że piosenka wpada w ucho niemal natychmiast. Nas kupiła już po pierwszej minucie”. Miłosz Musiał z serwisu All About Music ocenił singel: „Wbrew tytułowi, brzmi on powalająco nie tylko nocą”.
Teledysk.
Premiera teledysku do singla odbyła się 19 czerwca 2020 roku, równocześnie z premierą utworu. Wideoklip powstał przy współpracy z serwisem Allegro. Jego reżyserami są Marta Frączek i Piotr Onopa, który wcześniej reżyserował teledyski Zalewskiego do singli „Miłość miłość” (2016) i „Jednego serca” (2018). Wideoklip został nakręcony przez dwie noce w czerwcu 2020 roku w bieszczadzkim lesie. Oprócz Zalewskiego wystąpiła w nim choreografka Helena Ganjalyan, która przez trzy tygodnie przed nagraniem przygotowywała artystę do sekwencji tańca.

</doc>
<doc id="4834941" url="https://pl.wikipedia.org/wiki?curid=4834941" title="Powiat Kempen i. Posen">
Powiat Kempen i. Posen

Powiat Kempen i. Posen (niem. "Kreis Kempen i. Posen", pol. "powiat kępiński") – niemiecki powiat istniejący w okresie od 1887 do 1919 r. na terenie prowincji poznańskiej.
Powiat Kempen i. Posen utworzono w 1887 r. z części powiatu Schildberg. W ramach traktatu wersalskiego z 1919 r. terytorium powiatu trafiło w 1920 r. do państwa polskiego. Podczas II wojny światowej okupacyjne władze niemieckie utworzyły w okupowanej Wielkopolsce powiat Kempen, który od 1941 r. funkcjonował pod nazwą Kempen (Wartheland). Po zajęciu Wielkopolski przez Armię Czerwoną obszar ponownie objęła polska administracja.
W 1910 r. powiat obejmował 92 gmin o powierzchni 458,27 km² zamieszkanych przez 37.050 osób.

</doc>
<doc id="4834942" url="https://pl.wikipedia.org/wiki?curid=4834942" title="Zimowe graffiti 2">
Zimowe graffiti 2

Zimowe graffiti 2 – album studyjny polskiego zespołu Lady Pank. Wydawnictwo ukazało się 10 listopada 2017 roku nakładem wytwórni muzycznej Universal Music Polska.
Lista utworów.
 CD 1
CD 2

</doc>
<doc id="4834951" url="https://pl.wikipedia.org/wiki?curid=4834951" title="Powiat Koschmin">
Powiat Koschmin

Powiat Koschmin (niem. "Kreis Koschmin", pol. "powiat koźmiński") – niemiecki powiat istniejący w okresie od 1887 do 1919 r. na terenie prowincji poznańskiej.
Powiat Koschmin utworzono w 1887 r. z części powiatu Krotoschin. W 1918 r. w prowincji poznańskiej wybuchło powstanie wielkopolskie przeciwko rządom niemieckim i powiat Krotoschin znalazł się pod kontrolą powstańców. W ramach traktatu wersalskiego z 1919 r. terytorium powiatu trafiło do państwa polskiego.
W 1910 r. powiat obejmował 89 gmin o powierzchni 453,29 km² zamieszkanych przez 33.519 osób.

</doc>
<doc id="4834954" url="https://pl.wikipedia.org/wiki?curid=4834954" title="Protesty separatystów w Charkowie">
Protesty separatystów w Charkowie

Protesty separatystów w Charkowie – seria protestów i wydarzeń politycznych w Charkowie na Ukrainie w 2014 roku spowodowanych prorosyjskim separatyzmem na Ukrainie oraz wydarzeniami Euromajdanu.
Geneza.
Charków posiada silne powiązania gospodarczo-społeczne z Rosją z powodów historycznych i geopolitycznych, dominującym językiem jest rosyjski. Merem miasta był wówczas Hennadij Kernes należący do prorosyjskiej Partii Regionów, która posiadała największe poparcie we wschodniej i południowej części Ukrainy. Od początku wydarzeń związanych z Euromajdanem w Charkowie następował coraz większy rozłam społeczeństwa. Mieszkańcy i władze miasta odnosili się sceptycznie wobec ruchu Euromajdanu.
Historia.
Luty 2014.
22 lutego 2014 roku w Pałacu Sportu w ramach inicjatywy „Ukraińskiego Frontu” doszło do zjazdu radnych wszystkich szczebli z południowo-wschodnich terytoriów Ukrainy. Obecni byli merowie miast wschodu i południa Ukrainy: Charkowa, Sewastopola, Doniecka, szefowie obwodów: donieckiego, ługańskiego i dniepropietrowskiego oraz deputowani Partii Regionów. Zjazd stwierdził, że wydarzenia Euromajdanu w Kijowie doprowadziły do paraliżu władz i destabilizacji państwa. Została ogłoszona również następująca uchwała:
"„My, organy samorządów lokalnych wszystkich szczebli, parlament Autonomicznej Republiki Krym i rada miejska Sewastopola postanowiliśmy wziąć odpowiedzialność za zapewnienie porządku konstytucyjnego i praw obywateli na naszym terytorium”"
Organizatorzy wiecu opowiadali się za wprowadzeniem federacji z półautonomicznymi regionami na Ukrainie. W okolicy Pałacu Sportu zebrało się 1500 sympatyków Antymajdanu. Po zakończeniu zjazdu mer Charkowa Hennadij Kernes oraz gubernator obwodu charkowskiego Mychajło Dobkin opuścili terytorium Ukrainy. Wieczorem, tego samego dnia, w mieście pod pomnikiem Lenina zabrali się zwolennicy Euromajdanu, którzy planowali rozebranie monumentu. Iwan Warczenko z Batkiwszczyzny namówił zebranych, aby poczekali z decyzją Rady Najwyższej o demontażu symboli komunistycznych w miejscach publicznych.
23 lutego zwolennicy Euromajdanu zablokowali budynek charkowskiej obwodowej administracji państwowej (COAP) domagając się dymisji Mychajła Dobkina. Do gabinetu głowy COAP wtargnęło trzydziestu działaczy, aby przeprowadzić „inspekcję”. Zdjęli i wynieśli oni portret Janukowycza do publiczności po czym go spalili. W tym samym czasie pod pomnikiem Lenina zebrali się przeciwnicy jego demontażu. Monument ogrodzono i wprowadzono wartę, która miała go pilnować. Tego samego dnia do miasta powrócił Hennadij Kernes oraz Mychajło Dobkin. Obaj politycy wystąpili przed przeciwnikami Euromajdanu na Placu Wolności i zapowiedzieli, że nie ustąpią ze stanowisk.
26 lutego zwolennicy antymajdanu, obrony pomnika Lenina, aktywiści Komunistycznej Partii Ukrainy oraz prorosyjscy sympatycy zorganizowali protest przeciwko dalszej kontroli euromajdańczyków nad budynkiem charkowskiej obwodowej administracji państwowej. Uczestnicy protestu zdjęli z masztu siedziby COAP flagę Unii Europejskiej, a na jej miejscu powiesili rosyjską. Po rozmowach z Kernesem protestujący postanowili ściągnąć flagę Rosji.
Marzec 2014.
1 marca uczestnicy antymajdanowego wiecu „Za Charków” wzięli szturmem siedzibę COAP, w której znajdowała się część uczestników Prawego Sektora. Flaga Federacji Rosyjskiej została ponownie zawieszona przez moskiewskiego dziennikarza. Podczas wtargnięcia rannych zostało 97 osób, wśród których dwie odniosły rany od broni palnej. Według deputowanego Rady Najwyższej Witalijego Daniłowa w szturmie brali udział obywatele rosyjscy przywożeni autobusami z obwodu biełgorodzkiego. Szacuje się, że przywiezionych zostało dwa tysiące Rosjan. Do samoobrony i zwolenników Euromajdanu dołączyli aktywiści przybyli z innych regionów Ukrainy (obwodu połtawskiego oraz mikołajowskiego). Podczas zamieszek milicja w większości przyjęła bierną postawę.
2 marca pod pomnikiem Tarasa Szewczenki odbyła się manifestacja licząca od jednego do pięciu tysięcy zwolenników popierających integralność terytorialną Ukrainy.
5 marca na placu Wolności odbył się prorosyjski wiec, na którym zebrało się od jednego do pięciu tysięcy protestujących. Żądali oni dymisji nowego przewodniczącego COAP Ihora Bałuty.
8 marca odbył się wiec, na który według różnych szacunków wyszło od 2 do 15 tysięcy aktywistów z flagami Rosji i Ukrainy. Demonstranci żądali dymisji rządu oraz przyznania charkowskiemu obwodowi statusu autonomii. Wieczorem około dziesięciu uzbrojonych aktywistów „Prawego Sektora” zaatakowało wiec. Część osób doznała obrażeń od kijów baseballowych, prętów oraz broni palnej.
10 marca odbyła się demonstracja zwolenników Euromajdanu, na którym obecny był Witalij Kłyczko. Antymajdanowcy zorganizowali kontrprotest gdzie skandowali „Rosja!”, „Faszyzm nie przejdzie!” oraz obrzucili polityka petardami.
W nocy z 14 na 15 marca doszło do awantur pomiędzy prorosyjskimi protestującymi a uczestnikami „Prawego Sektora” i „Patriotów Ukrajiny” na placu Wolności. Zamieszki przeniosły się na ulicę Rymarską 18 gdzie proukraińscy aktywiści zamknęli się w siedzibie Patriotów Ukrainy. Antymajdanowcy i charkowski „Opłot” rozpoczęli szturm, który przerodził się w walki z użyciem koktajlów mołotowa, granatów oraz broni palnej. Po stronie prorosyjskich separatystów brali udział Arsen Pawłow "Motorola" oraz Ignat Kromski "Topaz". Wśród proukraińskich działaczy obecny był Andrij Biłecki. Po stronie antymajdanu zginęli mieszkaniec Charkowa Artiom Żudow oraz Dniepra Aleksy Szarow. Pięć osób odniosło rany postrzałowe w tym jeden milicjant. Ranem milicja zatrzymała 38 uczestników zamieszek i skonfiskowała trzy obrzyny oraz trzy bronie myśliwskie.
23 marca odbył się wiec na placu Wolności liczący 5 tysięcy osób. Aktywiści podzielili się na dwie grupy, z których jedna przeszła pod obwodowe siedziby MSW Ukrainy oraz SBU, druga pod konsulaty Polski i Rosji. Uczestnicy marszów uczcili ciszą pamięć dwóch zmarłych 15 marca. Obecne były flagi rosyjskie i ukraińskie oraz skandowane były hasła prorosyjskie.
30 marca kibice „Metalist Charków” oraz „Szachtar Donieck” przeprowadzili marsz popierający integralność terytorialną Ukrainy.
Kwiecień 2014.
Sytuacja w mieście znacznie pogorszyła się 6 kwietnia. Tego dnia odbył się wiec na Placu Wolności, podczas którego uczestnicy zażądali przeprowadzenia referendum w sprawie federalizacji i nadania językowi rosyjskiemu statusu języka państwowego. Podczas demonstracji wybuchły zamieszki między jego zwolennikami a kilkudziesięcioma aktywistami Euromajdanu (według innych źródeł byli to członkowie „Prawego Sektora”). W wyniku awantur kilka osób zostało rannych. Dane policji podają, iż tego dnia około 3 tysiące osób wzięło udział w wydarzeniach w Charkowie. Prawie 400 funkcjonariuszy zapewniało ochronę porządku publicznego.
7 kwietnia na ulicy Sumskiej odbyły się dwie demonstracje: prorosyjska oraz zwolenników Euromajdanu. Prorosyjscy protestujący stanęli przed budynkiem regionalnej administracji państwowej, niektórzy z nich go zajęli. Grupa działaczy złożyła wniosek skierowany do przewodniczącego rady regionalnej Siergieja Czernowa z żądaniem zwołania nadzwyczajnej sesji rady regionalnej. Następnie na placu ponownie rozpoczęły się starcia prorosyjskich protestujących ze zwolennikami Euromajdanu. Separatyści ogłosili powstanie Charkowskiej Republiki Ludowej oraz zaapelowali do byłego prezydenta Wiktora Janukowycza i Federacji Rosyjskiej o pomoc w przeprowadzeniu pokojowego referendum na terenie obwodu charkowskiego. Charkowski Berkut odmówił użycia siły przeciwko separatystom, którzy zajęli budynek. Minister spraw wewnętrznych Arsen Awakow szybko reagując na wydarzenia rozpoczął „operację antyterrorystyczną”.
Koło północy 8 kwietnia dosłano jednostki specjalne z innych regionów Ukrainy (w szczególności z Winnicy), które zostały rozmieszczone w Charkowie. Zajęły one budynek regionalnej administracji państwowej, zatrzymując ok. 70 mieszkańców obwodu charkowskiego oraz Charkowa. Wśród zatrzymanych nie było obywateli rosyjskich.
W ramach operacji zamknięto stacje metra i centrum miasta. Arsen Awakow stwierdził, iż podczas ataku nie użyto żadnej broni, a siły specjalne uwolniły budynek "„bez żadnego wystrzału, granatów”". Ostrzegł również, że w wyniku wydarzeń w Charkowie jedna trzecia pracowników służb mundurowych zostanie zwolniona: "„Znaczna część milicji nie służyła ojczyźnie, lecz sabotowała operację”".
8 kwietnia protesty separatystów były kontynuowane. W pobliżu gmachu COAP aktywiści zablokowali i zaatakowali kamieniami i cegłami autobus, w którym znajdowali się wojskowi służb wewnętrznych. Kilkudziesięciu prorosyjskich aktywistów próbowało ponownie wtargnąć do siedziby COAP.
9 kwietnia pod Kijowskim Sądem Rejonowym w Charkowie zebrało się około 100 osób, które protestowały przeciw zamiarom skazania 70 osób zatrzymanych po operacji antyterrorystycznej.
10 kwietnia obwodowy sąd administracyjny w Charkowie zakazał prorosyjskich manifestacji.
Po zlikwidowaniu Charkowskiej Republiki Ludowej.
W wyniku szybkiej reakcji charkowskich i ukraińskich władz udało się uspokoić sytuację w mieście i powstrzymać tendencje separatystyczne w obwodzie charkowskim. Partia Regionów oraz jej działacze Hennadij Kernes i Michajło Dobkin zachowali swoje wpływy w polityce regionalnej. 28 września 2014 roku w Charkowie odbyła się demonstracja, podczas której usunięto pomnik przywódcy bolszewików. W okresie od 2014 do czerwca 2015 roku rosyjskie grupy dywersyjne przeprowadziły około 48 aktów terroru na Charkowszczyźnie: najtragiczniejszą w skutkach była eksplozja ładunku wybuchowego, dnia 22 lutego 2015 roku, podczas marszu w Charkowie upamiętniającego wydarzenia na kijowskim majdanie. Śmierć poniosły wówczas cztery osoby.

</doc>
<doc id="4834955" url="https://pl.wikipedia.org/wiki?curid=4834955" title="KM Ostrów Wielkopolski">
KM Ostrów Wielkopolski

KM Ostrów Wielkopolski – polski klub żużlowy z Ostrowa Wielkopolskiego. W latach 1948–1952 brał udział w rozgrywkach ligowych. W późniejszym czasie przestał funkcjonować.
Historia klubu.
Rozgrywki ligowe w Polsce rozpoczęły się w 1948 roku. W eliminacjach, które miały ustalić skład I i II ligi wystartował Klub Motocyklowy Ostrów. Ostrowianie zakwalifikowali się do I ligi, gdzie ostatecznie zajęli 4. miejsce. W następnym sezonie zawodnicy KM Stal Ostrów wywalczyli wicemistrzostwo Polski. Skład drużyny, która wywalczyła srebrny medal: Stefan Maciejewski, Ludwik Rataj, Bonifacy Spitalniak, Roman Wielgosz, Piotr Poprawa. W 1950 r., w którym żużlowcy Stali wywalczyli brązowy medal, w klubie trenowało 18 zawodników. Przed sezonem 1951 nastąpiła reforma systemu rozgrywek ligowych. W związku z połączeniem zrzeszeń w ramach Ligi Centralnych Sekcji Żużlowych, siedzibą CSŻ Stal zostaje Ostrów. Po sezonie 1952 CSŻ Stal zmieniła siedzibę w związku z powstaniem w Ostrowie nieprzyjaznego sportowi żużlowemu klimatu
- jesienią 1952 zginął na torze lider Stali, Ryszard Pawlak (pierwsza w Polsce śmierć zawodnika na torze podczas zawodów).
Nową siedzibą CSŻ Stali zostały Świętochłowice.
Próbę reaktywacji sportu żużlowego w Ostrowie podjęto w 1955, kiedy to w rozgrywkach wystartował nowy klub - Ostrovia Ostrów. Sekcja została jednak rozwiązana już po sezonie 1959. Kolejna reaktywacja miała miejsce po 20 latach. Od sezonu 1992 w rozgrywkach ligowych startowała Iskra Ostrów.
Od sezonu 2003 w lidze startował powstały pod koniec 2002 roku Klub Motorowy Ostrów.
Osiągnięcia.
Drużynowe mistrzostwa Polski

</doc>
<doc id="4834962" url="https://pl.wikipedia.org/wiki?curid=4834962" title="Nová scéna">
Nová scéna

 – teatr zlokalizowany w Bratysławie, stolicy Słowacji. Powstał w 1945 roku.

</doc>
<doc id="4834965" url="https://pl.wikipedia.org/wiki?curid=4834965" title="Powiat Lissa">
Powiat Lissa

Powiat Lissa (niem. "Kreis Lissa", pol. "powiat leszczyński") – niemiecki powiat istniejący w okresie od 1887 do 1919 r. na terenie prowincji poznańskiej.
Powiat Lissa utworzono w 1887 r. ze wschodniej części powiatu Fraustadt. W 1918 r. w prowincji poznańskiej wybuchło powstanie wielkopolskie przeciwko rządom niemieckim, ale większość powiat Lissa pozostała pod kontrolą niemiecką. Jedynie rejon Osiecznej znalazł się pod kontrolą powstańców. W ramach traktatu wersalskiego z 1919 r. terytorium powiatu trafiło w 1920 r. do polskiego powiatu leszczyńskiego. W czasie II wojny światowej niemieckie władze okupacyjne utworzyły w okupowanej Wielkopolsce powiat Lissa, który od 1941 r. funkcjonował pod nazwą Lissa (Wartheland). W 1945 r. Armia Czerwona zajęła Wielkopolskę, a teren przejęła administracja polska.
W 1910 r. powiat obejmował 95 gmin o powierzchni 524,85 km² zamieszkanych przez 44.579 osób.

</doc>
<doc id="4834971" url="https://pl.wikipedia.org/wiki?curid=4834971" title="Semafor (teatr)">
Semafor (teatr)

 – praski teatr, założony 30 października 1959 przez Jiříego Suchego (ur. 1931) i Jiříego Šlitra (ur. 1924, zm. 1969). Jego siedziba znajduje się na ulicy Dejvickiej w Pradze, w pobliżu stacji metra – Dejvická. Według stanu na 2020 rok w teatrze gra ok. pięćdziesięciu aktorów.

</doc>
<doc id="4834974" url="https://pl.wikipedia.org/wiki?curid=4834974" title="Powiat Neutomischel">
Powiat Neutomischel

Powiat Neutomischel (niem. "Kreis Neutomischel", pol. "powiat nowotomyski") – niemiecki powiat istniejący w okresie od 1887 do 1919 r. na terenie prowincji poznańskiej.
Powiat Neutomischel utworzono w 1887 r. z zachodniej części powiatu Buk. W 1918 r. w prowincji poznańskiej wybuchło powstanie wielkopolskie przeciwko rządom niemieckim i powiat znalazł się pod kontrolą powstańców. W ramach traktatu wersalskiego z 1919 r. terytorium powiatu Neutomischel wraz ze Zbąszyniem z powiatu Meseritz trafiło w 1920 r. do polskiego powiatu nowotomyskiego. W czasie II wojny światowej niemieckie władze okupacyjne utworzyły w okupowanej Wielkopolsce powiat Neutomischel, który od 1941 r. funkcjonował pod nazwą Neutomischel (Wartheland). W 1945 r. Armia Czerwona zajęła Wielkopolskę, a teren przejęła administracja polska.
W 1910 r. powiat obejmował 72 gminy o powierzchni 523,00 km² zamieszkanych przez 34.292 osób.

</doc>
<doc id="4834979" url="https://pl.wikipedia.org/wiki?curid=4834979" title="Powiat Obornik">
Powiat Obornik

Powiat Obornik (niem. "Kreis Obornik", pol. "powiat obornicki") – niemiecki powiat istniejący w okresie od 1818 do 1919 r. na terenie prowincji poznańskiej.
Powiat Obornik utworzono w 1818 r. 
W 1910 r. powiat obejmował 169 gminy o powierzchni 1.087,89 km² zamieszkanych przez 55.880 osób.
W 1918 r. w prowincji poznańskiej wybuchło powstanie wielkopolskie przeciwko rządom niemieckim i powiat znalazł się pod kontrolą powstańców. 
W ramach traktatu wersalskiego z 1919 r. terytorium powiatu Obornik trafiło do państwa polskiego, stając się powiatem obornickim w województwie poznańskim. Jedynie okolic Połajewa z dotychczasowego powiatu Obornik przyłączono do nowo utworzonego powiatu czarnkowskiego w tymże województwie (z przypadłych Polsce południowych części powiatów Filehne (wieleńskiego) i Czarnikau (czarnkowskiego).
W czasie II wojny światowej niemieckie władze okupacyjne utworzyły w okupowanej Wielkopolsce powiat Obornik, który od 1941 r. funkcjonował pod nazwą Obernick (Warthe). W 1945 r. Armia Czerwona zajęła Wielkopolskę, a teren przejęła administracja polska.

</doc>
<doc id="4834983" url="https://pl.wikipedia.org/wiki?curid=4834983" title="Akademia Sztuk Scenicznych w Bratysławie">
Akademia Sztuk Scenicznych w Bratysławie



</doc>
<doc id="4834984" url="https://pl.wikipedia.org/wiki?curid=4834984" title="Tomáš Palonder">
Tomáš Palonder

Tomáš Palonder (ur. 26 stycznia 1980 w Moskwie) – słowacki aktor, piosenkarz i prezenter telewizyjny.
Ukończył Konserwatorium w Bratysławie na wydziale muzyczno-dramatycznym, a następnie studiował aktorstwo w Wyższej Szkole Sztuk Scenicznych w Bratysławie. Od 2000 r. występował w wielu serialach telewizyjnych, spotach reklamowych; prowadził także program telewizyjny Deka, a później Dekabox. Obecnie jest najbardziej znany z występowania w teatrze GUnaGU, w teatrze Aréna, a także jako wokalista dwóch bratysławskich grup muzycznych: Bruno Benetton i Love 4 Money. Regularnie użycza swojego głosu bohaterom reklam telewizyjnych i radiowych oraz bohaterom filmów animowanych. W 2010 r., wraz z Marcelem Palonderem w towarzystwie Street Dance Academy, wystąpił jako "Palonders" w Konkursie Piosenki Eurowizji na Słowacji z piosenką „Slová slov“.
Od 2019 r. jest głosem stacji Rádio Slovensko, gdzie zastąpił Jána Galloviča.

</doc>
<doc id="4835008" url="https://pl.wikipedia.org/wiki?curid=4835008" title="Lucia Vráblicová">
Lucia Vráblicová

Lucia Vráblicová (ur. 19 lipca 1973 w Bratysławie) – słowacka aktorka.
Ukończyła konserwatorium; od 1993 r. pracuje w teatrze Nová scéna. Zagrała w filmach "Kone na betóne", "Zločin" i w inscenizacji telewizyjnej "Čajová šálka lásky". W serialu "Ordinácia v ružovej záhrade" wcieliła się w postać pracownicy socjalnej.
Pracuje także w dubbingu.

</doc>
<doc id="4835014" url="https://pl.wikipedia.org/wiki?curid=4835014" title="Powiat Ostrowo">
Powiat Ostrowo

Powiat Ostrowo (niem. "Kreis Ostrowo", pol. "powiat ostrowski") – niemiecki powiat istniejący w okresie od 1818 do 1919 r. na terenie prowincji poznańskiej.
Powiat Ostrowo utworzono w 1887 r. z części powiatu Adelnau. 10 listopada 1918 r. Polacy z Ostrowa Wielkopolskiego ogłosili miasto polską autonomią. Po powstaniu wielkopolskim powiat znalazł się pod kontrolą powstańców. W ramach traktatu wersalskiego z 1919 r. terytorium powiatu Ostrowo trafiło do polskiego powiatu ostrowskiego. W czasie II wojny światowej niemieckie władze okupacyjne utworzyły w okupowanej Wielkopolsce powiat Ostrowo. W 1945 r. Armia Czerwona zajęła Wielkopolskę, a teren przejęła administracja polska.
W 1910 r. powiat obejmował 86 gmin o powierzchni 414,94 km² zamieszkanych przez 43.887 osób.

</doc>
<doc id="4835019" url="https://pl.wikipedia.org/wiki?curid=4835019" title="Jelena Gavrilović">
Jelena Gavrilović

Jelena Gavrilović (ur. 18 stycznia 1983 w Belgradzie) – serbska aktorka filmowa, telewizyjna i teatralna.

</doc>
<doc id="4835020" url="https://pl.wikipedia.org/wiki?curid=4835020" title="Powiat Schildberg">
Powiat Schildberg

Powiat Schildberg, powiat Ostrzeszow (niem. "Kreis Schildberg", "Kreis Ostrzeszow", pol. "powiat ostrzeszowski") – niemiecki powiat istniejący w okresie od 1818 do 1919 r. na terenie prowincji poznańskiej.
Powiat Ostrzeszow utworzono w 1818 r. w Prowincji Poznańskiej, a siedzibą powiatu było Kępno. Później miasto Ostrzeszów i powiat zmieniły nazwę na Schildberg. W 1887 r. południową część powiatu z Kępnem wydzielono w powiat Kempen i. Posen. W 1918 r. w Prowincji Poznańskiej wybuchło powstanie wielkopolskie przeciwko rządom niemieckim, a powiat znalazł się pod kontrolą powstańców (z wyjątkiem południowo-zachodniej części z gminą Kobyla Góra). W ramach traktatu wersalskiego z 1919 r. terytorium całego powiatu Schildberg trafiło w 1920 r. do polskiego powiatu ostrzeszowskiego.
W 1910 r. powiat obejmował 75 gmin o powierzchni 519,65 km² zamieszkanych przez 37.290 osób.

</doc>
<doc id="4835021" url="https://pl.wikipedia.org/wiki?curid=4835021" title="Arena Garibaldi-Stadio Romeo Anconetani">
Arena Garibaldi-Stadio Romeo Anconetani

Arena Garibaldi-Stadio Romeo Anconetani – stadion sportowy w Pizie, we Włoszech. Został otwarty w 1919 roku. Może pomieścić 14 869 widzów. Swoje spotkania rozgrywają na nim piłkarze klubu AC Pisa 1909.
Historia.
W miejscu obecnego stadionu w 1807 roku powstał amfiteatr, nazwany Arena Federighi. Odbywały się na nim przedstawienia teatralne, imprezy plenerowe czy wyścigi konne. W 1882 roku obiekt przemianowano na Arena Garibaldi, na cześć Giuseppe Garibaldiego. Po 1896 roku na arenie nie odbywały się już jednak żadne wydarzenia, a teren pozostał opuszczony. Dopiero w 1919 roku teren przekształcono w boisko piłkarskie, na które wprowadzili się piłkarze powstałego 10 lat wcześniej klubu Pisa SC. Obiekt dalej znany był pod nazwą Arena Garibaldi. W latach 1929–1931 wybudowano pierwsze trybuny, a obiekt ponownie otwarto 8 listopada 1931 roku. Przy okazji stadion przemianowano na Campo del Littorio. W trakcie II wojny światowej na stadionie zorganizowano szpital polowy. Po wojnie powrócono do poprzedniej nazwy (Arena Garibaldi). W 1961 roku oddano do użytku północny łuk trybun, a w roku 1968 naprzeciwległy (południowy). W 1978 roku ponownie rozbudowano trybuny, zamykając pierścień wokół bieżni lekkoatletycznej. W 1982 roku przebudowano trybunę główną, a pojemność całego stadionu sięgnęła 35 000 widzów. W roku 1989 zlikwidowano bieżnię lekkoatletyczną, a część uzyskanej dzięki temu przestrzeni wykorzystano na dobudowanie w dolnej części dodatkowych trybun (obniżeniu uległa też płyta boiska). Z czasem ograniczono pojemność stadionu poprzez zamknięcie niektórych sektorów, a także instalację plastikowych krzesełek. Obecnie wynosi ona 14 869 widzów. W 2001 roku nazwę stadionu rozszerzono o imię Romeo Anconetaniego, byłego prezesa klubu Pisa Calcio.
W latach 1959 oraz 2015 na stadionie rozegrano mecze finałowe Torneo di Viareggio. Obiekt gościł także finały Pucharu Mitropa w sezonach 1985/1986 i 1987/1988. W latach 1987–2009 na stadionie łącznie cztery spotkania towarzyskie rozegrała również piłkarska reprezentacja Włoch.

</doc>
<doc id="4835026" url="https://pl.wikipedia.org/wiki?curid=4835026" title="Marcel Palonder">
Marcel Palonder

Marcel Palonder (ur. 1964 w Humenném) – słowacki piosenkarz. Reprezentował Słowację w Konkursie Piosenki Eurowizji 1996 (piosenka „Kým nás máš”).

</doc>
<doc id="4835027" url="https://pl.wikipedia.org/wiki?curid=4835027" title="Kościół Podwyższenia Krzyża Świętego w Świedziebni">
Kościół Podwyższenia Krzyża Świętego w Świedziebni

Kościół Podwyższenia Krzyża Świętego – rzymskokatolicki kościół parafialny należący do parafii św. Bartłomieja w Świedziebni (dekanat rypiński diecezji płockiej).
Obecna murowana świątynia została zbudowana w latach 1876–1879 zapewne według projektu architekta L. Gosławskiego z Płocka. Uroczyście została konsekrowana w 1879 roku przez biskupa sufragana płockiego Aleksandra Gintowta-Dziewałtowskiego. W 2015 roku została odnowiona malatura na suficie wykonana przez Drapiewskich i freski wokół ołtarza głównego. Zostało wymienione pokrycie dachowe, natomiast w oknach kościoła zostały wstawione witraże.
Świątynia znajduje się na niewielkim wzniesieniu, w centralnej części wsi. Przy południowej elewacji kościoła jest umieszczony grób Józefa Niemojewskiego (1769-1839) – starosty śremskiego, generała insurekcji kościuszkowskiej i Księstwa Warszawskiego. Kościół reprezentuje styl neoklasycystyczny, jest orientowany, wybudowany został na planie krzyża łacińskiego z kwadratową wieżą od strony zachodniej, transeptem oraz półkoliście zamkniętym prezbiterium od strony wschodniej. Bryła świątyni składa się z trzech elementów: prezbiterium, masywnego korpusu nawowego z transeptem, a z przodu dominującej, czterokondygnacyjnej wieży. Kościół jest murowany, wzniesiony z cegły, otynkowany, artykulacja elewacji jest wyznaczona przez pilastry między którymi znajdują się otwory okienne i drzwiowe, elewacja jest zwieńczona płaskim fryzem i czterouskokowym gzymsem koronującym. Elewacja frontowa (czyli zachodnia) jest trzyosiowa, posiada wieżę w osi środkowej. W przyziemiu znajduje się centralnie umieszczony portal główny, nad którym znajduje się okulus. Strefa środkowa, z otworem okiennym umieszczonym na osi i ze spływami wolutowymi ujmującymi wieżę, jest zwieńczona gzymsem z półkolistym zagierowaniem. Strefa górna z otworami dzwonnymi, jest zwieńczona baniastym dachem hełmowym. Do wyposażenia świątyni należą ołtarz główny i dwa ołtarze boczne powstałe około 1879 roku, feretrony ludowe: ozdobiony rzeźbą św. Barbary (XIX wiek); ozdobiony obrazami świętych Katarzyny i Walentego (ok. połowa XIX wieku), krucyfiks w stylu barokowym (XVIII wiek); barokowo-ludowe anioły (XVIII wiek); krucyfiksy ludowe (wykonane w XVIII i XIX wieku), kielichy: w stylu późnorenesansowym (1. połowa XVII wieku); w stylu regencyjnym (około 1730 rok), relikwiarz wykonany w 1877 roku i oznaczony cechą Norblina, złotnika z Warszawy, monstrancja w stylu eklektycznym (około połowy XIX wieku), oznaczona cechą miejską Poznania oraz monogramem J B i nazwiskiem Brygier (zapewne złotnika). W apsydzie prezbiterium jest umieszczona polichromia z 1960 roku wykonana przez Zbigniewa Łoskota.

</doc>
<doc id="4835028" url="https://pl.wikipedia.org/wiki?curid=4835028" title="Rimas Tuminas">
Rimas Tuminas

Rimas Tuminas (; ur. 20 stycznia 1952 w Kielmach, Litewska Socjalistyczna Republika Radziecka) – rosyjski reżyser teatralny pochodzenia litewskiego.
Życiorys.
W latach 1970-1974 studiował na Litewskiej Akademii Muzyki i Teatru. Studia reżyserskie odbył w Państwowym Instytucie Sztuki Teatralnej (GITIS) w Moskwie. Od 2007 roku pracuje jako kierownik artystyczny Teatru im. Jewgienija Wachtangowa

</doc>
<doc id="4835030" url="https://pl.wikipedia.org/wiki?curid=4835030" title="Powiat Pleschen">
Powiat Pleschen

Powiat Pleschen (niem. "Kreis Pleschen", pol. "powiat pleszewski") – niemiecki powiat istniejący w okresie od 1818 do 1919 r. na terenie prowincji poznańskiej.
Powiat Pleschen utworzono w 1818 r. W 1918 r. w prowincji poznańskiej wybuchło powstanie wielkopolskie przeciwko rządom niemieckim i powiat znalazł się pod kontrolą powstańców. W ramach traktatu wersalskiego z 1919 r. terytorium powiatu Pleschen trafiło do państwa polskiego.
W 1910 r. powiat obejmował 124 gminy o powierzchni 482,46 km² zamieszkanych przez 37.362 osób.

</doc>
<doc id="4835033" url="https://pl.wikipedia.org/wiki?curid=4835033" title="Arena Garibaldi">
Arena Garibaldi



</doc>
<doc id="4835035" url="https://pl.wikipedia.org/wiki?curid=4835035" title="Ryszard Ryk">
Ryszard Ryk

Ryszard Ryk (ur. 19 lipca 1942 w Unikowie) – polski działacz partyjny i państwowy, menedżer, nauczyciel, w latach 1984–1986 wicewojewoda jeleniogórski.
Życiorys.
Syn Bolesława i Zofii. Absolwent Wydziału Filozoficzno-Historycznego Uniwersytetu Wrocławskiego. Kształcił się podyplomowo w zakresie prawa i administracji w Niemczech, a także na kursie z zarządzania w służbie zdrowia na Akademii Medycznej w Poznaniu. Pracował jako nauczyciel i w kuratorium oświaty, od 1970 do 1976 kierował Młodzieżowym Domem Kultury w Jeleniej Górze.
Wstąpił do Polskiej Zjednoczonej Partii Robotniczej. Od 1977 działał jako inspektor w Wydziale Pracy Ideowo-Wychowawczej w Komitecie Wojewódzkim PZPR w Jeleniej Górze, potem od 1978 do 1980 kierował w nim kancelarią I sekretarza. W latach 1980–1984 dyrektor Biura Organizacyjno-Prawnego Urzędu Wojewódzkiego w Jeleniej Górze, następnie od marca 1984 do grudnia 1986 zajmował stanowisko wicewojewody jeleniogórskiego. W latach 1986–1990 powrócił do KW PZPR jako sekretarz ds. organizacyjnych.
W III RP zajmował kierownicze stanowiska w radach nadzorczych różnych spółek, m.in. Jelfy, Polocoritu i uzdrowiska w Cieplicach. Został także członkiem SLD. W latach 1990–1994 kierował oddziałem wojewódzkim BTM Juventur w Jeleniej Górze, potem od 1995 do 2002 był dyrektorem studium policealnego. Od 2002 do 2008 zajmował stanowisko prezesa Karkonoskiej Agencji Rozwoju Regionalnego, kierował też radą Kasy Dolnośląskiej Regionalnej Kasy Chorych we Wrocławiu.

</doc>
<doc id="4835042" url="https://pl.wikipedia.org/wiki?curid=4835042" title="Powiat Posen-West">
Powiat Posen-West

Powiat Posen-West (niem. "Kreis Posen-West", pol. "powiat poznański zachodni") – niemiecki powiat istniejący w okresie od 1887 do 1919 r. na terenie prowincji poznańskiej.
Powiat Posen-West z siedzibą w Poznaniu utworzono w 1887 r. z zachodniej części zlikwidowanego powiatu Posen. W 1918 r. w prowincji poznańskiej wybuchło powstanie wielkopolskie przeciwko rządom niemieckim i powiat znalazł się pod kontrolą powstańców. W ramach traktatu wersalskiego z 1919 r. terytorium powiatu Posen-West trafiło do państwa polskiego.
W 1910 r. powiat obejmował 120 gmin o powierzchni 637,80 km² zamieszkanych przez 43.129 osób.

</doc>
<doc id="4835049" url="https://pl.wikipedia.org/wiki?curid=4835049" title="Powiat Posen-Ost">
Powiat Posen-Ost

Powiat Posen-Ost (niem. "Kreis Posen-Ost", pol. "powiat poznański wschodni") – niemiecki powiat istniejący w okresie od 1887 do 1919 r. na terenie prowincji poznańskiej.
Powiat Posen-Ost z siedzibą w Poznaniu utworzono w 1887 r. ze wschodniej części zlikwidowanego powiatu Posen. W 1918 r. w prowincji poznańskiej wybuchło powstanie wielkopolskie przeciwko rządom niemieckim i powiat znalazł się pod kontrolą powstańców. W ramach traktatu wersalskiego z 1919 r. terytorium powiatu Posen-Ost trafiło do państwa polskiego.
W 1910 r. powiat obejmował 145 gmin o powierzchni 663,55 km² zamieszkanych przez 49.119 osób.

</doc>
<doc id="4835052" url="https://pl.wikipedia.org/wiki?curid=4835052" title="Różowiec biały">
Różowiec biały

Różowiec biały, okółkowiec czteropłatkowy ("Rhodotypos scandens") – gatunek krzewu z rodziny różowatych ("Rosaceae"). Jest jedynym przedstawicielem monotypowego rodzaju różowiec ("Rhodotypos"). Występuje na Wyspach Japońskich, Półwyspie Koreańskim oraz we wschodnich i środkowych Chinach. Jako introdukowany i dziczejący rośnie także w Ameryce Północnej. W naturze rośnie w lasach na zboczach górskich i w dolinach sięgając do 800 m n.p.m. Uprawiany jest jako ozdobny zwłaszcza w Japonii, rzadziej w Ameryce Północnej, Europie i Chinach. W tym ostatnim kraju gatunek wykorzystywany jest także jako leczniczy. W Polsce uprawiany bywa jako gatunek kolekcjonerski, przy czym ze względu na wrażliwość na mróz zalecany jest tylko dla zachodniej części kraju. Nie ma dużych wymagań glebowych i może rosnąć zarówno w miejscach słonecznych, jak i w półcieniu.
Roślina kwitnie w kwietniu i maju, a owoce dojrzewają od czerwca do września, pozostając na krzewach do października, a częściowo do wiosny.
Systematyka.
Gatunek "R. scandens" i rodzaj "Rhodotypos" klasyfikowany jest do plemienia "Kerrieae", podrodziny "Amygdaloideae" i rodziny różowatych ("Rosaceae" ).

</doc>
<doc id="4835053" url="https://pl.wikipedia.org/wiki?curid=4835053" title="Różowiec">
Różowiec



</doc>
<doc id="4835054" url="https://pl.wikipedia.org/wiki?curid=4835054" title="Okółkowiec czteropłatkowy">
Okółkowiec czteropłatkowy



</doc>
<doc id="4835055" url="https://pl.wikipedia.org/wiki?curid=4835055" title="Okółkowiec">
Okółkowiec



</doc>
<doc id="4835056" url="https://pl.wikipedia.org/wiki?curid=4835056" title="Rhodotypos scandens">
Rhodotypos scandens



</doc>
<doc id="4835058" url="https://pl.wikipedia.org/wiki?curid=4835058" title="Rhodotypos">
Rhodotypos



</doc>
<doc id="4835062" url="https://pl.wikipedia.org/wiki?curid=4835062" title="Powiat Rawitsch">
Powiat Rawitsch

Powiat Rawitsch (niem. "Kreis Rawitsch", pol. "powiat rawicki") – niemiecki powiat istniejący w okresie od 1887 do 1919 r. na terenie prowincji poznańskiej.
Powiat Rawitsch utworzono w 1887 r. z południowej części powiatu Kröben. W 1918 r. w prowincji poznańskiej wybuchło powstanie wielkopolskie przeciwko rządom niemieckim i północno-wschodnia część powiatu znalazł się pod kontrolą powstańców, ale okolice Rawicza i Bojanowa pozostały w niemieckich rękach. W ramach traktatu wersalskiego z 1919 r. terytorium powiatu trafiło w 1920 r. do polskiego powiatu rawickiego, z wyjątkiem okolic miejscowości Szmezdrowo, którą włączono do powiatu Guhrau. W czasie II wojny światowej niemieckie władze okupacyjne utworzyły w okupowanej Wielkopolsce powiat Rawitsch. W 1945 r. Armia Czerwona zajęła Wielkopolskę, a teren przejęła administracja polska.
W 1910 r. powiat obejmował 133 gminy o powierzchni 495,92 km² zamieszkanych przez 50.523 osób.

</doc>
<doc id="4835070" url="https://pl.wikipedia.org/wiki?curid=4835070" title="Luca Cantagalli">
Luca Cantagalli

Luca Cantagalli (ur. 8 grudnia 1965 w Reggio nell’Emilia) – włoski siatkarz, medalista igrzysk olimpijskich, tryumfator mistrzostw świata, mistrzostw Europy i ligi światowej oraz wielokrotny mistrz Włoch.
Życiorys.
Kariera reprezentacyjna.
Zadebiutował w reprezentacji Włoch 18 marca 1986 w wygranym meczu z Argentyną. Posiada dwa tytuły mistrza świata, z 1990 z Brazylii i z 1994 z Grecji. Zdobył 4 medale mistrzostw Europy, w tym 3 złote w 1989 w Szwecji, w 1993 w Finlandii i 1995 w Grecji oraz srebrny w 1991 w Niemczech. W lidze światowej zwyciężał trzykrotnie – w 1990, 1991 i 1992. Zajął 1. miejsce w Pucharze Wielkich Mistrzów 1993. W drużynie narodowej rozegrał 330 meczów.
Cantagalli trzykrotnie reprezentował Włochy na letnich igrzyskach olimpijskich. Pierwszy raz wystąpił na igrzyskach 1988 odbywających się w Seulu. Zagrał wówczas we wszystkich meczach siatkarskiego turnieju, w tym w wygranym spotkaniu o 9. miejsce z Koreą Południową. W czasie igrzysk 1992 w Barcelonie wystąpił w każdym spotkaniu fazy grupowej i przegranym meczu ćwierćfinałowym z Holandią. Jego zespół zajął 5. miejsce w klasyfikacji końcowej. Podczas igrzysk 1996 w Atlancie zagrał we wszystkich meczach turnieju, w tym w przegranym pojedynku finałowym o złoto z Holandią.
Kariera klubowa.
Był zawodnikiem włoskich klubów C.B.R. / Edilesse Cavriago (1979–1980, 2006–2007), Modena Volley występującego pod nazwami Panini, Philips, Daytona Las, Casa Modena Unibon, Casa Modena Salumi i Kerakoll Modena (1980–1990, 1993–1998, 2000–2004), Sisley Treviso (1990–1993), Iveco Palermo (1998–2000), Prisma Taranto (2004–2005) i Codyeco S.Croce (2005–2006). Zdobył mistrzostwo Włoch siedmiokrotnie w latach 1986–1989, 1995, 1997 i 2002, dziewięciokrotnie tryumfował w pucharze Włoch w 1985, 1986, 1988, 1989, 1993, 1994, 1995, 1997 i 1998 oraz wygrał superpuchar Włoch w 1997. Zwyciężał w Pucharze Europy Mistrzów Klubowych w 1990, 1993, 1996, 1997 i 1998, w Pucharze Europy Zdobywców Pucharów w 1986 i 1995 oraz w Pucharze CEV w 1983, 1984, 1985, 1991, 1993 i 1999. Jest również tryumfatorem superpucharu Europy z 1995.
Po zakończeniu kariery.
Po zakończeniu kariery zawodniczej był komentatorem siatkarskim w stacji telewizyjnej Sky Sports. Następnie był trenerem zespołów Pallavolo Massa i Volley Tricolore Reggio Emilia. W latach 2018–2020 był asystentem trenerów Julio Velasco i Andrei Gianiego w Modena Volley.
W 2007 zwyciężył w pierwszych mistrzostwach Europy weteranów powyżej 40 lat. W 2018 Włoski Narodowy Komitet Olimpijski przyznał mu wyróżnienie Collare d'oro al merito sportivo.

</doc>
<doc id="4835075" url="https://pl.wikipedia.org/wiki?curid=4835075" title="Archimede">
Archimede

„Archimede” – nazwa noszona na przestrzeni dziejów przez kilka okrętów Regia Marina:

</doc>
<doc id="4835077" url="https://pl.wikipedia.org/wiki?curid=4835077" title="Bacopa Myriophylloides">
Bacopa Myriophylloides



</doc>
<doc id="4835082" url="https://pl.wikipedia.org/wiki?curid=4835082" title="Iwan Maksymowycz">
Iwan Maksymowycz

Iwan Pawłowycz Maksymowycz, ukr. Іван Павлович Максимович, niem. Johann Maxymowicz (ur. 1864 w Serecie, zm. 4 maja 1931 w Czerniowcach) – ukraiński pułkownik.
Życiorys.
Był narodowości ukraińskiej. Wstąpił do służby w C. K. Armii. Początkowo był żołnierzem 89 pułku piechoty. W korpusie piechoty został mianowany kadetem z dniem 1 września 1883, następnie awansowany na stopień podporucznika z dniem 1 maja 1887, porucznika z dniem 1 listopada 1890, kapitana 2 klasy z dniem 1 listopada 1898, kapitana 1 klasy z dniem 1 listopada 1898, majora z dniem 1 listopada 1910. Od około 1883 przez wiele lat służył w 80 pułku piechoty we Lwowie, w tym jako kadet około 1886-1887 był zastępcą oficera, potem służył jako oficer, około 1889/1890 był adiutantem batalionu, a potem pozostawał w jednostce przez kolejne lata do około 1911.
Następnie został przeniesiony do 41 Bukowińskiego pułku piechoty w Czerniowcach, gdzie od około 1911 był komendantem 1 batalionu, od około 1912 komendantem kadry batalionu zapasowego, od około 1913/1914 ponownie komendantem 1 batalionu. Awansowany na podpułkownika piechoty z dniem 1 maja 1914. Po wybuchu I wojny światowej w 1914 nadal pozostawał oficerem 41 pułku. Awansowany na stopień pułkownika piechoty z dniem 1 maja 1916 i z 13 lokatą. W maju 1916 został przeniesiony z 41 p.p. do 57 pułku piechoty, w którym pozostawał do 1917. W listopadzie 1917 został przeniesiony w stan spoczynku.
U kresu wojny pełnił funkcję komendanta austriackiej załogi wojskowej, stacjonującej w Sanoku. W tym czasie w miejscowych koszarach (przed wojną zajmowanych przez 45 pułk piechoty) stacjonował 54 pułk piechoty. W tym czasie przyjaźnie nastawieni wobec sprawy polskiej czescy wojskowi z pułku utworzyli rewolucyjny Komitet Żołnierski (na czele którego stanął por. Viktor Nopp-Rudolf, który był patriotycznie usposobiony i szczególnie oddany dla sprawy polskiej). Zamiarem Komitetu było wypowiedzenie posłuszeństwa komendzie pułku oraz powrót do Czech. W dniu 1 listopada 1918 do koszar udała się skierowana rankiem tego dnia przez sanocką Radę Miejską delegacja z żądaniem wobec płk. Maksymowicza rozbrojenia załogi wojskowej i oddania władzy Polakom. W składzie delegacji byli: burmistrz Sanoka dr Paweł Biedka, były burmistrz Feliks Giela, adwokaci dr Wojciech Ślączka, dr Adolf Bendel i dr Jonasz Spiegel, działacze sokoli Adam Pytel i Marian Szajna, Michał Słuszkiewicz, lekarz dr Karol Zaleski, H. Sobol, Tomasz Rozum, Michał Guzik oraz wojskowi kpt. Antoni Kurka, kpt. Franciszek Stok, kpt. Eugeniusz Hoffman, nadpor. Viktor Nopp-Rudolf (czeski oficer 54 pułku). Pułkownik Maksymowycz wyraził opór, jednak mimo tego ostatecznie uległ (także wskutek presji czeskich żołnierzy pojawiających się w gabinecie komendanta) i Polacy kontynuowali przejmowani władzę w mieście i powiecie. Podczas spotkania presję na pułkownika wywarli także czescy żołnierze 54 pułku, którzy stanęli po stronie polskiej. W tym samym dniu Maksymowycz został, początkowo odprowadzony do swojej kwatery przez dwóch żołnierzy czeskich i dwóch polskich z POW), a potem w asyście dwóch oficerów wywieziony do Krakowa. Według ówczesnej relacji prasowej płk Maksymowicz miał planowo 1 listopada 1918 oddać załogę wojskową w ręce ukraińskie.
Potem był pułkownikiem Ukraińskiej Armii Halickiej. W drugiej połowie 1919 został inspektorem w UAH. W kwietniu 1920 został internowany przez siły polskie, po czym przydzielony do brygady rezerwowej 5 Chersońskiej Dywizji Strzelców. W sierpniu 1920 porzucił podległość w Armii Czynnej Ukraińskiej Republiki Ludowej, przeszedł na zachodnią stronę Karpat i był internowany w Libercu. Był inicjatorem i przewodniczącym Amerykańskiego Komitetu Pomocy Czerwonego Krzyża.
Zamieszkiwał w Czerniowcach, gdzie zmarł 4 maja 1931.

</doc>
<doc id="4835084" url="https://pl.wikipedia.org/wiki?curid=4835084" title="Autoportret z paletą">
Autoportret z paletą



</doc>
<doc id="4835085" url="https://pl.wikipedia.org/wiki?curid=4835085" title="Richard Archbold">
Richard Archbold

Richard Archbold (ur. 9 kwietnia 1907, zm. 1 sierpnia 1976) – amerykański zoolog i badacz Nowej Gwinei.

</doc>
<doc id="4835102" url="https://pl.wikipedia.org/wiki?curid=4835102" title="Powiat Samter">
Powiat Samter

Powiat Samter (niem. "Kreis Samter", pol. "powiat szamotulski") – niemiecki powiat istniejący w okresie od 1818 do 1919 r. na terenie prowincji poznańskiej.
Powiat Samter utworzono w 1818 r. W 1918 r. w prowincji poznańskiej wybuchło powstanie wielkopolskie przeciwko rządom niemieckim i powiat znalazł się pod kontrolą powstańców. W ramach traktatu wersalskiego z 1919 r. terytorium powiatu trafiło do państwa polskiego.
W 1910 r. powiat obejmował 165 gminy o powierzchni 1.093,46 km² zamieszkanych przez 66.856 osób.

</doc>
<doc id="4835104" url="https://pl.wikipedia.org/wiki?curid=4835104" title="Powiat Schmiegel">
Powiat Schmiegel

Powiat Schmiegel (niem. "Kreis Schmiegel", pol. "powiat śmigielski") – niemiecki powiat istniejący w okresie od 1887 do 1919 r. na terenie prowincji poznańskiej.
Powiat Schmiegel utworzono w 1887 r. z zachodniej części powiatu Kosten. W 1918 r. w prowincji poznańskiej wybuchło powstanie wielkopolskie przeciwko rządom niemieckim i powiat znalazł się pod kontrolą powstańców. W ramach traktatu wersalskiego z 1919 r. terytorium powiatu trafiło do polskiego powiatu śmigielskiego.
W 1910 r. powiat obejmował 123 gminy o powierzchni 554,40 km² zamieszkanych przez 36.383 osób.

</doc>
<doc id="4835115" url="https://pl.wikipedia.org/wiki?curid=4835115" title="Rain Phoenix">
Rain Phoenix

Rain Phoenix (ur. 21 listopada 1972 w Crockett w stanie Teksas) – amerykańska aktorka i wokalistka rockowa. Siostra Summer, Joaquina i Rivera Phoenixa.

</doc>
<doc id="4835117" url="https://pl.wikipedia.org/wiki?curid=4835117" title="Daikaijû Baran">
Daikaijû Baran



</doc>
<doc id="4835119" url="https://pl.wikipedia.org/wiki?curid=4835119" title="Powiat Schrimm">
Powiat Schrimm

Powiat Schrimm (niem. "Kreis Schrimm", pol. "powiat śremski") – niemiecki powiat istniejący w okresie od 1818 do 1919 r. na terenie prowincji poznańskiej.
Powiat Schrimm utworzono w 1818 r. z siedzibą w Kórniku, a od 1827 r. w Śremie. W 1887 r. części powiatu Schrimm odłączono w celu utworzenia innych powiatów. W 1918 r. w prowincji poznańskiej wybuchło powstanie wielkopolskie przeciwko rządom niemieckim i powiat Schrimm znalazł się pod kontrolą powstańców. W 1919 r. w ramach traktatu wersalskiego terytorium powiatu trafiło do państwa polskiego. W czasie II wojny światowej niemieckie władze okupacyjne utworzyły w okupowanej Wielkopolsce powiat Schrimm. W 1945 r. Armia Czerwona zajęła Wielkopolskę, likwidując niemiecką administrację.
W 1910 r. powiat obejmował 200 gmin o powierzchni 927,65 km² zamieszkanych przez 57.483 osób.

</doc>
<doc id="4835134" url="https://pl.wikipedia.org/wiki?curid=4835134" title="Kombai">
Kombai

Kombai, także "Kombajowie" – lud papuaski z indonezyjskiej części Nowej Gwinei. Ich populację szacuje się na 4 tys. osób. Wyznają chrześcijaństwo, zachowują także wierzenia tradycyjne. Posługują się własnym językiem kombai z rodziny transnowogwinejskiej. Ze względu na podobieństwa w kulturze i języku bywają łączeni z grupami Muyu i Korowai.

</doc>
<doc id="4835136" url="https://pl.wikipedia.org/wiki?curid=4835136" title="Powiat Schroda">
Powiat Schroda

Powiat Schroda (niem. "Kreis Schroda", pol. "powiat śremski") – niemiecki powiat istniejący w okresie od 1818 do 1919 r. na terenie prowincji poznańskiej.
Powiat Schroda utworzono w 1818 r. W 1900 r. część powiatu Schroda odłączono i przekazano do powiatu Posen-Ost. W 1918 r. w prowincji poznańskiej wybuchło powstanie wielkopolskie przeciwko rządom niemieckim i powiat Schroda znalazł się pod kontrolą powstańców. W 1919 r. w ramach traktatu wersalskiego terytorium powiatu trafiło do państwa polskiego. W czasie II wojny światowej niemieckie władze okupacyjne utworzyły w okupowanej Wielkopolsce powiat Schroda. W 1945 r. Armia Czerwona zajęła Wielkopolskę, likwidując niemiecką administrację.
W 1910 r. powiat obejmował 181 gmin o powierzchni 796,16 km² zamieszkanych przez 49.176 osób.

</doc>
<doc id="4835137" url="https://pl.wikipedia.org/wiki?curid=4835137" title="Kombajowie">
Kombajowie



</doc>
<doc id="4835142" url="https://pl.wikipedia.org/wiki?curid=4835142" title="Powiat Wreschen">
Powiat Wreschen

Powiat Wreschen (niem. "Kreis Wreschen", pol. "powiat wrzesiński") – niemiecki powiat istniejący w okresie od 1819 do 1919 r. na terenie prowincji poznańskiej.
Powiat Peysern utworzono w 1815 r. z siedzibą w Pyzdrach. W wyniku korekty granicy wschodni fragment powiatu z miastem Pyzdry został przekazany Polsce w 1817 r., a nowym miastem powiatowym stała się Września. W 1819 r. zmieniono nazwę powiatu na powiat Wreschen. W 1918 r. w prowincji poznańskiej wybuchło powstanie wielkopolskie przeciwko rządom niemieckim i powiat Wreschen znalazł się pod kontrolą powstańców. W 1919 r. w ramach traktatu wersalskiego terytorium powiatu trafiło do państwa polskiego. W czasie II wojny światowej niemieckie władze okupacyjne utworzyły w okupowanej Wielkopolsce powiat Wreschen. W 1945 r. Armia Czerwona zajęła Wielkopolskę, likwidując niemiecką administrację.
W 1910 r. powiat obejmował 134 gmin o powierzchni 561,91 km² zamieszkanych przez 39.878 osób.

</doc>
<doc id="4835145" url="https://pl.wikipedia.org/wiki?curid=4835145" title="Powiat Peysern">
Powiat Peysern

Powiat Peysern (niem. "Kreis Peysern", pol. "powiat pyzdzierski") – niemiecki powiat istniejący w okresie od 1815 do 1819 r. na terenie prowincji poznańskiej.
Powiat Peysern utworzono w 1815 r. W wyniku korekty granicy wschodni fragment powiatu z miastem Pyzdry został przekazany Polsce w 1817 r., a nowym miastem powiatowym stała się Września. W 1819 r. zmieniono nazwę powiatu na powiat Wreschen.

</doc>
<doc id="4835152" url="https://pl.wikipedia.org/wiki?curid=4835152" title="Powiat Posen">
Powiat Posen

Powiat Posen (niem. "Kreis Posen", pol. "powiat poznański") – niemiecki powiat istniejący w okresie od 1818 do 1887 r. na terenie prowincji poznańskiej.
Powiat Posen utworzono w 1818 r. W 1887 r. powiat uległ likwidacji, a ze wschodniej części utworzono powiat Posen-Ost, zaś z zachodniej powiat Posen-West.

</doc>
<doc id="4835161" url="https://pl.wikipedia.org/wiki?curid=4835161" title="Zagadkoboty – Zagadkujmy!">
Zagadkoboty – Zagadkujmy!

Zagadkoboty – Zagadkujmy! (ang. "Spot Bots – Zoople Time!") – brytyjski serial animowany w Polsce emitowany na kanale CBeebies. Wersja polska pozostała taka sama jak w oryginalnym serialu Zagadkoboty.
Fabuła.
Program pełen gier i zagadek, dzięki którym dzieci rozwijają uwagę, spostrzegawczość oraz umiejętności poznawcze. Każdy może wziąć udział w zabawie!
Wersja polska.
W wersji polskiej wystąpili:
Realizacja dźwięku: Karolina Kinder
Kierownictwo produkcji: Paweł Żwan
Opracowanie wersji polskiej: Studio Tercja Gdańsk dla Hippeis Media International
Lektor tyłówki: Jacek Labijak

</doc>
<doc id="4835175" url="https://pl.wikipedia.org/wiki?curid=4835175" title="Stanisław Marek (żołnierz)">
Stanisław Marek (żołnierz)

Stanisław Marek (ur. 26 października 1920 w Żarnówce) – porucznik Batalionów Chłopskich, kawaler Krzyża Srebrnego Orderu Wojennego Virtuti Militari.
Życiorys.
Syn Józefa (1882-1959) i Anny z domu Woźnej (1895-1962) (rolników). Członek Stronnictwa Ludowego i Związku Młodzieży Wiejskiej „Wici” (od 1936). We wrześniu 1939 zgłosił się ochotniczo do Wojska Polskiego. 12 października 1939 aresztowany przez Niemców, zwolniony pod koniec listopada tr. z obowiązkiem codziennego meldowania się na Gestapo. W tym samym miesiącu wstąpił do konspiracyjnej Organizacji Orła Białego. Od maja 1941 w strukturach Związku Walki Zbrojnej, należał również do Stronnictwa Ludowego „Roch”. W tym okresie prowadził kurs dowódców plutonów oraz uczestniczył w akcjach sabotażowych w rejonie Przemyśla i Jarosławia (w oddziale Romana Kisiela „Sępa”). W maju 1941 przeszedł do Batalionów Chłopskich. W rejonie Makowa Podhalańskiego zorganizował oddział partyzancki, który był podporządkowany dowódcy VI Okręgu BCh - ppłk. Narcyzowi Wiatrowi. Stanisław Marek zajmował wówczas kolejno stanowiska zastępcy dowódcy plutonu i dowódcy plutonu w tym oddziale. Pełnił jednocześnie funkcję kierownika sekcji wywiadu na południową część powiatu wadowickiego.
We wrześniu 1944 objął stanowisko komendanta oddziału specjalnego Batalionów Chłopskich „Groń”, z którym przeprowadził wiele akcji dywersyjnych (w tym we współdziałaniu z Armią Krajową). Działał w Związku Młodzieży Polskiej. W lipcu 1944 za całokształt działalności konspiracyjnej odznaczony został przez Komendę Główną BCh Krzyżem Srebrnym Orderu Wojennego Virtuti Militari. Po wojnie pracował w spółdzielczości bankowej.
Żonaty z Genowefą z domu Bachul (działaczką ZHP, żołnierzem BCh). miał braci Józefa (1907-1919) i Jana (1923-1991) oraz siostrę Annę (ur. 1929).

</doc>
<doc id="4835177" url="https://pl.wikipedia.org/wiki?curid=4835177" title="Kadazan">
Kadazan

Kadazan – grupa etniczna zamieszkująca stan Sabah, na północy wyspy Borneo, a także region Kalimantan w Indonezji oraz państwo Brunei. Według danych z 2004 r. ich populacja wynosi 514 tys. osób. Są zróżnicowani wewnętrznie, dzielą się na szereg odizolowanych grup terytorialnych. Wyznają chrześcijaństwo bądź islam, upowszechnione są także wierzenia tradycyjne, bazujące na politeizmie i magii.
W piśmiennictwie są rozpatrywani łącznie z ludami Dusun, z którymi tworzą grupę ludów Kadazan-Dusun.
Tradycyjnie zajmują się przede wszystkim rolnictwem (uprawa ryżu). Rybołówstwo i łowiectwo odgrywają rolę pomocniczą. Rozwinęli także hodowlę zwierząt oraz rzemiosło – tkactwo i kowalstwo. Tradycyjny ubiór jest wypierany przez ubiór malajski i europejski. Współcześnie formuje się warstwa inteligencji.

</doc>
<doc id="4835182" url="https://pl.wikipedia.org/wiki?curid=4835182" title="Atanasios Wuros">
Atanasios Wuros

Atanasios Wuros (gr. "Αθανάσιος Βούρος") – grecki szermierz. Brał udział w Letnich Igrzyskach Olimpijskich 1896 w Atenach.
Wuros startował w konkurencji floretu. Zajął drugie z czterech miejsc w swojej grupie wstępnej po wygraniu meczu z Jeorjosem Walakakisem, przegranej z Eugène-Henri Gravelottem i wygranej walkowerem z Konstantinosem Komninosem-Miliotisem. Ponieważ wygrał tylko jeden faktyczny pojedynek, uznano, że Wuros zajął czwarte miejsce za Periklesem Pierrakosem-Mavromichalisem, który zajął drugie miejsce w swojej grupie wstępnej, ale wygrał dwa pojedynki bez walkowerów.

</doc>
<doc id="4835197" url="https://pl.wikipedia.org/wiki?curid=4835197" title="Waldemar Załadas">
Waldemar Załadas

Waldemar Załadas (ur. 4 listopada 1945 w Toruniu) – polski hokeista.
W latach 1963-1977 prawoskrzydłowy ataku Pomorzanina Toruń. Najskuteczniejszy napastnik klubu z Torunia. Król strzelców oraz zwycięzca klasyfikacji kanadyjskiej w sezonie 1970.

</doc>
<doc id="4835218" url="https://pl.wikipedia.org/wiki?curid=4835218" title="Giancarlo Dametto">
Giancarlo Dametto

Giancarlo Dametto (ur. 6 stycznia 1959 w Turynie) – włoski siatkarz, medalista igrzysk olimpijskich.
Życiorys.
Dametto zadebiutował w reprezentacji Włoch 14 czerwca 1979 w przegranym meczu z Brazylią. Wystąpił na igrzyskach olimpijskich 1984 odbywających się w Moskwie. Zagrał wówczas we wszystkich meczach fazy grupowej i wygranym spotkaniu o 9. miejsce Libią. Podczas igrzysk 1984 w Los Angeles wystąpił we wszystkich meczach siatkarskiego turnieju, w tym we zwycięskim pojedynku o brąz z Kanadą. W reprezentacji rozegrał 176 mecze.
Był zawodnikiem włoskich klubów Pallavolo Torino występującego pod nazwami Cus, Klippan, Robe di Kappa i Kappa Torino (1975–1984), Panini Modena (1984–1986), Ciesse / Petrarca Padova (1986–1989), Alpitour Cuneo (1989–1991) i Centro Matic Prato (1991–1993). Zdobył mistrzostwo Włoch pięciokrotnie w latach 1979, 1980, 1981, 1984 i 1986 oraz dwukrotnie tryumfował w pucharze Włoch w 1985 i 1986. Zwyciężał w Pucharze Europy Mistrzów Klubowych w 1980, w Pucharze Europy Zdobywców Pucharów w 1984 i 1986 oraz w Pucharze CEV w 1985.

</doc>
<doc id="4835230" url="https://pl.wikipedia.org/wiki?curid=4835230" title="Putu Wijaya">
Putu Wijaya

Putu Wijaya, właśc. I Gusti Ngurah Putu Wijaya (ur. 1 kwietnia 1944 w Tabanan) – indonezyjski pisarz. Uchodzi za jedną z najwybitniejszych postaci literackich Indonezji.
Jego dorobek obejmuje ok. 30 powieści, 40 dramatów oraz 100 opowiadań.

</doc>
<doc id="4835231" url="https://pl.wikipedia.org/wiki?curid=4835231" title="I Gusti Ngurah Putu Wijaya">
I Gusti Ngurah Putu Wijaya



</doc>
<doc id="4835236" url="https://pl.wikipedia.org/wiki?curid=4835236" title="Lago di Loppio">
Lago di Loppio

Lago di Loppio (Jezioro Loppio; niem. "Äppl-See", "Löppel-See" lub "Loppl-See", w miejscowym dialekcie trentino "Lac de Lopi") – nieistniejące już dziś niewielkie, płytkie jezioro osuwiskowe we włoskich Południowych Alpach Wapiennych, w grupie Prealpi Gardesane, tuż poniżej siodła przełęczy San Giovanni.
Po odwrocie lodowca w dolinie rzeki Sarca materiał skalny z wielkiego obrywu holoceńskiego zatamował odpływ wód powierzchniowych z rejonu przełęczy na zachód, w kierunku jeziora Garda, a jednocześnie nanosy potoku Rio Gresta ograniczyły możliwości spływu wód w kierunku przeciwnym. W tak powstałym rozległym, bezodpływowym, lecz płytkim zagłębieniu terenu powstało jezioro o długości 1,870 km, szerokości 0,480 km i głębokości ok. 4 m. Jego lustro wody, o powierzchni 600 000 m², leżało na poziomie niespełna 230 m n.p.m.
Rejon jeziora był zamieszkany już w czasach rzymskich. Wykopaliska archeologiczne na położonej na jeziorze wyspie Sant’Andrea potwierdziły osadnictwo od zmierzchu epoki rzymskiej w V w. n.e. po wczesne średniowiecze (VII w n.e.), a romański kościół na wyspie został opuszczony dopiero w XVI-XVII w.
W 1439 r. Jezioro Loppio było etapem jednego z największych przedsięwzięć średniowiecznej inżynierii wojskowej, znanego jako Galeas per montes. Republika Wenecka, będąca w stanie wojny z mediolańskimi Viscontimi, przeprowadziła wówczas z Rovereto w dolinie Adygi, przez Passo San Giovanni i jezioro Loppio do Torbole nad jeziorem Garda całą flotę, składającą się z kilkunastu okrętów.
W latach 1939–1940, a następnie 1954–59 wykopano tunel derywacyjny między rzeką Adyga a jeziorem Garda. Jego zadaniem jest w czasie powodzi odprowadzić nadmiar wód rzeki do wspomnianego jeziora, eliminując w ten sposób zagrożenia powodziowe dla pozostałych miejscowości w dolinie Adygi, w tym Werony. Tunel, przebiegający pod jeziorem, zdrenował zarówno samo jezioro i warstwę wodonośną, która je zasilała, jak i wody gruntowe z nim połączone. W rezultacie tej spektakularnej katastrofy ekologicznej misa jeziora do 1958 r. opróżniła się bezpowrotnie, a wiele źródeł w tym obszarze wyschło.
Obecnie lago di Loppio nie jest już jeziorem (z wyjątkiem szczególnie deszczowych lat, kiedy na terenie jego dawnej misy tworzą się różnej wielkości obszary czystej wody), ale pozostaje największym obszarem bagiennym w prowincji Trydent i ważnym mokradłem we włoskiej sieci terenów wodnych i podmokłych. Niewielka część, osuszona, zajęta jest pod uprawy sadownicze.
Ochrona.
Obszar misy dawnego jeziora, o powierzchni ok. 112 ha, jest objety ochroną jako „Parco Naturale Locale Biotopo Lago di Loppio” (uchwała władz prowincji nr 11130 z dn. 19.10.1987, zmieniona nr 17031 z dnia 20.12.1996). Jego gestorem jest Autonomiczna Prowincja Trydentu – Zarząd Parków i Lasów Państwowych (wł. "Provincia Autonoma di Trento – Servizio Parchi e Foreste Demaniali"). Jezioro Loppio jest z pewnością jednym z najsłynniejszych chronionych biotopów w Trydencie, a tak wielką sławę zawdzięcza swojemu szczególnemu pochodzeniu. Wyspa Sant’Andrea jest ważnym stanowiskiem archeologicznym w tej części Włoch.

</doc>
<doc id="4835248" url="https://pl.wikipedia.org/wiki?curid=4835248" title="Burbiszki (Litwa)">
Burbiszki (Litwa)



</doc>
<doc id="4835249" url="https://pl.wikipedia.org/wiki?curid=4835249" title="Filipos Karwelas">
Filipos Karwelas

Filipos Karwelas (ur. 1877 w Atenach, zm. 7 listopada 1952 tamże) – grecki gimnastyk. Brał udział w Letnich Igrzyskach Olimpijskich 1896 w Atenach. 
Karwelas startował zarówno w zawodach indywidualnych na poręczach, jak i drużynowych ćwiczeniach na drążku. Nie zdobył medalu w konkursie indywidualnym, a pozycja, którą zajął nie jest znana. W konkursie drużynowym Karvelas był członkiem drużyny Ethnikos Gymnastikos Syllogos, która zajęła trzecie miejsce, dzięki czemu zdobył on brązowy medal. 

</doc>
<doc id="4835251" url="https://pl.wikipedia.org/wiki?curid=4835251" title="Burbiszki (okręg uciański)">
Burbiszki (okręg uciański)



</doc>
<doc id="4835254" url="https://pl.wikipedia.org/wiki?curid=4835254" title="Rudolf Aderhold">
Rudolf Aderhold

Rudolf Ferdinand Theodor Aderhold (ur. 12 lutego 1865 we Frankenhausen, zm. 17 marca 1907 w Berlinie) – niemiecki mykolog i fitopatolog. Specjalizował się głównie w chorobach grzybowych drzew owocowych.
Życiorys.
Aderhold studiował botanikę w Berlinie i na Uniwersytecie Friedricha Schillera w Jenie. W Jenie został asystentem Ernsta Stahla. W 1888 r. opublikował rozprawę doktorską, następnie podjął pracę w instytucie uprawy owoców i winorośli w Geisenheim. W 1893 r. został niezależnym kierownikiem działu botanicznego stacji doświadczalnej w instytucie uprawy owoców w Proskau (obecnie Pruszków na Śląsku). W 1901 r. przeniósł się do Berlina, gdzie podjął pracę na stanowisku kierownika laboratorium botanicznego działu biologicznego rolnictwa i leśnictwa w Imperial Health Office. W 1905 r. na bazie tego laboratorium powstał Biologiczny Instytut Rolnictwa i Leśnictwa istniejący do 2008 r. Potem zmienił nazwę na Federalny Instytut Biologiczny Rolnictwa i Leśnictwa. Aderhold był jego pierwszym dyrektorem aż do śmierci. Zmarł w wieku 42 lat.
Praca naukowa.
Aderhold opisał podczas swoich badań nad fitopatogennymi grzybami opisał ponad 20 nowych rodzajów grzybów. W wyniku prac późniejszych mykologów wiele z opisanych przez Aderholda taksonów stało się synonimami, ale niektóre nadal istnieją. W 1905 roku wraz z Wilhelmem Ruhlandem opublikował pracę o niektórych twardnicowatych ("Sclerotiniaceae") pt. "Zur Kenntnis der Obstbaum-Sklerotinien".
W naukowych nazwach opisanych przez Aderholda taksonów dodawany jest skrót jego nazwiska Aderh.

</doc>
<doc id="4835265" url="https://pl.wikipedia.org/wiki?curid=4835265" title="Karma Revero">
Karma Revero



</doc>
<doc id="4835266" url="https://pl.wikipedia.org/wiki?curid=4835266" title="Rudolf Ferdinand Theodor Aderhold">
Rudolf Ferdinand Theodor Aderhold



</doc>
<doc id="4835280" url="https://pl.wikipedia.org/wiki?curid=4835280" title="Sułtanat Banten">
Sułtanat Banten

Sułtanat Banten, także Bantam () – sułtanat założony w XVI wieku na wyspie Jawa. Jego stolicą było miasto Banten.
Od końca XVII w. był podporządkowany Holenderskiej Kompanii Wschodnioindyjskiej. Do XVIII w. stanowił istotny ośrodek handlu korzeniami. Sułtanat miał dostęp do dużej produkcji pieprzu i sprawował kontrolę nad handlem przez cieśninę.

</doc>
<doc id="4835282" url="https://pl.wikipedia.org/wiki?curid=4835282" title="Rudolph Ferdinand Aderhold">
Rudolph Ferdinand Aderhold



</doc>
<doc id="4835283" url="https://pl.wikipedia.org/wiki?curid=4835283" title="Taylor Russell">
Taylor Russell

Taylor Russell McKenzie (ur. 18 lipca 1994 w Vancouver) – kanadyjska aktorka, która wystąpiła m.in. w filmie "Escape Room" i serialu "Zagubieni w kosmosie".

</doc>
<doc id="4835284" url="https://pl.wikipedia.org/wiki?curid=4835284" title="Sułtanat Bantam">
Sułtanat Bantam



</doc>
<doc id="4835285" url="https://pl.wikipedia.org/wiki?curid=4835285" title="Biblia gnieźnieńska">
Biblia gnieźnieńska

Biblia gnieźnieńska – spisany na pergaminie iluminowany kodeks łacińskiej Wulgaty. Manuskrypt powstał w Czechach w roku 1414. Jest przechowywany w Archiwum Archidiecezji gnieźnieńskiej.
Historia.
Biblia gnieźnieńska zawiera tekst Wulgaty autorstwa Hieronima ze Strydonu. Została ukończona w 1414 roku w Czechach. Rękopis należy do niewielkiej grupy iluminowanych kodeksów luksusowych czeskiego pochodzenia. Manuskrypt został podarowany katedrze gnieźnieńskiej prawdopodobnie przez ks. Wyszotę z Górki (zm. 1453), syna Jakuba. 
Biblia gnieźnieńska jest przechowywana w Archiwum Archidiecezji gnieźnieńskiej, numer katalogowy BK Ms 142.
Opis.
Tekst Starego i Nowego Testamentu wraz z prologami do ksiąg biblijnych autorstwa Hieronima został spisany na pergaminie. Kodeks zawiera 506 kart zszytych w 51 składek (głównie kwinternionów). Ma wymiary 37 na 27 cm.
Tekst Biblii został spisany w dwóch kolumnach zawierających po 50 wierszy każda. Opatrzono go iluminacjami, które wyszły spod ręki wysokiej klasy malarzy-miniaturzystów. Posługiwali się oni kosztowym złotem płatkowym. W kodeksie znajdujemy 80 inicjałów figuralnych z wicią roślinną, 62 inicjały ornamentalne z wicią roślinną oraz bardzo liczne mniejsze inicjały kaligraficzne z bogatym zdobieniem piórkowym.
Nad iluminacjami pracowało prawdopodobnie dwóch lub trzech malarzy. Autorem większości iluminacji był pierwszy z nich. Jego praca jest wzorcowym przykładem tzw. „pięknego stylu”. Malowanym przez siebie postaciom nadał wyraz trójwymiarowy. Mają one idealizowane i lalkowate twarze, których charakterystycznym elementem są wypukłe czoła, okrągłe powieki a także drobne i zarazem pełne usta. Namalowane przez niego osoby lub małe grupy osób są ubrane w barwne szaty udrapowane dekoracyjnie w wyniku czego kształty ich ciał zostały ukryte. Tło dla postaci ma neutralne kolory, przebłyskujące złotą kratką. Czasem pojawiają na nim niewielkie białe gotyckie budowle z czerwonymi lub błękitnymi daszkami. Drugi iluminator był autorem o wiele skromniejszym artystycznie. Jego prace obejmują Biblię od 1 Księgi Kronik do Księgi Jeremiasza. Natomiast trzeci był autorem tylko dwu inicjałów figuralnych. Są one pozbawione złota oraz ornamentacji marginalnej. 
Do roku 1960 kodeks był oprawiony w deski pokryte pergaminem. Później okrycie desek obłożono czerwonym aksamitem zostawiając srebrne okucia z XVII wieku.
Biblia Jubileuszowa.
W roku 2014, z okazji stulecia istnienia Towarzystwa Świętego Pawła oraz sześćsetlecia Biblii gnieźnieńskiej, wydawnictwo Edycja Świętego Pawła postanowiło opublikować okolicznościowe wydanie Biblii Paulistów nazwane Biblią Jubileuszową. W Biblii Jubileuszowej wykorzystano ilustracje pochodzące właśnie z Biblii gnieźnieńskiej 

</doc>
<doc id="4835286" url="https://pl.wikipedia.org/wiki?curid=4835286" title="Banten (ujednoznacznienie)">
Banten (ujednoznacznienie)



</doc>
<doc id="4835288" url="https://pl.wikipedia.org/wiki?curid=4835288" title="Svein Arne Hansen">
Svein Arne Hansen

Svein Arne Hansen (ur. 6 maja 1946 w Bygdøy, zm. 20 czerwca 2020 w Oslo) – norweski działacz sportowy, w latach 2015–2020 prezydent European Athletics.
Od 1985 do 2009 roku był dyrektorem mityngu Bislett Games. W okresie od 1998 do 2006 roku był przewodniczącym stowarzyszenia skupiającego organizatorów największych mityngów lekkoatletycznych w Europie. W roku 2003 został wybrany prezesem Norges Friidrettsforbund. Funkcję tę pełnił do 2015 roku. Od 2007 do 2011 był wiceprezydentem European Athletics. Wiosną 2015 został wybrany prezydentem European Athletics, a cztery lata później z powodzeniem ubiegał się o reelekcję. 
W marcu 2020 roku doznał udaru, a zmarł w czerwcu tego roku w szpitalu w Oslo. 

</doc>
<doc id="4835296" url="https://pl.wikipedia.org/wiki?curid=4835296" title="Powiat Guttentag">
Powiat Guttentag

Powiat Guttentag (niem. "Kreis Guttentag", pol. "powiat dobrodzieński") – niemiecki powiat istniejący w okresie od 1927 do 1941 r. na terenie prowincji górnośląskiej i śląskiej.
W 1919 r. w ramach traktatu wersalskiego część terytorium powiatu Lublinitz trafiło do polskiego powiatu lublinieckiego. Tereny pozostałe w Niemczech funkcjonowały nadal jako powiat Lublinitz do 1927 r., kiedy powiat powiększono kosztem powiatów Groß Strehlitz oraz Rosenberg O.S. i przemianowano na powiat Guttentag. Od początku istnienia powiat należał do prowincji Górny Śląsk, ale w 1938 r. prowincja została zlikwidowana, a powiat Guttentag przyłączono do prowincji Śląsk. W 1939 r. siedzibę powiatu przeniesiono do Lublińca, a w 1941 r. powiat włączono do powiatu Lublinitz funkcjonującego wówczas pod nazwą powiatu Loben.

</doc>
<doc id="4835297" url="https://pl.wikipedia.org/wiki?curid=4835297" title="Avia B-634">
Avia B-634

Avia B-634 – czechosłowacki samolot myśliwski z okresu międzywojennego będący zmodyfikowaną wersją maszyny Avia B-534, pozostał na etapie prototypu.
Historia.
Jednym z celów prowadzonych prac modernizacyjnych nad myśliwcem Avia B-534 była poprawa jego osiągów. Jedną z dróg prowadzących do tego celu była poprawa właściwości aerodynamicznych płatowca. Do testów wybrano drugi prototyp B-534.II. Rezultatem prowadzonych prac było zastosowanie wolnonośnego podwozia samolotu, zainstalowanie pełnej osłony kabiny pilota oraz wielu innych drobniejszych ulepszeń. Poprawiony pod kątem aerodynamicznym samolot B-534.II zaprezentowano na salonie lotniczym w Paryżu w listopadzie 1934 roku. 
Kontynuując pracę zbudowano prototyp oznaczony jako B-634. Samolot zachował wolnonośne podwozie, koła osłonięto owiewkami. Zachowując rozpiętość górnego płata, powiększono jego cięciwę oraz lotki. Zmniejszono długość kadłubowych zastrzałów górnego płata, przybliżając go tym samym do kadłuba. Zmniejszono cięciwę dolnego płata. Na krawędzi spływu dolnego płata tuż przy kadłubie pojawiło się wcięcie. W odróżnieniu od wersji zaprezentowanej w Paryżu, prototyp B-634 zachował klasyczną otwartą kabinę pilota. Zmieniono usytuowanie karabinów maszynowych. Przeniesiono je z burt na górę kadłuba pomiędzy silnikiem a kabiną. Zmieniono obudowę chłodnicy oleju i cieczy, zastosowano niskociśnieniowe opony w podwoziu głównym. Prototyp napędzany był francuskim silnikiem rzędowym Hispano-Suiza 12 Ycrs z dwułopatowym, metalowym, nastawnym śmigłem produkcji firmy Letov. Tak przygotowany prototyp oblatano 3 lipca 1936 roku. Za sterami maszyny siedział pilot Rudolf Dalecký. 
Prowadzone w locie testy, trwające do 13 maja 1937 roku wykazały, że wprowadzone modyfikacje w minimalnym stopniu polepszają charakterystyki samolotu w porównaniu do standardowej wersji B-534. Dokonano dalszych modyfikacji, podwyższono grzbiet kadłuba, odkrytą kabinę pilota zakryto odsuwaną do tyłu limuzyną. Usunięto wcięcia przykadłubowe dolnego płata. Usunięto owiewki okrywające koła podwozia głównego i zastosowano standardowe koła pochodzące z B-534. Wymieniono również silnik, instalując licencyjną wersję francuskiej jednostki produkowaną przez Avię. W nowej konfiguracji samolot po raz pierwszy wzniósł się w powietrze 19 stycznia 1938 roku, za jego sterami ponownie siedział Rudolf Dalecký. Dzięki wprowadzonym zmianom znacznie wzrosła prędkość maksymalna samolotu, z drugiej jednak strony, wzrost masy startowej wpłynął na zmniejszenie prędkości wznoszenia, pułapu i zasięgu. W zaistniałej sytuacji nie kontynuowano dalszych prac. Było to tym bardziej uzasadnione, iż rodzime siły powietrzne skierowały swoją uwagę na nowy myśliwiec Avii B-35, wolnonośny dolnopłat, potencjalnie oferujący daleko większe możliwości i osiągi niż dwupłatowa Avia B-634. Istniejący prototyp został wykorzystany do badań zachowania się i pracy działka Oerlikon FFS.
Uzbrojenie.
Uzbrojenie strzeleckie samolotu składało się z dwóch, synchronizowanych karabinów maszynowych ČZ vz. 30 kalibru 7,92 mm, strzelających poprzez obrys śmigła, oraz działka Hispano 402 kalibru 20 mm, strzelającego poprzez wał śmigła. Karabiny przeniesiono z burt, zniknęły charakterystyczne dla Avii B-534 kroplowe wybrzuszenia po bokach kadłuba, na grzbiet kadłuba. 

</doc>
<doc id="4835299" url="https://pl.wikipedia.org/wiki?curid=4835299" title="Alan Metter">
Alan Metter

Alan Dennis Metter (ur. 19 sierpnia 1933 w Sharon, zm. 7 czerwca 2020 w Fort Lauderdale) – amerykański reżyser, scenarzysta i producent filmowy.
Życiorys.
Urodził się w Sharon w stanie Massachusetts. Ukończył studia na wydziale filozofii Uniwersytetu Arizony i podjął pracę jako copywriter tworząc scenariusze reklam dla Volkswagena czy American Airlines. Jego przygoda z reżyserią rozpoczęła się od pracy przy teledyskach Olivii Newton-John - „Deeper Than the Night” (1978), „A Little More Love” (1978) i „Totally Hot” (1978). Był reżyserem wideoklipów George’a Harissona i komedii telewizyjnej NBC "The Winds of Whoopie" (1983) ze Steve’em Martinem.
W 1985 wyreżyserował komedię muzyczną "Dziewczyny chcą się bawić" ("Girls Just Want to Have Fun") z Sarah Jessiką Parker i Helen Hunt. Pracował przy komedii "Powrót do szkoły" ("Back to School", 1986) z Rodneyem Dangerfieldem i Sally Kellerman, a także "Przeprowadzka" (1988) z Richardem Pryorem i Beverly Todd. Wyreżyserował również siódmą część "" (1994) oraz filmy z bliźniaczkami Mary-Kate Olsen i Ashley Olsen - "Randka z billboardu" ("Billboard Dad", 1998) i "Paszport do Paryża" ("Passport to Paris", 1999).
W 2009 przeprowadził się do Los Angeles, gdzie poznał swoją przyszłą partnerkę Katherine O’Flynn. Razem zaprojektowali dom w Truro, który w 2019 znalazł się na okładce magazynu „New England Home”.
Zmarł 7 czerwca 2020 w Fort Lauderdale na Florydzie na atak serca. Wiadomość została potwierdzona przez jego syna Juliana Maxa Mettera.

</doc>
<doc id="4835300" url="https://pl.wikipedia.org/wiki?curid=4835300" title="Formuła 2 – Baku 2018">
Formuła 2 – Baku 2018

Runda Formuły 2 na torze Bakı Şəhər Halqası – Runda druga mistrzostw Formuły 2 w sezonie 2018.
Wyniki.
Kwalifikacje.
Źródło: motorsport.com
Główny wyścig.
Wyścig.
Źródło: motorsport.com
Sprint.
Wyścig.
Źródło: motorsport.com

</doc>
<doc id="4835305" url="https://pl.wikipedia.org/wiki?curid=4835305" title="Powiat Beuthen">
Powiat Beuthen

Powiat Beuthen (niem. "Kreis Beuthen", pol. powiat bytomski) – niemiecki powiat istniejący w okresie od 1816 do 1945 r. na terenie prowincji śląskiej.
Po podziale prowincji Śląsk w 1816 r. powiat Beuthen włączono do rejencji opolskiej. Siedzibą powiatu był Rozbark. W 1873 r. z powiatu wydzielono powiaty Kattowitz, Tarnowitz i Zabrze. W 1890 r. miasto Bytom wydzielono w osobny powiat miejski, a powiat ziemski funkcjonował odtąd jako "Landkreis Beuthen". W 1898 r. wydzielono również powiat miejski Königshütte. W 1919 r. prowincja Śląsk została podzielona, a powiat Beuthen trafił do prowincji Górny Śląsk. Po plebiscycie na Śląsku część powiatu przekazano Polsce, gdzie utworzono powiat świętochłowicki. W 1927 r. Rozbark włączono do miasta Bytomia. Pozostałości powiatu Beuthen połączono z pozostałościami powiatu Tarnowitz w powiat Beuthen-Tarnowitz z siedzibą w Bytomiu. W 1945 r. terytorium powiatu zajęła Armia Czerwona, i znalazł się on pod administracją polską.
W 1910 r. powiat obejmował 32 gminy o powierzchni 98,92 km² zamieszkane przez 195.844 osób.

</doc>
<doc id="4835307" url="https://pl.wikipedia.org/wiki?curid=4835307" title="Ardea (okręt)">
Ardea (okręt)

„Ardea” – nazwa noszona na przestrzeni dziejów przez okręty Regia Marina:

</doc>
<doc id="4835310" url="https://pl.wikipedia.org/wiki?curid=4835310" title="Robert Lovell">
Robert Lovell

Robert Lovell (ur. 1771 w Bristolu, zm. 1796) – poeta angielski z kręgu Roberta Southeya i Samuela Taylora Coleridge’a, entuzjasta utopijnej pantysokracji.  
Życie i twórczość.
Urodził się w 1771 w Bristolu w zamożnej rodzinie kwakierskiej jako jedno z dziesięciorga dzieci. Ojciec Robert (1746-1804) początkowo trudnił się robieniem mebli, a w wieku czterdziestu lat został właścicielem wytwórni szpilek Robert Lovell &amp; Company. Matka, Edith Lovell z domu Bourne, zginęła tragicznie w 1781 roku, wracając z odwiedzin u krewnych w Irlandii statkiem. Jednostka rozbiła się z powodu niezapalonego światła w latarni morskiej (przyczyną była śmierć latarnika) i zatonęła wraz z pasażerami i załogą.
Uczęszczał do charytatywnej szkoły o historycznych tradycjach, Christ’s Hospital School w Londynie, a następnie studiował w Balliol College w Oksfordzie.
W grudniu 1793 roku w Bristolu poznał Roberta Southeya. Zbliżyły ich demokratyczne przekonania i literackie zamiłowania.
W 1794 ukazał się najbardziej znany utwór Lovella "Bristol: A Satire".  Jak sugeruje tytuł, jest to satyra na ówczesny Bristol – miasto przesiąknięte atmosferą komercjalizmu, miasto, którego mieszkańcy martwią się tylko o to „jak idzie cukier, jaka jest cena rumu, jak stoją akcje, kto umarł, kto zbankrutował, a kto uciekł.” (‘How goes sugar? What’s the price of rum? What ships arrived? and how are stocks today? Who’s dead? who’s broken? and who’s run away?’)
20 stycznia 1794 Lovell poślubił Mary Fricker, aktorkę, siostrę Sary Fricker – późniejszej żony Samuela Coleridge’a i Edith Fricker, która poślubiła Roberta Southeya. Mieli jednego syna, Roberta (1796-1836). 
W grudniu 1794 wyszedł wspólny zbiór poezji "Poems"  Lovella i Southey‘a, w którym Southey podpisał swoje wiersze „Bion”, Lovell zaś ukrył się pod pseudonimem „Moschus”. Wcześniej, sierpniu 1794 współpracował z Southeyem i Coleridgem przy pisaniu sztuki "Upadek Robespierre’a", ale ostatecznie Coleridge nie zaakceptował napisanego przez niego aktu, co sprawiło, że ich współpraca literacka nie powtórzyła się.
Nie zburzyło to jednak wspólnych planów osiedlenia się nad brzegiem rzeki Susquehanna i założenia tam pantysokratycznej kolonii. Lovell planował zamieszkać w komunie ze swoją żoną, bratem i dwiema siostrami. 
Zmarł niespodziewanie 3 maja 1796 z powodu wysokiej gorączki, której dostał podczas podróży do Salisbury. Robert Southey otoczył opieką jego żonę i syna, równocześnie zabiegając o wydanie nieopublikowanych utworów Lovella, co się jednak nie udało. 
Później utwory Lovella znalazły się w zbiorach: the "Annual Anthology" (1799 and 1800) i "Specimens of the Later English Poets" (1807).

</doc>
<doc id="4835311" url="https://pl.wikipedia.org/wiki?curid=4835311" title="Dżabrin">
Dżabrin

Dżabrin (arab. جبرين) – miasto w centralnej części Omanu, w gubernatorstwie Ad Dakhiliyah. Według danych na 2010 rok miasto zamieszkiwało 1109 osób. Miasto znajduje się w odległości 180 km od stolicy kraju, Maskatu.

</doc>
<doc id="4835314" url="https://pl.wikipedia.org/wiki?curid=4835314" title="LP1 (album Lady Pank)">
LP1 (album Lady Pank)

LP1 – album studyjny polskiego zespołu Lady Pank. Wydawnictwo ukazało się 15 czerwca 2018 roku nakładem wytwórni muzycznej Agora S.A.. Płyta LP1 zawiera utwory z debiutanckiego albumu zespołu, które zostały nagrane na nowo, a do ich wykonania zaproszono wielu gości takich jak: Tomasz Organek, Krzysztof Zalewski, Lech Janerka, Kasia Kowalska, Artur Rojek, Piotr Rogucki, Grzegorz Markowski, Maciej Maleńczuk czy Katarzyna Nosowska.

</doc>
<doc id="4835316" url="https://pl.wikipedia.org/wiki?curid=4835316" title="Jabrin">
Jabrin



</doc>
<doc id="4835319" url="https://pl.wikipedia.org/wiki?curid=4835319" title="Miomantis paykullii">
Miomantis paykullii

Miomantis paykullii – gatunek niewielkiego owada z rzędu modliszek. Pospolity w północnej i środkowej Afryce oraz Azji Mniejszej.
Morfologia.
Budowa ciała typowa dla przedstawicieli "Mantidae". Trzecia para odnóży krocznych wydłużona, skrzydła u samic sięgające do końca odwłoka, u samców dłuższe. Głowa trójkątna i spłaszczona. Imago osiąga długość około 4 cm (w przypadku samic) lub 3,5 cm (samce). Ubarwienie zróżnicowane, od zielonego po jasnobrązowy.
Tryb życia.
Podobnie jak inne modliszki, "Miomantis paykullii" jest drapieżnikiem, polującym na mniejsze owady i pajęczaki. Często występuje kanibalizm. 
Gatunek rozmnaża się płciowo. Z ooteki składanej przez samicę wykluwa się do 60 larw.
Terrarystyka.
Owad popularny jako zwierzę domowe ze względu na swoje niewielkie rozmiary i niskie wymagania środowiskowe.

</doc>
<doc id="4835320" url="https://pl.wikipedia.org/wiki?curid=4835320" title="Čenej (ujednoznacznienie)">
Čenej (ujednoznacznienie)



</doc>
<doc id="4835321" url="https://pl.wikipedia.org/wiki?curid=4835321" title="Althammer">
Althammer

Althammer – oddział niemieckiego obozu Auschwitz-Birkenau mieszczący się w dawnej Starej Kuźnicy (obecna Halemba – dzielnica Rudy Śląskiej).
Historia obozu.
1940.
Rozpoczęto budowę obiektów przemysłowych. Do pracy przymusowej zostali wzięci Polacy z rejonu Wielkopolski. Mieszkali w barakach.
1941.
Polacy zostali przeniesieni z baraków do innych pomieszczeń, a baraki zostały zajęte przez jeńców radzieckich. Baraki zostały otoczone dwoma pierścieniami drutu kolczastego. Wewnętrzny krąg był pod napięciem elektrycznym. Wtedy powstał obóz jeniecki.
1943.
Do obozu przywieziono jeńców włoskich.
1944.
Pierwsi więźniowie zostali osadzeni we wrześniu 1944 roku, po przeniesieniu Włochów do innych baraków. W październiku liczba więźniów wynosiła 500.
1945.
Niemcy zamknęli podobóz i ewakuowali więźniów w styczniu 1945 roku w związku ze zbliżaniem się wojsk radzieckich. 18 lub 19 stycznia około 350 więźniów zostało wyprowadzonych pieszo z podobozu i eskortowanych do Gliwic. Stamtąd byli przewożeni do różnych obozów na terenie Niemiec, m.in. do Mittelbau czy Bergen-Belsen. 25 stycznia SS-mani wyselekcjonowali kilkudziesięciu spośród około 150 chorych pozostawionych w podobozie i wyprowadzili ich z obozu w nieznanym kierunku. Resztę pozostawiono pod opieką miejscowych Selbstschutz. Zostali oni wyzwoleni przez wojska radzieckie kilka dni później.
Więźniowie.
Przeciętny stan obozu wynosił około 500 więźniów, głównie Żydów z Polski, Francji oraz Węgier. W obozie zmarło co najmniej 20 więźniów. Zwłoki były wywożone do krematorium w Auschwitz-Birkenau. Praca więźniów polegała na budowie elektrowni cieplnej, m.in. kopali fundamenty, rowy melioracyjne oraz kładli kable.
Warunki życia, pracy i warunków sanitarnych były lepsze niż w Birkenau, ale nadal skrajnie niezdrowe. Więźniowie otrzymywali żywność nieadekwatną pod względem jakości i ilości. Nie dostawali nawet racji żywnościowych przewidzianych w obozowych normach. Ich ubranie nie było też przystosowane do warunków pracy i klimatu; składało się z pasiastej koszuli i drewnianych butów. Dla chorych i niezdolnych do pracy utworzono ambulatorium pod opieką sanitariusza SS-Sturmmanna Kisela. Opieka była jednak minimalna, a więźniów, którzy zbyt długo przebywali w izbie chorych, wywożono do głównego obozu Auschwitz.
W obozie panowała ścisła dyscyplina. SS brutalnie traktowało więźniów. Nawet wbrew stałym rozkazom ograniczenia czasu apeli do minimum, często były one przeciągane, a więźniów poddawano przeszukaniom i prześladowaniom. Jeśli strażnicy znaleźli na więźniach kontrabandę, zwłaszcza jedzenie, papierosy lub papier włożony pod koszulę jako ochronę przed wiatrem, bili więźniów batami lub gumowymi pałkami. Podobne traktowanie było również normą w miejscu pracy. Zdarzały się też przypadki, gdy SS-mani zabierali do lasu więźniów, którzy byli zbyt słabi, aby produktywnie pracować, i rozstrzeliwali ich. Komendant podobozu Mirbeth sam dał przykład dręczenia więźniów, bijąc ich oraz mordując paru z nich (kilku więźniów zastrzelił, a jednego udusił). Ciała zmarłych w wyniku znęcania się i wycieńczenia składowano w latrynie obozowej, po czym wywieziono je do Auschwitz II na spalenie.
Pamięć o obozie.
W 1989 roku w miejscu obozu powstał pomnik poświęcony więźniom. W 2005 roku ufundowano nową tablicę.

</doc>
<doc id="4835322" url="https://pl.wikipedia.org/wiki?curid=4835322" title="Religia w Meksyku">
Religia w Meksyku

Religia w Meksyku od czasów kolonizacji hiszpańskiej zdominowana jest przez katolicyzm, który wyznaje około 80% populacji. 10,8% populacji związana jest z protestantyzmem, a trzecią co do wielkości grupą są osoby bez przynależności religijnej – 5,4%. Pozostałe religie wyznaje razem mniej niż 5% społeczeństwa i są to głównie tradycyjne religie Indian, inne grupy chrześcijańskie, buddyści i żydzi.
Religijność jest głęboko zakorzeniona w meksykańskiej kulturze, a kolorowe kapliczki są nieodłącznym elementem meksykańskiego krajobrazu. Religijność wiejskich Meksykanów często charakteryzuje synkretyzm religijny, a nominalny katolicyzm mieszany jest z tradycjami religijnymi etnicznych Majów.
W ostatnich dziesięcioleciach spada odsetek osób identyfikujących się z Kościołem katolickim, jednak zjawisko to nie jest tak silne, jak w innych krajach Ameryki Łacińskiej. W 2018 roku, w Generalnej Dyrekcji ds. Religijnych Stowarzyszeń (DGAR) było zarejestrowanych ponad 9 tysięcy związków wyznaniowych.
Konstytucja Meksyku gwarantuje rozdział państwa od kościoła, oraz wolność wyznania. W raporcie Departamentu Stanu USA z 2018 roku księża katoliccy i inni przywódcy religijni nadal są celem i ofiarami zabójstw, prób wymuszeń, gróźb śmierci, porwań i zastraszania przez zorganizowane grupy przestępcze. Według Katolickiego Centrum Multimedialnego (CMC), Meksyk jest najbardziej brutalnym krajem dla duchownych w Ameryce Łacińskiej.
Historia.
Po hiszpańskim podboju w bitwie pod Otumbą (1520), imperium Azteków zostało poddane misji Kościoła katolickiego, który sprawował władzę równą, jeśli nie większą niż władza rządów wiceregionalnych. Pierwsza misja franciszkańska przybyła do Meksyku w roku 1524. Uniwersytet Meksykański został założony pod patronatem Kościoła w roku 1553. W 1572 osiedlili się tutaj jezuici.
Kościół rzymskokatolicki ustanowił arcybiskupstwo Meksyku w 1546 roku. Do czasu utworzenia arcybiskupstwa Gwatemali w 1743 roku, wszystkie diecezje w kontynentalnej Ameryce Hiszpańskiej na północ od Kostaryki, były podporządkowane Meksykowi.
Przez dziesięciolecia Kościół katolicki jako korporacja utrzymywał jurysdykcję, aż do jej zniesienia przez ustawę Juáreza w 1855 roku. W tym czasie plan ayutlański, Konstytucja z 1857 i ustawy reformujące mocno zaznaczyły wagę wartości liberalnych. Antyklerykalizm stanowił centralny składnik wyrażania tożsamości przez meksykańskich liberałów. Poprzez ustawy prezydenta Benito Juáreza, nieruchomości kościelne zostały skonfiskowane, sądy kościelne zostały przekazane władzom cywilnym, a księżom zabroniono publicznego noszenia stroju duchownego.
W 1910 roku rewolucja meksykańska pogłębiła konflikt Kościoła z władzami państwa. Przywódcy kraju obawiali się, że religia powstrzyma postęp i narzucili surowsze przepisy antyklerykalne, taki jak zakaz głoszenia polityki z ambony. Artykuł 3 Konstytucji z 1917 zakazał kościołom uczestniczenia w szkolnictwie podstawowym i średnim. W efekcie wzrastających ucisków, w 1926 roku doszło do krwawego konfliktu zwanym Powstaniem Cristero.
Konflikt między Kościołem a państwem oficjalnie zakończył się wraz z administracją Manuela Ávila Camacho (1940–1946). W latach 40. XX wieku konserwatywne rządy stanowiły wzmocnienie dla pozycji dominującego Kościoła. W 1992 roku doszło do zmian konstytucyjnych, w wyniku których Meksyk na nowo podjął stosunki dyplomatyczne z Watykanem.
Chrześcijaństwo.
Obecnie Meksyk ma drugą co do wielkości liczbę katolików na świecie, a 81% Meksykanów uważa się za katolików, co czyni Meksyk jednym z najbardziej katolickich regionów, nawet wśród krajów Ameryki Łacińskiej. W stolicy kraju znajduje się Bazylika Matki Bożej z Guadalupe uznawana za najczęściej odwiedzane sanktuarium maryjne na świecie.
Od 1950 roku, gdy 98,2% Meksykanów uważało się za katolików, odsetek katolików w społeczeństwie stale maleje. Z drugiej strony odsetek protestantów wzrósł z 1,3% w roku 1950, do ponad 8% całej populacji w roku 2010. Znacznie wzrosła także liczba Świadków Jehowy i mormonów, jednak grupy te dalej stanowią jedynie marginalną część społeczeństwa.
Katolicy w Meksyku często jednoznacznie nie zgadzają się z naukami swojego Kościoła. Połowa meksykańskich katolików uważa, że osoby homoseksulne powinni mieć prawo zawierania małżeństw jednopłciowych (prawo istniejące w niektórych częściach kraju), w porównaniu z 42%, tych którzy popierają politykę kościelną i sprzeciwiają się małżeństwom homoseksualnym. Jeszcze mniej katolików w Meksyku twierdzi, że seks poza małżeństwem (45%), rozwód (32%) i antykoncepcja (28%) są moralnie złe.
Protestantyzm cieszy się największym zainteresowaniem wśród rdzennej ludności Indian. Wraz z napływem kapitału z USA protestantyzm w coraz większym stopniu był utożsamiany z dobrobytem. Protestanci stanowią największy odsetek populacji na południu kraju, w stanach Chiapas, Tabasco, Quintana Roo i Campeche. Około połowa z szacowanej na 100 tys. społeczności mennonitów, skoncentrowana jest w stanie Chihuahua. Jednak większość protestantów w Meksyku to zielonoświątkowcy. Duże grupy zrzeszają także: prezbiterianie, wolne kościoły, adwentyści dnia siódmego, metodyści i baptyści.
Spośród kultów chrześcijańskich Kościół Jezusa Chrystusa Świętych w Dniach Ostatnich w 2020 roku twierdzi, że posiada 1,48 mln członków (1,2% populacji), jednak według Spisu Powszechnego z 2010 roku jedynie 314,9 tys. osób zgłosiło przynależność do tej grupy religijnej. Świadkowie Jehowy podają, że mają 865 tys. głosicieli (0,7%) – według spisu ponad 1,5 mln (1,4%) jest Świadkami Jehowy.
Inne religie.
Według spisu z 2010 roku społeczność żydowska liczy około 67,5 tys. osób, a społeczność muzułmańska 4 tys. osób. Większość tych społeczności zamieszkuje w mieście i stanie Meksyk. Liczbę buddystów oszacowano na 14 tysięcy, z największą grupą (4,6 tys.) w stolicy kraju. Kilkusetna populacja muzułmańska Ahmadijja zamieszkuje stan Chiapas i pochodzi z grupy etnicznej Tzotzil. Istnieje też kilkusetna rdzenna społeczność bahaistów.

</doc>
<doc id="4835324" url="https://pl.wikipedia.org/wiki?curid=4835324" title="Stadio Giuseppe Sinigaglia">
Stadio Giuseppe Sinigaglia

Stadio Giuseppe Sinigaglia – stadion piłkarski w Como, we Włoszech. Został otwarty 30 lipca 1927 roku. Może pomieścić 13 602 widzów. Swoje spotkania rozgrywają na nim piłkarze klubu Como 1907.
Budowa stadionu rozpoczęła się w październiku 1926 roku, a jego otwarcie miało miejsce 30 lipca 1927 roku. Obiekt pierwotnie posiadał bieżnię lekkoatletyczną, którą otaczał betonowy tor kolarski (dziś ani bieżnia, ani tor już nie istnieją). Na przestrzeni lat stadion przechodził wiele modernizacji, np. w 1990 roku od podstaw zbudowano nową trybunę główną. W 2002 roku zlikwidowano żelbetowe trybuny na zachodnim łuku, zastępując je następnie trybunami opartymi na metalowej konstrukcji. W latach 1960–1974 na tym stadionie finiszował jednodniowy wyścig kolarski Giro di Lombardia. W 2013 roku rozegrano na nim turniej finałowy „final four” rozgrywek NextGen Series. Obiekt położony jest nad jeziorem Como, w jego bliskim sąsiedztwie znajduje się m.in. hangar Aero Clubu Como. Stadion nosi imię Giuseppe Sinigaglii, pochodzącego z Como wioślarza, poległego podczas I wojny światowej.

</doc>
<doc id="4835326" url="https://pl.wikipedia.org/wiki?curid=4835326" title="NCT Dream">
NCT Dream

NCT Dream – trzecia oficjalna podgrupa południowokoreańskiego boysbandu NCT. Została założona przez SM Entertainment w 2016 roku. Została utworzona jako podgrupa dla nastoletnich członków NCT, ale ta koncepcja została zmieniona w 2020 roku.
Grupa zadebiutowała 24 sierpnia 2016 roku wydając cyfrowy singel „Chewing Gum”, w siedmioosobowym składzie: Mark, Renjun, Jeno, Haechan, Jaemin, Chenle i Jisung (wówczas w średnim wieku 15,6 lat). NCT Dream zdobyli uznanie na całym świecie jako nastoletni artyści, znani z muzyki odzwierciedlającej rozwój młodzieży. Narracja ich tytułów przekazuje przemyślenia na temat różnych etapów rozwoju nastolatków, z przejścia od niewinności do buntu i wzrostu. Sukces komercyjny ich minialbumu z 2019 roku, "We Boom", uczynił ich jednym z 10 najlepiej sprzedających się artystów z Korei Południowej w 2019 roku i przyniósł im nagrody Bonsang podczas 34. Golden Disc Awards i 2020 Seoul Music Awards.
Chociaż podgrupa NCT Dream została początkowo przyjmowała członków w oparciu o ich wiek, a po osiągnięciu przez nich koreańskiego wieku 20 lat (19 lat międzynarodowo) opuszczali grupę, to w 2020 roku SM Entertainment ogłosiło zaprzestanie stosowania tego systemu. Tym samym do podgrupy powrócił jej były członek – Mark, a NCT Dream kontynuuje działania jako elastyczna grupa z siedmioma członkami.

</doc>
<doc id="4835327" url="https://pl.wikipedia.org/wiki?curid=4835327" title="Formuła 2 – Barcelona 2018">
Formuła 2 – Barcelona 2018

Runda Formuły 2 na torze Circuit de Barcelona-Catalunya – runda trzecia mistrzostw Formuły 2 w sezonie 2018.
Wyniki.
Kwalifikacje.
Źródło: motorsport.com
Główny wyścig.
Wyścig.
Źródło: motorsport.com
Sprint.
Wyścig.
Źródło: motorsport.com

</doc>
<doc id="4835329" url="https://pl.wikipedia.org/wiki?curid=4835329" title="Helena Jamontt">
Helena Jamontt

Helena Jamontt ps. „Bogucka”, „Hela”, „Hela Wawrzycka” (ur. 22 maja 1914 w Warszawieie, zm. 21 sierpnia 1944 tamże) – prawniczka, działaczka Falangi, żołnierz AK.
Życie.
Była córką Janusza Jamontta i Róży z d. de Latour. Jej bratem był Władysław Jamontt. Uczęszczała do Gimnazjum Humanistycznego Cecylii Plater-Zyberkówny i tutaj złożyła egzamin maturalny w 1932. Była harcerką w VI Żeńskiej Warszawskiej Drużynie Harcerskiej. Studiowała na Wydziale Prawa UW, gdzie w 1936 została magistrem. Następnie studiowała filozofię i psychologię na Wydziale Humanistycznym tej uczelni (magisterium w zakresie filozofii w 1937). Była aktywna w kole naukowym prawników, kole naukowym socjologów, w Polskiej Macierzy Szkolnej. Działała w RNR-Falanga. Była także członkinią Młodzieży Wszechpolskiej, OWP i ONR.
Podczas II wojny światowej była aktywna w Konfederacji Narodu (pion kobiet). Kierowała Wydziałem Więziennictwa KN (pomoc więźniom Pawiaka), działała w Wydziale Opieki (wsparcie dla żołnierzy UBK z rodzinami). W 1942 przyczyniła się do powstania Międzyorganizacyjnego Porozumienia Pomocy Więźniom, na czele którego stała do wybuchu powstania warszawskiego (pomagano więźniom Pawiaka, obozu Auschwitz i Majdanka, ich rodzinom). Ratowała dzieci pochodzenia żydowskiego.
Podczas powstania warszawskiego walczyła w Zgrupowaniu „Radosław” jako łączniczka. Zginęła w trakcie przenoszenia meldunku. Po ekshumacji w 1951 przy ul. Miodowej 25 pochowana na Cmentarzu Wojskowym na Powązkach (kwatera A2-4-12).

</doc>
<doc id="4835330" url="https://pl.wikipedia.org/wiki?curid=4835330" title="Pachnoda marginata">
Pachnoda marginata

Pachnoda marginata (kruszczyca afrykańska) – gatunek chrząszcza z rodziny poświętnikowatych, z podrodziny kruszczycowatych.
Morfologia.
Dorosłe chrząszcze osiągają około 2-3 centymetry długości. Larwy są niewielkie (osiągają maksymalnie 6 cm długości). Dorosłe osobniki żyją około 3-6 miesięcy, chociaż niektóre osobniki mogą żyć do 10 miesięcy. Rozwój larw trwa od 2 do 6 miesięcy. Występuje duża zmienność ubarwienia: barwa brązowa od niemal rdzawej, aż do ciemnoczekoladowej; elementy żółte od koloru jasnocytrynowego do pomarańczowego. Z biegiem czasu chrząszcz nieco ciemnieje, a na pokrywach skrzydłowych pojawiają się charakterystyczne zaciemnione plamy. Występują w środkowej i zachodniej Afryce.

</doc>
<doc id="4835331" url="https://pl.wikipedia.org/wiki?curid=4835331" title="Kolejarz Rawicz (żużel)">
Kolejarz Rawicz (żużel)

KKS Kolejarz Rawicz – polski klub żużlowy z Rawicza.
Przed reorganizacją polskiego sportu, która miała miejsce na przełomie lat 40. i 50., działał jako „Motoklub Rawicz”, natomiast po reorganizacji w ramach Zrzeszenia „Kolejarz”, pod którą to nazwą funkcjonował też, w czasie ich istnienia, jako centralna sekcja żużlowa Zrzeszenia i przy której to nazwie pozostał również po „odwilży”.
W rozgrywkach ligowych brał udział w latach 1948–1959. Powrót ligowego żużla do Rawicza, po 36-letniej przerwie, nastąpił w sezonie 1996, kiedy do rozgrywek przystąpił RKS Kolejarz.
Historia.
W 1948 r. MotoKlub Rawicz wystartował w zawodach kwalifikacyjnych do powstającej ligi żużlowej. Klub zajął drugie miejsce i wywalczył awans do pierwszej ligi. W 1949 r. włączono MotoKlub do Kolejowego Klubu Sportowego „Kolejarz”, jako sekcję motorowo-żużlową. W roku 1954 żużlowcy Kolejarza zdobyli brązowy medal DMP, a rok później wywalczyli wicemistrzostwo Polski. Rok 1957 to początek końca drużyny Kolejarza, zespół spada do II ligi. Z zespołu odchodzi czołowy zawodnik – Florian Kapała. Kolejarz awansuje jeszcze do I ligi, ale ponownie zajmuje w niej ostatnie miejsce. Z początkiem lat 60. rozwiązano w Rawiczu sekcję żużlową i na długie lata zamilkły żużlowe maszyny.
Z Rawicza wywodziło się wielu wspaniałych w tamtych latach żużlowców. W Kolejarzu jeździli między innymi Florian Kapała (dwukrotny złoty medalista IMP), Marian Spychała, Rajmund Świtała, Norbert Świtała, Jan Kolber, Henryk Ignasiak, Marian Jankowski, Marian Mendyka. W zespole Kolejarza został zatrudniony pierwszy obcokrajowiec na polskich torach żużlowych – Otto Holoubek z Austrii.
20 marca 1994 roku ponownie „czarny sport” zawitał do Rawicza. Odbyły się bowiem pierwsze oficjalne zawody. W meczu sparingowym ówczesny drużynowy mistrz Polski Sparta Polsat Wrocław uległ Unii Leszno. W roku 1996 reaktywowano sport żużlowy w Rawiczu po 37 latach – nowy klub RKS Kolejarz Rawicz ma być kontynuatorem swego utytułowanego imiennika.
Osiągnięcia.
Drużynowe mistrzostwa Polski
Indywidualne mistrzostwa Polski

</doc>
<doc id="4835332" url="https://pl.wikipedia.org/wiki?curid=4835332" title="Cena wolności">
Cena wolności

Cena wolności () – rosyjski historyczny serial kostiumowy w reżyserii Dmitrija Czerkasowa. Premierowa emisja w Rosji 19 lutego 2018 na Pierwym kanale.
Fabuła.
Serial przedstawia losy ubogiej Poliny Lebiediewej – byłej niewolnicy i adoptowanej córki bezdzietnego księcia Aleksieja Pietrowicza Gołowina.
Wersja polska.
W Polsce serial premierowo wyemitowano 8 czerwca 2020 na antenie TVP1. Emitowany był od poniedziałku do środy, oraz w piątek i sobotę o 20.35. Wersję polską dla Telewizji Polskiej opracowała Krystyna Łozowska. Lektorem serialu był Paweł Straszewski.
Według Modelu Oglądalności Rzeczywistej premierę rosyjskiego serialu w TVP obejrzało średnio 2,5 mln widzów w Polsce. Jak podaje Nielsen, TVP 1 wieczorem 8 czerwca była liderem oglądalności z 15,2 proc. udziału w grupie komercyjnej 4+.
Serial „Cena wolności” uplasował się na trzecim miejscu w ogólnym rankingu. Emisja drugiego odcinka we wtorkowy wieczór w TVP1 miała średnio 2,20 mln osób. Udział stacji w tym czasie wyniósł 16,73 proc.
Po trzech pierwszych tygodniach (do 24 czerwca 2020) średnia oglądalność produkcji wyniosła 2,15 mln widzów. Przełożyło się to na 16,61 proc. udziału stacji w rynku telewizyjnym wśród wszystkich widzów, 7,27 proc. w grupie komercyjnej 16-49 oraz 9,42 proc. w grupie 16-59 - wynika z danych Nielsen Audience Measurement, opracowanych przez portal Wirtualnemedia.pl. Największą popularnością cieszył się odcinek 12. wyemitowany 23 czerwca 2020. Przyciągnął uwagę 2,31 mln osób.

</doc>
<doc id="4835336" url="https://pl.wikipedia.org/wiki?curid=4835336" title="Złota strzała">
Złota strzała

Złota strzała () – powieść Josepha Conrada opublikowana w 1919. Autor w fabularyzowanej formie opisał historię swojego prawdopodobnego udziału w przemycie broni do Hiszpanii dla zwolenników Karola Burbona, pretendenta do tronu hiszpańskiego podczas pobytu w Marsylii w latach 70. XIX w. w okresie wojen karlistowskich. Biografowie do dziś spierają się, czy Conrad faktycznie miał sposobność uczestniczyć w opisanym procederze.
W formie książkowej ukazała się najpierw w Stanach Zjednoczonych (12 kwietnia 1919), zaś w Wielkiej Brytanii 6 sierpnia. Conrad zadedykował powieść swojemu przyjacielowi i asystentowi literackiemu Richardowi Curle.
Pierwsze polskie tłumaczenie wydał w 1948 krakowski Instytut Wydawniczy „Poziom”, przekładu dokonały Aniela Zagórska i Jadwiga Korniłowiczowa.
Historia wydania.
Conrad wspomina w liście do swego wydawcy o planowanym napisaniu „opowieści wojskowej na tle hiszpańskim” w 1915 r. Ewa Korzeniowska sugeruje, że bodźcem do pisania mógł być list przyjaciółki z dzieciństwa, Tekli Turskiej z 1914. Pierwsze 94 strony autor napisał własnoręcznie, ale kolejne podyktował, co mogło mieć negatywny wpływ na styl. Oryginalnie książka miała być zatytułowana „Śmiech”, a Conrad bawił się innymi możliwymi tytułami, wymieniając w listach: „L’Amie du Roi”, „The Goatherd”, „Two Sisters”, „Mme de Lastaola”, „The Heiress”.
Fabuła.
Marsylia, lata 70. XIX w., III wojna karlistowska. Tematem powieści jest trójkąt miłosny, między trójką zwolenników hiszpańskiego pretendenta do tronu Karola Burbona: piękną i kosmopolityczną heroinę Doñą Ritą, alter ego Conrada, Monsieur George’em i weteranem Konfederatów, kapitanem Bluntem, którzy trudnią się przemytem broni dla karlistów.
Recepcja.
Krytycy wysuwali wobec powieści zarzuty braku spoistości fabularnej, słabej charakterystyki bohaterów i rozwlekłości. John Galsworthy pisał: „Nie mogę znaleźć prawdziwego czucia w "Złotej strzale". (...) W "Młodości" był czar, tu nie ma go ani śladu.”. Zdzisław Najder nazywa "Złotą strzałę" najsłabsza powieścią Conrada.

</doc>
<doc id="4835337" url="https://pl.wikipedia.org/wiki?curid=4835337" title="Arnold James Kerr">
Arnold James Kerr

Arnold James (Moose) Kerr (ur. 1921 w Edmonton, zm. 17 września 2008 w Ottawie) – kanadyjski antropolog i nauczyciel, szef Northern Science Research Group (NSRG) w ramach Department of Indian Affairs and Northern Development.
Życiorys.
Urodził się w 1921 w rodzinie anglikańskiego duchownego w Edmonton w prowincji Alberta, dzieciństwo spędził w Peace River Country w prowincji Kolumbii Brytyjskiej, później rodzina przeniosła się do prowincji Ontario, w którego stolicy Toronto uczęszczał na tamtejszym uniwersytecie m.in. na zajęcia szczególnie go interesującej antropologii autochtonów Kanady północnej.
Jeszcze przed ślubem z Eleanor Robinson z rodziny anglikańskich misjonarzy czynnych w Japonii zaciągnął się w 1942 do Royal Canadian Air Force, a potem został wysłany do Wielkiej Brytanii, gdzie służył jako nawigator lotniczy bombowców Mosquito w 128 dywizjonie Royal Air Force, uczestnicząc w ponad 30 operacjach wojskowych. Po powrocie do Kanady ukończył studia licencjackie i podjął studia magisterskie na uniwersytecie w Toronto, przeprowadzając się w 1947 do Rupert House (nad Zatoką Jamesa) w prowincji Quebec, by tam zbierać materiały do pracy na temat zwyczajów jedzeniowych Indian Kri. Dalsze badania antropologiczne, które chciał prowadzić, wiązały się z pobytem w Terytoriach Północno-Zachodnich, jednak wobec braku możliwości zatrudnienia w wyuczonym zawodzie zdecydował się na podjęcie pracy (po uprzednim ukończeniu stosownych kursów) jako nauczyciel w szkole federalnej w wielojęzycznym i wielokulturowym Aklaviku, w którym spędził dwanaście lat, w krótkim czasie stając się (jako jedyny męski nauczyciel) dyrektorem tejże szkoły, noszącej od 1969 jego imię. W połowie lat 50. XX w. przewodził ruchowi sprzeciwiającemu się przeniesieniu miasta we wschodnie rejony delty Mackenzie (Inuvik).
Po zatrudnieniu jako szef Northern Science Research Group (NSRG; której głównym obszarem działań były przede wszystkim badania antropologiczne północnej Kanady), jednostki będącej częścią Department of Indian Affairs and Northern Development, przeniósł się wraz z rodziną do kanadyjskiej stolicy Ottawy. W latach 1965–1969 nadzorował interdyscyplinarny (nauki społeczne) program naukowy o nazwie Mackenzie Delta Research Project, dotyczący społeczności w północnej Kanadzie, przyczyniając się do zmiany podejścia rządu w kwestii rozwoju tych terenów oraz (dzięki zebraniu wokół siebie wielu młodych naukowców) do rozwoju badań nad tymi obszarami na przełomie lat 60. i 70. XX w. W 1978 otrzymał doktorat "honoris causa" Memorial University of Newfoundland.
Po przejściu na emeryturę przeprowadził się wraz z rodziną do hrabstwa Lanark. Zmarł nagle 17 września 2008 w Ottawie.

</doc>
<doc id="4835338" url="https://pl.wikipedia.org/wiki?curid=4835338" title="Moose Kerr">
Moose Kerr



</doc>
<doc id="4835339" url="https://pl.wikipedia.org/wiki?curid=4835339" title="Stanisław Marek">
Stanisław Marek



</doc>
<doc id="4835346" url="https://pl.wikipedia.org/wiki?curid=4835346" title="Kōji Kuramoto">
Kōji Kuramoto

 – japoński judoka wagi półśredniej (do 70/71 kg).
W Montrealu w 1976 zdobył srebrny olimpijski, przegrywając w finale z reprezentantem Związku Radzieckiego Władimirem Niewzorowem. Do jego osiągnięć należy również brązowy medal mistrzostw świata (Wiedeń 1975). W 1974 w Seulu został mistrzem Azji. Wywalczył także cztery medale mistrzostw Japonii: trzy złote (1974, 1975, 1976) i jeden brązowy (1978).

</doc>
<doc id="4835348" url="https://pl.wikipedia.org/wiki?curid=4835348" title="Powiat Kreuzburg">
Powiat Kreuzburg

Powiat Kreuzburg (niem. "Kreis Kreuzburg", pol. "powiat kluczborski") – niemiecki powiat istniejący w okresie od 1742 do 1945 r. na terenie prowincji śląskiej.
Po podziale prowincji Śląsk w 1816 r. powiat Kreuzburg włączono do rejencji wrocławskiej, dopiero w 1820 r. został on włączony do rejencji opolskiej. W latach 1870 r. przejściowo siedzibą powiatu był Wołczyn, ale od 1880 r. władze powiatu wróciły do Kluczborka. W 1881 r. urzędowo ustalono nazwę miasta powiatowego Kreuzburg in Oberschlesien, wcześniej używane były formy Creutzburg, Creuzburg i Kreuzburg; później dominowała pisownia Kreuzburg OS. W 1945 r. terytorium powiatu zajęła Armia Czerwona, i znalazł się on pod administracją polską.
W 1910 r. powiat obejmował 116 gmin o powierzchni 553,11 km² zamieszkanych przez 51.906 osób.

</doc>
<doc id="4835350" url="https://pl.wikipedia.org/wiki?curid=4835350" title="Albrunhorn">
Albrunhorn

Albrunhorn – szczyt górski należący do Alp Lepontyńskich, położony na granicy Szwajcarii i Włoch.

</doc>
<doc id="4835351" url="https://pl.wikipedia.org/wiki?curid=4835351" title="Caponata">
Caponata

Caponata (syc.: "capunata") – sycylijskie danie, odmiana warzywnego gulaszu na bazie posiekanego smażonego bakłażana oraz gotowanej sałatki warzywnej i selera naciowego, doprawionego słodzonym octem, z kaparami w słodko-kwaśnym sosie z udziałem oliwy.
Historia.
Nie jest dokładnie ustalone kiedy i skąd danie pojawiło się na Sycylii, choć prawdopodobnie jest pochodzenia arabskiego. Sycylijski znawca kulinariów, Pino Correnti uważa, że nazwa pochodzi od katalońskiego słowa "caponada", co oznacza podobną potrawę z tamtego regionu i twierdzi, że po raz pierwszy pojawia się w etymologii sycylijskiej z 1709. To katalońskie słowo, które dosłownie oznacza "coś związanego ze sobą jak winorośl", może również odnosić się do zagrody, w której zwierzęta są tuczone przed ubojem. Słowo "capon" pochodzi z wyrażenia "capón de galera", czyli potrawy podobnej do gazpacho, zwykle podawanej na statkach. Alberto Denti di Pirajno, sycylijski naukowiec, lekarz i znawca gastronomii zauważył, że danie mogło powstać na pokładzie statku, jako śniadanie dla marynarzy z powodu dużej ilości octu, który działałby jako środek konserwujący. Giuseppe Coria, autor dzieła o sycylijskiej kuchni, zaproponował inną teorię: że słowo to pochodzi od łacińskiego słowa "caupo" (tawerna), w którym podano "cauponae", czyli jedzenie dla podróżników. Nawet jeśli te interpretacje są poprawne, "cauponae" z pewnością nie była caponatą, jaka znana jest i serwowana obecnie. Niezależnie od tego nazwa sycylijska wywodzi się od jednego z głównych składników – kaparów. 
Charakter i warianty.
Istnieje wiele wariantów caponaty, np. niektóre zawierają karczochy albo słodką paprykę, a w nowszych odmianach również pomidory. Jest to danie w zasadzie wegetariańskie, jednak wersje z Palermo mogą również zawierać ryby, a niekiedy w potrawie znajduje się ośmiornica.
Jej smak jest słodkawy, lekko kwaskowy, a zawarte w niej bakłażany powinny zachowywać mięsistość, natomiast dodatki, zwłaszcza seler naciowy, chrupkość. Caponata jest daniem głównie letnim, nadającym się na obiad albo kolację. Można ją jeść jako danie główne albo, po zmiksowaniu, zrobić z niej pastę do pieczywa. Podawane jest we włoskich restauracjach na całym świecie.

</doc>
<doc id="4835353" url="https://pl.wikipedia.org/wiki?curid=4835353" title="Powiat głubczycki (1818–1945)">
Powiat głubczycki (1818–1945)

Powiat głubczycki w latach 1818–1945 (niem. "Kreis Leobschütz") – niemiecki powiat istniejący w okresie od 1818 do 1945 r. na terenie prowincji śląskiej.
Po podziale prowincji Śląsk na mocy zarządzenia z 10 maja 1817 r. (które weszło w życie 1 stycznia 1818 r.) utworzono nowy powiat głubczycki, który włączono do rejencji opolskiej. Względem dawnego powiatu głubczyckiego był on jednak znacznie okrojony terytorialnie, na rzecz nowego powiatu raciborskiego utracony został kraik hulczyński oraz część terenów położonych na zachód od rzeki Psiny. W 1945 r. terytorium powiatu zajęła Armia Czerwona i znalazł się on pod administracją polską, która utworzyła nową jednostkę samorządu terytorialnego.
W 1910 r. powiat obejmował 117 gmin o powierzchni 690,76 km² zamieszkanych przez 82.635 osób.

</doc>
<doc id="4835356" url="https://pl.wikipedia.org/wiki?curid=4835356" title="David di Donatello publiczności">
David di Donatello publiczności

David di Donatello publiczności (wł. "David di Donatello dello spettatore" lub "David dello spettatore") – nagroda filmowa przyznawana corocznie, jako kategoria specjalna w ramach włoskiej nagrody filmowej David di Donatello. Pierwszy raz została przyznana w roku 2019.
Nagrodę otrzymuje film z największą liczbą widzów (a nie z najwyższymi przychodami), na koniec lutego danego roku.

</doc>
<doc id="4835359" url="https://pl.wikipedia.org/wiki?curid=4835359" title="Arnold James (Moose) Kerr">
Arnold James (Moose) Kerr



</doc>
<doc id="4835363" url="https://pl.wikipedia.org/wiki?curid=4835363" title="Powiat Pleß">
Powiat Pleß

Powiat Pleß (niem. "Kreis Pleß", pol. "powiat pszczyński") – niemiecki powiat istniejący w okresie od 1742 do 1945 r. na terenie prowincji śląskiej.
Po podziale prowincji Śląsk w 1816 r. powiat Pleß włączono do rejencji opolskiej, natomiast rejon Mysłowic przekazano do powiatu Beuthen. W 1919 r. prowincję Śląsk podzielono i powiat Pleß przydzielono do nowej prowincji Górny Śląsk. W czasie plebiscytu na Górnym Śląsku w powiecie padł najwyższy odsetek głosów za Polską, w związku z czym jego obszar przeszedł w 1922 r. w ręce polskie, tworząc powiat pszczyński. W 1939 r. Niemcy utworzyli powiat Pleß i przydzielili go do rejencji katowickiej w prowincji Śląsk. W 1941 r. prowincję Śląsk podzielono i powiat Pleß przydzielono do nowej prowincji Górny Śląsk. W 1945 r. terytorium powiatu zajęła Armia Czerwona i znalazł się on pod administracją polską.
W 1910 r. powiat obejmował 181 gmin o powierzchni 1.065,02 km² zamieszkanych przez 122.897 osób.

</doc>
<doc id="4835367" url="https://pl.wikipedia.org/wiki?curid=4835367" title="Powiat Rosenberg O.S.">
Powiat Rosenberg O.S.

Powiat Rosenberg O.S. (niem. "Kreis Rosenberg O.S.", pol. "powiat oleski") – niemiecki powiat istniejący w okresie od 1743 do 1945 r. na terenie prowincji śląskiej.
Powiat powstał w 1743 r. Po podziale prowincji Śląsk w 1816 r. powiat Rosenberg O.S. włączono do rejencji opolskiej. Po I wojnie światowej powiat pozostał w Niemczech, przynależąc do prowincji Górny Śląsk. W 1938 r. należał ponownie do odtworzonej prowincji Śląsk. W 1941 r. prowincję Śląsk podzielono i powiat Rosenberg O.S. przydzielono do nowej prowincji Górny Śląsk. W 1945 r. terytorium powiatu zajęła Armia Czerwona i znalazł się on pod administracją polską.
W 1910 r. powiat obejmował 137 gmin o powierzchni 898,78 km² zamieszkanych przez 52.341 osób.

</doc>
<doc id="4835387" url="https://pl.wikipedia.org/wiki?curid=4835387" title="Straponten">
Straponten

Straponten (fr. strapontin) – siedzenie składane oszczędzające miejsce, dostawka. Montowane jest sprężynowo do ściany bądź do innych siedzeń w miejscu przeznaczonym na przejście. Stosowane w środkach transportu (pociągi, autobusy, samochody), niekiedy wkomponowane w ścianę i nierzucające się w oczy, często bez oparcia. 
Dawniej występowały również w salach widowiskowych, kinach i teatrach (tam funkcjonowało również inne określenie: praktykabel), były numerowane i również odpłatne. 
Składane siedzenia w samolotach przeznaczone dla stewardes noszą nazwę jump seat. 

</doc>
<doc id="4835391" url="https://pl.wikipedia.org/wiki?curid=4835391" title="Tunel derywacyjny Adyga–Garda">
Tunel derywacyjny Adyga–Garda

Tunel derywacyjny Adyga–Garda – budowla hydrotechniczna w formie tunelu pod przełęczą San Giovanni, w północnych Włoszech, w Autonomicznej Prowincji Trydentu, pozwalająca w razie potrzeby przekierować część wód rzeki Adygi do jeziora Garda. Budowana była w latach 1937 – 1959. Ma za zadanie obniżenie prawdopodobieństwa katastrofalnego wezbrania wód tej rzeki poniżej tunelu, zwłaszcza w regionie Werony, do poziomu wody dwustuletniej.
Usytuowanie.
Wlot do tunelu znajduje się w dolinie Adygi w miejscowości Mori, na wysokości 161 m n.p.m. Wylot znajduje się na pd. od zabudowań miejscowości Torbole w gminie Nago-Torbole, na wysokości 55 m n.p.m., 10 m poniżej lustra wody jeziora Garda.
Historia projektu.
Adyga jest rzeką bardzo kapryśną, znaną z częstych wezbrań, które wyrządzały znaczne szkody zwłaszcza w rejonie Werony. Od dawna zastanawiano się, w jaki sposób obniżyć fale jej gwałtownych wezbrań, zwłaszcza już u wylotu z Alp na równiny. Już w 1712 r. kartograf Serenissimy, franciszkanin Vincenzo Maria Coronelli jako pierwszy zaproponował obniżenie przepływu Adygi poprzez wykorzystanie jeziora Garda jako zbiornika buforowego. W tym celu zaproponował wykopanie tunelu o długości około 8 km, który od śluzy Ceraino (w rejonie Rivoli Veronese, już prawie na przedpolu Alp) połączyłby Adygę z dolnym jeziorem Garda. Pomysł został odłożony na bok ze względu na zbyt małą różnicę wysokości między korytem Adygi i Gardą, co nie zapewniłoby wymaganej wielkości odpływu.
Po serii dużych powodzi w 2. połowie XIX w. (podczas ostatniej z nich we wrześniu 1882 r. woda w zalanej Weronie sięgała do wysokości ok. 2 m powyżej dzisiejszego poziomu ulic) oraz po podobnej powodzi z 1926 r. wrócono do pomysłu, pochodzącego z poprzedniego stulecia, budowy kanału derywacyjnego, przekierowującego część wód Adygi do jeziora Garda. Zdawano sobie sprawę, że przy dużej powierzchni jeziora (ok. 370 km²) doprowadzenie nawet dużych ilości „obcej” wody spowoduje jedynie nieznaczne podniesienie poziomu lustra jego wód. Podobnie niewielki będzie wzrost przeływu uchodzącej z Gardy rzeki Mincio. Dzięki doświadczeniom, zebranym w ciągu ostatnich lat przy budowie pierwszych tuneli alpejskich, skierowano się ku idei budowy podziemnego kanału pod przełęczą San Giovanni, pomiędzy miejscowością Mori w dolinie Adygi i Torbole na północnym skraju jeziora Garda. Korzyścią tego rozwiązania było to, że głębokość jeziora w tej części oraz stromość opadania jego dna są na tyle duże, że do pominięcia byłyby problemy z osadzaniem niesionego przez wodę rumoszu skalnego i generalnie innych frakcji stałych.
Historia budowy.
Pierwsze studia rozpoczęły się w 1930 r. Dopiero w 1937 r. podjęto pierwsze wykopy pilotażowe i badawcze. Zatwierdzenie projektu nastąpiło 3 lutego 1939 r., po czym niemal natychmiast przystąpiono do prac budowlanych, które rozpoczęły się 1 marca 1939 r. W latach 1943-1954 nastąpiła przerwa w pracach. W czasie II wojny światowej wiosną 1944 r. w wykonanej część tunelu faszyści ulokowali podziemną fabrykę, w której produkowano m.in. części do samolotów. Po wojnie, na skutek trudnej sytuacji ekonomicznej i priorytetach skierowanych na odbudowę kraju, prace podjęto dopiero w 1955 r. Ukończono je 18 maja 1959 r.
Charakterystyka techniczna.
Wlot wody do tunelu znajduje się przy ostrym zakręcie Adygi w lewo, w Mori poniżej Rovereto, na wysokości 161 m n.p.m. Wylot do jeziora Garda – nieco na południe od Torbole, na wysokości 55 m n.p.m. Idealnie prosty tunel (z jego wlotu można dostrzec punkt świetlny, oznaczający wylot) ma długość 9873 m, deniwelację 106 m (0,8688%). Przekrój tunelu zbliżony jest do okręgu o średnicy 8 m i powierzchni 50,4 m2. Maksymalny założony przepływ wody wynosi ok. 500 m³/s przy prędkości przepływu ok. 11 m/s. Obliczono, że szybkie doprowadzenie do jeziora Garda 3,7 mln m³ wody spowoduje podniesienie się jego poziomu o 1 cm.
Wpływ budowy tunelu na otoczenie.
Tunel przebiega pod przełęczą Passo San Giovanni, tuż pod dnem misy dawnego jeziora Loppio. Budowa tunelu, niezbędnego rozwiązania dla terytorialnej i hydraulicznej ochrony Dolnego Trydentu i regionu Werony, doprowadziła do zdrenowania rejonu przełęczy, obniżenia się poziomu wód gruntowych i w konsekwencji spowodowała zanik jeziora Loppio.
Funkcjonalność.
Od ukończenia budowy tunelu był on wykorzystywany 11 razy, po raz ostatni w 2018 r. Największy przepływ w tunelu (492 m³/s) zanotowano w listopadzie 1966 r., kiedy upuszczono przezeń ok. 64 mln m³ wody. Największy zrzut wody miał miejsce we wrześniu 1965 r., kiedy do jeziora Garda odprowadzono 79 mln m³ wody (rekordowy wzrost poziomu jego lustra wyniósł wówczas 21,4 cm).

</doc>
<doc id="4835392" url="https://pl.wikipedia.org/wiki?curid=4835392" title="Kolejarz Rawicz">
Kolejarz Rawicz



</doc>
<doc id="4835398" url="https://pl.wikipedia.org/wiki?curid=4835398" title="Burbiškis">
Burbiškis

Burbiškis (hist., pol. Burbiszki) – wieś na Litwie położona w rejonie oniksztyńskim okręgu uciańskiego, 8 km na wschód od Onikszt nad jeziorem Rubiki (Rubikiai).
Historia.
Własność.
Burbiszki po raz pierwszy pojawiają się w dokumentach w 1690 roku, kiedy dobra te należały do podskarbiego pińskiego Trojana Niepokojczyckiego. Na początku XVIII wieku majątek należał już do Akademii Wileńskiej, w 1729 roku zarządzał nim w imieniu Akademii jezuita Mateusz Woronicz. W okolicach połowy XVIII stulecia Burbiszki znalazły się w rękach rodziny Węcławowiczów, wiadomo że w 1752 roku Stanisław Węcławowicz (~1700-?) herbu Wadwicz, oficer wojsk Wielkiego Księstwa Litewskiego żonaty od 1730 roku z Elżbietą Kott (~1710-?) herbu własnego, zamówił u architekta Pawła Giżyckiego projekt siedziby dworskiej w tym majątku, projekt ten jednak nie został od razu zrealizowany. Prawdopodobnie kolejnym właścicielem majątku był syn Stanisława Jan, a po nim – jego syn, Iwon (który postawił tu w 1784 roku dwór, zaprojektowany przez Pawła Giżyckiego 32 lata wcześniej). Następnym właścicielem majątku był Onufry Węcławowicz (1805–1880), żonaty z Filipiną z Horwatów (1810–?) herbu Pobóg. Mieli oni czterech synów: Daniela, Henryka, Stanisława i Onufrego. Henryk i Onufry junior wzięli udział w powstaniu styczniowym, po jego upadku zostali aresztowani: Henryk został skazany na 3 lata, a Onufry dostał wyrok śmierci, później zmieniony w wyniku starań rodziny na 12 lat syberyjskiej katorgi. Onufry już nie wrócił do Burbiszek, zmarł w Petersburgu w 1883 roku. Po śmierci Onufrego seniora Burbiszki odziedziczył jego syn Henryk (1828–1897), żonaty z Marią Komarówną z Bejsagoły (1841–1897), a następnie ich syn Zygmunt (1870–1927), dwukrotnie żonaty: ze Stefanią Marią Zdziechowską (1863–1915) herbu Rawicz, a następnie z Marią Węcławowicz (~1870–?), córką Ottona i Matyldy z Pac-Pomarnackich. Zygmunt Węcławowicz nie miał męskiego potomka, miał natomiast cztery córki (po dwie z każdego małżeństwa). Zygmunt zapisał Burbiszki swojemu stryjowi Danielowi (1849–1923), który w 1899 roku ożenił się po raz drugi, biorąc za żonę Ludwikę Jadwigę Onoszkównę (1861 – po 1932). Po śmierci męża w 1923 roku Ludwika z Onoszków Węcławowiczowa zarządzała majątkiem, ale formalnym jego właścicielem był syn Daniela z pierwszego małżeństwa Otton Węcławowicz. Mieszkał on jednak w Paryżu i w 1931 roku przekazał pełnomocnictwa do zarządzania Burbiszkami swojej macosze. 
Około 1880 roku majątek liczył około 1500 ha, w 1900 roku – już tylko 433 dziesięcin (czyli 470 ha), a w wyniku litewskiej reformy rolnej został okrojony do 82 ha. Ponieważ nie dawał już odpowiednich dochodów, Ludwika Węcławowiczowa sprzedała go w 1932 roku rolnikowi Piotrowi Kriaučinisowi. Pałac i 8 ha ziemi w tymże roku kupił reemigrant z USA ksiądz Franciszek (Pranciškus) Zabiela (1876–1936). 
XX i XXI wiek.
Na przełomie XIX i XX roku w majątku była katolicka kaplica domowa. Ksiądz Zabiela utworzył w kupionym przez siebie pałacu kościół (na jego pierwszym piętrze). W 1933 roku powstała parafia w Burbiszkach i w tym samym roku kościół został konsekrowany pod wezwaniem Imienia Serca Jezusa. Władze radzieckie zamknęły kościół w 1947 roku. W 1955 roku wzniesiono tu istniejący do dziś drewniany kościół katolicki. Obok kościoła stoi drewniana dzwonnica.
Ksiądz Zabiela uruchomił również w pałacu szkołę podstawową, która w latach 1947–1958 działała jako progimnazjum, później w latach 1958–1960 jako szkoła średnia, potem, w latach 1960–1994 – siedmiolatka, a od 2002 roku – ponownie jako szkoła podstawowa, oddział edukacji podstawowej szkoły średniej w Onyksztach.
We wsi funkcjonuje również poczta i dom spokojnej starości.
Pałac.
Onufry Węcławowicz senior zbudował tu w 1853 roku nowy pałac. Był to budynek stojący na wysokiej podmurówce, z dziewięcioosiowym, parterowym korpusem głównym, pokrytym dwuspadowym dachem z niewielkimi lukarnami w obu połaciach (po sześć w każdej z nich). Po obu stronach środkowej części stały boczne, dwukondygnacyjne skrzydła boczne pokryte gładkim dachem czterospadowym, tworzyły w elewacji frontowej dwuosiowe ryzality, a w elewacji ogrodowej bardziej występowały, tworząc kształt podkowiasty. Dodatkowe boczne drzwi prowadziły z ganków znajdujących się przed sześcioosiowymi elewacjami bocznymi: przed elewacją północno-wschodnią był ganek piętrowy, pokryty dachem dwuspadowym, a przed elewacją południowo-zachodnią – ganek parterowy, a nad nim duży balkon, otoczony żeliwną balustradą. Pokryta dachem namiotowym czworokątna wieża, górująca nad środkową częścią pałacu, została wzniesiona później – nie ma jej na zdjęciach sprzed 1939 roku.
W elewacji frontowej zaprojektowano portyk z czterema filarami o przekroju kwadratowym, połączonymi arkadami, nad którymi, na belkowaniu znalazła się data budowy pałacu (R. 1853 Lipca 4 dn.). Portyk jest zwieńczony trójkątnym, spłaszczonym frontonem, ozdobionym kroksztynowym gzymsem. Od strony ogrodowej odpowiednikiem portyku był środkowy, trójosiowy, wydatny ryzalit, również zwieńczony trójkątnym frontonem. Przed nim był niewielki taras, na który prowadziły z ogrodu szerokie, czterostopniowe, kamienne schody.
Obok głównego domu mieszkalnego, po jego lewej stronie stała dziewięcioosiowa, murowana oficyna, w tym samym stylu, co budynek główny. Na jej centralnej osi był nieco wyższy ryzalit zwieńczony trójkątnym przyczółkiem.
Dwudziestohektarowy park należał do największych i najpiękniejszych w okolicy. Leżał na terenie opadającym ku rzeczce Oniksztynce i jezioru Rubiki.
Ksiądz Zabiela utworzył w 1933 roku w pałacu kościół i szkołę.
Po 1990 roku władze litewskie zamierzały zwrócić pałac kurii metropolitalnej w Poniewieżu. Jednak budynek pałacowy był na tyle zniszczony, że oferta ta została odrzucona. Pałac został przejęty przez firmę „Livinta”, która w latach 2011–2014 przeprowadziła jego renowację, korzystając również z funduszy unijnych. Odnowiono między innymi oryginalne piece kaflowe i kominki, naścienne malowidła, sufitowe sztukaterie, drewniane drzwi. 
Obecnie w pałacu działa centrum konferencyjne, wystawowe i koncertowe. Na miejscu jest restauracja i część hotelowa.
Pałac, zabudowania folwarczne i fragmenty parku są wpisane do litewskiego rejestru zabytków.
Majątek Burbiszki został opisany w 4. tomie "Dziejów rezydencji na dawnych kresach Rzeczypospolitej" Romana Aftanazego.

</doc>
<doc id="4835402" url="https://pl.wikipedia.org/wiki?curid=4835402" title="Jump seat">
Jump seat

Jump seat – składane siedzenie w samolocie, które jest używane przez członków załogi, np. stewardesy podczas startu i lądowania.
W samolotach znajduje się kilka takich siedzeń, zwykle jedno lub dwa w kokpicie oraz w rejonie wejść i wyjść oraz kuchni i toalet. Liczba i położenie jump seatów różnią się w zależności od typu samolotu i linii lotniczej.
Pasażerom na ogół nie wolno korzystać z tych siedzeń, zwłaszcza w kokpicie, gdzie obecność osób niebędących członkami załogi jest obecnie prawnie zabroniona w niektórych krajach i ich przestrzeni powietrznej (np. w USA i Wielkiej Brytanii).
W przypadku niektórych, zwykle mniejszych linii lotniczych, miejsca jump seat można było kiedyś rezerwować w niższych cenach oraz w przypadku braku innych miejsc. Tak było jednak do czasu ataków terrorystycznych 11 września 2001, później przepisy zostały znacznie zaostrzone.
Jump sety były czasem też przyznawane pracownikom danej linii lotniczej, którzy nie należą do czynnej załogi danego lotu lub dla towarzyszących członków rodziny, którzy nie mogli uzyskać regularnego miejsca.

</doc>
<doc id="4835413" url="https://pl.wikipedia.org/wiki?curid=4835413" title="Hipoteza kurhanowa">
Hipoteza kurhanowa



</doc>
<doc id="4835418" url="https://pl.wikipedia.org/wiki?curid=4835418" title="Jumpseat">
Jumpseat



</doc>
<doc id="4835441" url="https://pl.wikipedia.org/wiki?curid=4835441" title="Ghajl Ba Wazir">
Ghajl Ba Wazir

Ghajl Ba Wazir (arab. غيل باوزير) – miasto w południowym Jemenie, w muhafazie Hadramaut. Według spisu ludności w grudniu 2004 roku liczyło 21 259 mieszkańców.

</doc>
<doc id="4835444" url="https://pl.wikipedia.org/wiki?curid=4835444" title="Stadio Ettore Mannucci">
Stadio Ettore Mannucci

Stadio Ettore Mannucci – wielofunkcyjny stadion w Pontederze, we Włoszech. Został otwarty 18 maja 1969 roku. Może pomieścić 2718 widzów. Swoje spotkania rozgrywają na nim piłkarze klubu US Città di Pontedera.
Stadion został otwarty 18 maja 1969 roku, a pierwszy mecz ligowy odbył się na nim 28 września tego samego roku (był to mecz Serie D pomiędzy US Pontedera, a Foligno Calcio, wygrany przez gospodarzy 1:0). Przed przeprowadzką na nowy obiekt klub US Pontedera swoje spotkania rozgrywał na położonym przy Piazza Trieste (ok. 300 m na południe) Stadio Marconcini (został on ostatecznie zamknięty w 2005 roku, by zrobić miejsce pod nowe budynki mieszkalne). W lutym 2002 roku stadionowi (dotychczas zwanemu Stadio Comunale) nadano imię Ettore Mannucciego, piłkarza pochodzącego z Pontedery, który występował w Serie A w barwach Pro Patria oraz Juventusu. W 2005 roku na obiekcie rozegrano część spotkań (w tym finał) piłkarskich Mistrzostw Europy U-17. W 2012 roku stadion przeszedł renowację, m.in. wyposażono go w boisko ze sztuczną murawą i nową, 6-torową bieżnię lekkoatletyczną, nieznacznie zwiększono też liczbę miejsc na trybunach.

</doc>
<doc id="4835446" url="https://pl.wikipedia.org/wiki?curid=4835446" title="Sumgait PFK w europejskich pucharach">
Sumgait PFK w europejskich pucharach



</doc>
<doc id="4835449" url="https://pl.wikipedia.org/wiki?curid=4835449" title="Skoda 706">
Skoda 706



</doc>
<doc id="4835463" url="https://pl.wikipedia.org/wiki?curid=4835463" title="Powiat Leobschütz">
Powiat Leobschütz



</doc>
<doc id="4835465" url="https://pl.wikipedia.org/wiki?curid=4835465" title="Nowe Ługi">
Nowe Ługi

Nowe Ługi – staw w Warszawie, w dzielnicy Ursynów.
Położenie i charakterystyka.
Staw leży po lewej stronie Wisły, w stołecznej dzielnicy Ursynów, na obszarze MSI Jeziorki Południowe, niedaleko ulic Sarabandy, Głębokiej i Ługi. Akwen ma charakter jeziora wytopiskowego. Położony jest na obszarze zlewni Kanału Jeziorki, jednak nie posiada bezpośredniego połączenia z żadnym innym obiektem hydrograficznym.
Zgodnie z ustaleniami w ramach „Programu Ochrony Środowiska dla m. st. Warszawy na lata 2009–2012 z uwzględnieniem perspektywy do 2016 r.” staw położony jest na wysoczyźnie, a jego powierzchnia wynosi 0,1442 ha (inne źródło podaje 0,1870 ha). Według numerycznego modelu terenu udostępnionego przez Geoportal lustro wody znajduje się na wysokości 103,4 m n.p.m. Pojemność zbiornika wodnego wynosi 2250 m³.
Według „Opracowania ekofizjograficznego do studium uwarunkowań i kierunków zagospodarowania przestrzennego m. st. Warszawy” z 2006 roku staw zanika i jest bardzo wartościowym przyrodniczo miejscem lęgowym ptaków. Znajduje się w zasięgu terenów zieleni miejskiej jako teren otwarty z wodami wraz z pobliskim stawem Czyste.

</doc>
<doc id="4835473" url="https://pl.wikipedia.org/wiki?curid=4835473" title="Staw Nowe Ługi">
Staw Nowe Ługi



</doc>
<doc id="4835492" url="https://pl.wikipedia.org/wiki?curid=4835492" title="Lista odcinków serialu Rick i Morty">
Lista odcinków serialu Rick i Morty

Tutaj znajduje się lista odcinków amerykańskiego serialu telewizyjnego Rick i Morty. Seria ta, stworzona przez Justina Roilanda oraz Dana Harmona, opowiada o przygodach ekscentrycznego, uzależnionego od alkoholu naukowca Ricka Sancheza, któremu towarzyszy jego wnuk Morty. Serial miał swoją premierę w grudniu 2013 roku, od razu zyskując przychylne recenzje krytyków.

</doc>
<doc id="4835495" url="https://pl.wikipedia.org/wiki?curid=4835495" title="Ignacy Olszewski (pilot)">
Ignacy Olszewski (pilot)

Ignacy Olszewski (ur. 13 lipca 1913 w Kijowie, zm. 16 września 2004 w Warszawie) – pułkownik pilot Wojska Polskiego, uczestnik kampanii wrześniowej oraz działań polskiego lotnictwa na Zachodzie, kawaler Orderu Virtuti Militari, pilot doświadczalny, dowódca 302. i 308. dywizjonu myśliwskiego Polskich Sił Powietrznych na Zachodzie.
Życiorys.
Pochodzenie i młodość.
Syn Rocha i Marii z domu Dziewulskiej. Jego dwaj starsi bracia wstąpili do Wojska Polskiego w 1920 roku i podczas odwrotu dotarli do Polski, natomiast on z rodzicami przyjechał do kraju dwa lata później. W 1932 ukończył Szkołę Techniczną Kolejową. W tym samym roku zgłosił się do odbycia jednorocznej ochotniczej służby wojskowej. Został przyjęty do Szkoły Podchorążych Rezerwy Saperów w Modlinie. Po jej ukończeniu został przeniesiony do rezerwy i przydzielony w rezerwie do 8. batalionu saperów w Toruniu. Na stopień podporucznika został mianowany ze starszeństwem z dniem 1 stycznia 1935 i 46. lokatą w korpusie oficerów rezerwy inżynierii i saperów.
W toruńskim Aeroklubie Pomorskim przeszedł szkolenie w zakresie pilotażu samolotów RWD-8 oraz Hanriot H.28 i uzyskał licencję pilota turystycznego. Został zatrudniony w PKP w Toruniu na stanowisku technika budowlanego, w 1936 roku pracował w Bydgoszczy przy budowie linii kolejowej. W 1936 został przeniesiony do korpusu oficerów rezerwy lotnictwa i przydzielony w rezerwie do 4. pułku lotniczego w Toruniu.
II wojna światowa.
Po wybuchu II wojny światowej został zmobilizowany i pełnił funkcję oficera dyżurnego lotniska w Toruniu. Po zniszczeniu przez Luftwaffe samolotów, które tam stacjonowały, przedostał się do Warszawy, gdzie został przydzielony do eskadry bazującej na lotnisku mokotowskim. Wykonywał loty rozpoznawcze i łącznikowe na samolotach RWD-14 Czapla i Lublin R.XIII. 10 września odleciał samolotem RWD-13 do Lwowa. Po ataku Związku Radzieckiego na Polskę 17 września odleciał z lotniska Podhajce do Czerniowiec w Rumunii. Został internowany, ale udało mu się uciec. Dotarł do portu Bałczik, skąd po długiej podróży na pokładzie statku „Patris”, w listopadzie 1939 roku dopłynął do Marsylii. Został skierowany do polskiej bazy w Lyon-Bron, gdzie leczył się z nabytych podczas podróży chorób. Po rekonwalescencji wykonał kilka lotów ma samolotach Morane-Saulnier MS.406, ale nie wziął udziału w walkach. Po klęsce Francji na pokładzie statku „Arandora Star” został ewakuowany do Wielkiej Brytanii.
Wstąpił do RAF, otrzymał wówczas numer służbowy P-1095. Został przydzielony do jednostki współpracy z artylerią przeciwlotniczą – 2. Anti Aircraft Co-operation Unit. Następnie przeszedł przeszkolenie w pilotażu samolotów Havard i Spitfire w jednostce szkolenia operacyjnego – 61. Operation Training Unit w Heston. Po zakończeniu szkolenia we wrześniu 1941 roku otrzymał przydział do 303. dywizjonu, a w październiku został przydzielony do 306. dywizjonu. Odbył w nim serię lotów treningowych i 12 października przeszedł do 315. dywizjonu. W marcu 1942 roku przydzielono go do 603. dywizjonu, w kwietniu odszedł do 54. dywizjonu, a w maju do 164. dywizjonu. W lipcu 1942 roku powrócił do 315. dywizjonu, aby w styczniu następnego roku przejść do "Intensive Flying Developmentt Flight" w Boscombe Down, gdzie brał udział w oblatywaniu Spitfire Mk XII. 15 lutego powrócił do 315. dywizjonu i w latał w jego składzie. 22 czerwca 1943 roku, podczas powrotu z operacji Ramrod 99, musiał lądować przymusowo na skutek awarii samolotu. Odniósł obrażenia i na miesiąc został wyłączony z lotów operacyjnych. 1 stycznia 1945 roku odniósł swe jedyne zwycięstwo powietrzne, zestrzeliwując samolot Focke-Wulf Fw 190. W lutym tego samego roku odszedł na krótki odpoczynek, z którego powrócił 25 lutego na stanowisko dowódcy 302. dywizjonu. 14 marca został zestrzelony podczas ataku na Zwolle. Dzięki holenderskiemu ruchowi oporu udało mu się uniknąć niewoli i przedostać na tereny zajęte przez wojska alianckie. Powrócił do służby w lotnictwie, w lipcu 1945 roku został mianowany dowódcą 308. dywizjonu i pozostał nim do momentu rozwiązania dywizjonu 3 stycznia 1947 roku.
Czasy powojenne.
24 sierpnia 1946 roku zadeklarował chęć repatriacji do Polski, do kraju dotarł 21 listopada. Zamieszkał w Gdańsku, gdzie już przebywała jego matka i brat Kornel. Włączył się w reaktywowanie Aeroklubu Gdańskiego. W 1947 roku rozpoczął studia na Wydziale Architektury Politechniki Gdańskiej, które ukończył cztery lata później. W 1948 roku, na fali represji stalinowskich został odsunięty od latania, ale znalazł zatrudnienie przy odbudowie Gdańska.
Do latania w Wojsku Polskim powrócił po „październikowej odwilży”. Przeszedł przeszkolenie w pilotażu samolotów odrzutowych i został mianowany szefem Oddziału Bezpieczeństwa i Higieny Lotów w Dowództwie Wojsk Lotniczych. Dzięki jego pracy powstał zespół do spraw badania przyczyn wypadków lotniczych oraz zmodyfikowano program szkolenia. W 1968 roku odszedł z lotnictwa z przyczyn zdrowotnych i pracował jako architekt w biurze projektów przemysłu farmaceutycznego. Na emeryturę przeszedł w 1978 roku, ale pozostał aktywny zawodowo. Zajmował się projektowaniem okładek książek, witraży i tablic pamiątkowych. Był zaangażowany w działalność społeczną, w 1992 roku był jednym ze współzałożycieli Stowarzyszenia Lotników Polskich. Trzy lata później został wybrany jego przewodniczącym i przez cztery kadencje sprawował tę funkcję.
Zmarł 16 września 2004 roku w Warszawie, został pochowany na Cmentarzu Wojskowym na Powązkach (kwatera C30-X-17a).
Na Liście Bajana został sklasyfikowany na 288. pozycji z jednym pewnym zestrzeleniem.
Życie prywatne.
W grudniu 1950 roku ożenił się z Łucją, z którą miał córkę Annę.
Ordery i odznaczenia.
Za swą służbę otrzymał odznaczenia:

</doc>
<doc id="4835497" url="https://pl.wikipedia.org/wiki?curid=4835497" title="Kolufo">
Kolufo



</doc>
<doc id="4835523" url="https://pl.wikipedia.org/wiki?curid=4835523" title="Szarlatan (opera)">
Szarlatan (opera)

Szarlatan czyli wskrzeszanie umarłych (inna funkcjonująca nazwa to Szarlatan czyli wskrzeszenie umarłych) – opera komiczna w 2 aktach z 1814 z muzyką Karola Kurpińskiego i z librettem Alojzego Żółkowskiego. Prawykonanie odbyło się w Teatrze Narodowym w Warszawie. 

</doc>
<doc id="4835524" url="https://pl.wikipedia.org/wiki?curid=4835524" title="Katarzyna Ewald">
Katarzyna Ewald



</doc>
<doc id="4835554" url="https://pl.wikipedia.org/wiki?curid=4835554" title="Hadżi Mohammad Czamkani">
Hadżi Mohammad Czamkani

Hadżi Mohammad Czamkani (ur. 1947, zm. 2012) – afgański polityk, który pełnił funkcję tymczasowego prezydenta Afganistanu w okresie wspieranej przez Sowietów Demokratycznej Republiki Afganistanu. Wcześniej był zastępcą głowy państwa, czyli wiceprzewodniczącym Rady Rewolucyjnej Afganistanu, będącej pod przewodnictwem Babraka Karmala. 
Czamkani został prezydentem po rezygnacji Babraka Karmala. Nie będąc członkiem partii, przywódca plemienny posiadający władzę i powiązania w kluczowych obszarach prowincji graniczących z Pakistanem, rozszerzył swoje wpływy również na Pakistan. Jednak Mohammad Nadżibullah był bardziej odpowiedzialny za kraj ze względu na swoje znaczące stanowiska dyrektora KHAD i sekretarza generalnego Ludowo-Demokratycznej Partii Afganistanu. To podczas jego kadencji ZSRR wyraził chęć negocjacji i usunięcia części wojsk z Afganistanu. Jego kadencja odznaczała się także stworzeniem nowej konstytucji. 

</doc>
<doc id="4835619" url="https://pl.wikipedia.org/wiki?curid=4835619" title="Franz Xaver Höhnel">
Franz Xaver Höhnel



</doc>
<doc id="4835621" url="https://pl.wikipedia.org/wiki?curid=4835621" title="Stanisław Dzieduszycki">
Stanisław Dzieduszycki

Stanisław Dzieduszycki herbu Sas – chorąży lwowski w latach 1699-1724, chorąży trembowelski w latach 1689-1699, sędzia kapturowy ziemi lwowskiej w 1696 roku.
Był elektorem Augusta II Mocnego z ziemi lwowskiej i przemyskiej w 1697 roku, jako deputat z ziemi lwowskiej podpisał jego "pacta conventa". Poseł na sejm pacyfikacyjny 1699 roku z województwa podolskiego.

</doc>
<doc id="4835623" url="https://pl.wikipedia.org/wiki?curid=4835623" title="Stanisław Makowiecki (zm. 1706)">
Stanisław Makowiecki (zm. 1706)

Stanisław Makowiecki herbu Pomian (zm. w 1706 roku) – stolnik kamieniecki w latach 1702-1706, stolnik latyczowski w latach 1671-1702, sędzia grodzki kamieniecki.
Poseł sejmiku podolskiego na sejm 1685 roku, sejm zwyczajny 1688 roku, sejm nadzwyczajny 1688/1689 roku, sejm nadzwyczajny 1693 roku. Jako poseł na sejm elekcyjny 1697 roku był elektorem Augusta II Mocnego z województwa podolskiego w 1697 roku, jako deputat tego województwa podpisał jego "pacta conventa". Poseł na sejm pacyfikacyjny 1699 roku z województwa podolskiego.

</doc>
<doc id="4835628" url="https://pl.wikipedia.org/wiki?curid=4835628" title="Jan Stanisław Drużbic">
Jan Stanisław Drużbic

Jan Stanisław (Stanisław Jan) Drużbic (Drużbicz) z Lipin herbu Junosza (zm. przed 17 października 1713 roku) – podkomorzy bełski od 1712 roku, chorąży bełski w latach 1689-1712, chorąży horodelski w latach 1685-1689, podsędek bełski w latach 1676-1685, pułkownik pospolitego ruszenia województwa bełskiego w 1703 roku.
Poseł sejmiku bełskiego na sejm 1690 roku. Poseł na sejm elekcyjny 1697 roku z województwa bełskiego. Był elektorem Augusta II Mocnego z województwa bełskiego w 1697 roku.

</doc>
<doc id="4835629" url="https://pl.wikipedia.org/wiki?curid=4835629" title="Michał Ignacy Jarczewski">
Michał Ignacy Jarczewski

Michał Ignacy Jarczewski herbu Nałęcz – podczaszy buski w latach 1676-1703.
Poseł na sejm elekcyjny 1697 roku z województwa bełskiego. Był elektorem Augusta II Mocnego z województwa bełskiego w 1697 roku. Poseł na sejm koronacyjny 1697 roku z województwa bełskiego. 

</doc>
<doc id="4835631" url="https://pl.wikipedia.org/wiki?curid=4835631" title="Samuel Antoni Drużbic">
Samuel Antoni Drużbic

Samuel Antoni Drużbic (Drużbicz) z Lipin herbu Junosza (zm. przed 15 kwietnia 1730 roku) – chorąży buski od 1697 roku, miecznik buski w latach 1689-1697.
Poseł na sejm elekcyjny 1697 roku z województwa bełskiego. Był elektorem Augusta II Mocnego z województwa bełskiego w 1697 roku.

</doc>
<doc id="4835632" url="https://pl.wikipedia.org/wiki?curid=4835632" title="Henrietta Crosman">
Henrietta Crosman

Henrietta Crosman (ur. 2 września 1861, zm. 31 października 1944) – amerykańska aktorka filmowa.

</doc>
<doc id="4835634" url="https://pl.wikipedia.org/wiki?curid=4835634" title="Park Narodowy Dudhwa">
Park Narodowy Dudhwa

Park Narodowy Dudhwa – park narodowy położony w stanie Uttar Pradesh w północnych Indiach, przy granicy z Nepalem. Zajmuje powierzchnię 490 km². Został założony w 1977 roku, dzięki zabiegom Arjana Singha, indyjskiego myśliwego, który został ekologiem i rozpoczął działania na rzecz odbudowy populacji tygrysów i lampartów. 
Charakterystyka parku.
Obszar parku obejmuje część aluwialnej niziny Hindustańskiej o wysokości od 150 na południowo-wschodnim krańcu do 182 metrów na skrajnej północy. W parku ochroną objęty jest jeden z najpiękniejszych lasów w Indiach z drzewostanem starszym niż 150 lat. Drugi co do wielkości ekosystem parku stanowią mokradła.
Flora.
W lasach parku dominują drzewa sal – według tradycji buddyjskiej pod drzewem sal miał urodzić się Budda.
Fauna.
Park jest zamieszkiwany m.in. przez populacje tygrysów, lampartów, jelenie bagienne, wargaczy, nosorożcy indyjskich.

</doc>
<doc id="4835639" url="https://pl.wikipedia.org/wiki?curid=4835639" title="Stefano Patriarca">
Stefano Patriarca

Stefano Patriarca (ur. 23 lipca 1987 w Agnone) – włoski siatkarz, grający na pozycji środkowego. 
Sukcesy klubowe.
Puchar CEV:
Mistrzostwo Włoch: 
Superpuchar Włoch: 
Sukcesy reprezentacyjne.
Mistrzostwa Świata Kadetów:

</doc>
<doc id="4835651" url="https://pl.wikipedia.org/wiki?curid=4835651" title="Przejście graniczne Chałupki-Bogumin (drogowe)">
Przejście graniczne Chałupki-Bogumin (drogowe)



</doc>
<doc id="4835652" url="https://pl.wikipedia.org/wiki?curid=4835652" title="Przejście graniczne Nowe Chałupki-Bogumin">
Przejście graniczne Nowe Chałupki-Bogumin



</doc>
<doc id="4835654" url="https://pl.wikipedia.org/wiki?curid=4835654" title="Pizzo dell'Alpe Gelato">
Pizzo dell'Alpe Gelato

Pizzo dell’Alpe Gelato – szczyt górski należący do Alp Lepontyńskich, położony na granicy Szwajcarii i Włoch.

</doc>
<doc id="4835658" url="https://pl.wikipedia.org/wiki?curid=4835658" title="Aouille Tseuque">
Aouille Tseuque

Aouille Tseuque – szczyt górski należący do Alp Pennińskich, położony na granicy Szwajcarii i Włoch. Od północnej strony szczytu rozpościera się lodowiec Otemma.

</doc>
<doc id="4835663" url="https://pl.wikipedia.org/wiki?curid=4835663" title="Legia Warszawa (ujednoznacznienie)">
Legia Warszawa (ujednoznacznienie)



</doc>
<doc id="4835670" url="https://pl.wikipedia.org/wiki?curid=4835670" title="Wielka Reforma Teatralna">
Wielka Reforma Teatralna

Wielka Reforma Teatru

</doc>
<doc id="4835672" url="https://pl.wikipedia.org/wiki?curid=4835672" title="Meslier">
Meslier



</doc>
<doc id="4835674" url="https://pl.wikipedia.org/wiki?curid=4835674" title="Pieri">
Pieri



</doc>
<doc id="4835678" url="https://pl.wikipedia.org/wiki?curid=4835678" title="Życie jest snem (Teatr Telewizji)">
Życie jest snem (Teatr Telewizji)

Życie jest snem – spektakl Teatru Telewizji w reżyserii Jerzego Jarockiego z 1988 roku, będący telewizyjną inscenizacją dramatu Pedra Calderóna de la Barki, którą wcześniej w Starym Teatrze w Krakowie zrealizował Jarocki.
Spektakl został zaliczony do stu najlepszych w historii Teatru Telewizji przedstawień teatralnych, wytypowanych w sierpniu 1999 r. przez Akademię Teatru Telewizji.

</doc>
<doc id="4835680" url="https://pl.wikipedia.org/wiki?curid=4835680" title="Zhou Yuelong">
Zhou Yuelong

Zhou Yuelong (; ur. 24 stycznia 1998 w Chengdu) – chiński snookerzysta. Plasuje się na 48 miejscu pod względem zdobytych setek w profesjonalnych turniejach, ma ich łącznie 169.
Kariera.
Do grona profesjonalistów dołączył w 2014 roku.
Zhou Yuelong zanotował 150. maksymalnego breaka w historii snookera w czwartym frame pierwszej rundy Indian Open 2019 przeciwko Lü Haotian.
Pierwszym i – jak na razie – jedynym turniejem, który wygrał, jest World Cup 2015. Grając w drużynie Chiny B, w parze z Yan Bingtao, pokonali 4:1 Szkocję, w skład której wchodzili John Higgins i Stephen Maguire.

</doc>
<doc id="4835685" url="https://pl.wikipedia.org/wiki?curid=4835685" title="Rosyjski Państwowy Uniwersytet Technologiczny im. K.E Ciołkowskiego">
Rosyjski Państwowy Uniwersytet Technologiczny im. K.E Ciołkowskiego



</doc>
<doc id="4835686" url="https://pl.wikipedia.org/wiki?curid=4835686" title="Stanisław Nagórski">
Stanisław Nagórski

Stanisław Nagórski herbu Ostoja (zm. w 1706 roku) – porucznik jazdy, stolnik bełski w 1698 roku, podstoli nowogrodzki siewierski w latach 1697-1698, poseł na sejmy.
Życiorys.
Pochodził z rodziny Nagórskich, wchodzącej w skład rodu heraldycznego Ostojów. Był synem Maryana. W latach 80. XVII wieku rozpoczął służbę w wojskach koronnych jako towarzysz jazdy. Uczestniczył w wojnie polsko-tureckiej - w kampanii mołdawskiej 1686 roku oraz w kampanii kamienieckiej rok później. W walkach z Tatarami był raniony w szyję. W latach 1687–1696 był porucznikiem w chorągwi pancernej Michała Warszyckiego, wojewody sandomierskiego oraz Atanazego Miączyńskiego, podskarbiego nadwornego. W roku 1693 dowodził pięcioma chorągwiami jazdy z polecenia hetmana wielkiego Stanisława Jabłonowskiego, których celem była kontrola szlaków tatarskich w okolicy Jazłowca. Pełnił ważne funkcje publiczne. Był w latach 1697–1698 podstolim nowogrodzkim siewierskim a także w roku 1698 tytułował się stolnikiem bełskim. Był posłem na sejm elekcyjny 1697 roku z województwa bełskiego oraz na Sejm 1701/1702 roku z województwa bełskiego.
Był elektorem Augusta II Mocnego z województwa bełskiego w 1697 roku.

</doc>
<doc id="4835688" url="https://pl.wikipedia.org/wiki?curid=4835688" title="Stanisław Markowski (żołnierz)">
Stanisław Markowski (żołnierz)

Stanisław Markowski (ur. 20 czerwca 1904 w Brześciu nad Bugiem, zm. 13 stycznia 1996 w Warszawie) – kapitan piechoty Wojska Polskiego, major Armii Krajowej, kawaler Krzyża Srebrnego Orderu Wojennego Virtuti Militari.
Życiorys.
Syn Stanisława (kolejarza) i Aleksandry z domu Wejdowskiej (krawcowej). W rodzinnym Brześciu nad Bugiem ukończył szkołę powszechną i szkołę średnią. Po zdaniu matury wstąpił do Szkoły Podchorążych Piechoty w Ostrowi Mazowieckiej, w której kształcił się w latach 1927-1930.
Zarządzeniem Prezydenta Rzeczypospolitej Ignacego Mościckiego (sygnatura B.P.L. 19333-I-30) mianowany został na stopień podporucznika w korpusie oficerów piechoty, ze starszeństwem z dnia 15 sierpnia 1930 i 199. lokatą, oraz wcielony do 66 pułku piechoty. W 1930 zajmował 718. lokatę łączną wśród podporuczników korpusu piechoty. W roku 1932 zajmował już 196. lokatę wśród podporuczników piechoty w swoim starszeństwie. Na mocy zarządzenia Prezydenta RP z dnia 12 marca 1933 awansowano go do rangi porucznika piechoty, ze starszeństwem z dnia 1 stycznia 1933 i 229. lokatą. Pozostając oficerem 66 pułku piechoty zajmował na dzień 1 lipca 1933 nadal 229. lokatę wśród poruczników piechoty w swoim starszeństwie (była to jednocześnie 2196. lokata łączna wśród wszystkich poruczników korpusu piechoty). Z kolei na dzień 5 czerwca 1935 zajmował 1708. lokatę łączną na liście starszeństwa poruczników piechoty (była to 224. lokata w starszeństwie). Do stopnia kapitana awansowany został ze starszeństwem z dnia 19 marca 1939 i 87. lokatą wśród oficerów piechoty. Na dzień 23 marca 1939 piastował funkcję dowódcy plutonu łączności w 66 pułku piechoty.
W kampanii wrześniowej wziął udział na stanowisku dowódcy kompanii ckm w Podgrupie „Radom” ppłk. Bronisława Kowalczewskiego (wchodzącej w skład Grupy „Kielce” płk. dypl. Kazimierza Glabisza). Walczył pod Iłżą po czym przedostał się do Kowla, gdzie ponownie objął dowództwo nad kompanią ckm. Następnie w Samodzielnej Grupie Operacyjnej „Polesie”, po bitwie pod Kockiem w niemieckiej niewoli, z której uciekł (z obozu w Jędrzejowie) pod koniec października 1939. Od 1939 działał w konspiracji - w Związku Walki Zbrojnej i Armii Krajowej. Początkowo w Warszawie, a od początku października 1942 we Lwowie. 1 listopada 1942 aresztowany we Lwowie przez Gestapo i poddany brutalnemu śledztwu, zachorował na tyfus. Uciekł z lwowskiego więzienia w dniu 25 kwietnia 1943 i powrócił do Warszawy.
Uczestnik powstania warszawskiego na stanowisku zastępcy dowódcy batalionu „Łukasiński". Od 15 sierpnia 1944 dowódca tegoż batalionu. Za całokształt swej służby w konspiracji i męstwo wykazane podczas powstania odznaczony został, w dniu 28 sierpnia 1944 przez Dowódcę Armii Krajowej, Krzyżem Srebrnym Orderu Wojennego Virtuti Militari. Po upadku powstania w niewoli niemieckiej - oflag II C Woldenberg. Awansowany do rangi majora w dniu 4 października 1944 (rozkaz Dowódcy Armii Krajowej Nr 517). Po wyzwoleniu z oflagu powrócił do stolicy. Pracował w spółdzielni „Samopomoc Chłopska” oraz jako główny księgowy w ELUDZ-ie.
Żonaty z Ireną Białczyk, z którą miał córki Małgorzatę i Marię oraz synów Jerzego, Andrzeja i Leszka.

</doc>
<doc id="4835690" url="https://pl.wikipedia.org/wiki?curid=4835690" title="Antoni Buksakowski">
Antoni Buksakowski

Antoni Buksakowski (ur. 19 lipca 1935 w Gołańczy) – polski działacz partyjny i państwowy, w latach 1979–1982 wicewojewoda kaliski.
Życiorys.
Syn Kazimierza i Ireny. Kształcił się w Wyższej Szkole Partyjnej KPZR w Moskwie. Pracował jako nauczyciel, od 1958 do 1961 zasiadał w powiatowym zarządzie Związku Nauczycielstwa Polskiego w Ostrowie Wielkopolskim.
W 1965 wstąpił do Polskiej Zjednoczonej Partii Robotniczej. Pod koniec lat 60. był II i I sekretarzem Komitetu Zakładowego PZPR. Od 1970 należał do egzekutywy Komitetu Powiatowego PZPR w Ostrowie Wielkopolskim, od 1970 był w nim sekretarzem ds. propagandy, a od 1973 do 1975 – I sekretarzem. Jednocześnie od 1966 zasiadał w Miejskiej Radzie Narodowej, a od 1975 w Wojewódzkiej Radzie Narodowej w Kaliszu (gdzie kierował klubem PZPR). W latach 1975–1978 pozostawał sekretarzem ds. propagandy w Komitecie Wojewódzkim PZPR w Kaliszu, a od 9 stycznia 1979 do 31 grudnia 1982 zajmował stanowisko wicewojewody kaliskiego. Od 1982 do 1985 kierował Publiczną Biblioteką Pedagogiczną w Kaliszu, następnie przeszedł na emeryturę. Opublikował książkę pt. "Dzieje Klubu Myśliwskiego Koła Łowieckiego nr 8 w Ostrowie Wielkopolskim (lata 1927–2007)".

</doc>
<doc id="4835692" url="https://pl.wikipedia.org/wiki?curid=4835692" title="Mycteridae">
Mycteridae



</doc>
<doc id="4835697" url="https://pl.wikipedia.org/wiki?curid=4835697" title="Opozycja polityczna w PRL">
Opozycja polityczna w PRL

Opozycja polityczna w PRL (również: opozycja demokratyczna, opozycja antykomunistyczna) – partie polityczne, organizacje, grupy i środowiska społeczne dążące do obalenia lub zreformowania niedemokratycznego systemu władzy w Polskiej Rzeczypospolitej Ludowej w latach 1945–1989. Ruchy te formułowały programy zasadniczych przemian politycznych, gospodarczych i społecznych.
Znaczący rozwój ugrupowań opozycyjnych nastąpił w drugiej połowie lat 70. i na początku lat 80., powstały wówczas m.in. Komitet Obrony Robotników, Ruch Obrony Praw Człowieka i Obywatela, Wolne Związki Zawodowe, Niezależny Samorządny Związek Zawodowy „Solidarność”, Konfederacja Polski Niepodległej.
Represje z powodów politycznych.
Osoby zaangażowane w walkę o niepodległość i suwerenność Polski w latach 1956–1989 były poddawane przez reżim komunistyczny licznym represjom i szykanom. Do najczęstszych należało uwięzienie, internowanie, usunięcie z uczelni, karne wcielenie do wojska, pozbawienie możliwości wykonywania zawodu, uniemożliwienie podjęcia zatrudnienia w wybranych miejscach, zwolnienie z pracy, pozbawienie możliwości awansowania, zapisy cenzury, degradowanie na gorsze stanowiska służbowe, pozbawienie nagród oraz premii itp.

</doc>
<doc id="4835699" url="https://pl.wikipedia.org/wiki?curid=4835699" title="Stanisław Markowski (ujednoznacznienie)">
Stanisław Markowski (ujednoznacznienie)



</doc>
<doc id="4835714" url="https://pl.wikipedia.org/wiki?curid=4835714" title="Ośrodek duszpasterski św. Józefa Opiekuna Świętej Rodziny w Choszczówce Stojeckiej">
Ośrodek duszpasterski św. Józefa Opiekuna Świętej Rodziny w Choszczówce Stojeckiej

Ośrodek duszpasterski św. Józefa Opiekuna Świętej Rodziny w Choszczówce Stojeckiej – parafia rzymskokatolicka, znajdująca się w diecezji warszawsko-praskiej, w dekanacie Mińsk Mazowiecki – św. Antoniego z Padwy. 

</doc>
<doc id="4835716" url="https://pl.wikipedia.org/wiki?curid=4835716" title="Siergiej Gorszeniow">
Siergiej Gorszeniow

Siergiej Gorszeniow (ros. Сергей Горшенёв) – rosyjski kierowca wyścigowy.
Życiorys.
Rywalizację w wyścigach samochodowych na poziomie krajowym rozpoczął w 1982 roku, rywalizując Estonią 19. Od sezonu 1983 ścigał się Estonią 20.
W 1986 roku Gorszeniew rozpoczął rywalizację w Sowieckiej Formule 3. Zajął wówczas siódme miejsce w Rustawi oraz czwarte w Czajce i zajął trzecie miejsce na koniec sezonu. W sezonie 1987 zmienił pojazd na Estonię 21M. Zdobył wówczas pierwsze podium w mistrzostwach ZSRR, zajmując drugie miejsce w Rydze. Na koniec sezonu Gorszeniow był czwarty w mistrzostwach ZSRR, wygrał ponadto wyścig o mistrzostwo Rosyjskiej FSRR.
W 1988 roku Gorszeniow zadebiutował w Formule Mondial. Zajął w klasyfikacji mistrzostw ZSRR siódme miejsce, wygrał również wyścig o mistrzostwo Gruzińskiej SRR. Rok później został zwycięzcą zawodów o mistrzostwo Rosyjskiej Formuły Mondial. W 1991 roku był piąty w wyścigu o nagrodę gazety „Trud”. Następnie ścigał się m.in. w mistrzostwach Polski.

</doc>
<doc id="4835723" url="https://pl.wikipedia.org/wiki?curid=4835723" title="Parafia Matki Odkupiciela w Wielgolesie Brzezińskim">
Parafia Matki Odkupiciela w Wielgolesie Brzezińskim

Parafia Matki Odkupiciela w Wielgolesie Brzezińskim – parafia rzymskokatolicka, znajdująca się w diecezji warszawsko-praskiej, w dekanacie Mińsk Mazowiecki – św. Antoniego z Padwy. 

</doc>
<doc id="4835724" url="https://pl.wikipedia.org/wiki?curid=4835724" title="Wiktoria Filus">
Wiktoria Filus

Wiktoria Filus z domu Stachowicz (ur. 10 września 1994 w Krakowie) – polska aktorka.
Życiorys.
Urodziła się 10 września 1994 r. w Krakowie. W 2020 r. ukończyła studia na Wydziale Aktorskim Państwowej Wyższej Szkoły Filmowej, Telewizyjnej i Teatralnej im. Leona Schillera w Łodzi. Jest także modelką.

</doc>
<doc id="4835725" url="https://pl.wikipedia.org/wiki?curid=4835725" title="August Rossbach">
August Rossbach

Georg August Wilhelm Rossbach (ur. 26 sierpnia 1823 w Schmalkalden, zm. 23 lipca 1898 we Wrocławiu) – niemiecki filolog klasyczny i archeolog.
Wykształcenie otrzymał na uniwersytetach w Lipsku i Marburgu. Stopień doktora habilitowanego uzyskał w 1852. Po uzyskaniu stopnia profesora nadzwyczajnego na uniwersytecie w Tybindze przeniósł się do Wrocławia w 1856, gdzie został profesorem filologii i archeologii. W 1866 został wybrany rektorem Königliche Universität Breslau.

</doc>
<doc id="4835727" url="https://pl.wikipedia.org/wiki?curid=4835727" title="Rita Malinkiewicz">
Rita Malinkiewicz

Rita Malinkiewicz (ur. 28 marca 1995) – polska kolarka specjalizująca się głównie w kolarstwie górskim. Uczestniczka mistrzostw świata w maratonie MTB (2017), a także mistrzostw świata (2016) i Europy (2015 i 2016) młodzieżowców oraz mistrzostw świata juniorów (2012 i 2013) w cross-country. Medalistka mistrzostw Polski w kolarstwie górskim.
W 2017 brała udział w mistrzostwach świata w maratonie MTB, jednak nie ukończyła rywalizacji. Startowała też kilkukrotnie w międzynarodowych imprezach rangi mistrzowskiej w młodszych kategoriach wiekowych w cross-country. W 2016 nie ukończyła rywalizacji młodzieżowców na mistrzostwach świata, a w mistrzostwach Europy w tej samej kategorii zajęła 15. lokatę. W 2015 w tej samej kategorii była 20. w europejskim czempionacie. Z kolei w rywalizacji juniorów w 2013 zajęła 21. pozycję, a w 2012 37. miejsce. Ponadto kilkukrotnie startowała w zawodach Pucharu Świata w kolarstwie górskim w kategoriach juniora i młodzieżowca (do lat 23) w cross-country, najlepszy wynik notując w sierpniu 2015 w Val di Sole, gdzie była 29. w rywalizacji młodzieżowców.
Malinkiewicz dwukrotnie zdobywała medale seniorskich mistrzostw Polski w kolarstwie górskim – w 2014 zdobyła srebro w maratonie, a w 2016 brąz w sprincie. Stawała również na podium mistrzostw kraju w kolarstwie górskim w młodszych kategoriach wiekowych w cross-country – w 2013 została mistrzynią Polski juniorek, a w 2011 zdobyła brązowy medal mistrzostw Polski juniorek młodszych.
1 czerwca 2020 w Wilkowicach doznała poważnych obrażeń w wypadku, w którym, wspólnie z drugą kolarką, uległa czołowemu zderzeniu z samochodem osobowym.

</doc>
<doc id="4835729" url="https://pl.wikipedia.org/wiki?curid=4835729" title="Hubert Miłkowski">
Hubert Miłkowski

Hubert Miłkowski (ur. 23 czerwca 1999 w Warszawie) – polski aktor.
Życiorys.
Urodził się 23 czerwca 1999 roku w Warszawie. Student Wydziału Aktorskiego Państwowej Wyższej Szkoły Filmowej, Telewizyjnej i Teatralnej im. Leona Schillera w Łodzi.

</doc>
<doc id="4835730" url="https://pl.wikipedia.org/wiki?curid=4835730" title="Lesław Cirko">
Lesław Cirko

Lesław Cirko (ur. 1958) – polski filolog, prof. dr hab. nauk humanistycznych, profesor nadzwyczajny w Instytucie Filologii Germańskiej Wydziału Filologicznego Uniwersytetu Wrocławskiego.
Życiorys.
26 czerwca 1986 obronił pracę doktorską "Kontrastywne badania semantyczne czasowników niemieckich i polskich w zakresie dydaktycznego minimum leksykalnego", 29 czerwca 1998 habilitował się na podstawie pracy zatytułowanej "Analiza kookurencyjna współczesnego języka niemieckiego", a 12 maja 2011 nadano mu tytuł profesora w zakresie nauk humanistycznych. Został zatrudniony na stanowisku profesora w Instytucie Neofilologii Państwowej Wyższej Szkole Zawodowej w Nysie.
Jest zatrudniony na stanowisku profesora nadzwyczajnego w Instytucie Filologii Germańskiej na Wydziale Filologicznym Uniwersytetu Wrocławskiego.

</doc>
<doc id="4835750" url="https://pl.wikipedia.org/wiki?curid=4835750" title="Powiat Tarnowitz">
Powiat Tarnowitz

Powiat Tarnowitz (niem. "Kreis Tarnowitz", pol. "powiat tarnogórski") – niemiecki powiat istniejący w okresie od 1873 do 1927 r. na terenie prowincji śląskiej.
Powiat powstał w 1873 r. poprzez wydzielenie z powiatu Beuthen. W wyniku plebiscytu na Górnym Śląsku większa część powiatu przeszła pod władzę polską, gdzie utworzono powiat tarnogórski. Fragmenty powiatu, które pozostały w Niemczech, połączono w 1927 r. z pozostałościami powiatu Beuthen w powiat Beuthen-Tarnowitz z siedzibą w Bytomiu.
W 1910 r. powiat obejmował 69 gmin o powierzchni 327,59 km² zamieszkanych przez 77.583 osób.

</doc>
<doc id="4835756" url="https://pl.wikipedia.org/wiki?curid=4835756" title="Powiat Beuthen-Tarnowitz">
Powiat Beuthen-Tarnowitz

Powiat Beuthen-Tarnowitz (niem. "Kreis Beuthen-Tarnowitz", pol. "powiat bytomsko-tarnogórski") – niemiecki powiat istniejący w okresie od 1927 do 1945 r. na terenie Śląska.
Powiat powstał w 1927 r. poprzez połączenie szczątkowego powiatu Tarnowitz z pozostałościami powiatu Beuthen w powiat Beuthen-Tarnowitz z siedzibą w Bytomiu. Po podboju Polski przez Niemcy, niemieckie władze okupacyjne utworzyły na terenie polskiego powiatu tarnogórskiego powiat Tarnowitz przyporządkowany do nowej rejencji katowickiej, a powiat Beuthen-Tarnowitz przesunięto z rejencji opolskiej do katowickiej i zarządzanie nim powierzono władzom powiatu Tarnowitz. W 1941 r. zaś powiat Tarnowitz włączono do powiatu Beuthen-Tarnowitz. W 1945 r. tereny Śląska zajęła Armia Czerwona i przeszły one pod administrację polską.

</doc>
<doc id="4835762" url="https://pl.wikipedia.org/wiki?curid=4835762" title="Hanka Gregušová">
Hanka Gregušová



</doc>
<doc id="4835765" url="https://pl.wikipedia.org/wiki?curid=4835765" title="Susques (departament)">
Susques (departament)

Departament Susques (hiszp. "Departamento de Susques") – departament położony jest w południowej części prowincji Jujuy. Jego powierzchnia wynosi 9199 km². Stolicą departamentu jest Susques. W 2010 roku populacja departamentu wynosiła 3791. Na terenie departamentu znajduje się dwa rezerwaty przyrody. Utworzony w 1992 roku Reserva Provincial Alto Andina de la Chinchilla mający za zadaniem ochronę szynszyli, wikunii i licznych wysokogórskich ptaków np. flaminga andyjskiego. 
Drugim jest utworzony w 1981 roku Reserva Provincial de Fauna Y Flora Olaroz - Cauchari chroniący ekosystem, w którym oprócz solnisk np. Salar de Cauchari występują stada lam i wikunii.
Departament Susques a graniczy z dwoma innymi departamentami prowincji: Cochinoc i Rinconada, z którymi granica została wyznaczona wzdłuż 23 równoleżnika. Od południa i wschodu graniczy z prowincją Salta. Od zachodu z Chile. 
Przez departament przebiegają dwie główne drogi, same w sobie będące dużymi atrakcjami turystycznymi: Droga krajowa 52 (której część zwana jest Cuesta de Lipán) oraz Droga krajowa 40 (ruta nacional n.º 40 «Libertador General Don José de San Martín»). 
Departament składa się z trzech gmin (municipios): Catua (480 mieszkańców), Coranzuli (1048) i Susques (2263).
W skład departamentu wchodzą m.in. miejscowości: Susques, Jama, Coranzulí, Catua, Huancar, Pastos Chicos, Puesto Sey, Olaroz Chico, El Toro i San Juan de Quillaques.

</doc>
<doc id="4835766" url="https://pl.wikipedia.org/wiki?curid=4835766" title="Sparkasse Horn Arena">
Sparkasse Horn Arena

Sparkasse Horn Arena – stadion piłkarski w Horn, w Austrii. Został otwarty w 1958, ma pojemność 4000 widzów. Spotkania rozgrywają na nim piłkarze klubu SV Horn.
Pierwsze boisko klubu SV Horn mieściło się przy Frauenhofnerstraße. W 1927 drużyna przeniosła się na Sportplatz Hopfengarten, gdzie grała do 1949. Następnie zespół przeniósł się na boisko Jahnwiese. W 1957 rozpoczęła się budowa obecnego obiektu klubu, a pierwszy mecz rozegrano na nim 10 października 1958 roku. W 1972 stadion wyposażono w sztuczne oświetlenie. W 1977, po dwóch latach budowy, oddano do użytku nową trybunę, która zastąpiła poprzednią, drewnianą, będącą już w złym stanie technicznym. Powstał wówczas również nowy bufet, kasa i wejście na stadion. W 1997 oddano do użytku tzw. niebieski budynek klubowy. W 2007 powiększono trybuny obiektu, a rok później zainstalowano nowe oświetlenie. W roku 2012 za północną bramką wybunowano budynek dla VIP-ów, przylegający do niebieskiego budynku klubowego. Ze względów sponsorskich stadion zmienił nazwę na Waldviertler Volksbank Arena. W tym samym roku SV Horn po raz pierwszy w historii awansował do 2. ligi. W 2020 roku obiekt przemianowano na Sparkasse Horn Arena.

</doc>
<doc id="4835770" url="https://pl.wikipedia.org/wiki?curid=4835770" title="Waldviertler Volksbank Arena">
Waldviertler Volksbank Arena



</doc>
<doc id="4835778" url="https://pl.wikipedia.org/wiki?curid=4835778" title="Heidebodenstadion">
Heidebodenstadion

Heidebodenstadion – stadion piłkarski w Parndorfie, w Austrii. Obiekt może pomieścić 3500 widzów. Swoje spotkania rozgrywają na nim piłkarze klubu SC-ESV Parndorf 1919.

</doc>
<doc id="4835779" url="https://pl.wikipedia.org/wiki?curid=4835779" title="Katarína Hasprová">
Katarína Hasprová

Katarína Hasprová (ur. 10 września 1972 w Bratysławie) – słowacka piosenkarka. Reprezentowała Słowację w Konkursie Piosenki Eurowizji 1998 (piosenka "Modlitba").
Jest absolwentką Akademii Sztuk Scenicznych im. Janáčka w Brnie. Jeszcze w trakcie studiów wzięła udział w musicalu "Józef i cudowny płaszcz snów w technikolorze" () w teatrze Nová scéna, gdzie zagrała rolę narratora. Jako piosenkarka debiutowała w 1997 r. W 1999 r. wydała swój pierwszy album solowy.

</doc>
<doc id="4835780" url="https://pl.wikipedia.org/wiki?curid=4835780" title="Ryba (freestyle)">
Ryba (freestyle)



</doc>
<doc id="4835801" url="https://pl.wikipedia.org/wiki?curid=4835801" title="Sławomir Kursa">
Sławomir Kursa

Sławomir Patrycjusz Kursa (ur. 17 października 1978 r.) – polski prawnik, radca prawny, doktor habilitowany nauk prawnych, profesor nadzwyczajny Uniwersytetu SWPS, specjalista w zakresie prawa rzymskiego i prawa cywilnego.
Życiorys.
W 2002 roku ukończył studia prawnicze na Wydziale Prawa w Wyższej Szkole Handlu i Prawa im. Ryszarda Łazarskiego w Warszawie. W 2008 roku uzyskał na tej samej Uczelni stopień naukowy doktora nauk prawnych na podstawie rozprawy doktorskiej pt. "Wydziedziczenie w prawie justyniańskim" napisanej pod kierunkiem ks. prof. dra. hab. Floriana Lempy. Był zatrudniony jako asystent, a następnie jako adiunkt na Uczelni im. R. Łazarskiego oraz na Uniwersytecie Warmińsko-Mazurskim w Olsztynie. Od 2009 r. pracuje na Wydziale Prawa Uniwersytetu SWPS w Warszawie, gdzie jest zatrudniony na stanowisku profesora nadzwyczajnego, pełni funkcję prodziekana. Prowadzi zajęcia z prawa rzymskiego, prawa cywilnego i prawa nieruchomości.

</doc>
<doc id="4835812" url="https://pl.wikipedia.org/wiki?curid=4835812" title="Powiat Lublinitz">
Powiat Lublinitz

Powiat Lublinitz (niem. "Kreis Lublinitz", pol. "powiat lubliniecki") – niemiecki powiat istniejący w okresie od 1743 do 1927 r. na terenie Śląska.
Początkowo powiat Lublinitz należał do okręgu wrocławskiego. Po podziale prowincji Śląsk w 1816 r. powiat włączono do rejencji opolskiej. W 1922 r. większa część powiatu przeszła w ręce polskie, gdzie utworzono powiat lubliniecki. W 1927 r. terytorium powiatu włączono do nowo utworzonego powiatu Guttentag.
W 1910 r. powiat obejmował 132 gminy o powierzchni 1.010,45 km² zamieszkanych przez 50.388 osób.

</doc>
<doc id="4835815" url="https://pl.wikipedia.org/wiki?curid=4835815" title="Ignacy Zborowski (prawnik)">
Ignacy Zborowski (prawnik)

Ignacy Zborowski herbu Jastrzębiec (ur. 10 września 1826 w Czerniowcach, zm. 22 czerwca 1911 w Krakowie) – prawnik, sędzia, poseł do austriackiej Rady Państwa, członek austriackiej Izby Panów
Życiorys.
Urodził się w 1826 w Czerniowcach w rodzinie inteligenckiej. Był synem Jana i Joanny z Pajączkowskich. Jego bratem był docent prawa na uniwersytecie lwowskim Stanisław Juliusz (1842-1870), siostrą Alojza z męża Kostarkiewicz. 
Ukończył studia na Wydziale Prawa Uniwersytetu Lwowskiego uzyskując stopień doktora praw (1846). Odbył staż jako praktykant koncepcyjny w magistracie we Lwowie (1847-1849). Następnie był auskultantem w Sądzie Obwodowym w Stanisławowie (1853-1852), adiunktem w Sądzie Powiatowym w Huszt (1853-1954) potem pomocnikiem prezesa Sądu w Ökörmező (1854-1855), prezesem sądu w Rosenau (1856-1864). Po powrocie do Galicji najpierw był starostą w Tłumaczu (1862-1865), a następnie pracował w sądownictwie galicyjskim. Był sędzią powiatowym w Brodach (1866-1869) a potem radcą Sądu Krajowego (1869-1873) i Wyższego Sądu Krajowego (1873-1875) we Lwowie. Następnie prezes Sądu Powiatowego w Złoczowie (1875-1877) a od 1877 ponownie był radcą sądowym w Wyższym Sądzie Krajowym we Lwowie. W latach 1883-1884 był sędzią austriackiego Sądu Najwyższego (Obersten Gerichtshof). Potem był prezydentem Sądu Krajowego (1884-1885) i Wyższego Sądu Krajowego (1886-1898) w Krakowie. W latach 1887-1897 członek austriackiego Trybunału Stanu (Staatsgerichtshof). W 1897 przeszedł w stan spoczynku. Był członkiem Komisji Prawniczej Akademii Umiejętności w Krakowie (1896-1897).
Poseł do austriackiej Rady Państwa V kadencji (22 października 1878 – 22 maja 1879) i VI kadencji (7 października 1879 – 23 kwietnia 1885). Pierwszy raz został wybrany w wyborach uzupełniających po śmierci Joachima Landau, w kurii II (miejskiej), w okręgu wyborczym nr 11 Brody-Złoczów. Powtórnie wybrano go w kurii IV (gmin wiejskich w okręgu wyborczym nr 20 (Złoczów-Zborów-Olesko-Przemyślany-Gliniany). W parlamencie należał do grupy posłów konserwatywnych (stańczyków) Koła Polskiego w Wiedniu. Dożywotni członek austriackiej Izby Panów (8 grudnia 1897 – 22 czerwca 1911), należał tam do Klubu Prawicy (Klub Rechten). Przez dwie kadencje pełnił mandat radnego miejskiego we Lwowie.
Pochowany na Cmentarzu Rakowickim w Krakowie (kw. 39).
Ożenił się z Wiktorią z domu Schaulawy, Ich adoptowanym synem był inżynier Włodzimierz Kostarkiewicz-Zborowski (1860-1928).
Odznaczenia i wyróżnienia.
Otrzymał Krzyż Wielki orderu Franciszka Józefa, Krzyż Komandorski Orderu Leopolda, Order Korony Żelaznej 3 klasy. Rzeczywisty tajny radca. Honorowy obywatel miasta Złoczowa. W 1882 został otrzymał tytuł Ritter, który przejął jego adoptowany syn.

</doc>
<doc id="4835821" url="https://pl.wikipedia.org/wiki?curid=4835821" title="Powiat Kattowitz">
Powiat Kattowitz

Powiat Kattowitz (niem. "Kreis Kattowitz", pol. "powiat katowicki") – niemiecki powiat istniejący w okresie od 1873 do 1922 r. na terenie Śląska.
Powiat Kattowitz powstał w 1873 r. poprzez wydzielenie z powiatu Beuthen i należał do rejencji opolskiej prowincji Śląsk. W 1899 r. z powiatu wydzielono miasto Katowice, które utworzyło odrębny powiat miejski, a powiat zmienił nazwę na Landkreis Kattowitz. Po plebiscycie na Górny Śląsku w 1922 r. powiat przeszedł w ręce polskie, gdzie utworzono powiat katowicki.
W 1910 r. powiat obejmował 43 gminy o powierzchni 181,68 km² zamieszkanych przez 216.807 osób.

</doc>
<doc id="4835826" url="https://pl.wikipedia.org/wiki?curid=4835826" title="Fußballarena Lafnitz">
Fußballarena Lafnitz

Fußballarena Lafnitz – stadion piłkarski w Lafnitz, w Austrii. Został otwarty w 1966 roku. Może pomieścić 3000 widzów. Swoje spotkania rozgrywają na nim piłkarze klubu SV Lafnitz.

</doc>
<doc id="4835827" url="https://pl.wikipedia.org/wiki?curid=4835827" title="Lordstown Motors">
Lordstown Motors

Lordstown Motors – amerykański producent elektrycznych pickupów z siedzibą w Lordstown działający od 2018 roku. Przedsiębiorstwo należy do tajwańskiego koncernu Foxconn.
Historia.
Początki.
Po tym, jak w listopadzie 2018 roku koncern General Motors zapowiedział zakończenie produkcji w fabryce samochodów w Lordstown w amerykańskim stanie Ohio, ostatni egzemplarz Chevroleta Cruze opuścił zakłady w czerwcu 2019 roku. W maju tego samego roku pojawiły się plany sprzedaży fabryki innemu podmiotowi, na co potencjalnym kandydatem został startup Workhorse Company pracujący nad pickupem o napędzie elektrycznym.
W listopadzie 2019 roku General Motors dokonało transakcji sprzedaży fabryki w Lordstown. Drugą stroną transakcji został ostatecznie nowo powstały startup Lordstown Motors Corporation, powiązany z Workhorse Company na polu rozwoju napędów elektrycznych. GM udzieliło przedsiębiorstwu pożyczki w wysokości 40 milionów dolarów amerykańskich na skuteczną adaptację fabryki na potrzeby budowy samochodów elektrycznych i dostosowania jej do potrzeb nowego właściciela.
Endurance.
W drugiej połowie grudnia 2019 roku Lordstown przedstawiło informacje na temat pierwszego planowanego pojazdu – pickupa o napędzie elektrycznym o nazwie Lordstown Endurance, nakreślając spodziewaną specyfikację układu napędowego. Pierwotnie początek produkcji pojazdu zaplanowano na 2020 rok, jednak w kwietniu 2020 roku z powodu pandemii COVID-19 zdecydowano się przełożyć ją na 2021 rok, nie porzucając jednocześnie planów na prezentację pojazdu latem 2020. W czerwcu 2020 roku ogłoszono oficjalną datę debiutu Endurance na koniec tego miesiąca, przedstawiając szkice deski rozdzielczej i kabiny pasażerskiej.
Kontrowersje i oskarżenia.
Po tym, jak pod koniec lutego 2021 prezes Lordstown Motors zadeklarował, że na pickupa Lordstown Endurance zgromadzono ponad 100 tysięcy zamówień, prywatna amerykańska agencja Hindenburg Research zajmująca się badaniem wiarygodności motoryzacyjnych startupów i krótką sprzedażą przeprowadziła śledztwo.
W wyniku opublikowanego 12 marca 2021 raportu ustalono, że przedstawiciele Lordstown Motors mijają się z prawdą, kreując fałszywy obraz wokół rzekomo dużego zainteresowania swoimi samochodami. Wskazano przykłady dowodzące na zawyżanie rzekomej liczby zamówień, jak np. określanie niewiążącej korespondencji z jednym z przedsiębiorstw „złożeniem zamówienia na 500 pojazdów”.
Autorzy raportu wskazali także zarzuty byłych pracowników Lordstown Motors, którzy uznali, że planowany początek produkcji na wrzesień 2021 jest niemożliwy do zrealizowania z racji nagłych zmian w projekcie pojazdu wprowadzonych przez CEO, Steve’a Burnsa, opóźniając pierwotne plany o 3–4 lata. W wyniku oskarżeń Hindenburg Research, akcje giełdowe Lordstown Motors, które stało się spółką publiczną w październiku 2020 roku, spadły o 20%, a raport wzbudził niepokój wśród inwestorów.
Ryzyko bankructwa i przejęcie.
W pierwszej połowie czerwca 2021 roku Lordstown Motors ponownie zwróciło szeroką uwagę mediów po tym, jak przedstawiciele startupu ujawnili jego kłopoty finansowe zmierzające do bankructwa. Okazało się, że firma nie posiada wystarczającej płynności finansowej do rozpoczęcia produkcji modelu Endurance i potrzebuje większych nakładów finansowych, aby spełnić pierwotny cel zbudowania 2200 sztuk pojazdu do końca 2021 roku.
14 czerwca 2021 roku założyciel i dotychczasowy prezes Lordstown Motors Steve Burns razem z dyrektorem finansowym, Julio Rodriguezem, złożyli rezygnację ze swoich stanowisk, pozostawiając je nieobsadzonymi i przekazując obowiązki zastępcom. Miesiąc później Lordstown Motors zostało uchronione od bankructwa dzięki nabyciu akcji o wartości 400 milionów dolarów przez fundusz inwestycyjny Yorkville Advisors.
Na początku października 2021 Lordstown Motors zostało zakupione przez tajwańskiego giganta branży elektronicznej Foxconn. Firma przejęła nie tylko pakiet akcji warty 50 milionów dolarów, ale i prawa do fabryki amerykańskiego startupu w mieście Lordstown. Foxconn zadeklarował się jednocześnie, że jego finansowanie pozwoli na rozpoczęcie seryjnej produkcji pickupa Endurance. Deklarację tę udało się doprowadzić do realizacji, ostatniego dnia września 2022 roku rozpoczynając oficjalnie produkcję elektrycznej półciężarówki, planując dostarczenie 50 samochodów do właścicieli do końca tego samego roku.

</doc>
<doc id="4835830" url="https://pl.wikipedia.org/wiki?curid=4835830" title="Powiat Tost-Gleiwitz">
Powiat Tost-Gleiwitz

Powiat Tost-Gleiwitz (niem. "Kreis Tost-Gleiwitz", pol. "powiat toszecko-gliwicki") – niemiecki powiat istniejący w okresie od 1743 do 1945 r. na terenie prowincji śląskiej.
Powiat powstał w 1743 r. Po podziale prowincji Śląsk w 1816 r. powiat Tost-Gleiwitz włączono do rejencji opolskiej. W 1818 r. z części powiatów Tost-Gleiwitz, Pleß i Ratibor utworzono nowy Rybnik. W latach 1841-1869 siedzibą powiatu był Gut Kamienietz, a następnie Gliwice. W 1897 r. z powiatu wydzielono miasto Gliwice, które utworzyło odrębny powiat miejski. Po plebiscycie na Górny Śląsku w 1922 r. powiat pozostał w Niemczech. W czasie II wojny światowej powiat włączono do rejencji katowickiej, obejmującej również okupowane ziemie polskie. W 1945 r. terytorium powiatu zajęła Armia Czerwona i znalazł się on pod administracją polską.
W 1910 r. powiat obejmował 197 gmin o powierzchni 879,98 km² zamieszkanych przez 80.515 osób.

</doc>
<doc id="4835832" url="https://pl.wikipedia.org/wiki?curid=4835832" title="Prawdzie w oczy">
Prawdzie w oczy

Prawdzie w oczy – polski film psychologiczno-obyczajowy z 1970 roku w reż. Bohdana Poręby. Zrealizowany w autentycznej scenerii huty Warszawa.
Fabuła.
PRL lat 70. W noc sylwestrową, na skutek braku doświadczonej obsady i przeciążenia suwnicy, w hucie stali dochodzi do wypadku, w wyniku którego poważnie ranny zostaje młody pracownik. Formalnie odpowiedzialność za wypadek ponosi suwnicowy Kaczmarski, który świadomie podniósł dźwigiem ciężar dwukrotnie większy niż udźwig urządzenia. Wszyscy jednak, począwszy od zwykłych robotników, a na kierownictwie zakładu skończywszy, doskonale wiedzą, że działał on za wiedzą i na polecenie majstra, w stanie niejako "wyższej konieczności", pragnąc uratować cenny materiał przed zezłomowaniem i załogę przed utratą premii, a winny jest system permanentnego łamania i naciągania przepisów BHP panujący w hucie. W sprawę włącza się prokuratura. Ambitny suwnicowy bierze jednak całą odpowiedzialność na siebie, przedstawiając przed prokuratorem całe zdarzenie jako swoją samowolę. Działania sekretarza zakładowej organizacji partyjnej, który rozumie sytuację, zeznania kolegów Kaczmarskiego, w tym rannego pracownika oraz wyrozumiałość prokuratora, nie doprowadzają do postawienia zarzutów. Nie wiadomo jak zakończy się dochodzenie, jednak niedługo po całym zdarzeniu Kaczmarski ponownie musi podnosić swoją suwnicą ponadlimitowy ciężar, bo tego wymagają realia produkcyjne w hucie, w której nic się nie zmieniło, pomimo wypadku, śledztwa, narad, ustaleń, egzekutyw. 
Obsada.
i inni. 

</doc>
<doc id="4835834" url="https://pl.wikipedia.org/wiki?curid=4835834" title="Ertl Glas Stadion">
Ertl Glas Stadion

Ertl Glas Stadion – stadion piłkarski w Amstetten, w Austrii. Obiekt może pomieścić 3500 widzów. Swoje spotkania rozgrywają na nim piłkarze klubu SKU Amstetten.

</doc>
<doc id="4835837" url="https://pl.wikipedia.org/wiki?curid=4835837" title="Marcin Pilis">
Marcin Pilis

Marcin Pilis (ur. 8 sierpnia 1974 w Myszkowie) – polski pisarz, autor powieści i opowiadań.
Życiorys.
Ukończył studia na Wydziale Nauk Społecznych na Uniwersytecie Śląskim, jest absolwentem Liceum Ogólnokształcące im. mjr. Henryka Sucharskiego w Myszkowie, pracował jako dziennikarz w prasie lokalnej. Debiutował powieścią "Opowieść nawiasowa" w 2006 roku. 
Jego powieść "Łąka umarłych" była nominowana do Nagrody Literackiej Srebrny Kałamarz. W 2013 roku zajęła drugie miejsce w plebiscycie na książkę roku portalu Książka zamiast kwiatka. Powieść "Zemsta kobiet" została najlepszą książką na lato (głosowanie internautów) portalu Granice.pl (proza polska, 2019), znalazła się w finale plebiscytu na Polską Książkę Roku w konkursie literackim „Brakująca Litera”. 
Książka "Cisza w Pogrance" została uhonorowana Nagrodą Literacką im. Józefa Mackiewicza.
Powieść "Mnogość rzeczy" otrzymała literacką Nagrodę "Nowych Książek".
Fragmenty książek, opowiadania, recenzje jego utworów i wywiady były zamieszczane w „Śląsku”, „Afroncie”, „Art-Papierze”, „Nowym Zagłębiu”, „Sosnarcie”, „Dzienniku Zachodnim”, „Newsweeku”, „Wprost”, dwumiesięczniku naukowym „Ruch Literacki”, miesięcznikach Magazyn Literacki „Książki”, „Fanbook”, „Nowe Książki”. 
Pisze książki łączące elementy powieści obyczajowej i psychologicznej z wątkami historycznymi. Jego utwory cechuje realizm w obrazowaniu stosunków międzyludzkich, bohaterowie zmuszeni do dokonywania trudnych wyborów. 
Powieść "Łąka umarłych" była przedmiotem analiz literackich w artykułach i opracowaniach poświęconych literaturze pojedwabieńskiej, m.in. w roczniku naukowym „Narracje o Zagładzie”, M. Tomczok, "Co stoi za stodołą? Przemiany toposu pojedwabieńskiego...", s. 83, dwumiesięczniku „Ruch Literacki”, "Nechleben, a topika Zagłady," Zeszyt 4/355, 2019 (s. 394)"," wydawanym przez Komisję Historyczno-Literacką PAN, Poznańskich Studiach Polonistycznych. Seria Literacka, nr 25/2015, "Po Jedwabnem. Narodziny popularnej powieści rozliczeniowej", s. 266–269. 

</doc>
<doc id="4835842" url="https://pl.wikipedia.org/wiki?curid=4835842" title="Powiat Wohlau">
Powiat Wohlau

Powiat Wohlau (niem. "Kreis Wohlau", pol. "powiat wołowski") – niemiecki powiat istniejący w okresie od 1742 do 1945 r. na terenie Śląska.
Po podziale prowincji Śląsk w 1816 r. powiat Wohlau włączono do rejencji wrocławskiej. W 1932 r. do powiatu Wohlau włączono powiat Steinau. W 1945 r. terytorium powiatu zajęła Armia Czerwona, i znalazł się on pod administracją polską.
W 1910 r. powiat obejmował 239 gmin o powierzchni 803,46 km² zamieszkanych przez 43.985 osób.

</doc>
<doc id="4835844" url="https://pl.wikipedia.org/wiki?curid=4835844" title="Siergiej Gorszeniew">
Siergiej Gorszeniew



</doc>
<doc id="4835857" url="https://pl.wikipedia.org/wiki?curid=4835857" title="Powiat Steinau">
Powiat Steinau

Powiat Steinau (niem. "Kreis Steinau", pol. "powiat ścinawski") – niemiecki powiat istniejący w okresie od 1742 do 1932 r. na terenie Śląska.
Po podziale prowincji Śląsk w 1816 r. powiat Steinau włączono do rejencji wrocławskiej. W 1932 r. powiat Steinau włączono do powiatu Wohlau, którego siedzibą pozostał Wołów.
W 1910 r. powiat obejmował 108 gmin o powierzchni 422,33 km² zamieszkanych przez 23.893 osób.

</doc>
<doc id="4835865" url="https://pl.wikipedia.org/wiki?curid=4835865" title="Niryjek">
Niryjek

Niryjek ("Mycterus") – rodzaj chrząszczy z nadrodziny czarnuchów i rodziny niryjków. Jedyny z monotypowej podrodziny Mycterinae. 
Morfologia.
Chrząszcze o wydłużonym, owalnym, stosunkowo przysadzistym, grzbietowo wypukłym ciele osiągające od 5 do 10 mm długości. Oskórek grzbietowej strony ciała jest wyraźnie, gęsto porośnięty krótkimi, przylegającymi włoskami. Głowa jest wydłużona w ryjek i pozbawiona szwu epistomalnego. Oczy złożone są dość duże, ale słabo wypukłe. Jedenastoczłonowe czułki cechują się dymorfizmem płciowym – u samców są one piłkowane do prawie blaszkowatych, a u samic raczej nitkowate lub paciorkowate. Głaszczki obu par są podobnie ukształtowane. U większości gatunków szwy gularne mają przebieg prawie równoległy. Z wyjątkiem "M. quadricollis" kształt przedtułowia jest dzwonkowaty. W tyle przedplecza brak jest poprzecznego rowka łączącego parę dołków tylno-bocznych, natomiast przez środek przedplecza biec może podłużna bruzdka. Stosunkowo niewielka tarczka bywa wyniesiona ponad poziom pokryw. Pokrywy są gładkie lub miejscami pomarszczone. Ich punktowanie jest bezładne. Na spodzie odwłoka widocznych jest pięć sternitów (wentrytów), z których dwa pierwsze zachodzą na siebie stożkowato; u samców występują na nich łatki szczecinek lub nagich guzków nieobecne u samic. Pierwszy z wentrytów ma trójkątny, stępiony wyrostek na przednim brzegu. Genitalia samca mają wydłużony i dość wąski edeagus podzielony na tegmen i nieco zwężające się ku szczytowi prącie. Tegmen z kolei dzieli się na dosiebne "basale" i odsiebne "apicale". To pierwsze może być podobnej długości co drugie lub znacznie od niego dłuższe. Na "apicale" osadzone są wyraźnie wcięte, u większości gatunków wąskie i wydłużone paramery.
Ekologia i występowanie.
Biologia i ekologia tego rodzaju są stosunkowo słabo przebadane. Larwa opisana została tylko u jednego gatunku, "Mycterus curculionides". Znaleziono ją pod korą martwej sosny na terenie Hiszpanii. Ogólnie przedstawiciele rodziny o poznanej diecie są mykofagami, często gatunkami saproksylicznymi.
Owady dorosłe chętnie odwiedzają kwiaty różnych roślin, np. juk, marchwi, nawłoci i pruszników. W Europie Środkowej spotykane są na stanowiskach kserotermicznych.
Rodzaj rozprzestrzeniony niemal kosmopolitycznie, ale najliczniej reprezentowany w strefach umiarkowanych półkuli północnej i południowej, przy czym kilka gatunków znanych jest z krainy orientalnej (nie wszystkie zostały jednak opisane). Jest jedynym palearktycznym przedstawicielem całej rodziny. W Europie reprezentują go 3 gatunki, z czego w Polsce tylko jeden, "Mycterus curculionides", który to wpisany został na Czerwoną listę zwierząt ginących i zagrożonych w Polsce jako narażony na wyginięcie. Z kolei w nearktycznej Ameryce Północnej stwierdzono występowanie 6 gatunków.
Taksonomia.
Rodzaj ten wprowadzony został w 1798 roku przez Josepha Philippe’a de Clairville i Johanna Rudolpha Schellenberga. We własnym taksonie rangi rodzinowej umieścił go po raz pierwszy Lorenz Oken w 1843 roku. W pracy Johna F. Lawrence'a i Alfreda Newtona z 1995 roku zaliczono go wraz z rodzajem "Mycteromimus" do podrodziny Mycterinae w obrębie rodziny Mycteridae. Później Darren Andrew Pollock na podstawie analizy genitaliów przeniosła "Mycteromimus" do Eurypinae, czyniąc Mycterinae podrodziną monotypową.
Do rodzaju tego należy 10 opisanych gatunków:

</doc>
<doc id="4835867" url="https://pl.wikipedia.org/wiki?curid=4835867" title="Mycterus">
Mycterus



</doc>
<doc id="4835868" url="https://pl.wikipedia.org/wiki?curid=4835868" title="Lordstown Endurance">
Lordstown Endurance

Lordstown Endurance – elektryczny samochód osobowy typu pickup klasy wyższej produkowany pod amerykańską marką Lordstown od 2022 roku.
Historia i opis modelu.
W drugiej połowie grudnia 2019 roku powstały jesienią 2019 roku startup motoryzacyjny Lordstown Motors przedstawił pierwsze wstępne informacje na temat swojego pojazdu. Elektryczny pickup otrzymał nazwę Lordstown Endurance, przyjmując awangardową stylistykę łączące klasyczne proporcje półciężarówki z oświetleniem tworzącym jedną linię z przetłoczeniami.
W połowie czerwca 2020 roku producent przedstawił pierwsze oficjalne szkice przedstawiające wygląd kabiny pasażerskiej Endurance, z kolei światowa premiera pickupa odbyła się 25 czerwca tego samego roku.
Sprzedaż.
Produkcja Endurance odbywa się w zakładach produkcyjnych Lordstown Motors w mieście o takiej samej nazwie w amerykańskim stanie Ohio, gdzie wcześniej znajdowała się fabryka General Motors. Pierwotnie produkcja miała ruszyć w 2020 roku, jednak z powodu pandemii COVID-19 zdecydowano się ją przesunąć na 2021 rok. Daty tej również nie udało się zrealizować, ostatecznie rozpoczynając montaż pierwszych sztuk pod koniec września 2022.
Dane technizne.
Lordstown Endurance to pojazd z napędem na cztery koła, rozwijając moc 602 KM. Układ elektryczny pozwala osiągnąć 100 km/h w 5,5 sekundy i osiągnąć zasięg na jednym ładowaniu do 402 kilometrów. Pojazd napędzają cztery silniki elektryczne, po każdym umieszczonym wewnątrz koła.

</doc>
<doc id="4835870" url="https://pl.wikipedia.org/wiki?curid=4835870" title="Mycterinae">
Mycterinae



</doc>
<doc id="4835871" url="https://pl.wikipedia.org/wiki?curid=4835871" title="Kwak Yoon-gy">
Kwak Yoon-gy

Kwak Yoon-gy (kor. 곽윤기; ur. 26 grudnia 1989 w Seulu) – południowokoreański łyżwiarz szybki specjalizujący się w short tracku, wicemistrz olimpijski, multimedalista mistrzostw świata.
Trzykrotnie uczestniczył w zimowych igrzyskach olimpijskich. Podczas igrzysk w Vancouver w 2010 roku wziął udział w dwóch konkurencjach – w biegu sztafetowym zdobył srebrny medal olimpijski (w koreańskiej sztafecie wystąpili również: Lee Ho-suk, Lee Jung-su, Sung Si-bak i Kim Seoung-il), a w biegu na 500 m zajął czwarte miejsce. Jego drugi start olimpijski miał miejsce w 2018 roku podczas igrzysk w Pjongczangu. Zaprezentował się wówczas w jednej konkurencji, zajął czwarte miejsce w sztafecie. Był również uczestnikiem zimowych igrzysk olimpijskich w Pekinie. W ich ramach wystąpił w konkurencji biegu sztafetowego, gdzie zespół z jego udziałem uzyskał rezultat czasowy 6:37,879 i zdobył srebrny medal (w składzie Lee June-seo, Hwang Dae-heon, Kwak Yoon-gy, Park Jang-hyuk, Kim Dong-wook).
W latach 2008–2018 zdobył szesnaście medali mistrzostw świata (siedem złotych, sześć srebrnych i trzy brązowe), w latach 2008–2010 trzy medale drużynowych mistrzostw świata (dwa złote i jeden brązowy), a w 2005 roku cztery medale mistrzostw świata juniorów (jeden srebrny i trzy brązowe).

</doc>
<doc id="4835872" url="https://pl.wikipedia.org/wiki?curid=4835872" title="Gwak Yun-Gi">
Gwak Yun-Gi



</doc>
<doc id="4835873" url="https://pl.wikipedia.org/wiki?curid=4835873" title="Gwak Yun-gi">
Gwak Yun-gi



</doc>
<doc id="4835876" url="https://pl.wikipedia.org/wiki?curid=4835876" title="Powiat Neurode">
Powiat Neurode

Powiat Neurode (niem. "Kreis Neurode", pol. "powiat noworudzki") – niemiecki powiat istniejący w okresie od 1854 do 1932 r. na terenie rejencji wrocławskiej prowincji śląskiej.
Powiat powstał w 1854 r., kiedy rejon Nowej Rudy i Radkowa wydzielono z powiatu Glatz. W 1932 r. powiat Neurode włączono ponownie do powiatu Glatz. W 1945 r. region zajęła Armia Czerwona, a teren byłego powiatu przeszedł pod polską administrację.
W 1910 r. powiat obejmował 62 gminy o powierzchni 317,04 km² zamieszkanych przez 52.872 osób.

</doc>
<doc id="4835890" url="https://pl.wikipedia.org/wiki?curid=4835890" title="Ivana Christová">
Ivana Christová

Ivana Christová (ur. 10 sierpnia 1970 w Preszowie) – słowacka piosenkarka i modelka. 
W młodości śpiewała w zespole Prešovčatá, a później w grupie folklorystycznej Šarišan. W 1989 roku została zwyciężczynią konkursu Miss Czechosłowacji.

</doc>
<doc id="4835897" url="https://pl.wikipedia.org/wiki?curid=4835897" title="Kazimiera Proczkówna">
Kazimiera Proczkówna



</doc>
<doc id="4835903" url="https://pl.wikipedia.org/wiki?curid=4835903" title="Mária Čírová">
Mária Čírová

Mária Čírová (ur. 20 listopada 1988 w Trnawie) – słowacka piosenkarka. W 2008 r. wygrała finałową, ósmą edycję konkursu Coca-Cola Popstar na Słowacji.

</doc>
<doc id="4835909" url="https://pl.wikipedia.org/wiki?curid=4835909" title="Emma Drobná">
Emma Drobná

Emma Drobná (ur. 24 marca 1994 w Nowym Mieście nad Wagiem) – słowacka piosenkarka, zwyciężczyni "Česko Slovenská SuperStar 2015". Śpiewa przede wszystkim w języku angielskim, chociaż niektóre spośród jej utworów zawierają tekst słowacki. W 2016 r. wzięła udział w programie "Tvoja tvár znie povedome", ale nie przeszła do finału.

</doc>
<doc id="4835913" url="https://pl.wikipedia.org/wiki?curid=4835913" title="Avdullah Hoti">
Avdullah Hoti

Avdullah Hoti (ur. 4 lutego 1976 w Orahovacu) – kosowski polityk, premier kraju w latach 2020–2021, w latach 2014–2017 minister finansów w rządzie koalicji PDK/LDK.
Życiorys.
Był kandydatem koalicji na premiera w wyborach parlamentarnych w Kosowie w 2017 r. Stał na czele grupy parlamentarnej LDK od 2017 r. do 2020 r., kiedy objął urząd wicepremiera. Został nominowany przez LDK na premiera po tym, jak rząd Albina Kurti nie uzyskał wotum zaufania, ale jego kwalifikacje do bycia premierem zostały zakwestionowane przez Albina Kurti i jego partię, którzy stwierdzili, że nie można utworzyć rządu bez partii, która wygrał wybory i zażądali nowych wyborów. Jednak 28 maja 2020 r. Sąd Konstytucyjny Kosowa przyznał drugiej partii i Avdullahowi Hoti prawo do utworzenia rządu bez wyborów. Po tym, jak partia, która wygrała wybory, znów nie utworzyła nowego rządu, Trybunał argumentował, że Avdullah Hoti jest całkowicie uprawniony do dalszego głosowania w Parlamencie jako nowy premier Republiki Kosowa. W dniu 3 czerwca 2020 r. Hoti został wybrany premierem z 61 głosami za, 24 przeciw i 1 wstrzymującym się. Dziś rząd, któremu przewodzi, jest koalicją między jego partią (Demokratyczną Ligą Kosowa), a Sojuszem dla przyszłości Kosowa (AAK), Socjaldemokratyczną Inicjatywą (NISMA) i Zjednoczoną Listą Serbską.

</doc>
<doc id="4835915" url="https://pl.wikipedia.org/wiki?curid=4835915" title="Carlos Vinícius">
Carlos Vinícius

Carlos Vinícius, właśc. Carlos Vinícius Alves Morai (ur. 25 marca 1995 w Bom Jesus das Selvas) – brazylijski piłkarz występujący na pozycji napastnika w angielskim klubie Fulham.
Życiorys.
Kariera klubowa.
Carlos Vinícius w 2009 w wieku 14 lat rozpoczął karierę piłkarską w młodzieżowych szeregach Goiás EC jako środkowy obrońca. W 2011 przeniósł się do Santos FC, ale początkowo został wypożyczony do Desportivo Brasil. Następnie dołączył do SE Palmeiras i zakończył formację w klubie w następnym roku.
W 2016 podpisał kontrakt z AA Caldense (Campeonato Brasileiro Série D), ale spędził pierwszy rok bez gry. 19 marca 2017 na stadionie Estádio Municipal João Havelange (Uberlândia, Brazylia) zadebiutował w przegranym 0:2 meczu ligowym przeciwko Uberlândia EC. W klubie głównie występował jako defensywny pomocnik. W maju 2017 dołączył do Gremio Esportivo Annapolis z Campeonato Goiano. 5 lipca 2017 został wypożyczony do portugalskiego klubu Real SC z Segunda Liga. W Realu zadebiutował 29 lipca 2017 na stadionie Estádio do Restelo (Lizbona, Portugalia) w rozgrywkach Taça da Liga, wygrywając 1:0 z CF Os Belenenses, zdobywając jedyną bramkę. W rozgrywkach ligowych zadebiutował 6 sierpnia 2017 na stadionie Estádio do Real SC (Queluz) w wygranym 4:1 meczu przeciwko Leixões SC, strzelając hat tricka. W styczniu 2018 Carlos Vinícius zgodził się zawrzeć umowę z włoską stroną SSC Napoli na około 4 mln euro ze skutkiem od 1 lipca, skąd został wypożyczony do Rio Ave FC z Primeira Liga i monakijskiego klubu AS Monaco FC z Ligue 1.
20 lipca 2019 podpisał pięcioletni kontrakt z mistrzami Portugalii Benfiką na opłatę za transfer w wysokości 17 mln euro i klauzulę zwalniającą w wysokości 100 mln euro. W lidze zadebiutował 10 sierpnia 2019 na stadionie Estádio da Luz w wygranym 5:0 meczu przeciwko FC Paços de Ferreira, strzelając gola. 30 listopada 2019 Carlos Vinícius strzelił hat tricka w wygranym 4:0 meczu przeciwko CS Marítimo.
2 października 2020 roku został wypożyczony na sezon do Tottenhamu Hotspur. Angielski klub za wypożyczenie zapłacił 3 miliony euro.

</doc>
<doc id="4835923" url="https://pl.wikipedia.org/wiki?curid=4835923" title="Lucia Piussi">
Lucia Piussi

Lucia Piussi (ur. 21 października 1971 w Bratysławie) – słowacka piosenkarka i aktorka. Należała do istotnych osobistości bratysławskiego teatru Stoka. Jest także liderką grupy Živé kvety.
Ukończyła scenarystykę w Wyższej Szkole Sztuk Scenicznych w Bratysławie. Od 1991 r. występowała w niezależnym teatrze Stoka, gdzie zagrała w osiemnastu przedstawieniach. W 1994 r., wraz z Veroniką Wiedermannovą i Petrem Bálikiem, założyła grupę Živé kvety, gdzie śpiewa, gra i jest autorką wszystkich tekstów.

</doc>
<doc id="4835925" url="https://pl.wikipedia.org/wiki?curid=4835925" title="Eugeniusz Tomiczek">
Eugeniusz Tomiczek

Eugeniusz Jan Tomiczek (ur. 30 stycznia 1944 w Cieszynie, zm. 12 marca 2013) – polski filolog, dr hab., profesor zwyczajny i dyrektor Instytutu Filologii Germańskiej Wydziału Filologicznego Uniwersytetu Wrocławskiego.
Życiorys.
19 lutego 1974 obronił pracę doktorską "Innowacje leksykalne we współczesnym języku niemieckim. Studium socjolingwistyczne", w 1983 habilitował się na podstawie pracy zatytułowanej "System adresatywny współczesnego języka polskiego i niemieckiego. Socjolingwistyczne studium konfrontatywne", a 22 października 1996 nadano mu tytuł profesora nauk humanistycznych.
Był zatrudniony na stanowisku profesora zwyczajnego i dyrektora w Instytucie Filologii Germańskiej na Wydziale Filologicznym Uniwersytetu Wrocławskiego.
Zmarł 12 marca 2013.

</doc>
<doc id="4835926" url="https://pl.wikipedia.org/wiki?curid=4835926" title="Powiat Oels">
Powiat Oels

Powiat Oels (niem. "Kreis Oels", pol. "powiat oleśnicki") – niemiecki powiat istniejący w okresie od 1742 do 1945 r. na terenie Śląska.
Po podziale prowincji Śląsk w 1816 r. powiat Oels włączono do rejencji wrocławskiej. W 1818 r. część terytorium powiatu przekazano do powiatu Groß Wartenberg. Pisownia nazwy miasta i powiatu Oels i Öls były początkowo stosowane równorzędnie, dopiero w 1913 r. urzędowo ustalono nazwę Oels. W 1919 r. zlikwidowano prowincję Śląsk, powiat Oels włączono do prowincji Dolny Śląsk. W 1928 r. miasto Psie Pole i część przyległego majątku włączono do Wrocławia. W 1938 r. zlikwidowano prowincję Dolny Śląsk, powiat Oels włączono do prowincji Śląsk. W 1939 r. "Kreis Oels" przemianowano na "Landkreis Oels". W 1941 r. zlikwidowano prowincję Śląsk, powiat Oels włączono do prowincji Dolny Śląsk. W 1945 r. terytorium powiatu zajęła Armia Czerwona i znalazł się on pod administracją polską.
W 1910 r. powiat obejmował 238 gmin o powierzchni 900,02 km² zamieszkanych przez 65.408 osób.

</doc>
<doc id="4835931" url="https://pl.wikipedia.org/wiki?curid=4835931" title="HMS Akbar">
HMS Akbar

HMS „Akbar” – nazwa noszona na przestrzeni dziejów przez szereg okrętów Royal Navy:

</doc>
<doc id="4835932" url="https://pl.wikipedia.org/wiki?curid=4835932" title="Festiwal Piosenki Szantowej „Tratwa”">
Festiwal Piosenki Szantowej „Tratwa”



</doc>
<doc id="4835948" url="https://pl.wikipedia.org/wiki?curid=4835948" title="Sportzentrum Neusiedl">
Sportzentrum Neusiedl

Sportzentrum Neusiedl – stadion piłkarski w Neusiedl am See, w Austrii. Został otwarty 31 lipca 1955 roku. Może pomieścić 3000 widzów. Swoje spotkania rozgrywają na nim piłkarze klubu SC Neusiedl am See 1919.
Stadion przy Seestraße został otwarty 31 lipca 1955 roku. Przed otwarciem nowej areny SC Neusiedl am See 1919 występował na boisku przy koszarach (tzw. Kasernenplatz). W 1969 roku zainstalowano na stadionie sztuczne oświetlenie. W latach 1982–1984 obiekt gościł występy SC Neusiedl am See 1919 w austriackiej Bundeslidze. Pojemność stadionu wynosi 3000 widzów.

</doc>
<doc id="4835956" url="https://pl.wikipedia.org/wiki?curid=4835956" title="Zuzana Piussi">
Zuzana Piussi

Zuzana Piussi (ur. 21 października 1971 w Bratysławie) – słowacka reżyserka i dokumentarzystka. W swoich filmach porusza tematy krajowe i społeczne, m.in.: stan społeczeństwa, kwestie świadomości narodowej oraz kondycję sądownictwa na Słowacji.
Ukończyła studia na Wydziale Filmowo-Telewizyjnym Wyższej Szkoły Sztuk Scenicznych w Bratysławie. W latach 1992–2000 współpracowała z teatrem Stoka.
Za film "Nemoc třetí moci", przedstawiający kondycję słowackiego sądownictwa, groziła jej kara do dwóch lat więzienia oraz grzywna. W lipcu 2012 r. jedną z sędzi, która rzekomo została sfilmowana bez wiedzy, zainicjowała postępowanie karne. Reżyserka twierdzi jednak, że sędzia była świadoma kręconego filmu. W styczniu 2013 r. słowacka policja umorzyła postępowanie w tej sprawie.

</doc>
<doc id="4835966" url="https://pl.wikipedia.org/wiki?curid=4835966" title="WSG Swarovski Wattens">
WSG Swarovski Wattens



</doc>
<doc id="4835974" url="https://pl.wikipedia.org/wiki?curid=4835974" title="Václav Patejdl">
Václav Patejdl

Vašo Patejdl, właśc. Václav Patejdl (ur. 10 października 1954 w Karlowych Warach) – słowacki muzyk, piosenkarz i kompozytor. Jest jednym z założycieli zespołu Elán.

</doc>
<doc id="4835975" url="https://pl.wikipedia.org/wiki?curid=4835975" title="Vašo Patejdl">
Vašo Patejdl



</doc>
<doc id="4835982" url="https://pl.wikipedia.org/wiki?curid=4835982" title="Biblioteka Raza">
Biblioteka Raza

Biblioteka Raza ("Rāmpur Razā Kitāb Khāna") – biblioteka znajdująca się w miejscowości Rampur, w stanie Uttar Pradesh, Indie.
Zbiory biblioteki od 1957 roku znajdują się w Hamid Manzil, budynku zbudowanym w 1904 roku przez Hamida Ali Khana Bahadura, władcy Rampuru. W jej zbiorach znajduje się ponad 60 000 książek i rzadkich manuskryptów, blisko 1 000 mogolskich miniatur oraz portrety z XVI - XVIII wieku. Dostęp do zbiorów biblioteki jest możliwy po wcześniejszym uzgodnieniu z kuratorem biblioteki.

</doc>
<doc id="4835993" url="https://pl.wikipedia.org/wiki?curid=4835993" title="Ján Baláž">
Ján Baláž

Ján Baláž (ur. 24 sierpnia 1951 w Nitrze) – słowacki muzyk rockowy, gitarzysta, piosenkarz i kompozytor; jeden z założycieli grupy Modus; od 1981 r. należy do podstawowego składu zespołu Elán.

</doc>
<doc id="4836000" url="https://pl.wikipedia.org/wiki?curid=4836000" title="Włodzimierz Marszałek (żołnierz AK)">
Włodzimierz Marszałek (żołnierz AK)

Włodzimierz Jerzy Marszałek (ur. 21 sierpnia 1919 we Włocławku, zm. 17 marca 2005 w Legionowie) – plutonowy podchorąży Armii Krajowej, kawaler Krzyża Srebrnego Orderu Wojennego Virtuti Militari.
Życiorys.
Syn Tadeusza (pułkownika WP) i Władysławy z domu Kowalewicz. Praktykę wojskową odbył w 5 pułku lotniczym i 4 pułku lotniczym. W kampanii wrześniowej zgłosił się ochotniczo w Pińsku do Korpusu Ochrony Pogranicza i otrzymał przydział do kompanii sztabowej Zgrupowania KOP gen. bryg. Wilhelma Orlik-Rückemanna. Uczestnik walk pod Szackiem i Wytycznem. Po rozwiązaniu oddziałów KOP przydzielony do 9 pułku strzelców konnych, w którego szeregach walczył pod Hutą Radoryską. Kilkukrotnie ranny, został wyniesiony z pola bitwy. Po zakończeniu walk wrócił do Warszawy i kontynuował naukę w Szkole Technicznej im. Wawelberga, którą ukończył w 1941.
Od stycznia 1940 działał w konspiracji - w oddziałach „Jerzyki” pod pseudonimem „Zadziora”. Następnie zaprzysiężony w Związku Walki Zbrojnej. Od początku 1940 pracował jako kierownik techniczno-administracyjny w warsztacie mechaniczno-ślusarskim inż. Eugeniusza Ostrowskiego, a od 1 czerwca 1941 w zakładach „Avia” na Pradze (podlegających wówczas niemieckiej firmie Mechanische Werkstätte Neubrandenburg). Przeszkolony na kursie podchorążych rezerwy, został awansowany do stopnia kaprala podchorążego. Organizował III pluton kompanii B-2 batalionu „Bałtyk” (wchodzącego w skład pułku AK „Baszta”). Uczestnik powstania warszawskiego - na stanowisku dowódcy plutonu brał udział w zdobyciu „Królikarni” i szkoły na ulicy Woronicza oraz w próbach przebicia się do Śródmieścia i w walkach w okolicach Parku Dreszera. W latach późniejszych za czyny męstwa wykazane podczas powstania odznaczony został Krzyżem Srebrnym Orderu Wojennego Virtuti Militari.
Po upadku powstania w niemieckiej niewoli (stalag X B). Po wojnie pracował w przemyśle motoryzacyjnym - w Łodzi i w Warszawie. Aktywny w organizacjach kombatanckich. Żonaty z Haliną Kluczyńską, z którą miał syna Marka i córkę Katarzynę.

</doc>
<doc id="4836001" url="https://pl.wikipedia.org/wiki?curid=4836001" title="Ján Gallovič">
Ján Gallovič

Ján Gallovič (ur. 22 listopada 1960) – słowacki aktor teatralny, telewizyjny i dubbingowy.
Jest związany z bratysławskim teatrem Nová scéna. Współpracuje także z Radiem Słowackim, radiem Twist i studiami dubbingowymi. Jest absolwentem Wyższej Szkoły Sztuk Scenicznych w Bratysławie, gdzie studiował pod kierunkiem Karola L. Zachara.

</doc>
<doc id="4836006" url="https://pl.wikipedia.org/wiki?curid=4836006" title="Trąbik">
Trąbik



</doc>
<doc id="4836008" url="https://pl.wikipedia.org/wiki?curid=4836008" title="Włodzimierz Marszałek (ujednoznacznienie)">
Włodzimierz Marszałek (ujednoznacznienie)



</doc>
<doc id="4836013" url="https://pl.wikipedia.org/wiki?curid=4836013" title="Kościół Narodzenia Najświętszej Maryi Panny w Osielsku">
Kościół Narodzenia Najświętszej Maryi Panny w Osielsku

Kościół Narodzenia Najświętszej Maryi Panny − rzymskokatolicki kościół parafialny należący do parafii pod tym samym wezwaniem (dekanat Osielsko diecezji bydgoskiej).
Obecna świątynia została wzniesiona w 1844 roku przez księdza proboszcza Wojciecha Gosiorowskiego na tym samym miejscu, gdzie stał poprzedni kościół. Budowla miała 62 stopy długości, 32 stopy szerokości i od 38 do 40 stóp wysokości. Wzniesiona została na planie prostokąta, z cegły, z ozdobami na ścianie szczytowej, posiadała dach dwuspadowy, pokryty przez mistrza murarskiego Fryderyka Meyera z Bydgoszczy. Świątynia została konsekrowana - w czasie odbywania wizytacji kanonicznej, przez księdza biskupa sufragana Jerzego Jeszke w dniu 24 czerwca 1876 roku. Po sekularyzacji klasztoru sióstr Klarysek w Bydgoszczy ołtarz boczny został przeniesiony do świątyni w Osielsku. Został on umieszczony na miejsce ołtarza głównego.
W 1902 roku mając do dyspozycji specjalny legat w wysokości 7000 marek po zmarłym proboszczu księdzu H. Schultzu na budowę wieży, nowy proboszcz ksiądz F. Jaruszewski, z pomocą parafian, rozpoczął rozbudowę świątyni. Nie obejmowała ona tylko budowę 34-metrowej wieży, ale także dobudowanie kruchty, nowej zakrystii i dwóch dużych kaplic bocznych przy nawie głównej. W związku z tym ze starej świątyni zachowało się tylko prezbiterium i część murów nawy głównej. 
W latach 70. XX wieku w związku z reformami Soboru Watykańskiego II zostało przebudowane prezbiterium, aby dostosować je do odnowionej liturgii. Stół ołtarzowy do sprawowania mszy świętej został przeniesiony z kościoła św. Mikołaja w Bydgoszczy-Fordonie.
W 1982 roku została wybudowana druga zakrystia, po otrzymaniu zezwolenia we wrześniu 1981 roku, wydanego przez wojewódzką władzę planowania przestrzennego w Bydgoszczy.

</doc>
<doc id="4836017" url="https://pl.wikipedia.org/wiki?curid=4836017" title="Jiří Suchý">
Jiří Suchý

Jiří Suchý (ur. 1 października 1931 w Pilźnie) – czeski aktor; współzałożyciel praskiego teatru Semafor.
W 2013 roku został odznaczony Orderem Tomáša Garrigue Masaryka I klasy.

</doc>
<doc id="4836023" url="https://pl.wikipedia.org/wiki?curid=4836023" title="Henryk Jędrusik (wicewojewoda)">
Henryk Jędrusik (wicewojewoda)

Henryk Józef Jędrusik (ur. 21 września 1934 w Trith-Saint-Léger) – polski działacz partyjny i państwowy, w latach 1975–1979 wicewojewoda katowicki.
Życiorys.
Syn Marcelego i Zofii. W 1976 odbył kurs dla kadry kierowniczej w Ośrodku Doskonalenia Kadr Kierowniczych przy Komitecie Centralnym PZPR w Warszawie. W 1962 wstąpił do Polskiej Zjednoczonej Partii Robotniczej. Od 1964 do 1966 był sekretarzem w Komitecie Miasteczkowym PZPR w Dobrodzieniu, następnie od 1966 do 1973 pozostawał sekretarzem ds. rolnych w Komitecie Powiatowym PZPR w Lublińcu. Od 1973 zajmował stanowisko członka egzekutywy Komitetu Powiatowego PZPR Będzinie. Od 21 maja 1975 do ok. lipca 1979 zajmował stanowisko wicewojewody katowickiego.

</doc>
<doc id="4836024" url="https://pl.wikipedia.org/wiki?curid=4836024" title="Linia kolejowa nr 705">
Linia kolejowa nr 705

Linia kolejowa nr 705 – drugorzędna, w większości dwutorowa, niezelektryfikowana linia kolejowa łącząca rozjazd 125. z rozjazdem 97. na stacji Zawiercie.
Linia stanowi łącznicę między linią kolejową Tarnowskie Góry – Zawiercie a linią kolejową Zawiercie Zw – Dąbrowa Górnicza Ząbkowice Za T3 i umożliwia przejazd pociągów z/do Tarnowskich Gór i Lublińca w/z kierunku Dąbrowy Górniczej. Mimo że linia jest częściowo dwutorowa, to tor parzysty (prowadzący od rozjazdu 96. do rozjazdu 123.) jest nieczynny.
Na początku 2021 roku w ramach prac na linii kolejowej nr 182 rozpoczęto modernizację i elektryfikację łącznicy.

</doc>
<doc id="4836026" url="https://pl.wikipedia.org/wiki?curid=4836026" title="Jiří Šlitr">
Jiří Šlitr

Jiří Šlitr (ur. 15 lutego 1924, zm. 26 grudnia 1969) – czeski kompozytor, pianista, piosenkarz i aktor; współzałożyciel praskiego teatru Semafor.

</doc>
<doc id="4836031" url="https://pl.wikipedia.org/wiki?curid=4836031" title="Jiří Veselý (kierowca)">
Jiří Veselý (kierowca)

Jiří Veselý – czeski kierowca wyścigowy.
Biografia.
Od 1975 roku wspólnie z bratem Janem korzystał z samochodów RAF, którymi ścigał się w Formule Easter. W 1980 roku zadebiutował w Pucharze Pokoju i Przyjaźni. W 1983 roku zajął czwarte miejsce w mistrzostwach Czechosłowacji. W sezonie 1984 wygrał wyścig w ramach Pucharu Pokoju i Przyjaźni, który odbył się w Reșicie, był również trzeci w mistrzostwach kraju. W 1985 roku zajął piąte miejsce w klasyfikacji końcowej Pucharu.

</doc>
<doc id="4836037" url="https://pl.wikipedia.org/wiki?curid=4836037" title="Teatr im. Andreja Bagara">
Teatr im. Andreja Bagara

Teatr im. Andreja Bagara () – teatr zlokalizowany w Nitrze na Słowacji. Został otwarty w 1949 r. Dawniej był znany pod nazwami i ; od 1979 r. nosi imię aktora Andreja Bagara.

</doc>
<doc id="4836043" url="https://pl.wikipedia.org/wiki?curid=4836043" title="Papillon (film 2017)">
Papillon (film 2017)

Papillon. Motylek (ang. "Papillon") – dramat biograficzny w reżyserii Michaela Noera. Opowiada historię francuskiego skazańca Henriego Charrière’a (Charlie Hunnam), nazywanego Papillon („motyl”), który został uwięziony w 1933 w osławionej kolonii karnej na Wyspie Diabelskiej i uciekł w 1941 z pomocą innego skazańca, fałszerza walut Louisa Degi (Rami Malek). Scenariusz filmu oparty jest na autobiografiach Charrière’a – "Papillon" i "Banco", a także adaptacji filmowej z 1973 autorstwa Daltona Trumbo i Lorenza Semple Jr., z udziałem Steve’a McQueena i Dustina Hoffmana. 
Premiera "Papillona" miała miejsce 9 września 2017 podczas sekcji Prezentacje specjalne na 42. Międzynarodowym Festiwalu Filmowym w Toronto. 
"Papillon" został wydany w Stanach Zjednoczonych przez Bleecker Street 24 sierpnia 2018.

</doc>
<doc id="4836057" url="https://pl.wikipedia.org/wiki?curid=4836057" title="Toeti Heraty">
Toeti Heraty

Toeti Heraty Noerhadi (ur. 27 listopada 1933 w Bandungu, zm. 13 czerwca 2021) – indonezyjska poetka; autorka wierszy subtelnych, zwracających uwagę na represyjne konwencje społeczne i emocjonalne.
Studiowała na Wydziale Lekarskim Uniwersytetu Indonezyjskego (1951–1955), gdzie uzyskała licencjat z medycyny. Następnie kontynuowała studia na Wydziale Psychologii Uniwersytetu Indonezyjskiego (1955–1962). Kształciła się także w zakresie filozofii na Uniwersytecie w Lejdzie, a w 1979 r. uzyskała doktorat na Uniwersytecie Indonezyjskim.
Jako poetka debiutowała w 1973 r., kiedy opublikowała pierwszy zbiór wierszy: "Sajak-Sajak 33".
Jej dorobek obejmuje także szereg prac naukowych, m.in. "Emansipasi Wanita Menurut Simon du Beauvoir" (1961), "Wanita Multidimensional" (1990), "Woman in Asia: Beyond the Domestic Domain" (1989), "Calon Arang-kisah perempuan korban patriarki" (2000), "Hidup Matinya Sang Pengarang" (2000).
Jej twórczość była tłumaczona na języki europejskie – niderlandzki, niemiecki i francuski.

</doc>
<doc id="4836061" url="https://pl.wikipedia.org/wiki?curid=4836061" title="Sześciorak">
Sześciorak



</doc>
<doc id="4836062" url="https://pl.wikipedia.org/wiki?curid=4836062" title="Ośmiorak">
Ośmiorak



</doc>
<doc id="4836063" url="https://pl.wikipedia.org/wiki?curid=4836063" title="Zdzisław Fiuk">
Zdzisław Fiuk

Zdzisław Zygmunt Fiuk (ur. 23 października 1934 w Dąbrowie Górniczej) – polski działacz partyjny i państwowy. Przewodniczący prezydium Miejskiej Rady Narodowej w Sosnowcu (1972–1973), prezydent Sosnowca (1973–1977), wicewojewoda katowicki (1977–1979), podsekretarz stanu w Ministerstwie Budownictwa i Przemysłu Materiałów Budowlanych (1979–1981).
Życiorys.
Syn Zygmunta i Zofii. W 1959 wstąpił do Polskiej Zjednoczonej Partii Robotniczej. Był związany z Komitetem Zakładowym PZPR w Wojewódzkiej Radzie Narodowej w Katowicach (jako członek plenum i egzekutywy), od 1965 do 1968 pozostawał jej I sekretarzem; w WRN odpowiadał m.in. za Wydział Przemysłu i Usług. Później był instruktorem w Wydziale Organizacyjnym Komitetu Wojewódzkiego PZPR w Katowicach i członkiem Komitetu Dzielnicowego Katowice-Południe. Należał też do egzekutywy Komitetu Miejskiego PZPR w Sosnowcu i zasiadał w tamtejszej Miejskiej Radzie Narodowej. Od 1975 związany z KW PZPR w Katowicach, był członkiem wojewódzkich komisji rewizyjnych i kontroli partyjnej, a od 1978 do 1979 członkiem Komitetu Wojewódzkiego.
Od 17 listopada 1972 zajmował stanowisko przewodniczącego Prezydium Miejskiej Rady Narodowej w Sosnowcu, po przekształceniu od grudnia 1973 do 22 lipca 1977 był prezydentem Sosnowca. Od lipca 1977 do 17 listopada 1979 pełnił funkcję wicewojewody katowickiego, następnie 18 listopada 1979 objął fotel wiceministra budownictwa i przemysłu materiałów budowlanych (zajmował go do 1981).

</doc>
<doc id="4836072" url="https://pl.wikipedia.org/wiki?curid=4836072" title="Tiberiu Ciurciu">
Tiberiu Ciurciu

Tiberiu Ciurciu (ur. 10 maja 1944 w Bobdzie) – rumuński kierowca rajdowy i wyścigowy.
Biografia.
Karierę rozpoczął w 1978 roku od startów w rajdach samochodowych. Od 1983 roku rywalizował w Formule Easter. W latach 1984–1988 był członkiem reprezentacji Rumunii w wyścigach samochodowych, rywalizował w tym okresie w Pucharze Pokoju i Przyjaźni. W sezonach 1985–1987 był wicemistrzem Rumuńskiej Formuły Easter. Karierę zakończył w 1998 roku. Następnie był sędzią wyścigowym.

</doc>
<doc id="4836073" url="https://pl.wikipedia.org/wiki?curid=4836073" title="Santy Wellyanti">
Santy Wellyanti

Santy Wellyanti (ur. 30 lipca 1990) w Kebumenie – indonezyjska wspinaczka sportowa, specjalizująca się we wspinaczce na szybkość. Wielokrotna medalista mistrzostw Azji oraz plażowych igrzysk azjatyckich we wspinaczce sportowej.
Kariera sportowa.
W 2014 w tajlandzkim Phuket na plażowych igrzyskach azjatyckich we wspinaczce sportowej zdobyła srebrny medal drużynowo we wspinaczce na szybkość.
Dwukrotna drużynowa mistrzyni Azji we wspinaczce sportowej w sztafecie na szybkość w latach 2016 oraz w 2017.

</doc>
<doc id="4836074" url="https://pl.wikipedia.org/wiki?curid=4836074" title="Heriaeus graminicola">
Heriaeus graminicola

Heriaeus graminicola – gatunek pająka z rodziny ukośnikowatych ("Thomisidae").
Występowanie.
Europa (w tym w Polska), Kaukaz, Iran. W Europie występuje w części centralnej – według jednych źródeł od Belgii i Szwajcarii do zachodniej Rosji i od Macedonii poprzez Bułgarię (tzn. bez Serbii) do Polski, według innych na zachodzie sięga aż do Francji, na południu do Grecji i obejmuje Serbię, a na północy występuje również w Estonii.
W Polsce jest gatunkiem rzadkim, ale lokalnie licznym. Jest wpisany na Czerwoną listę zwierząt ginących i zagrożonych w Polsce z kategorią VU (gatunek narażony).
Pająk ten spotykany jest w środowisku wilgotnym, nasłonecznionym i ciepłym – na mokradłach, torfowiskach, wilgotnych leśnych polanach. Występuje wśród gęstej roślinności zielnej i traw, w tym trzcin. Wyczekuje na swoją zdobycz na liściach lub kwiatach.
Morfologia.
Ubarwienie jasnozielone. Samice mają 6,3–7,5 mm długości, samce 4,4–5,1 mm.
Odwłok (tutaj opistosoma) jest owalny, tylko nieznacznie dłuższy niż szeroki. odnóża III-IV są trochę jaśniejsze, Epigyne (zewnętrzna część narządu płciowego samicy) z małym otworem.
Ciało pokryte jest długimi białymi włoskami, u nasady odwłoka znajduje się mniej lub bardziej rozmyta czerwonawa plama.
W Polsce występuje jeszcze jeden gatunek z tego rodzaju – "Heriaeus mellottei". Jest jeszcze rzadszy. Ma odwłok mniej więcej dwukrotnie dłuższy niż szeroki i epigyne z dużym otworem, 3 jasne paski na odwłoku, jasne, żółto–szmaragdowe ubarwienie i występuje w miejscach suchych.

</doc>
<doc id="4836075" url="https://pl.wikipedia.org/wiki?curid=4836075" title="Mochtar Lubis">
Mochtar Lubis

Mochtar Lubis (ur. 7 marca 1922 w Padangu, zm. 2 lipca 2004 w Dżakarcie) – indonezyjski pisarz, tłumacz i dziennikarz; założyciel pisma „Indonesia Raya” (1949). Pochodził z ludu Bataków. 
Jego utwór "Senja di Jakarta" był pierwszą indonezyjską powieścią, która została przetłumaczona na język angielski. 

</doc>
<doc id="4836076" url="https://pl.wikipedia.org/wiki?curid=4836076" title="Bare (Anglia)">
Bare (Anglia)

Bare – dzielnica miasta Morecambe w Anglii, w hrabstwie Lancashire, w dystrykcie Lancaster. Leży 3 km od miasta Lancaster. W 2018 miejscowość liczyła 6877 mieszkańców. Bare jest wspomniana w Domesday Book (1086) jako "Bare".

</doc>
<doc id="4836079" url="https://pl.wikipedia.org/wiki?curid=4836079" title="Gorō Adachi">
Gorō Adachi

 – japoński skoczek narciarski. Dwukrotny olimpijczyk (1932 i 1936). Mistrz Japonii w skokach narciarskich z 1935.
Adachi dwukrotnie uczestniczył w zimowych igrzyskach olimpijskich – w 1932 w Lake Placid po skokach na odległość 60 i 66 metrów zajął 8. pozycję, a w 1936 w Garmisch-Partenkirchen był 45. – w drugim z tych startów po 1. serii po skoku na odległość 73 metrów zajmował 7. lokatę, jednak w drugiej serii, uzyskując 71 metrów, upadł i w wyniku dużej straty punktowej ostatecznie rywalizację zakończył pod koniec stawki, wyprzedzając tylko dwóch sklasyfikowanych rywali.
W 1935 zdobył tytuł mistrza Japonii w skokach narciarskich.

</doc>
<doc id="4836080" url="https://pl.wikipedia.org/wiki?curid=4836080" title="Goro Adachi">
Goro Adachi



</doc>
<doc id="4836082" url="https://pl.wikipedia.org/wiki?curid=4836082" title="Ekspresjonizm ceglany">
Ekspresjonizm ceglany

Ekspresjonizm ceglany () - styl architektoniczny (odmiana ekspresjonizmu), w którym ceramika architektoniczna (cegły, płytki lub klinkier) jest głównym materiałem budowlanym i dekoracyjnym. Budynki w tym stylu wznoszono głównie w Niemczech w latach dwudziestych XX w. 
Głównymi centrami tego stylu były większe miasta w północnych Niemczech i Zagłębiu Ruhry. Należała do niego również Szkoła Amsterdamska, której wpływy sięgały także na dalsze regiony. Ekspresję ceglanych elewacji wielokrotnie wykorzystywano również w późniejszych nurtach architektonicznych. 
Charakterystyka ekspresjonizmu ceglanego.
Ceglany ekspresjonizm rozwijał się równocześnie z architekturą Bauhausu. Podczas gdy architekci z Bauhausu opowiadali się za usunięciem wszystkich ornamentów i elementów dekoracyjnych, ekspresjonistyczni architekci opracowywali charakterystyczne formy lub ozdoby, często stosując szorstkie, kanciaste lub spiczaste elementy. Miały wyrażać dynamikę epoki, jej intensywność i napięcie. 
Najważniejszymi materiałami budowlanymi były cegły oraz klinkier. Mocno wypalona cegła klinkierowa była bardzo popularna, zwłaszcza na elewacjach. Materiał ten dobrze się sprawdzał w trudnych warunkach środowiskowych jakim podlegały budynki przemysłowe, zwłaszcza w Zagłębiu Ruhry. Jego charakterystyczna surowa powierzchnia i bogata paleta kolorów od brązowej przez czerwoną do fioletowej również przyczyniły się do popularności tego materiału. 
Charakterystyczną cechą ekspresjonizmu ceglanego jest dynamika fasad, osiągnięta wyłącznie poprzez układanie cegieł w wzory, które ożywiają duże, monotonne, powierzchnie ścian. W niektórych przypadkach nawet źle wypalone cegły klinkierowe były używane jako elementy dekoracyjne ze względu na ich indywidualny wygląd. Cegły murowano w różnych układach i aranżacjach tworząc bogaty repertuar dekoracji. Poziome rzędy cegieł wykonane z naprzemiennie wysuniętych i zagłębionych warstw, np. w "Hans-Sachs-Haus" w Gelsenkirchen (1927), są kolejną charakterystyczną cechą ekspresjonizmu ceglanego. 
Elewacje były dodatkowo dekorowane rzeźbami wykonanymi z cegieł klinkierowych lub ceramiki. Przedstawicielami tej formy sztuki byli m.in. Richard Kuöhl i Ernst Barlach. 
Czasami stosowano elementy z innych stylów architektonicznych, które przekładano na ceglane formy. W "Chilehaus" zaprojektowanym przez Fritza Högera dominuje estetyka Art déco, a "Anzeiger-Hochhaus" w Hanowerze nawiązuje do architektury orientalnej. Ceglany ekspresjonizm wytworzył także własne, często osobliwe formy, takie jak "Parabel-Kirchen" (kościoły paraboliczne), np. "Heilig-Kreuz-Kirche" (kościół Świętego Krzyża) w Gelsenkirchen. 
Przykłady.
Północne Niemcy.
W Hamburgu znajduje się wiele przykładów ekspresjonizmu ceglanego. Fritz Höger wyznaczył nowe standardy projektując "Chilehaus" z wyraźnymi, wertykalnymi podziałami elewacji i swobodnym wykorzystaniem materiału. Inne przykłady to sąsiedni kompleks "Sprinkenhof", "Broschek-Haus", biurowiec "Leder-Schüler" i fabryka papierosów "Haus Neuerburg". 
Do północnoniemieckich przedstawicieli ekspresjonizmu ceglanego należał Fritz Schumacher, projektant licznych budynków użyteczności publicznej w Hamburgu, takich jak deputacja finansowa na Gänsemarkt czy krematorium na cmentarzu Ohlsdorf oraz licznych szkół, m.in. w Volksdorf i w Jarrestadt. 
Także w Hanowerze znajduje się wiele budynków w tym stylu. Oprócz "Anzeiger-Hochhaus", są to m.in. dawne biura firmy Hansa Poelziga oraz budynki mieszkalne projektu Karla Elkarta, który zrealizował całe kwartały w południowej części miasta. Elkart zajmował się także budynkami użyteczności publicznej. Zaprojektował m.in. szkoły, bibliotekę miejską i warsztaty Teatru Państwowego Dolnej Saksonii. 
Szczególnymi przykładami ekspresjonizmu ceglanego są budynki przy Böttcherstrasse w Bremie, zaprojektowane przez Bernharda Hoetgera oraz ratusz w Wilhelmshaven projektu Fritza Högera. W tym stylu wzniesiono także mosty podnoszone nad Kanałem Nadbrzeżnym w Oldenburgu: "Cäcilienbrücke" i "Amalienbrücke" (zastąpiony nową konstrukcją w 1980). 
Zagłębie Ruhry.
Ekspresjonizm ceglany był bardzo popularny w regionie Ren-Ruhra, gdzie stał się stylem quasi-regionalnym. Ceglane ściany dobrze znosiły trudne warunki przemysłowe i umożliwiały uzyskanie harmonijnych i różnorodnych elewacji przy stosunkowo niewielkim nakładzie pracy. Mocno wypalony klinkier był kosztowny, dlatego wiele budynków projektowano z częściowo klinkierowymi i częściowo tynkowanymi fasadami. 
W Zagłębiu Ruhry wzniesiono w tym stylu wiele obiektów, zarówno przemysłowych (hale produkcyjne, budynki administracyjne, wieże ciśnień itp.), mieszkalnych, jak i reprezentacyjnych (ratusze, urzędy pocztowe, kościoły i kamienice itp.). 
Ważnym budynkiem jest "Hans-Sachs-Haus" w Gelsenkirchen, zaprojektowany przez Alfreda Fischera jako budynek wielofunkcyjny, ale później wykorzystany jako ratusz. Posiada cechy zarówno ekspresjonizmu, jak i modernizmu - stosunkowo prostą ceglaną fasadę i zaokrąglone narożniki. 
W Gelsenkirchen znajduje się główne dzieło Josefa Franke - kościół Świętego Krzyża (zdesakralizowany w 2007 r.). Sklepienie kościoła ma formę wysokiej paraboli. Na szczycie kwadratowej wieży znajduje się ceglana figura Chrystusa. 
Inne przykłady z Zagłębia Ruhry to komenda policji, "Bert-Brecht-Haus" i ratusz w Oberhausen, budynek administracyjny Regionalnego Stowarzyszenia Zagłębia Ruhry ("Regionalverband Ruhr") w Essen, budynek administracyjny "Bogestry" i komenda policji w Bochum, a także oddział chirurgii dziecięcej w szpitalu miejskim w Dortmundzie. Szczególny przykład znajduje się w Kamp-Lintfort nad Dolnym Renem. W latach 1920–1924 wybudowano tam 14 domów bliźniaczych dla urzędników kopalni węgla kamiennego "Friedrich Heinrich". Przykładami ekspresjonizmu ceglanego w Düsseldorfie są zespół budynków "Ehrenhof", "Wilhelm-Marx-Haus" i budynki mieszkalne przy "Kaiserswerther Straße", "Uerdinger Straße" ("Haus Rheinpark"), "Cecilienallee", "Lützowstraße" i "Golzheimer Platz". 
Berlin.
Przykłady ekspresjonizmu ceglanego w Berlinie:
Polska.
Przykłady ekspresjonizmu ceglanego w Polsce: 

</doc>
<doc id="4836087" url="https://pl.wikipedia.org/wiki?curid=4836087" title="Thomisus graminicola">
Thomisus graminicola



</doc>
<doc id="4836088" url="https://pl.wikipedia.org/wiki?curid=4836088" title="Cryptocercus">
Cryptocercus

Cryptocercus – rodzaj karaczanów odżywiających się drewnem. Rozkładają celulozę dzięki symbiotycznym wiciowcom żyjącym w ich organizmach. Istnieje hipoteza mówiąca że, karaczany te są blisko spokrewnione z termitami, wysnuta na podstawie morfologicznego podobieństwa nimf, faktu dzielenia z termitami kilku grup wiciowców oraz wyników badań filogenetycznych.
Wysnuwa się także hipotezę iż termity wyewoluowały z karaczanów. Naukowcy nie są zgodni zarówno w kwestii czy "Cryptocercus" i Blattodea to grupy siostrzane, podobnie jak w przypadku grup "Cryptocercus" i termitów. "Cryptocercus" uznaje się za żywą skamieniałość.
Owady te są monogamiczne, samce i samice wiążą się w długoterminowe pary i żyją w grupach rodzinnych. Obserwuje się u nich opiekę nad potomstwem przez obojga rodziców. Samiec związany z samicą broni swojego tunelu przed innymi samcami.

</doc>
