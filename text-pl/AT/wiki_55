<doc id="4836093" url="https://pl.wikipedia.org/wiki?curid=4836093" title="Igor Borkowski">
Igor Borkowski

Igor Kamil Borkowski – polski językoznawca, dr hab. nauk humanistycznych, profesor nadzwyczajny, SWPS Uniwersytetu Humanistycznospołecznego Wydziału Prawa i Komunikacji Społecznej i Instytutu Dziennikarstwa i Komunikacji Społecznej Wydziału Filologicznego Uniwersytetu Wrocławskiego.
Życiorys.
28 września 1999 obronił pracę doktorską "Język i system propagandy politycznej w prasie 1981-1995", 10 marca 2009 habilitował się na podstawie pracy zatytułowanej "Siostra śmierć. Studium komunikacyjno-kulturowe funeraliów Kongregacji Sióstr Miłosierdzia św. Karola Boromeusza w Trzebnicy, 1855-2005". Jest zatrudniony na stanowisku profesora nadzwyczajnego w Instytucie Dziennikarstwa i Komunikacji Społecznej na Wydziale Filologicznym Uniwersytetu Wrocławskiego i w SWPS Uniwersytetu Humanistycznospołecznego na Wydziale Prawa i Komunikacji Społecznej.
Jest prodziekanem na Wydziale Filologicznym Uniwersytetu Wrocławskiego, a także członkiem Zespołu Nauk Humanistycznych oraz Nauk Teologicznych Polskiej Komisji Akredytacyjnej.

</doc>
<doc id="4836094" url="https://pl.wikipedia.org/wiki?curid=4836094" title="Slovenský Atletický Zväz">
Slovenský Atletický Zväz



</doc>
<doc id="4836097" url="https://pl.wikipedia.org/wiki?curid=4836097" title="Matt Kussinen">
Matt Kussinen



</doc>
<doc id="4836108" url="https://pl.wikipedia.org/wiki?curid=4836108" title="Dźhansi">
Dźhansi



</doc>
<doc id="4836113" url="https://pl.wikipedia.org/wiki?curid=4836113" title="Cherry Bomb (minialbum)">
Cherry Bomb (minialbum)

Cherry Bomb – trzeci minialbum NCT 127 – podgrupy południowokoreańskiego boysbandu NCT z siedzibą w Seulu. Ukazał się 14 czerwca 2017 roku, był dystrybuowany przez KT Music w Korei Południowej. Płytę promował singel „Cherry Bomb”. W powstaniu albumu uczestniczyło dziewięciu członków.

</doc>
<doc id="4836120" url="https://pl.wikipedia.org/wiki?curid=4836120" title="Sumedang">
Sumedang

Sumedang () – miasto w Indonezji na Jawie w prowincji Jawa Zachodnia, ośrodek administracyjny kabupatenu Sumedang.

</doc>
<doc id="4836128" url="https://pl.wikipedia.org/wiki?curid=4836128" title="Frederick James Carmichael">
Frederick James Carmichael

Frederick James Carmichael (ur. 6 maja 1935 w Aklaviku) – kanadyjski pilot zawodowy, przedsiębiorca i działacz autochtoniczny.
Życiorys.
Urodził się 6 maja 1935 w położonym w delcie Mackenzie Aklaviku w kanadyjskich Terytoriach Północno-Zachodnich jako syn Franka Carmichaela, przybyłego do tej miejscowości w 1927 trapera, a następnie pierwszego pochodzącego z powszechnych wyborów członka Northwest Territories Legislative Council, oraz pochodzącej z rodu wodzów Kutchin (Gwichʼin) Caroline Kay. Pod wpływem poznanego w latach 50. XX w. ewangelickiego misjonarza, a także pilota, Dona Violette’a zdecydował się w Edmonton w prowincji Alberta podjąć studia (których nie ukończył) oraz uczęszczać tam na kurs pilotażu, który zakończył uzyskaniem (jako pierwszy przedstawiciel rdzennych mieszkańców Kanady) najpierw licencji pilota w 1954 lub w 1955, a w 1958 pilota zawodowego.
W 1959 lub 1960 był współwłaścicielem (a od 1969 jedynym właścicielem) firmy transportowej Reindeer Air Service Ltd. (od 1960 mieszczącej się w Inuviku, w którym mieszka Carmichael), operującej kilkudziesięcioma samolotami transportowymi Douglas DC-3 i Curtiss C-46 Commando oraz pasażerskimi Beechcraft Model 18, a sam jako pracodawca uchodził za osobę wspierającą rdzenną społeczność na Terytoriach Północno-Zachodnich. Wskutek licznych problemów, z jakimi borykała się Reindeer Air Service Ltd. w pierwszej połowie lat 70. XX w., Carmichael zdecydował się w 1975 na jej sprzedanie (niestety w związku z nierzetelnością kontrahentów był potem – aż do 1988 – zmuszony spłacać jej długi), a sam zatrudnił się jako pilot w firmie Kenn Borek Air Ltd. W 1982 zdecydował się, dysponując początkowo trzema samolotami, na poprowadzenie nowej firmy transportowej Antler Aircraft (powstałej w wyniku kupna Aklavik Flying Services), która w 1987 weszła w fuzję z należącym do dawnego współwłaściciela Reindeer Air Service Ltd. przedsiębiorstwem Ram Air, tworząc Western Arctic Air Ltd. (które była spółką Carmichaela z Mackenzie Delta Regional Corporation) Na początku lat 90. XX w. (po sprzedaży swoich udziałów w Western Arctic Air Ltd. Regionalnej Radzie Inuvialuitów) założył i zarządzał przez kilka lat (Western) Arctic Nature Tours Ltd., które było organizatorem lotów turystycznych, współpracując z lokalnymi operatorami turystycznymi i pracując też równocześnie jako pilot w firmie swojego syna Franka Arctic Wings and Rotors Ltd., mającej siedzibę w Inuviku Jego imię otrzymało w 1998 lotnisko w rodzinnym mieście – Aklavik/Freddie Carmichael Airport. Od 2016 członek Canadaʼs Aviation Hall of Fame.
Fred Carmichael zasiadał w radzie miejskiej Inuviku i był prezesem Métis Association. W 2000 został wybrany przewodniczącym Indiańskiej Gwichʼin Tribal Council, którym pozostawał do 2008, równocześnie piastując funkcję dyrektora generalnego Gwich’in Development Corporation. Jest członkiem założycielem Inuvik Aviation Council oraz jednym z pierwszych, a współcześnie dożywotnim członkiem Northern Air Transport Association (NATA) z siedzibą w Yellowknife. Od 2001 jest dyrektorem, a od roku następnego przewodniczącym przedsiębiorstwa Aboriginal Pipeline Group, w 2007 otrzymał nagrodę National Aboriginal Achievement Award w obszarze polityki. W 2008 zostało ufundowane stypendium "Friends of Fred Carmichael Scholarship" dla osób z regionu chcących uzupełnić swoją edukację. Został odznaczony w 2009 Orderem Kanady III klasy, w 2013 otrzymał doktorat "honoris causa" University of Saskatchewan, a od 2017 jest również posiadaczem Order of the Northwest Territories, odznaczony został także Queen Elizabeth II Golden Jubilee Medal, Queen Elizabeth II Diamond Jubilee Medal oraz Order of the Sash.

</doc>
<doc id="4836129" url="https://pl.wikipedia.org/wiki?curid=4836129" title="Subagio Sastrowardoyo">
Subagio Sastrowardoyo

Subagio Sastrowardoyo (ur. 1 lutego 1924 w Madiun, zm. 18 lipca 1995 w Dżakarcie) – indonezyjski pisarz; autor wierszy, opowiadań i esejów.
Kształcił się na Universitas Gadjah Mada oraz na Uniwersytecie Yale, gdzie w 1963 roku uzyskał magisterium. Jako pisarz debiutował w 1957 roku, kiedy to wydał zbiór wierszy zatytułowany "Simphoni".
W latach 1958–1961 wykładał na Wydziale Literatury Uniwersytetu Gadjah Mada. Potrafił czytać po francusku, holendersku i angielsku na tyle biegle, że był w stanie tłumaczyć wiersze z tych języków na indonezyjski. Dzięki swoim umiejętnościom znalazł zatrudnienie za granicą.

</doc>
<doc id="4836142" url="https://pl.wikipedia.org/wiki?curid=4836142" title="Archidiecezja meksykańska">
Archidiecezja meksykańska



</doc>
<doc id="4836144" url="https://pl.wikipedia.org/wiki?curid=4836144" title="Archidiecezja guadalajarska">
Archidiecezja guadalajarska



</doc>
<doc id="4836146" url="https://pl.wikipedia.org/wiki?curid=4836146" title="Archidiecezja jukatańska">
Archidiecezja jukatańska



</doc>
<doc id="4836151" url="https://pl.wikipedia.org/wiki?curid=4836151" title="Ajip Rosidi">
Ajip Rosidi

Ajip Rosidi (ur. 31 stycznia 1938 w Jatiwangi, zm. 29 lipca 2020) – indonezyjski pisarz, poeta, prozaik i tłumacz.
Karierę pisarską rozpoczął we wczesnej młodości. Jako pisarz debiutował na łamach gazety „Indonesia Raya”. W wieku czternastu lat zaczął publikować swoje teksty na łamach czasopism: „Mimbar Indonesia”, „Siasat”, „Gelanggang”, „Keboedajaan”.
W 2001 roku wydał publikację "Ensiklopedi Kebudayaan Sunda", współtworzoną z szeregiem badaczy indonezyjskich.
W 1967 roku został zatrudniony na Universitas Padjadjaran. W latach 80. był wykładowcą gościnnym na Osaka University of Foreign Studies, a także profesorem nadzwyczajnym na Kyoto University i Tenri University.
Tłumaczył literaturę sundajską na język indonezyjski.

</doc>
<doc id="4836159" url="https://pl.wikipedia.org/wiki?curid=4836159" title="Květa Fialová">
Květa Fialová

Květa Fialová (ur. 1 września 1929 we wsi Veľké Dravce na Słowacji, zmarła 26 września 2017 w Pradze) – czeska aktorka teatralna, filmowa, telewizyjna i dubbingowa. 
Po zakończeniu II wojny światowej pracowała w Teatrze Śląska Cieszyńskiego w Czeskim Cieszynie, a następnie w latach 1946–1950 studiowała aktorstwo w Akademii Sztuk Scenicznych im. Janáčka w Brnie. Po studiach pracowała w teatrach w Opawie (1950–1951), Czeskich Budziejowicach (1951–1954), Kolínie (1954–1956) w Czechach i w Martinie na Słowacji (1956–1957). Od 1958 związała się z Teatrem ABC ("Divadlo ABC") w Pradze.
Czeski dubbing.
źródło: 

</doc>
<doc id="4836174" url="https://pl.wikipedia.org/wiki?curid=4836174" title="Powiat Habelschwerdt">
Powiat Habelschwerdt

Powiat Habelschwerdt (niem. "Kreis Habelschwerdt", pol. "powiat bystrzycki") – niemiecki powiat istniejący w okresie od 1818 do 1945 r. na terenie Śląska.
Powiat powstał w 1818 r., gdy część terytorium powiatu Glatz z Bystrzycą i Lądkiem przekształcono w samodzielny powiat w rejencji dzierżoniowskiej. Po likwidacji tej rejencji w 1820 r. powiat przeniesiono do rejencji wrocławskiej. W 1919 r. zlikwidowano prowincję Śląsk, a powiat Habelschwerdt włączono do prowincji Dolny Śląsk. W 1938 r. zlikwidowano prowincję Dolny Śląsk, a powiat Habelschwerdt włączono do prowincji Śląsk. W 1939 r. "Kreis Habelschwerdt" przemianowano na "Landkreis Habelschwerdt". W 1941 r. zlikwidowano prowincję Śląsk, powiat Habelschwerdt włączono do prowincji Dolny Śląsk. W 1945 r. terytorium powiatu zajęła Armia Czerwona i znalazł się on pod administracją polską.
W 1910 r. powiat obejmował 124 gminy o powierzchni 791,53 km² zamieszkanych przez 56.939 osób.

</doc>
<doc id="4836176" url="https://pl.wikipedia.org/wiki?curid=4836176" title="Katarzyna Oleś-Blacha">
Katarzyna Oleś-Blacha

Katarzyna Oleś-Blacha (ur. 9 lipca 1976 w Knurowie) – polska śpiewaczka operowa (sopran koloraturowy).
W 2001 ukończyła z wyróżnieniem Wydział Wokalno-Aktorski Akademii Muzycznej w Krakowie w klasie prof. Wojciecha Jana Śmietany.
Laureatka wielu krajowych i międzynarodowych konkursów i festiwali, m.in. w 2010 otrzymała III nagrodę w kategorii głosów żeńskich na VII Międzynarodowym Konkursie Wokalnym im. Stanisława Moniuszki w Warszawie, a w 2012 roku została uhonorowana Teatralną Nagrodą Muzyczną im. Jana Kiepury w kategorii „Najlepsza śpiewaczka”. W lipcu 2014 roku została Laureatką nagrody: „Ars Quaerendi” za wybitne działania na rzecz promocji kultury.
Solistka Opery Krakowskiej, gdzie po raz pierwszy wystąpiła w 2001 w partii Królowej Nocy w „Czarodziejskim flecie” Mozarta. Za szczególnie ważne w dorobku artystki należy uznać role: Rozyna („Cyrulik sewilski” Rossiniego), Gilda („Rigoletto” Verdiego), Roksana („Król Roger” Szymanowskiego), Fiorilla („Turek we Włoszech” Rossiniego), Zerbinetta („Ariadna na Naksos” R.Straussa), Violetta („La Traviata” G. Verdiego), Olimpia, Antonia, Giulietta, Stella („Opowieści Hoffmanna” J.Offenbacha), Norma („Norma” V.Belliniego), Anna („Anna Bolena” G.Donizettiego) oraz najczęściej wykonywana przez nią partia Królowej Nocy („Czarodziejski flet” Mozarta). Partią Łucji („Lucia di Lammermoor” G.Donizettiego) debiutowała w Operze Narodowej w Warszawie.
Współpracuje z licznymi teatrami operowymi, filharmoniami oraz innymi instytucjami kulturalnymi w Polsce i za granicą. Z zespołami Oper w Bydgoszczy, Łodzi, Gdańsku, Szczecinie odbyła kilkakrotnie tournée po Austrii, Francji, Hiszpanii, Holandii, Niemczech i Szwajcarii, goszcząc w takich salach jak: Festspiel und Kongresshaus w Bregenz, Theater am Aegi w Hannoverze, Philharmonie w Berlinie, Philharmonie w Monachium, Gewandhaus w Lipsku, Rotterdamse Schouwburg w Rotterdamie.
Artystka ma w swoim bogatym dorobku ponad 40 pierwszoplanowych ról operowych, operetkowych i musicalowych, które prezentowała w 50 różnych realizacjach premierowych, festiwalowych oraz repertuarowych wielu teatrów operowych w Polsce i za granicą.
W kręgu zainteresowań artystycznych Katarzyny Oleś–Blachy znajduje się również muzyka oratoryjno–kantatowa i kameralna. Dowodem na to są liczne koncerty (m.in. Kraków, Warszawa, Wrocław, Szczecin, Katowice, Stuttgart, Wolfsburg, Innsbruck, Linz, Hannover, Berlin, Monachium, Regensburg, Fulda, Graz, Strasburg, Szanghaj, Al Kuwait).
Dokonała szeregu nagrań płytowych i archiwalnych dla potrzeb Radia i Telewizji, w tym w 2005 niezwykle rzadko wykonywanego „Koncertu na sopran i orkiestrę” Tadeusza Zygfryda Kasserna z Polską Orkiestrą Radiową pod dyrekcją Piotra Wajraka, który wielokrotnie prezentowano na antenie polskich rozgłośni. Ze szczególnie ciepłym przyjęciem słuchaczy i krytyki spotkał się album artystki „Per due Donne” (DUX 1351) oraz pierwsze płytowe wydanie ostatniej opery Stanisława Moniuszki „Beata” (DUX 1531). 
Pedagog Akademii Muzycznej w Krakowie. Prowadzi klasę śpiewu solowego. We wrześniu 2006 roku został jej nadany stopień doktora w dziedzinie sztuk muzycznych – wokalistyki, w lipcu 2014 roku stopień doktora habilitowanego, a w kwietniu 2021 tytuł profesora sztuki. Prowadzi warsztaty wokalne oraz kursy mistrzowskie dla młodzieży oraz młodych adeptów wokalistyki.
Nagrania.
24.05.2011 "Film o sobie" – płyta zespołu PIN, EMI Music Poland 8225122 – nagranie CD
24.06.2012 Koncert "Arie oper świata" – Dziedziniec Arkadowy Zamku Królewskiego na Wawelu – nagranie DVD
22.10.2015 J.M.K. Poniatowski "Msza F-dur -" Kraków, Sanktuarium Św. Jana Pawła II, DVD, nagranie TV
12.04.2017 P. Muzyka "Requiem Katyńskie – "Warszawa, Świątynia Opatrzności Bożej, DVD, nagranie TV
12.08.2017 A. Schnittke "Requiem" – Rzeszów, Sala Koncertowa Filharmonii Podkarpackiej, CD, DUX 1407
25.10.2017 "Per due donne – MEZZOeSOPRANO – "Kraków, Opera Krakowska, CD, DUX 1351
styczeń’19 100 lat Odrodzonej Adwokatury Polskiej 1918–2018 – Kraków, Sala Koncertowa PSM II st., CD, DUX 1540
25.03.2019 G. Crumb "Three Early Songs, Vox Balaenae, Celestial Mechanics -" Rzeszów, Filharmonia Podkarpacka, CD, DUX 1510
08.05.2019 S. Moniuszko "Beata -" Kraków, Opera Krakowska, CD, DUX 1531

</doc>
<doc id="4836177" url="https://pl.wikipedia.org/wiki?curid=4836177" title="Falcon Alkoholfri Arena">
Falcon Alkoholfri Arena

Falcon Alkoholfri Arena – stadion piłkarski w Falkenbergu, w Szwecji. Został otwarty 2 kwietnia 2017 roku. Może pomieścić 5300 widzów. Swoje spotkania rozgrywają na nim piłkarze klubu Falkenbergs FF oraz piłkarki zespołu IF Böljan.
Decyzję o budowie nowego stadionu podjęto w 2014 roku, po historycznym awansie Falkenbergs FF w sezonie 2013 do Allsvenskan. Do tej pory rolę głównej areny piłkarskiej w Falkenbergu pełnił stadion Falkenbergs IP. Nowy obiekt został otwarty 2 kwietnia 2017 roku spotkaniem ligowym Falkenbergs FF – Östers IF (0:2).

</doc>
<doc id="4836178" url="https://pl.wikipedia.org/wiki?curid=4836178" title="Diedrich Suhr">
Diedrich Suhr

Diedrich Suhr (ur. 17 lutego 1882 w Eckwarden w Oldenburgu, zm. 24 lutego 1940 w Kilonii) – niemiecki architekt.
Życiorys.
Po ukończeniu studiów architektonicznych pracował w urzędzie miejskim w Rüstringen (dziś część Wilhelmshaven). W czasie I wojny światowej walczył na froncie zachodnim jako oficer piechoty morskiej. W 1916 r. ożenił się z Gertrude Nikolaus. Po wojnie zatrudnił się w biurze architektonicznym Dworca Głównego w Essen. Po zajęciu przez Francuzów Zagłębia Ruhry w 1921 r. wyjechał do Sławna, gdzie jego brat Theodor był architektem miejskim. W Sławnie pracował jako samodzielny architekt do 1929 r., kiedy to dr Hahn zaproponował mu pracę w Kilonii. Tam mieszkał do śmierci w 1940 r..
Projekty.
Zaprojektowany przez niego kościół św. Antoniego Padewskiego w Sławnie wpłynął na późniejsze projekty modernistycznych kościołów na Pomorzu, m.in. w Dalęcinie i Starninie. Współpracował z rzeźbiarzem Fritzem Theilmannem z Kilonii, który tworzył ceramiczne dekoracje do jego budynków. 
Budynki na Pomorzu zaprojektowane przez Diedricha Suhra:

</doc>
<doc id="4836179" url="https://pl.wikipedia.org/wiki?curid=4836179" title="Fritz Theilmann">
Fritz Theilmann

Fritz Theilmann (ur. 28 grudnia 1902 w Karlsruhe, zm. 7 sierpnia 1991) - niemiecki rzeźbiarz.
Życiorys.
Friedrich Theilmann początkowo studiował architekturę. W 1921 r. rozpoczął naukę rzeźby w Państwowej Akademii Sztuk Pięknych w Karlsruhe. Był uczniem Georga Schreyögga. W latach 1925–1929 pracował w zakładach ceramicznych "Kieler Kunst-Keramik AG" w Kilonii. Po długiej podróży po Bliskim Wschodzie i Indiach w 1932 r. przyjął stanowisko profesora w Państwowej Szkole Ceramicznej ("Staatliche Keramische Fachschule") w Bolesławcu. Tam wyznaczył ceramice bolesławieckiej nowe standardy. W 1936 r. otrzymał Nagrodę Artystyczną Miasta Wrocławia. Był także przewodniczącym Śląskiego Stowarzyszenia Sztuki "(Kunstvereins Schlesien)" (1937–42) i kierował Urzędem Opieki nad Rzemiosłem i Wzornictwem Przemysłowym "(Landesamt für Handwerkspflege und industrielle Formgebung)" prowincji Dolny Śląsk (od 1940 r.). 
W 1942 r. trafił na front wschodni. W latach 1945-1949 przebywał w niewoli radzieckiej. Doświadczenia tych siedmiu lat miały duży wpływ na jego dalszą twórczość. 
Po powrocie osiadł w Kieselbronn, skąd pochodził jego dziadek. Pracował jako projektant biżuterii w Pforzheim, a od 1959 r. wyłącznie jako niezależny artysta. Tworzył liczne rzeźby na temat wojny, wypędzenia i powrotu do domu. W 1961 r. otrzymał nagrodę "Friedlandpreis der Heimkehrer" za rzeźbę "„Tym, którzy umierają bezbronnie”." 
Theilmann tworzył w szerokiej gamie materiałów, technik i formatów. Jego twórczość obejmuje prawie 600 dzieł. 

</doc>
<doc id="4836183" url="https://pl.wikipedia.org/wiki?curid=4836183" title="HB Jassin">
HB Jassin

HB Jassin, właśc. Hans Bague Jassin (ur. 31 lipca 1917 w Gorontalo, zm. 11 marca 2000 w Dżakarcie) – indonezyjski pisarz i krytyk literacki.
Kształcił się na Wydziale Literatury Uniwersytetu Indonezyjskiego. W latach 1958–1959 studiował komparatystykę literacką na Uniwersytecie Yale. W 1975 roku otrzymał tytuł doktora honoris causa Uniwersytetu Indonezyjskiego. Pełnił funkcję redaktorską w wielu pismach indonezyjskich, m.in.: „Mimbar Indonesia”, „Zenith”, „Kisah”, „Sastra”, „Seni”, „Horison”.

</doc>
<doc id="4836184" url="https://pl.wikipedia.org/wiki?curid=4836184" title="Manoel">
Manoel

Manoel Messias Silva Carvalho, znany jako Manoel (ur. 26 lutego 1990 w Bacabal) – brazylijski piłkarz występujący na pozycji obrońcy, zawodnik tureckiego klubu Trabzonspor (wyp. z Cruzeiro EC).
Życiorys.
Kariera klubowa.
W latach 2009–2014 był zawodnikiem brazylijskiego klubu Athletico Paranaense z Campeonato Brasileiro Série A. W lidze zadebiutował 31 maja 2009 w przegranym 1:2 meczu przeciwko CR Flamengo, wszedł w 63. minucie zmieniając Raula. W 2014 przeszedł do Cruzeiro EC, kwota odstępnego 3 mln euro. W lidze zadebiutował 18 lipca 2014 na stadionie Estádio Mineirão (Belo Horizonte) w wygranym 3:1 meczu przeciwko EC Vitória. W 2019 Manoel został wypożyczony na rok i bezpłatnie przeniesiony do klubu SC Corinthians Paulista.
31 stycznia 2020 został wypożyczony do tureckiego klubu Trabzonspor z Süper Lig, umowa do 27 lipca 2020.

</doc>
<doc id="4836186" url="https://pl.wikipedia.org/wiki?curid=4836186" title="Hans Bague Jassin">
Hans Bague Jassin



</doc>
<doc id="4836195" url="https://pl.wikipedia.org/wiki?curid=4836195" title="Torpeda Neger">
Torpeda Neger



</doc>
<doc id="4836202" url="https://pl.wikipedia.org/wiki?curid=4836202" title="Zdzisław Gorczyca">
Zdzisław Gorczyca

Zdzisław Józef Gorczyca (ur. 25 sierpnia 1932 w Sosnowcu) – polski działacz partyjny i państwowy, nauczyciel, historyk, w latach 1974–1982 wicewojewoda katowicki
Życiorys.
Syn Tadeusza i Anny. Ukończył studia i obronił doktorat, w latach 70. należał do rady naukowej Śląskiego Instytutu Naukowego w Katowicach. Odbył także trzymiesięczny kurs w Wyższej Szkole Partyjnej przy KC KPZR w Moskwie. Publikował prace naukowe z zakresu historii i regionalistyki, m.in. był redaktorem publikacji "Muzeum Śląskie. Szkice z przeszłości".
W 1961 wstąpił do Polskiej Zjednoczonej Partii Robotniczej. Od 1964 do 1972 związany z Wydziałem Oświaty i Nauki Komitetu Wojewódzkiego PZPR w Katowicach, gdzie był kolejno instruktorem, zastępcą kierownika i kierownikiem. W latach 1972–1974 był I sekretarzem Komitetu Miejskiego PZPR w Sosnowcu. Od 1971 do 1981 członek Komitetu Wojewódzkiego PZPR w Katowicach, w tym od 1973 do 1980 należał do jego egzekutywy, a od 1974 do 1975 był sekretarzem ds. nauki i oświaty. Od 1 czerwca 1974 do 12 lutego 1982 pełnił funkcję pierwszego wicewojewody katowickiego.

</doc>
<doc id="4836204" url="https://pl.wikipedia.org/wiki?curid=4836204" title="Český Atletický Svaz">
Český Atletický Svaz



</doc>
<doc id="4836209" url="https://pl.wikipedia.org/wiki?curid=4836209" title="Objaw Chapmana">
Objaw Chapmana

Objaw Chapmana – obserwowane w EKG zaburzenie przewodnictwa śródkomorowego pod postacią zazębienia części wstępującej załamka R, mogące wskazywać na przebyty zawał mięśnia sercowego u pacjentów z blokiem lewej odnogi pęczka Hisa (LBBB).
Historia.
Objaw Chapmana został po raz pierwszy opisany w 1957 roku przez amerykańskich kardiologów Myrona Chapmana i Mortona Pearce’a w bloku lewej odnogi pęczka Hisa.
Definicja.
Objaw Chapmana jest to zazębienie na ramieniu wstępującym załamka R o czasie trwania nie mniejszym niż 40 milisekund występujące przynajmniej w jednym z odprowadzeń I, aVL, V5 i V6.
Zastosowanie.
Objaw Chapmana świadczy o przebytym zawale mięśnia sercowego u pacjentów z obecnym w zapisie elektrokardiograficznym blokiem lewej odnogi pęczka Hisa (LBBB). Objaw Chapmana charakteryzuje się małą czułością i dużą swoistością. U pacjentów z blokiem lewej odnogi pęczka Hisa swoistość objawu wynosi ponad 90%.

</doc>
<doc id="4836212" url="https://pl.wikipedia.org/wiki?curid=4836212" title="Tiberiu Gedeon">
Tiberiu Gedeon

Tiberiu Gedeon (ur. 25 lipca 1953, zm. 22 czerwca 2019) – rumuński kierowca wyścigowy.
Biografia.
Karierę w sportach motorowych Gedeon rozpoczął od startów motocyklami. W 1986 roku rumuński sportowiec zbudował samochód Formuły Easter o oznaczeniu TG86. Tym pojazdem Gedeon zadebiutował w Pucharze Pokoju i Przyjaźni, zajmując wówczas piętnaste miejsce w klasyfikacji końcowej. Rok później zajął 24. pozycję. W 1991 roku przeprowadził się do Niemiec, aby podjąć pracę nad odrestaurowaniem swojego pojazdu.

</doc>
<doc id="4836220" url="https://pl.wikipedia.org/wiki?curid=4836220" title="Linia kolejowa nr 706">
Linia kolejowa nr 706

Linia kolejowa nr 706 – obecnie nieczynna i niezelektryfikowana, drugorzędna, jednotorowa linia kolejowa łącząca stację techniczną Katowice Muchowiec (rejon KMB) z przystankiem i posterunkiem odgałęźnym Katowice Ochojec (rejon KOc1).
Planowane jest przeprowadzenie studium badające możliwość przystosowania niektórych stacji do obsługi pociągów towarowych, w tym Katowice Muchowiec. 

</doc>
<doc id="4836227" url="https://pl.wikipedia.org/wiki?curid=4836227" title="Powiat Ohlau">
Powiat Ohlau

Powiat Ohlau (niem. "Kreis Ohlau", pol. "powiat oławski") – niemiecki powiat istniejący w okresie od 1741 do 1932 i od 1933 do 1945 r. na terenie Śląska.
Powiat Ohlau należał początkowo do rejencji wrocławskiej pruskiej prowincji Śląsk, jednak w 1816 r. został przeniesiony do rejencji dzierżoniowskiej. W 1919 r. prowincję podzielono i powiat trafił do prowincji Dolny Śląsk. W 1932 r. został zlikwidowany poprzez włączenie do powiatu Brieg, ale już rok później wydzielono go ponownie w poprzednim kształcie. W 1939 r. "Kreis Ohlau" przemianowano na "Landkreis Ohlau". W 1945 r. powiat zajęła Armia Czerwona, a jego terytorium trafiło pod administrację polską.
W 1910 r. powiat obejmował 144 gmin o powierzchni 617,50 km² zamieszkanych przez 54.963 osób.

</doc>
<doc id="4836230" url="https://pl.wikipedia.org/wiki?curid=4836230" title="Goenawan Mohamad">
Goenawan Mohamad

Goenawan Susatyo Mohamad (ur. 29 lipca 1941 w Batang) – indonezyjski pisarz, poeta i eseista; redaktor i założyciel tygodnika „Tempo”.
W latach 1960–1964 studiował na Wydziale Psychologii Uniwersytetu Indonezyjskiego. W roku 1965/1966 kształcił się w dziedzinie filozofii w Kolegium Europejskim, a następnie kontynuował edukację na Uniwersytecie w Oslo.
Jako pisarz debiutował w szkole średniej. Jego pierwsze utwory zostały opublikowane w zbiorze zatytułowanym "Manifestasi", opublikowanym na łamach dziennika „Abadi”. W 1971 roku wydał zbiór "Parikesit", a w 1973 roku – zbiór "Interlude". W 1992 roku wyszedł spod jego pióra zbiór poezji "Asmaradana". W 1998 roku wydał antologię "Misalkan Kita di Sarajevo", wyrażającą wyrazy współczucia dla Bośniaków.

</doc>
<doc id="4836234" url="https://pl.wikipedia.org/wiki?curid=4836234" title="Agustina Sari">
Agustina Sari

Agustina Sari (ur. 1 sierpnia 1996 w Blorze) – indonezyjska wspinaczka sportowa, specjalizująca się we wspinaczce na szybkość oraz w łącznej. Mistrzyni Azji we wspinaczce sportowej w konkurencji na szybkość z 2018.
Kariera sportowa.
W 2018 w japońskim Kurayoshi na mistrzostwach Azji wywalczyła indywidualnie złoty medal we wspinaczce sportowej w konkurencji na szybkość w finale pokonała Chinkę Song Yiling oraz utytułowaną reprezentantkę Indonezji Aries Susanti Rahayu.

</doc>
<doc id="4836236" url="https://pl.wikipedia.org/wiki?curid=4836236" title="Dom towarowy „Posejdon” w Szczecinie">
Dom towarowy „Posejdon” w Szczecinie



</doc>
<doc id="4836240" url="https://pl.wikipedia.org/wiki?curid=4836240" title="Powiat Trebnitz">
Powiat Trebnitz

Powiat Trebnitz (niem. "Kreis Trebnitz", pol. "powiat trzebnicki") – niemiecki powiat istniejący w okresie od 1742 do 1945 r. na terenie Śląska.
Po podziale prowincji Śląsk w 1816 r. powiat Trebnitz włączono do rejencji wrocławskiej. W 1939 r. "Kreis Trebnitz" przemianowano na "Landkreis Trebnitz". W 1945 r. terytorium powiatu zajęła Armia Czerwona, i znalazł się on pod administracją polską.
W 1910 r. powiat obejmował 269 gmin o powierzchni 820,11 km² zamieszkanych przez 52.453 osób.

</doc>
<doc id="4836247" url="https://pl.wikipedia.org/wiki?curid=4836247" title="Powiat Militsch">
Powiat Militsch

Powiat Militsch (niem. "Kreis Militsch", pol. "powiat milicki") – niemiecki powiat istniejący w okresie od 1742 do 1945 r. na terenie Śląska.
Po podziale prowincji Śląsk w 1816 r. powiat Militsch włączono do rejencji wrocławskiej. Powiat był często określany również jako powiat Militsch-Trachenberg. W 1919 r. prowincję podzielono i powiat trafił do prowincji Dolny Śląsk, ale w 1938 r. prowincje połączono i powiat wrócił do prowincji Śląsk. W 1939 r. "Kreis Militsch" przemianowano na "Landkreis Militsch". W 1941 r. prowincję ponownie podzielono i powiat znów trafił do prowincji Dolny Śląsk. W 1945 r. terytorium powiatu zajęła Armia Czerwona, i znalazł się on pod administracją polską.
W 1910 r. powiat obejmował 250 gmin o powierzchni 932,78 km² zamieszkanych przez 47.679 osób.

</doc>
<doc id="4836248" url="https://pl.wikipedia.org/wiki?curid=4836248" title="Albin Wira">
Albin Wira

Albin Wira (ur. 19 grudnia 1953 w Chorzowie) – polski piłkarz grający na pozycji pomocnika, występujący głównie w Ruchu Chorzów, czterokrotny mistrz Polski (1974, 1975, 1979, 1989), później trener piłkarski.
Życiorys.
Jest wychowankiem Ruchu Chorzów, w barwach tego klubu grał od 1968. 20 marca 1974 debiutował w barwach I drużyny seniorów, w spotkaniu Pucharu UEFA z Feyenoordem Rotterdam. 4 sierpnia 1974 debiutował w rozgrywkach I ligi, w wyjazdowym spotkaniu 29 (przedostatniej) kolejki z Odrą Opole. Zagrał także w ostatnim meczu tego sezonu, co dało mu także pierwszy tytuł mistrzowski w barwach chorzowskiego klubu. W sezonie 1974/1975 zagrał w 15 spotkaniach i kolejny raz wywalczył mistrzostwo Polski. W kolejnych sezonach stał się podstawowym zawodnikiem Ruchu. W sezonie 1975/1976 zagrał w 27 spotkaniach i zdobył pierwszą bramkę w lidze (28 września 1975 w wyjazdowym spotkaniu z Polonią Bytom), a jego zespół zajął 4. miejsce w rozgrywkach. W sezonie 1976/1977 wystąpił we wszystkich 30 spotkaniach i strzelił siedem bramek (Ruch zajął w lidze 13. miejsce), w sezonie 1977/1978 zagrał w 27 spotkaniach i zdobył dwie bramki (Ruch zajął 14. miejsce w lidze). Po dwóch nieudanych sezonach był jednym z podstawowych graczy Ruchu, który w sezonie 1978/1979 zdobył mistrzostwo Polski (zagrał w 28 spotkaniach, strzelił jedną bramkę).
W sezonie 1979/1980 zagrał jedynie w rundzie jesiennej, w 13 spotkaniach, a jego zespół zajął ostatecznie 11. miejsce w lidze. Opuścił także cały sezon 1980/1981. Powrócił do gry w sezonie 1981/1982, zagrał w 23 spotkaniach, strzelił jednego gola (zespół zajął 14. miejsce w lidze), w sezonie 1982/1983 rozegrał w Ruchu rundę jesienną, rozegrał wówczas 13 meczów, strzelił dwie bramki (jego zespół zajął ostatecznie 3. miejsce w lidze. W rundzie wiosennej sezonu 1982/1983 występował w II lidze niemieckiej, w zespole TuS Schloß Neuhaus (wystąpił w 15 spotkaniach, a jego zespół spadł do Oberligi. Na tym poziomie rozgrywek występował do 1986 (początkowo w TuS Schloß Neuhaus, od 1985 w powstałym w wyniku fuzji klubów TuS Paderborn-Neuhaus. Wiosną 1987 ponownie zaczął grać w Ruchu Chorzów. Zagrał w ostatnich czterech spotkaniach sezonu 1986/1987 (strzelił jedną bramkę, ale gole z tego spotkania zostały unieważnione decyzją PZPN) oraz w dwóch przegranych ostatecznie meczach barażowych o pozostanie w I lidze. W sezonie 1987/1988 wygrał z Ruchem rozgrywki II ligi, rozegrał 29 spotkań, strzelił trzy bramki. W sezonie 1988/1989 zdobył z Ruchem swój czwarty tytuł mistrzowski, wystąpił w 15 spotkaniach. Łącznie w barwach Ruchu wystąpił w 199 spotkaniach I ligi, 15 spotkaniach II ligi, a także 16 spotkaniach Pucharu Polski, 2 spotkaniach Pucharu Ligi, 6 spotkaniach Pucharu Europy Mistrzów Krajowych, 1 spotkaniu Pucharu UEFA i 4 spotkaniach Pucharu Intertoto. W I lidze strzelił 14 goli (+ 1 gol anulowany), w Pucharze Intertoto - 1 bramkę.
Po zakończeniu kariery zawodniczej został trenerem piłkarskim. W latach 1990–1992, 2003–2004 i 2006–2007 był szkoleniowcem GKS-u Tychy, w latach 1994–1995 Ruchu Chorzów, od lipca do sierpnia 1996 roku Sokołu Tychy, od kwietnia do sierpnia 1998 roku Polonii Bytom, w latach 1999–2001 oraz w 2002 roku MKS-u Lędziny, a od lipca do sierpnia 2001 roku Podbeskidzia Bielsko-Biała. Od lipca do grudnia 2002 roku był kierownikiem sportowym Ruchu Chorzów. Ponadto od lutego 2000 do września 2003 roku pełnił funkcję selekcjonera kobiecej reprezentacji Polski.

</doc>
<doc id="4836251" url="https://pl.wikipedia.org/wiki?curid=4836251" title="Sapardi Djoko Damono">
Sapardi Djoko Damono

Sapardi Djoko Damono (ur. 20 marca 1940 w Surakarcie, zm. 19 lipca 2020 w Tangerang Selatan) – indonezyjski poeta, literaturoznawca i tłumacz.
Studiował literaturę angielską na Wydziale Literatury i Kultury Uniwersytetu Gadjah Mada. Przez rok kształcił się na Uniwersytecie Hawajskim. W 1989 roku uzyskał doktorat z literaturoznawstwa na podstawie rozprawy pt. "Novel Jawa Tahun 1950-an: Telaah Fungsi, Isi, dan Struktur", a w 1995 roku został powołany na stałe stanowisko profesora na Wydziale Literatury Uniwersytetu Indonezyjskiego.
Jego twórczość pisarska była tłumaczona na język angielski. Została wydana w ramach dwóch antologii: "Suddenly the Night" (1988) i "Before Dawn" (2005).

</doc>
<doc id="4836254" url="https://pl.wikipedia.org/wiki?curid=4836254" title="Tuanfeng (Huanggang)">
Tuanfeng (Huanggang)

Tuanfeng () – powiat w zachodniej części prefektury miejskiej Huanggang w prowincji Hubei w Chińskiej Republice Ludowej. Według danych z 2010 roku, liczba mieszkańców powiatu wynosiła 338609.

</doc>
<doc id="4836255" url="https://pl.wikipedia.org/wiki?curid=4836255" title="Louis Augustin Guillaume Bosc">
Louis Augustin Guillaume Bosc

Louis Augustin Guillaume Bosc (ur. 29 stycznia 1759 w Paryżu, zm. 10 lipca 1828 w Paryżu) – francuski przyrodnik.
Życiorys.
Jego ojciec był chemikiem i lekarzem. Louis Bosc uczył się w College of Dijon. W wieku osiemnastu lat zaczął uczęszczać na wykłady z historii naturalnej w Garden of the King, gdzie poznał wybitnych francuskich przyrodników, takich jak Buffon i Jussieu. Dzięki nim zyskał szerokie spojrzenie na świat przyrody, a jego zainteresowania rozciągały się od roślin po zoologię kręgowców i bezkręgowców. W Garden of the King stał się także przyjacielem botanika-ogrodnika André Michaux.
Brał aktywny udział w rewolucji francuskiej. Chcąc uniknąć zawirowań w porewolucyjnej Francji, Bosc postanowił odwiedzić Michaux mieszkającego niedaleko Charleston w Południowej Karolinie. Liczył na zebranie zbiorów biologicznych, a także na powołanie na stanowisko konsula francuskiego w Stanach Zjednoczonych. Bosc wraz z czternastoletnim synem przybyli do Charleston w październiku 1796 roku. Na miejscu okazało się, że Michaux wyjechał do Francji. Bez perspektyw współpracy z Michaux, Bosc musiał sam sobie poradzić i zająć się gromadzeniem okazów historii naturalnej. Często podróżował po lasach i bagnach niedaleko Charleston i przesyłał swoim kolegom z Muséum d’Histoire Naturelle w Paryżu okazy i opisy ssaków, ptaków, gadów, płazów, ryb, owadów, robaków, mięczaków i roślin.
Bosc wrócił do Paryża w 1798 r. W następnym roku poślubił swoją kuzynkę Suzanne Bosc. W 1825 roku został profesorem w Muséum d’Histoire Naturelle. Zmarł w Paryżu 10 lipca 1828 r.
Praca naukowa.
Bosc był ważną postacią w swoich czasach. Był znakomitym przyrodnikiem, który poświęcił się pracy naukowej bez myśli o osobistych korzyściach. W 1784 r. opublikował swój pierwszy artykuł naukowy. Był to opis nowego rodzaju owadów. Na początku lat 90. XVIII wieku kontynuował publikowanie notatek o owadach, mięczakach, ptakach i roślinach. Wśród jego odkryć dokonanych w okresie pobytu w USA były cztery gatunki żab, w tym rzekotka drzewna, trzy żółwie i jeden gatunek jaszczurki. Zebrał również trzy nowe gatunki ryb w porcie Charleston i wiele nowych gatunków bezkręgowców. Nadane przez niego nazwy czternastu z nich są nadal aktualne. Wśród jego licznych publikacji najważniejsza była wydana w 1802 r. dziesięciotomowa praca na temat historii naturalnej robaków, mięczaków i skorupiaków.
W naukowych nazwach opisanych przez Bosca taksonów dodawane jest jego nazwisko Bosc.

</doc>
<doc id="4836260" url="https://pl.wikipedia.org/wiki?curid=4836260" title="Huangmei (Huanggang)">
Huangmei (Huanggang)

Huangmei () – powiat w południowo-wschodniej części prefektury miejskiej Huanggang w prowincji Hubei w Chińskiej Republice Ludowej. Według danych z 2010 roku, liczba mieszkańców powiatu wynosiła 858806.

</doc>
<doc id="4836262" url="https://pl.wikipedia.org/wiki?curid=4836262" title="Qichun (Huanggang)">
Qichun (Huanggang)

Qichun () – powiat w południowo-wschodniej części prefektury miejskiej Huanggang w prowincji Hubei w Chińskiej Republice Ludowej. Według danych z 2010 roku, liczba mieszkańców powiatu wynosiła 727805.

</doc>
<doc id="4836264" url="https://pl.wikipedia.org/wiki?curid=4836264" title="Akustycznie (album Lady Pank)">
Akustycznie (album Lady Pank)

Akustycznie – album akustyczny polskiej grupy muzycznej Lady Pank. Wydawnictwo ukazało się 16 czerwca 2015 roku nakładem wytwórni muzycznej Sony Music.

</doc>
<doc id="4836265" url="https://pl.wikipedia.org/wiki?curid=4836265" title="Huangzhou (Huanggang)">
Huangzhou (Huanggang)

Huangzhou () – dzielnica w zachodniej części prefektury miejskiej Huanggang w prowincji Hubei w Chińskiej Republice Ludowej. Według danych z 2010 roku, liczba mieszkańców dzielnicy wynosiła 366769.

</doc>
<doc id="4836267" url="https://pl.wikipedia.org/wiki?curid=4836267" title="Batonik twarogowy">
Batonik twarogowy

Batonik twarogowy (est. "kohuke", łot. "biezpiena sieriņš", lit. "varškės sūrelis", ros. творожный сырок, "tworożnyj" "syrok", ukr. сиро́к, "syrok") – przekąska serowa, rodzaj czekoladowego sernika waniliowego w czekoladzie, popularna przede wszystkim we wszystkich krajach bałtyckich, głównie w kuchni estońskiej, ale znana również w innych częściach byłego Związku Sowieckiego oraz eksportowana do krajów europejskich.
Forma.
Batonik twarogowy ma postać batona o długości około 5 cm wykonanego ze sprasowanego, słodzonego twarogu, często wypełnionego dodatkami, np. dżemem lub rodzynkami, polanego czekoladą lub inną polewą smakową. Najczęściej spotykane smaki to waniliowy, czekoladowy, karmelowy, czy jagodowy a dodatki to owoce, wiórki kokosowe, mak, czy kawałki czekolady.
Dystrybucja.
Przekąska może być wyrabiana w warunkach domowych, jednak najczęściej jest kupowana gotowa, jako wyrób przemysłowy i powszechnie dostępna w sklepach spożywczych na półkach z produktami mlecznymi (wymaga chłodzenia). Podawana jest m.in. dzieciom na śniadanie. Jej początki sięgają czasów sowieckich, jednak w latach 50. XX wieku na dłuższy czas zniknęły z handlu z uwagi na problemy żywnościowe wygenerowane przez gospodarkę komunistyczną. Z uwagi na zawartość twarogu baton ten jest bogaty w białko.

</doc>
<doc id="4836268" url="https://pl.wikipedia.org/wiki?curid=4836268" title="Wuxue">
Wuxue

Wuxue () – miasto na prawach powiatu w południowej części prefektury miejskiej Huanggang w prowincji Hubei w Chińskiej Republice Ludowej. Według danych z 2010 roku, liczba mieszkańców miasta wynosiła 644247.

</doc>
<doc id="4836270" url="https://pl.wikipedia.org/wiki?curid=4836270" title="Powiat Namslau">
Powiat Namslau

Powiat Namslau (niem. "Kreis Namslau", pol. "powiat namysłowski") – niemiecki powiat istniejący w okresie od 1742 do 1945 r. na terenie Śląska.
Po podziale prowincji Śląsk w 1816 r. powiat Namslau włączono do rejencji wrocławskiej. W 1920 r. na mocy traktatu wersalskiego Rychtal i okoliczne wsie trafiły do Polski. W 1939 r. "Kreis Namslau" przemianowano na "Landkreis Namslau". W styczniu 1945 r. terytorium powiatu zajęła Armia Czerwona. 30 maja 1945 r. znalazł się on pod administracją polską. 
W 1910 r. powiat obejmował 118 gmin o powierzchni 584,18 km² zamieszkanych przez 33.452 osób. 

</doc>
<doc id="4836276" url="https://pl.wikipedia.org/wiki?curid=4836276" title="Atletski Savez Bosne i Hercegovine">
Atletski Savez Bosne i Hercegovine



</doc>
<doc id="4836278" url="https://pl.wikipedia.org/wiki?curid=4836278" title="Kim Hyun-jung">
Kim Hyun-jung



</doc>
<doc id="4836299" url="https://pl.wikipedia.org/wiki?curid=4836299" title="Gdynia Stocznia">
Gdynia Stocznia



</doc>
<doc id="4836301" url="https://pl.wikipedia.org/wiki?curid=4836301" title="Taufiq Ismail">
Taufiq Ismail

Taufiq Ismail (ur. 25 czerwca 1935 w Bukittinggi) – indonezyjski poeta.
Kształcił się na Uniwersytecie Indonezyjskim, gdzie uzyskał tytuł doktora weterynarii.
Jako pisarz debiutował w latach 60. XX wieku. Krytykował system demokracji sterowanej za rządów Sukarno – pierwszego prezydenta Indonezji. Był współredaktorem pisma „Horison”, indonezyjskiego magazynu literackiego, stanowiącego kontynuację magazynu „Sastra”. Pozostaje związany z magazynem jako starszy redaktor.
Był członkiem Rady Sztuki w Dżakarcie oraz dyrektorem Instytutu Edukacji Artystycznej w Dżakarcie (1973–1978).

</doc>
<doc id="4836304" url="https://pl.wikipedia.org/wiki?curid=4836304" title="Roger Trzos">
Roger Trzos

Roger I Trzos, norm. "Roger I Borsa" a. "Borset", wł. "Ruggero I Borsa" (ur. 1060 a. '61 w Melfi, zm. 22 lutego 1111 w Salerno) – od 1085 książę Apulii i Kalabrii oraz Amalfi; syn Roberta Guiscarda i Siszelgajty z Salerno.
Zdobycie i utrzymanie władzy.
W 1073 Siszelgajta wykorzystując chorobę męża, który pozostawał w Trani, ogłosiła Rogera następcą. Aktem tym wyłączyła ona z prawa do dziedziczenia starszego Boemunda, pochodzącego z pierwszego małżeństwa Roberta. Możnowładcy Apulii poparli tę kandydaturę licząc na poszerzenie przywilejów oraz możliwość trwalszego wpływu na rządy młodocianego księcia w okresie przyszłej regencji. Jedynym przeciwnikiem Rogera pozostał Abelard, który jako najstarszy syn Onufrego także wysunął swoje roszczenia. Po powrocie do Kann, Robert zatwierdził akt dziedziczenia dla młodszego syna, gwarantując Boemundowi ziemie odebrane później od Bizancjum.
Roger dołączył do ojca w kampanii greckiej w 1084. W trakcie oblężenia Kefalinii, 17 lipca 1085 zmarł niespodziewanie Robert. Kiedy książę-następca dowodził jeszcze wojskami w Bundicji, w Salerno przebywał Boemund. Słusznie obawiając się przejęcia Apulii przez starszego brata, Roger porzucił dowodzone wojska i zmierzał do Italii. Pośpiech młodego księcia wywołał popłoch wśród oblegającego Kefalinię wojska, które w nieładzie wycofało się do Apulii. Obaj bracia skierowali wojska do stolicy, jednak Boemund wycofał się, gdy młodego księcia poparł stryj, Roger sycylijski. Ostatecznie władzę w księstwie Apulii Roger objął we wrześniu 1085. Chcąc zapewnić Normanom legitymację władzy jako miejscowej władzy oraz poparcia dla ambicji przejęcia księstwa Salerno, dynastia ostatecznie uznała władzę zwierzchnią Rogera. Wymuszono jednak na nim przyrzeczenie nadań pomniejszych tytułów. Pokonany Boemund uszedł do Kapui, z której powrócił na czele wojsk wysłanych przez Jordana. Boemund zajął Orię, Otranto i Tarent, czym zmusił brata do zawarcia pokoju w marcu 1086. Roger uznał pierworództwo Boemunda, dopuścił go do współrządów oraz obwarował jego wyłączne prawa do dziedziczenia władzy w przypadku bezpotomnej śmierci. Jednak już w lipcu a. sierpniu t.r. Boemund został obwołany przez panów normańskich prawowitym władcą i zbrojnie wystąpił przeciwko bratu. Sprawnie dowodząc wojskami, zadał druzgocącą klęskę Rogerowi pod Fragneto i ponownie zajął Tarent. Pomimo odnoszenia pomniejszych zwycięstw Roger nie był w stanie przejąć kontroli nad większą częścią kraju; nie chciał też uznać przewagi brata. Ostatecznie wojnę zakończyła interwencja papieża Urbana II, który obawiał się rozbicia Normanów i odboju Apulii przez Bizancjum. Papież zobowiązał Rogera do przekazania Boemundowi Tarentu, Cosenzy i innych dóbr w Kalabrii, tworząc z tych ziem księstwo Tarentu. Ostatecznie papież potwierdził władzę zwierzchnią Rogera, instalując go "księciem Apulii i Kalabrii" w 1089.
W maju 1098 usunięty książę Kapui Ryszard II wezwał go do wsparcia w przywróceniu na tron. Roger wyruszył do Kapui wraz ze stryjem, Rogerem sycylijskim. W zamian za pomoc w objęciu władzy Ryszard zobowiązał się do złożenia hołdu Rogerowi. Zdaje się jednak, że układ ten – jeśli został spełniony – dotyczył osobiście Ryszarda. Brak bowiem w źródłach potwierdzenia zwierzchnictwa późniejszych książąt Apulii nad Kapuą.
W październiku 1104 Roger wyruszył na Gargano, aby rozprawić się z Wilhelmem, hrabią Monte Sant'Angelo. Możny ten zrzucił był zależność od księcia Apulii i złożył hołd cesarzowi bizantyjskiemu. W wyniku zdobycia twierdz Gargano, Wilhelm został upokorzony przed księciem. Roger odebrał mu tytuł i szlachectwo oraz wygnał z państwa.
Polityka gospodarcza.
Roger zezwalał na bicie monet pomniejszym panom. Źródła potwierdzają co najmniej dwa przywileje dla bicia własnej monety, które Roger udzielił Fulkowi z Basacers i Mansonowi, wiceksięciu Amalfi. Książę prowadził ambitną politykę gospodarczą. Przywrócił przywileje celne dla Amalfi oraz rozpoczął intensywną urbanizację Mezzogiorno, przyznając prawa lokacyjne kolejnym miastom i sprowadzając zasadźców, gł. Lombardów. Mając przyznane prawo wolnej inwestytury, prowadził ją zgodnie z oczekiwaniami papieża. W 1090 podjął wspólnie z Urbanem II instalację Brunona Kartuza na arcybiskupa w Reggio.
Rodzina.
W 1092 został ożeniony z Adelą, córką Roberta I Fryzyjskiego, hrabiego Flandrii, wdową po Kanucie IV Świętym, królu Danii. Urodziła mu trzech synów:
Przydomek.
Już w wieku młodzieńczym miał odznaczać się skąpstwem. Znany był ze skrupulatnego liczenia pieniędzy, któremu to nawykowi zawdzięcza przydomek "Trzos", "Kalita" (norm. "Borsa/Borset", wł. "Borsa")"." Przypuszczalnie, cechę tę miała mu przypisać późniejsza tradycja rodowa, która akcentowała osiągnięcia gospodarczego rozwoju kraju przy względnie nieudolnej polityce feudalnej.

</doc>
<doc id="4836305" url="https://pl.wikipedia.org/wiki?curid=4836305" title="Louis Moreau Gottschalk">
Louis Moreau Gottschalk

Louis Moreau Gottschalk (ur. 8 marca 1829 w Nowym Orleanie, zm. 18 grudnia 1869 w Tijuce koło Rio de Janeiro) – amerykański pianista i kompozytor.
Życiorys.
Był synem pochodzącego z Anglii przedsiębiorcy o przypuszczalnie żydowskich korzeniach i Kreolki pochodzącej z Haiti. W wieku 4 lat rozpoczął lekcje gry na skrzypcach u Félixa Miolana i na fortepianie u François Letelliera. W 1841 roku wyjechał do Paryża, gdzie uczył się u Charles’a Hallégo i Camille’a Stamaty’ego (fortepian) oraz Pierre’a Maledena (harmonia). W 1845 roku dał w Salle Pleyel koncert, na którym obecny był Fryderyk Chopin. Polski kompozytor wypowiedział się o Gottschalku z uznaniem. W 1850 roku odbył tournée po Francji i Szwajcarii. W 1851 roku na zaproszenie królowej Izabeli II odwiedził Hiszpanię, gdzie odniósł sukces jako pianista. Z rąk monarchini otrzymał wówczas Order Izabeli Katolickiej.
W 1853 roku powrócił do Stanów Zjednoczonych i podróżował po kraju z programami koncertowymi. Po 1857 roku koncertował także na Kubie, Antylach, Haiti, Portoryko, Wenezueli, Gujanie, Brazylii, Martynice i Gwadelupie. W 1860 i 1861 roku wziął udział w festiwalach w Hawanie. Był abolicjonistą. Po śmierci ojca w 1853 roku wyzwolił odziedziczonych wraz z majątkiem niewolników, a po wybuchu wojny secesyjnej deklarował poparcie dla Unii, koncertując w stanach północnych.
W 1865 roku, po skandalu wywołanym uwiedzeniem nieletniej uczennicy w San Francisco, wyemigrował z USA do Ameryki Południowej. Koncertował m.in. w Peru, Chile i Urugwaju. 25 listopada 1869 roku zasłabł na scenie podczas występu w Rio de Janeiro i kilka tygodni później zmarł. Jego prochy sprowadzono do Nowego Jorku i 3 października 1870 roku pochowano na Brooklynie.
Twórczość.
Jego twórczość reprezentuje styl salonowy. Uprawiał wszystkie gatunki miniatury fortepianowej XIX wieku: polki, mazurki, tarantele, kaprysy, ballady, marsze, scherza, serenady, etiudy, fantazje. Muzyka Gottschalka nosi cechy wirtuozowskie, z elementami egzotyki i stylu kreolskiego, z postrzępionymi melodiami i rytmami synkopowanymi typowymi później dla ragtime’u i jazzu. Do jego uczniów należała Teresa Carreño.
Jako pianista cieszył się dużym uznaniem współczesnych. Dużo koncertował, sam chwalił się, że w Ameryce dał przeszło 1100 koncertów, przemierzając 95 tysięcy mil. Na koncertach grał prawie wyłącznie własne utwory. Dokładna liczba kompozycji Gottschalka jest trudna do ustalenia, część z nich bowiem zaginęła, a sam kompozytor wiele z nich przepisywał na nowo, publikował ten sam utwór pod różnymi tytułami, pod jednym opusem umieszczał też kilka utworów.
Skomponował m.in. operę "Escenas campesters" (wyst. Hawana 1860), "Grande Tarantelle" na fortepian i orkiestrę, 2 symfonie (I „La Nuit des tropiques”, II „À Montevideo”), "Variations de concert sur l’hymne portugals du Roi D. Louis 1er" na fortepian i orkiestrę, ponadto liczne utwory kameralne i fortepianowe.

</doc>
<doc id="4836316" url="https://pl.wikipedia.org/wiki?curid=4836316" title="Ligue royale belge d'athlétisme">
Ligue royale belge d'athlétisme



</doc>
<doc id="4836324" url="https://pl.wikipedia.org/wiki?curid=4836324" title="Lublinek (stacja kolejowa)">
Lublinek (stacja kolejowa)



</doc>
<doc id="4836327" url="https://pl.wikipedia.org/wiki?curid=4836327" title="Legendre i pewnik Euklidesa">
Legendre i pewnik Euklidesa



</doc>
<doc id="4836342" url="https://pl.wikipedia.org/wiki?curid=4836342" title="Linia kolejowa nr 707">
Linia kolejowa nr 707

Linia kolejowa nr 707 – obecnie nieczynna i niezelektryfikowana, drugorzędna, jednotorowa linia kolejowa łącząca stację techniczną Katowice Muchowiec (rejon KMB) z posterunkiem odgałęźnym Staszic.
Planowane jest przeprowadzenie studium badające możliwość przystosowania niektórych stacji do obsługi pociągów towarowych, w tym Katowice Muchowiec. Istnieje szansa, że także linia nr 707 będzie poddawana renowacji.

</doc>
<doc id="4836353" url="https://pl.wikipedia.org/wiki?curid=4836353" title="Hrvatski Atletski Savez">
Hrvatski Atletski Savez



</doc>
<doc id="4836365" url="https://pl.wikipedia.org/wiki?curid=4836365" title="Freddie Carmichael">
Freddie Carmichael



</doc>
<doc id="4836366" url="https://pl.wikipedia.org/wiki?curid=4836366" title="Fred Carmichael">
Fred Carmichael



</doc>
<doc id="4836369" url="https://pl.wikipedia.org/wiki?curid=4836369" title="Lucca Borges de Brito">
Lucca Borges de Brito

Lucca Borges de Brito, znany jako Lucca (ur. 14 lutego 1990 w Alto Parnaíba) – brazylijski piłkarz występujący na pozycji napastnika, zawodnik katarskiego klubu Al-Khor (wyp. z SC Corinthians Paulista).
Życiorys.
Kariera klubowa.
Od 2007 występował w klubach: Palmas Futebol e Regatas, Criciúma EC, Associação Chapecoense de Futebol, Cruzeiro EC, SC Corinthians Paulista, AA Ponte Preta, SC Internacional, Ar-Rajjan SC i EC Bahia. 1 stycznia 2020 został wypożyczony do katarskiego klubu Al-Khor z Qatar Stars League.

</doc>
<doc id="4836372" url="https://pl.wikipedia.org/wiki?curid=4836372" title="Serdeczne pozdrowienia z Ziemi">
Serdeczne pozdrowienia z Ziemi

Serdeczne pozdrowienia z Ziemi () – czechosłowacka komedia fantastycznonaukowa w reżyserii Oldřicha Lipskiego, który napisał scenariusz z parą słowackich komików, będących również odtwórcami ról kosmitów.
Opis fabuły.
Na Ziemię przybywa latający talerz z dwoma kosmitami, którzy wyglądają jak ludzie, lecz są ubrani nieco staroświecko. Kosmici poszukują doktora Jánský'ego, wybranego do kontaktu przez Najwyższy Komputer Galaktyki jako jednostka absolutnie przeciętna i nieznacząca. Wybór wydaje się tym bardziej słuszny, że to naukowiec z Instytutu ds. Kontaktów z Cywilizacjami Pozaziemskimi.

</doc>
<doc id="4836378" url="https://pl.wikipedia.org/wiki?curid=4836378" title="Adam Wietrzyński">
Adam Wietrzyński

Adam Wietrzyński (ur. 23 lutego 1993 w Warszawie) – polski aktor.
Życiorys.
Urodził się 23 lutego 1993 r. w Warszawie. Student Wydziału Aktorskiego Akademii Sztuk Teatralnych w Krakowie.

</doc>
<doc id="4836386" url="https://pl.wikipedia.org/wiki?curid=4836386" title="Mae Nolan">
Mae Nolan

Mae Ella Nolan (ur. 20 września 1886 w San Francisco, zm. 9 lipca 1973 w Sacramento) – amerykańska polityczka, członkini Partii Republikańskiej.
Działalność polityczna.
W okresie od 23 stycznia 1923 do 3 marca 1925 była przedstawicielką 5 okręgu wyborczego w stanie Kalifornia w Izbie Reprezentantów Stanów Zjednoczonych.
Jej małżonkiem był John I. Nolan.

</doc>
<doc id="4836388" url="https://pl.wikipedia.org/wiki?curid=4836388" title="GGZ Arena">
GGZ Arena

GGZ Arena – stadion piłkarski w Zwickau, w Niemczech. Został otwarty 22 sierpnia 2016 roku. Może pomieścić 10 134 widzów. Swoje spotkania na stadionie rozgrywają piłkarze klubu FSV Zwickau.
Budowa stadionu rozpoczęła się 6 lutego 2015 roku. Obiekt wybudowano w dzielnicy Eckersbach we wschodniej części miasta, w miejscu wyburzonego blokowiska. Pierwotnie władze miasta planowały modernizację starego Westsachsenstadion, ale zbyt wysokie koszty skłoniły do podjęcia decyzji o budowie nowej areny w innej lokalizacji. Pierwszy mecz na nowym stadionie rozegrany został 22 sierpnia 2016 roku (FSV Zwickau – Hamburger SV 0:1). Stadion ma typowo piłkarski układ, z widownią ulokowaną tuż za liniami końcowymi boiska. Na widownię składają się cztery oddzielone od siebie (narożniki pozostają niezabudowane), zadaszone trybuny o łącznej pojemności 10 134 widzów. Trzy z nich oparte są na skarpach ziemnych, jedynie trybuna główna po stronie zachodniej jest konstrukcją żelbetową, połączoną z pawilonem biurowo-administracyjnym. Arena wyposażona jest w podgrzewaną murawę oraz sztuczne oświetlenie. Od 20 czerwca 2019 roku obiekt nazywa się GGZ Arena, wcześniej nosił nazwę Stadion Zwickau.

</doc>
<doc id="4836393" url="https://pl.wikipedia.org/wiki?curid=4836393" title="Marahoué">
Marahoué

Marahoué – region Wybrzeża Kości Słoniowej, znajdujący się w centralnej części kraju. Jeden z dwóch regionów tworzących dystrykt Sassandra-Marahoué. Powierzchnia wynosi 9092 km². Populacja według spisu powszechnego z 2014 roku: 862 344 osoby. Stolicą regionu jest Bouaflé.
Podział administracyjny.
Region Marahoué jest podzielony na trzy departamenty:
Historia.
Region został utworzony w 1997 roku, jako jednostka pierwszego rzędu. W 2000 roku część jego obszaru (departament Oumé) wydzielono, by utworzyć nowy region Fromager. W 2011 roku reforma administracyjna ustanowiła regiony jednostkami drugiego poziomu. Marahoué stał się częścią dystryktu Sassandra-Marahoué.

</doc>
<doc id="4836396" url="https://pl.wikipedia.org/wiki?curid=4836396" title="Krzesełko do karmienia dzieci">
Krzesełko do karmienia dzieci

Krzesełko do karmienia dzieci – krzesełko przeznaczone dla dzieci i niemowląt, zwykle posiadają zamontowaną podstawkę ułatwiającą karmienie lub samodzielne spożywanie posiłku. Przeważnie są odpowiednio podwyższone, aby ułatwić karmienie przez rodziców oraz aby umożliwić dzieciom siedzenie przy stole podczas posiłku z rodziną. Krzesełka te mogą spełniać inne zadania. Są też wygodnym i względnie bezpiecznym siedziskiem dla dziecka nie tylko podczas jedzenia, ale również i zabawy, a równocześnie pozwalają rodzicom wykonać inne czynności.
Z krzesełka powinny korzystać dzieci, gdy opanują już umiejętność siadu.

</doc>
<doc id="4836397" url="https://pl.wikipedia.org/wiki?curid=4836397" title="Naďa Konvalinková">
Naďa Konvalinková

Naďa Konvalinková (ur. 18 kwietnia 1951 w Pradze) – czeska aktorka teatralna, filmowa, telewizyjna i głosowa.
Po uzyskaniu w 1973 roku absolutorium na Wydziale Teatralnym Akademii Sztuk Scenicznych w Pradze podjęła pracę w Teatrze Josefa Kajetána Tyla w Pilżnie, skąd w 1976 roku przeszła do teatrów praskich. Prowadzi audycje radiowe i telewizyjne programy dla dzieci, zajmuje się także dubbingiem.

</doc>
<doc id="4836401" url="https://pl.wikipedia.org/wiki?curid=4836401" title="Fédération monégasque d'athlétisme">
Fédération monégasque d'athlétisme



</doc>
<doc id="4836405" url="https://pl.wikipedia.org/wiki?curid=4836405" title="Adolf Fešárek">
Adolf Fešárek

Adolf Fešárek (ur. 19 kwietnia 1943, zm. 2018) – czeski kierowca rajdowy i wyścigowy.
Biografia.
Karierę rozpoczynał od startów Škodą 1000 MB i Škodą 100 L w rajdach samochodowych. Pilotem Fešárka był wówczas przeważnie Zdeněk Kořínek. Ta załoga w 1972 roku wygrała lokalny rajd Zetor Hanušovice. W następnych latach podjął rywalizację samochodami sportowymi i wyścigowymi. W 1977 roku zdobył mistrzostwo Formuły Škoda. W 1976 roku zadebiutował w ETCC. W 1979 roku kierowca rozpoczął rywalizację w Formule Easter. W sezonie 1982 Fešárek zadebiutował w Pucharze Pokoju i Przyjaźni w klasie samochodów turystycznych, zajmując wówczas trzecie miejsce w klasyfikacji końcowej. W 1984 roku zakupił od Václava Lima Avię AE2. Szczególne sukcesy Fešárek odnosił tym samochodem w wyścigach górskich, zdobywając nim raz mistrzostwo Czechosłowacji, raz mistrzostwo NRD oraz trzy razy mistrzostwo Polski.

</doc>
<doc id="4836406" url="https://pl.wikipedia.org/wiki?curid=4836406" title="Norges Fri-Idrettsforbund">
Norges Fri-Idrettsforbund



</doc>
<doc id="4836408" url="https://pl.wikipedia.org/wiki?curid=4836408" title="Bafing (region)">
Bafing (region)

Bafing – jeden z regionów Wybrzeża Kości Słoniowej, część dystryktu Woroba. Powierzchnia wynosi 8650 km². Populacja według spisu powszechnego z 2014 roku wynosiła 183 047 osób. Stolicą jest Touba.
Podział administracyjny.
Bafing podzielony jest na 3 departamenty: Koro, Touba i Ouaninou.
Historia.
Region Bafin powstał w roku 2000 jako jednostka administracyjna pierwszego stopnia poprzez wydzielenie departamentu Touba z regionu Worodougou. W 2008 roku z Touby wydzielono departament Koro. W 2011 roku Bafing i Worodougou stały się częścią nowo utworzonego regionu Woroba. W tej samej reformie ponownie podzielono departament Touba, wydzielając z niego departament Ouaninou.

</doc>
<doc id="4836412" url="https://pl.wikipedia.org/wiki?curid=4836412" title="Józef Piszczek (polityk)">
Józef Piszczek (polityk)

Józef Henryk Piszczek (ur. 28 lipca 1935 w Goczałkowicach-Zdroju) – polski działacz partyjny i państwowy, w latach 1982–1989 wicewojewoda katowicki.
Życiorys.
Syn Józefa i Bronisławy. Ukończył studia magisterskie, odbył także trzymiesięczny kurs w Wyższej Szkole Partyjnej przy KC KPZR w Moskwie. W 1961 wstąpił do Polskiej Zjednoczonej Partii Robotniczej. Od 1965 do 1972 związany z Komitetem Powiatowym PZPR w Tychach, gdzie był kolejno instruktorem, kierownikiem POPP oraz sekretarzem ds. propagandy. Od 1975 do 1984 członek Komitetu Wojewódzkiego PZPR w Katowicach, w jego ramach był od 1972 do 1978 kolejno zastępcą kierownika Wydziału Propagandy i kierownikiem Wydziału Pracy Ideowo-Wychowawczej. W latach 1978–1980 I sekretarz Komitetu Miejskiego PZPR w Zabrzu, następnie był sekretarzem (1980–1981) i członkiem egzekutywy (1980–1982) KW PZPR w Katowicach. Od lutego 1982 do lipca 1989 pełnił funkcję wicewojewody katowickiego.

</doc>
<doc id="4836413" url="https://pl.wikipedia.org/wiki?curid=4836413" title="Marcelina Zuber">
Marcelina Zuber

Marcelina Ewa Zuber – polska socjolog, dr hab. nauk społecznych, adiunkt Instytutu Socjologii i prodziekan Wydziału Nauk Społecznych Uniwersytetu Wrocławskiego.
Życiorys.
24 października 1997 obroniła pracę doktorską "Społeczny wymiar eksperymentu w konstruktywistycznej koncepcji socjologii nauki", 24 października 2014 habilitowała się na podstawie pracy zatytułowanej "Jednotematyczny cykl publikacji pod tytułem: Nauka jako przedmiot zainteresowania badaczego nieklasycznej socjologii wiedzy". Objęła stanowisko adiunkta w Instytucie Socjologii, oraz prodziekana na Wydziale Nauk Społecznych Uniwersytetu Wrocławskiego.
Jest członkiem Komitetu Naukoznawstwa Polskiej Akademii Nauk.

</doc>
<doc id="4836414" url="https://pl.wikipedia.org/wiki?curid=4836414" title="Viktor Litschauer">
Viktor Litschauer

Viktor Litschauer (ur. 1879, zm. 27 grudnia 1939 w Innsbrucku) – austriacki mykolog. 
W latach 1899–1903 studiował na Politechnice Wiedeńskiej, gdzie był uczniem i asystentem Franza Xavera Rudolfa von Höhnela. Przez kilka lat był wykładowcą w wiedeńskim Gewerbemuseum, a następnie w latach 1908–1936 był profesorem historii naturalnej w Innsbruck Handelsakademie.
W naukowych nazwach opisanych przez niego taksonów dodawany jest skrót jego nazwisko Litsch. Jego nazwiskiem nazwano rodzaje grzybów "Litschauerella" (Oberw. i "Litschaueria".

</doc>
<doc id="4836415" url="https://pl.wikipedia.org/wiki?curid=4836415" title="Wojna birmańsko-syjamska (1759-1760)">
Wojna birmańsko-syjamska (1759-1760)



</doc>
<doc id="4836417" url="https://pl.wikipedia.org/wiki?curid=4836417" title="Zamek Frydenholm">
Zamek Frydenholm

Zamek Frydenholm (dun. "Frydenholm") – powieść duńskiego pisarza Hansa Scherfinga z 1962. 
Geneza.
Dzieło zostało wydane po wieloletniej pracy publicystycznej autora w dzienniku Komunistycznej Partii Danii "Land og Folk". Była wolnym nawiązaniem do utworu "Idealister" (pol. "Idealiści") wydanego w Szwecji w 1943. W powieści Scherfing dokonał bezlitosnego osądu społeczeństwa duńskiego okresu II wojny światowej, ukazując meandry działania polityków socjaldemokratycznych, którzy oficjalnie współpracowali z okupantami niemieckimi. Skrytykował postawy arystokracji, przemysłowców, a także drobnomieszczaństwa, które w dużej mierze poparło nazizm niemiecki.
Treść.
Powieść w rodzaju gorzkiej satyry ma charakter reportażowy, dokumentujący napięcia społeczne w Danii. Poprzez kreację fikcji autor ukazał paradokumentalną relację z duńskiego życia politycznego okresu wojennego. Zastosował nie używane wówczas szeroko w powieściach sposoby narracji, takie jak wywody o kulisach działań duńskiej policji, nazistów duńskich, jak również cytatów z publicystyki, aluzji do przeszłości okupacyjnej znanych powszechnie polityków, czy zwierzeń autobiograficznych. Kreacja świata przedstawionego w powieści została w głównej mierze podporządkowana chęci ukazania na sposób reportażowo-publicystyczny, korzeni klęski i zdrady części polityków, którzy przygotowali się do niej na długo przed wojną, jak również refleksji rodzącej się w duńskim społeczeństwie i jego stopniowe przechodzenie na pozycje antynazistowskie (nie dotyczyło to szczególnie zagorzałych kolaborantów). 
Autor wykluczył szczególnie drobiazgowe dociekanie motywów kierujących bohaterami. Nie przeprowadził też głębszych analiz psychologicznych tych postaci. Skupił się na sporządzeniu wiarygodnego, sfabularyzowanego reportażu z przeszłości kraju. Główne stronnictwa są już uformowane, a duński świat polityczny uporządkowany i podzielony między socjaldemokratów, liberałów, policjantów, kolaborantów, komunistów i niemieckich agentów. Ludzie związani z tymi ugrupowaniami to osoby o ugruntowanych poglądach, które dokonały kluczowych wyborów. Zgodnie z komunistycznymi przekonaniami autora ukazał on komunistów jako osoby konsekwentne i ofiarne, socjaldemokratów jako chytrych zdrajców, wielki kapitał i latyfundystów jako apolitycznych dorobkiewiczów, a kapitalistów jako obłudników karających za poglądy ludzi inaczej myślących. Kapitalistom przypisuje wspieranie rasizmu i nazizmu. Według autora to komuniści odkrywają, że w społeczeństwie kapitalistycznym nie ma miejsca na prawdziwą sprawiedliwość i to oni pragną głębokich zmian strukturalnych na gruncie walki klas. Powieść jest według Witolda Nawrockiego "pieśnią na cześć wolności i niezależności, na cześć komunistów, którzy jako pierwsi podjęli walkę z rodzimymi kolaboracjonistami i niemieckim okupantem".

</doc>
<doc id="4836421" url="https://pl.wikipedia.org/wiki?curid=4836421" title="Lagunes (region)">
Lagunes (region)

Lagunes – dawny region Wybrzeża Kości Słoniowej, funkcjonujący w latach 1997–2011. Powierzchnia wynosiła 13 323 km², zaś populacja w 1998 roku 3 733 413 osób. Stolicą Lagunes był Abidżan.
Likwidacja.
Region Lagunes został zlikwidowany w ramach reformy administracyjnej w 2011 roku, kiedy wprowadzono dystrykty jako jednostki pierwszego rzędu. Obszar Lagunes podzielono pomiędzy Dystrykt Autonomiczny Abidżan oraz dystrykt Lagunes.

</doc>
<doc id="4836423" url="https://pl.wikipedia.org/wiki?curid=4836423" title="Krzesło składane">
Krzesło składane

Krzesło składane – rodzaj krzesła dającego się łatwo złożyć do przeniesienia, transportowania bądź w celu zaoszczędzenia miejsca. Składane krzesła znali już starożytni Egipcjanie, Grecy i Rzymianie. 
Jednymi z pierwszych znanych krzeseł składanych były krzesła kurulne przeznaczone dla króla i wyższych urzędników. 
Inne składane meble służące do siedzenia to: leżak, krzesło kurulne, straponten, praktykabel, jump seat, stołek składany. 

</doc>
<doc id="4836424" url="https://pl.wikipedia.org/wiki?curid=4836424" title="Pomphorhynchus laevis">
Pomphorhynchus laevis

Pomphorhynchus laevis – pasożyt zaliczany do grupy kolcogłowych, który wywołuje zmianę zachowania u żywiciela pośredniego, kiełża zdrojowego. "P. laevis" cechuje się również zdolnością do akumulowania wewnątrz swojego ciała ołowiu z organizmu gospodarza.
Cykl życiowy.
"Pomphorhynchus laevis" jest pasożytem o złożonym cyklu życiowym, w którym występuje dwóch żywicieli. Pierwszy z nich, kiełż zdrojowy zaraża się, poprzez zjedzenie jaj pasożyta. Wewnątrz żywiciela pośredniego wylęga się pierwsze stadium rozwojowe, czyli akantor. Następnie przekształca się w akantella, która przebija się przez ścianę jelita do hemocelu i przechodzi w występujące pod postacią cysty infekcyjne stadium – cystakant.
Funkcje żywiciela ostatecznego pełni kilka gatunków ryb, lecz do najczęściej infekowanych taksonów należy kleń i brzana pospolita. Młodociane pasożyty znajdowane są głównie w proksymalnych częściach przewodu pokarmowego, podczas gdy dorosłe "P. laevis" występują blisko pierwszej jelitowej pętli.
Infekcja "Pomphorhynchus laevis" wpływa na zachowanie oraz wygląd żywiciela pośredniego (kiełża zdrojowego), co ma na celu ułatwić żywicielowi ostatecznemu upolowanie skorupiaka i tym samym umożliwić dokończenie cyklu życiowego pasożyta. Po pierwsze, zainfekowane kiełże wykazują preferencje to zapachu ryb, będących ich drapieżnikami. Pasożyt cechuje się również jaskrawą pomarańczową barwą, dzięki czemu prześwituje przez pancerz żywiciela i czyni co lepiej widoczny dla drapieżnych ryb. Taka wizualna manipulacja jest szczególnie skuteczna przeciwko preferowanym przez pasożyta gatunki ryb.
Pasożyt zmienia również reakcje skorupiaka na światło. Niezainfekowane kiełże unikają światła, co pomaga również w unikaniu drapieżników. Natomiast zainfekowane skorupiaki wykazują silną fotofilie. Ta modyfikacja w zachowaniu spowodowana jest najprawdopodobniej przez zmiany w aktywności serotoniny w mózgu. Wykazano, również kiełże zarażone infekcyjnym stadium (cystakant) rzadziej używają schronień i częściej wspinają się przedmioty pływające w wodzie. Natomiast "G. pulex" z nieinfekcyjnym stadium pasożyta częściej używają kryjówek, co zmniejsza ryzyko zostania zjedzonym przez drapieżnika, w okresie, w którym kolcogłów nie jest jeszcze w stanie zainfekować ryby.
Bioakumulacja metali ciężkich.
Infekcja "Pomphorhynchus laevis" może mieć również pozytywne skutki dla żywiciela, ponieważ pasożyt zdolny jest akumulowania metali ciężki np. ołowiu, kadmu, niklu itp. W przypadku ołowiu koncentracja tego pierwiastka wewnątrz pasożyta jest 2700 razy większa niż w mięśniach jego żywiciela oraz 2200 razy wyższa niż w otaczających ich środowisku. Mechanizm filtrowania ołowiu ze słodkowodnych ryb opiera się na wiązaniu ołowiu przez steroidy znajdujące się w żółci, która następnie jest transportowana przewodami żółciowymi do jelita, skąd ołów może zostać zaabsorbowany lub wydalany. Kolcogłowy są pozbawione zdolności do produkcji cholesterolu oraz kwasów tłuszczowych, więc żółć stanowi dla nich istotne źródło steroidów. Dodatkowo sole żółciowe niezbędne są do aktywacji cystakanta. "P. laevis" redukuje koncentracje ołowiu poprzez absorbowanie żółci i znajdującego się w nich kompleksu steroidów i metali ciężkich.
Biomimetyka.
Dorosły "P. laevis", podobnie jak inne kolcogłowy przytwierdza się do ścian jelita swojego żywiciela za pomocą ryjka pokrytego kolcami. Takie połączenie cechuje się dużą siłą adhezyjną. Zainspirowało to badaczy do stworzenia nowego sposobu przeszczepu skóry, który zapewnia stabilne połączenie oraz jednocześnie minimalizuje uszkodzenia tkanek po zdjęciu. Opiera się on na płytce pokrytej licznymi mikroigiełkami, których końcówki pęcznieją po wprowadzeniu do tkanki.

</doc>
<doc id="4836425" url="https://pl.wikipedia.org/wiki?curid=4836425" title="Jerzy Jabłoński (wicewojewoda)">
Jerzy Jabłoński (wicewojewoda)

Jerzy Antoni Jabłoński (ur. 7 stycznia 1942 w Ostrowcu Świętokrzyskim) – polski działacz partyjny i państwowy, w latach 1979–1980 wicewojewoda kielecki.
Życiorys.
Syn Stanisława i Heleny. Wstąpił do Polskiej Zjednoczonej Partii Robotniczej. W latach 1973–1974 był sekretarzem w Komitecie Miejskim PZPR w Ostrowcu Świętokrzyskim, a w latach 1979–1980 pełnił funkcję wicewojewody kieleckiego odpowiedzialnego za pion budownictwa i przemysłu. Od 1980 do 1982 pozostawał sekretarzem w Komitecie Wojewódzkim PZPR w Kielcach, następnie od 1983 kierował Wojewódzkim Przedsiębiorstwem Zaopatrzenia Drobnej Wytwórczości w Kielcach.

</doc>
<doc id="4836426" url="https://pl.wikipedia.org/wiki?curid=4836426" title="Jerzy Nikiel">
Jerzy Nikiel

Jerzy Ignacy Nikiel (ur. 31 lipca 1924 w Wełnowcu, zm. 18 lipca 1999 w Katowicach) – polski piłkarz i trener piłkarski.
Jako zawodnik występował w klubach: Orzeł Wełnowiec, Stal Sosnowiec i Siemianowiczanka Siemianowice Śląskie. Podczas II wojny światowej został w 1944 roku wcielony do Wehrmachtu, a następnie w niewoli rosyjskiej został zesłany na Sybir. Do Polski powrócił w 1946 roku.
W 1959 roku pełnił funkcję szkoleniowca młodzieżowej reprezentacji Śląska w piłce nożnej, z którą w listopadzie tego roku zdobył Puchar Michałowicza. W latach 1961–1963 był trenerem KS Orzeł-Rapid Wełnowiec, w latach 1964–1967 GKS-u Katowice, w 1969 roku Ruchu Chorzów, w latach 1971–1972 Zagłębia Wałbrzych, w latach 1972–1975, 1976–1977 i 1979 roku GKS-u Tychy, w latach 1977–1978 Polonii Bytom, a od 1985 roku Podlesianki Podlesie. Był również trenerem Startu Łódź, Zagłębia Sosnowiec, CKS-u Czeladź i MK Katowice.
Do jego sukcesów trenerskich należą m.in.: awans z III do I ligi z klubem GKS Tychy, awans do I ligi z klubem GKS Katowice, awans z klasy B do klasy terenowej z Podlesianką Podlesie. W 1985 roku został uhonorowany medalem okolicznościowym Okręgowego Związku Piłki Nożnej w Katowicach za działalność sportową i wkład w rozwój piłkarstwa na terenie województwa.

</doc>
<doc id="4836428" url="https://pl.wikipedia.org/wiki?curid=4836428" title="Cor van der Hart">
Cor van der Hart

Cornelis van der Hart (ur. 25 stycznia 1928 w Amsterdamie, zm. 12 grudnia 2006 tamże) – holenderski piłkarz grający na pozycji obrońcy, reprezentant kraju, trener. Jako zawodnik słynął z siły fizycznej, bardzo dobrego czytania gry oraz dobrej techniki kopania.
Kariera piłkarska.
Początki kariery.
Cor van der Hart karierę piłkarską rozpoczął w akademii piłkarskiej Ajaxu Amsterdam. W 1946 roku podczas "Dnia Młodych Talentów" spośród 300 zawodników van der Hart wraz z Rinusem Michelsem został wybrany do pierwszej drużyny klubu, w której zadebiutowali w 1947 roku i w tym samym zdobyli z zespołem mistrzostwo Holandii 1947. Z klubu odszedł po sezonie 1949/1950 po rozegraniu 55 meczów mistrzowskich, w których strzelił 1 bramkę.
Następnie van der Hart zdecydował na wyjazd do Francji, gdzie podpisał kontrakt z klubem Première Division – OSC Lille, będąc tym samym trzecim po Faasie Wilksu holenderskim piłkarzem, który zdecydował się na zagraniczną karierę, a Królewski Holenderski Związek Piłki Nożnej (KNVB) zawiesił wszystkich holenderskich zawodników występujących za granicą, w tym van der Harta. Z tym klubem w latach 1950–1954, w którym rozegrał 114 meczów ligowych, w których strzelił 5 bramek, zdobył mistrzostwo (1954), wicemistrzostwo Francji (1951) oraz Puchar Francji 1953.
Watersnoodwedstrijd 1953.
Cor van der Hart był jednym z zawodników, którzy dnia 12 marca 1953 roku na stadionie Parc des Princes w Paryżu zagrali z reprezentacją Francji w meczu charytatywnym tzw. "Watersnoodwedstrijd" w celu zebrania pieniędzy dla ofiar powodzi, która nawiedziła Holandię w nocy z 31 stycznia na 1 lutego 1953 roku. W 2003 roku van der Hart w wywiadzie dla telewizji NOS powiedział, że wraz z innymi zawodnikami: Bram Appel, Theo Timmermans, Bertus de Harder oraz Kees Rijvers dowiedzieli się o powodzi w radiu i zdali sobie sprawę, że Holandia jest w stanie paniki. Jednak władze KNVB, które w dalszym ciągu nie chciały być w żaden sposób związane z profesjonalnymi zawodnikami, zabroniły rozegrania meczu, który ostatecznie został przeprowadzony po interwencji księcia Bernharda. Mecz, na który pojechało 8 tys. holenderskich kibiców oraz zakończył się zwycięstwem holenderskich zawodników 1:2, miał kluczowy wpływ na wprowadzenie profesjonalnej piłki nożnej w Holandii, gdyż przez cały mecz widzowie zobaczyli grę profesjonalnych zawodników, a 17 miesięcy później w Holandii rozegrano mecz profesjonalny mecz.
Powrót do ojczyzny.
Po rozpoczęciu profesjonalnej piłki nożnej w Holandii, Cor van der Hart wrócił do ojczyzny podpisać kontrakt z Fortuną '54, która w latach 50. byłą jedną z czołowych drużyn w kraju. Z tym klubem zdobył wicemistrzostwo Holandii (1957) oraz zajął 3. miejsce w Eredivisie (1959) oraz trzkrotnie zdobył Puchar Holandii (1957, 1964). W tym klubie, w którym rozegrał 331 meczów ligowych, w których strzelił 14 goli, po sezonie 1965/1966 w wieku 38 lat zakończył piłkarską karierę.
Kariera reprezentacyjna.
Cor van der Hart w reprezentacji Holandii w latach 1955–1961 rozegrał 44 mecze, w których strzelił 2 goli oraz 26 razy założył opaskę kapitana. Debiut zaliczył 13 marca 1955 roku na Stadionie Olimpijskim w Amsterdamie w zremisowanym 1:1 meczu z reprezentacją Danii, jednak pierwszego gola dla "Pomarańczowych" strzelił 16 listopada 1955 roku, kiedy to w 29. minucie strzelił z rzutu karnego gola na 1:1 w meczu towarzyskim z reprezentacją Saary rozegranym Ludwigparkstadion w niemieckim Saarbrücken, a mecz zakończył się zwycięstwem drużyny gości 1:2. Ostatni mecz w reprezentacji Holandii rozegrał 30 kwietnia 1961 roku na Stadion de Kuip w Rotterdamie, kiedy to "Pomarańczowi" przegrali 0:3 z reprezentacją Węgier w meczu eliminacyjnym mistrzostw świata 1962.
Kariera trenerska.
Cor van der Hart po zakończeniu kariery piłkarskiej rozpoczął karierę trenerską, zostając w 1966 roku trenerem Holland Sport, którego trenował do 1971 roku. Następnie w latach 1971–1973 trenował AZ Alkmaar, po czym rozpoczął pracę w reprezentacji Holandii jako asystent najpierw selekcjonera Františka Fadrhonca, potem podczas mistrzostw świata 1974 w RFN-ie selekcjonera Rinusa Michelsa, pod którego wodzą "Pomarańczowi" dotarli do finalu, w którym przegrali 2:1 z gospodarzami turnieju – reprezentacją RFN-u, zostając tym samym wicemistrzem świata.
Następnie trenował: belgijski Standard Liège (1974–1976 – Puchar Ligi Belgijskiej 1975), Fortunę Sittard (1976–1977), ponownie AZ Alkmaar – 3. miejsce w Eredivisie 1978, Puchar Holandii 1978), FC Amsterdam (1978–1980), amerykański klubu ligi NASL – Fort Lauderdale Strikers, z którym w sezonie 1980 zdobył mistrzostwo Konferencji Amerykańskiej oraz Wicemistrzostwo NASL.
Potem wrócił do Holandii, gdzie trenował: MVV Maastricht (1980–1981), ADO Den Haag (1981–1983), FC Volendam (1983–1984), a w latach 1984–1987 był asystentem Aada de Mosa, potem Johana Cruijffa w Ajaxie Amsterdam, a w 1985 roku przez kilka miesięcy wraz z Antoinem Kohnem oraz Tonnym Bruinsem Slotem tymczasowo prowadził pierwszą drużynę. Następnie prowadził: SC Telstar (1987–1988), marokańskiego Wydad Casablanca (1988–1989 – Puchar Maroka 1989, Arabski Puchar Mistrzów 1989) oraz turecki GK Sarıyer, w którym w styczniu 1990 roku w wieku 62 lat zakończył karierę trenerską.
Życie prywatne.
Wnuk Cora van der Harta – Mickey również jest piłkarzem grającym na pozycji bramkarza, obecnie jest zawodnikiem Lecha Poznań.
Ostatnie lata.
Cor van der Hart w 1999 roku założył pomarańczową koszulkę, kiedy został wybrany do "Holenderskiej Drużyny Stulecia".
Cor van der Hart zmarł 12 grudnia 2006 roku w Amsterdamie w wieku 78 lat. Dzień później, 13 grudnia 2006 roku zawodnicy Ajaxu Amsterdam podczas wygranego 0:3 wyjazdowego meczu z belgijskim SV Zulte Waregem w ramach Pucharu UEFA 2006/2007 grali w czarnych opaskach na ramieniu w celu uczczenia pamięci van der Harta.

</doc>
<doc id="4836431" url="https://pl.wikipedia.org/wiki?curid=4836431" title="Jan Stefan Silnicki">
Jan Stefan Silnicki

Jan Stefan Silnicki herbu Jelita – chorąży kamieniecki w latach 1682-1705, starosta buczniowski w 1695 roku.
Poseł na sejm elekcyjny 1697 roku z województwa bełskiego. Był elektorem Augusta II Mocnego z województwa podolskiego w 1697 roku.

</doc>
<doc id="4836432" url="https://pl.wikipedia.org/wiki?curid=4836432" title="I wojna domowa na Wybrzeżu Kości Słoniowej">
I wojna domowa na Wybrzeżu Kości Słoniowej

I wojna domowa na Wybrzeżu Kości Słoniowej – konflikt zbrojny na terytorium Wybrzeża Kości Słoniowej, mający miejsce w latach 2002–2007.
Przyczyny.
Po śmierci Feliksa Houphouët-Boigny’ego sytuacja w kraju zaczęła się pogarszać. 25 grudnia 1999 doszło do pierwszego w historii kraju przewrotu wojskowego. Generał Robert Guéï odsunął od władzy następcę Houphouet-Boigny’ego, Henri Konana Bédié. Skutkiem tego działania był wzrost korupcji oraz pogorszenie się sytuacji gospodarczej w kraju. Poprzez problemy gospodarcze, Bédié musiał uciec aż do Francji, Guéï ogłosił, że pod koniec 2000 roku odbędą się inne, wolne demokratyczne wybory. Kiedy pierwsze wyniki zaczęły wskazywać na zwycięstwo jego rywala, Laurenta Gbagbo, Guéï ogłosił, że Gbagbo dopuścił się oszustwa, dlatego rozpuścił komisję wyborczą i ogłosił się zwycięzcą wyborów.
Reakcją społeczeństwa głosującego na Gbagbo było przejęcie w kilka godzin Abidżanu. W końcu Guéï musiał ratować się ucieczką za granicę.
Przebieg wojny.
Wojna rozpoczęła się w nocy 18–19 września 2002, poprzez grupę buntowników, zwących się Patriotycznym Ruchem Wybrzeża Kości Słoniowej. Przeprowadzili oni szereg ataków na wojska rządowe. Skutkiem tego w samym Abidżanie była śmierć nieznanej liczby cywili, około 270 żołnierzy oraz ówczesnego prezydenta kraju, Roberta Guéï, który został zamordowany wraz z całą rodziną przez wojska rządowe. Zarzewiem konfliktu była nie tylko walka polityczna. Jednym z wielu problemów, z jakimi musiała uporać się Republika Wybrzeża Kości Słoniowej, była imigracja na wielką skalę. Szacuje się, że nawet 26% populacji kraju było obcego pochodzenia, głównie z Burkiny Faso. Sytuacja pogorszyła się dramatycznie wraz ze spadkiem cen kakao i kawy; ludność napływowa była bowiem zatrudniana głównie na plantacjach tychże produktów. Powoli w kraju klarował się podział na biedną północ, zaludnioną głównie przez imigrantów i bogatsze południe, zamieszkałe przez rdzennych mieszkańców kraju. Co gorsza, podział przebiegał również na tle religijnym. Większość obywateli Republiki wyznawała chrześcijaństwo, podczas gdy ludność napływową stanowili w większości muzułmanie. Wraz z pogarszaniem się sytuacji rosły nastroje ksenofobiczne, oskarżenia o odbieranie miejsc pracy i nierówne traktowanie. Północ zaczęła popierać RDR i wyznającego islam Ouattarę, podczas gdy południe skupiło się wokół chrześcijanina, Gbagbo. Poczucie wyobcowania wśród ludności napływowej wzmogła także tragiczna w skutkach decyzja o przyznaniu prawa wyborczego, czynnego i biernego, tylko tym, którzy od dwóch pokoleń mieszkali na Wybrzeżu Kości Słoniowej. Oznaczało to, że większa część północy, wraz z Ouattarą, nie może brać udziału w wyborach. Skutkiem tych działań było skrystalizowanie się stron konfliktu.
Dobrze uzbrojeni, prawdopodobnie wspierani przez Burkinę Faso rebelianci szybko zwiększali zdobycze terytorialne w północnej i środkowej części kraju. W 2002 roku Francja rozlokowała siły pokojowe (Operacja Unicorn) na terytorium WKS. W lutym 2004 roku ONZ rozpoczęło misję pokojową UNOCI. Większość walk miała miejsce w roku 2004 z podziałem na chrześcijańskie południe i islamską północ. W 2007 roku podpisano porozumienie pokojowe. 28 listopada 2010 roku wybuchła kolejna wojna domowa.

</doc>
<doc id="4836433" url="https://pl.wikipedia.org/wiki?curid=4836433" title="Hieronim Podemski">
Hieronim Podemski

Hieronim Remigiusz Podemski (ur. 30 września 1926 w Zagórowie) – polski działacz partyjny i państwowy, w latach 1977–1980 wicewojewoda koniński.
Życiorys.
Syn Zygmunta i Antoniny. Wstąpił do Zjednoczonego Stronnictwa Ludowego, pełnił kolejno funkcje sekretarza koła, prezesa zarządu powiatowego i wojewódzkiego w Kaliszu. Od 1977 do 1980 pełnił funkcję wicewojewody konińskiego. W latach 1985–1986 był wiceprezesem Wojewódzkiego Komitetu ZSL w Koninie.

</doc>
<doc id="4836434" url="https://pl.wikipedia.org/wiki?curid=4836434" title="Mak ogrodowy">
Mak ogrodowy



</doc>
<doc id="4836435" url="https://pl.wikipedia.org/wiki?curid=4836435" title="Mak uprawny">
Mak uprawny



</doc>
<doc id="4836436" url="https://pl.wikipedia.org/wiki?curid=4836436" title="Bronislav Poloczek">
Bronislav Poloczek



</doc>
<doc id="4836437" url="https://pl.wikipedia.org/wiki?curid=4836437" title="Segenuci">
Segenuci

Segenuci (bur. "Segeenuud") – plemię w składzie Buriatów. Obszar tradycyjnego zamieszkiwania Segenutów rozciąga się od górnego biegu Leny na wschodzie do ujścia Angary i Oki na północnym zachodzie, W centralnej części włączono doliny Obusy i Oudy. Segenuci zamieszkują również wyspę Olchon, w Dolinie Barguzinskiej i na terenie stepu Kudaryńskiego w rejonie delty Selengi.
Etnonim.
Etnonim "segeen (segeened, segeenuud, segenuud, cegenuud)" wraz z „"өlөd"”, świadczy o dawnym ojrackim pochodzeniu. Znaczenie etnonimu "Sega" można wyjaśnić z buriackiego "Sega" – „niebieski”, „jasnoniebieski”. Być może nosiciele tego etnonimu mieli sztandar koloru niebieskiego. Etnonim można również powiązać z terminem „"Sygin"” oznaczającym władcę. Charakterystyczne w tym przypadku są legendy o niegdyś potężnych i licznych Segenutach, którzy nieustannie napadali i plądrowali nielicznych w przeszłości Echirytów i Bulagatów. W ten sposób nazwa potoczna w stosunku do arystokratycznego klanu – „"Sygin”" mogła przerodzić się w etnonim, który pod wpływem fonetyki języka buriackiego zyskał współczesną formę.
Historia.
W okresie X–XII wieku w Nadbajkalu z ludności, głównie ojrackiego pochodzenia na północnych obrzeżach, utworzyła się wspólnota określana później mianem Sagenut-olet. Powstała również Wspólnota Terytorialna na czele z ikiresami – odłamem środkowoazjatyckiego plemienia mongolskiego, w górnym biegu rzeki Leny i rzeki Kudy.
Segenuci w XV–XVI wieku rozpadli się na dwie wspólnoty – Ikinat i Segenut. Ikinaci rozprzestrzenili się w kierunku północno-zachodnim, Segenuci pozostali w górnym biegu Leny. Wspólnota Segenutów rozpadła się na nierówne części w czasie wzmocnienia Bulagatów i Echirytów oraz ich ekspansji terytorialnej. Następnie część Segenów przeniosła się na Olchon, do Doliny Barguzyńskiej i na teren Stepu Kudaryńskiego.
Rody Segenutów.
W składzie wielkiego plemienia Segenutów pojawiają się takie rody, jak Segenud, Ikinad, Zungar, Bykod (Buhud, Byhed, Bykot), Nojod, Manholud, Tugud, Szebhen, Hajtal, Durlaj, Torgoud, Baruun Gar, Haranuud, Szaranuud, Boronuud Jabcha Ugar, Balai-Segenud. Według buriackich legend Segenuci-Oleci są potomkami legendarnego Barga-Batorego, który miał trzech synów: Olędę, Buriadaj i Horidę. Od najstarszego syna Olęda (Oludaja) wywodzili się Segenutowie-Oleci, od Buridaja – Bulagata i Echirita, od Horidia – Hori-Buriata.
Według legend wiele rodów wchodzących w skład wielkiego plemienia Segenutów miało wspólne pochodzenie. O dawnych związkach między wiercholenskimi Segenutami a udyńskimi Noetami często wspomina się w genealogicznych legendach Noetów. Ustna tradycja Segenutów odnosi ich rodowód do Segena, Ikinat, przodek Ikinatów, według legend był jego bratankiem. Podobne legendy są przekazywane kolejnym pokoleniom w niektórych małych plemionach, przeważnie osiedlonych na północnych obrzeżach terytorium zajmowanego przez plemiona buriackie, takich jak Zungar, Bykot, Tugut, Hajtal, Shebheng, Manholut.

</doc>
<doc id="4836440" url="https://pl.wikipedia.org/wiki?curid=4836440" title="Przęśl dwukłosowa">
Przęśl dwukłosowa

Przęśl dwukłosowa ("Ephedra distachya" L.) – gatunek z rodziny przęślowatych "Ephedraceae". Krzew występujący w zachodniej Azji, Kaukazie, Syberii Zachodniej, Azji Środkowej i Europie południowej.
Biologia.
Przęśl dwukłosowa jest rośliną wieloletnią. Kwitnie w czerwcu i lipcu.
Uprawa.
Przęśl dwukłosowa uprawiana była w Europie od XVI w. jako roślina lecznicza. Obecnie jest rzadko uprawiana. Jest to roślina ciepłolubna, aczkolwiek odporna na mrozy i przesuszenie. Wymaga uprawy w słonecznym miejscu, najlepiej na piaszczystym lub gliniasto-piaszczystym podłożu. Przy wyborze stanowisk dla przęśli należy unikać miejsc cienistych z glebą podmokłą i zimną. Rozmnaża się generatywnie poprzez nasiona oraz wegetatywnie poprzez sadzonki zielne. Jest możliwa do uprawienia w polskich warunkach.
Przęśl charakteryzuje się silnym wzrostem, szczególnie przy sprzyjających warunkach i odpowiednio dobranym stanowisku.
Zastosowanie.
Zielarstwo.
Z ziela przęśli dwukłosowej pozyskuje się surowiec zielarski – Ephedrae herba, zawierający aminę efedrynę.
Efedryna zawarta w zielu ma działanie podobne do adrenaliny. Działa pobudzająco na układ sympatyczny, wpływa na układ oddechowy i naczyniowo-ruchowy, rozszerza źrenice, hamuje skurcze żołądka, jelit i oskrzeli.
Leki / Mieszanki.
Ephedrini hydrochloridum – opisana w Farmakopei Polskiej, wskazana jest w zaburzeniach krążenia (zapaści), alergiach, dychawicy oskrzelowej, gorączce siennej, zapaleniu płuc, zatruciu morfiną, skopolaminą i innymi substancjami psychodepresyjnymi oraz jako środek wybudzający po znieczuleniu ogólnym.
Tussipect – lek na kaszel.

</doc>
<doc id="4836442" url="https://pl.wikipedia.org/wiki?curid=4836442" title="Jezioro Hartowieckie">
Jezioro Hartowieckie

Jezioro Hartowieckie – jezioro w Polsce, w województwie warmińsko-mazurskim, w powiecie działdowskim, w gminie Rybno. Północny skrawek jeziora znajduje się w powiecie nowomiejskim, w gminie Grodziczno.
Położenie i charakterystyka.
Jezioro rynnowe, leży na Garbie Lubawskim, który jest częścią Pojezierza Chełmińsko-Dobrzyńskiego, natomiast w regionalizacji przyrodniczo-leśnej – w mezoregionie Garbu Lubawskiego, w dorzeczu Katlewska Struga–Wel–Drwęca–Wisła. Jest jeziorem przepływowym na cieku Katlewska Struga (inne nazwy: Katlewka, Kotlewska Struga). Powierzchnia zlewni całkowitej akwenu wynosi 9,4 km² (według innego źródła: 8,67 km²), a większość jej powierzchni (ok. 75%) stanowią grunty orne i tereny o zabudowie rozproszonej. Jezioro jest wydłużone w kierunkach południowy wschód–północny zachód. Przy wschodnim brzegu jeziora leży wieś Hartowiec, natomiast po zachodniej stronie znajdują się głównie tereny rekreacyjne w miejscowości Ostaszewo. Przy północnej części linii brzegowej znajdują się lasy. W pobliżu wschodnich i północnych wybrzeży zlokalizowane są tory kolejowe linii nr 9 (Warszawa–Gdańsk). W Hartowcu znajduje się ogólnodostępna plaża nad jeziorem.
Linia brzegowa nie jest urozmaicona. Dno muliste i mulisto-piaszczyste. W otoczeniu znajdują się zróżnicowane tereny, zarówno pagórkowate, jak i płaskie, dominuje jednak rzeźba falista. Dno jeziora jest w dużej części zarośnięte zarówno roślinnością zanurzoną, jak i wynurzoną, zwłaszcza w części północnej, która jest płytsza. Brzegi głównie wysokie i strome, gdzieniegdzie łagodne i płaskie.
Jezioro jest jednolitą częścią wód Hartowieckie o kodzie PLLW20151. Zgodnie z typologią abiotyczną zbiornik wodny został sklasyfikowany jako jezioro o wysokiej zawartości wapnia, o dużym wypływie zlewni, niestratyfikowane, leżące na obszarze Nizin Środkowopolskich (3b).
Jezioro leży na terenie obwodu rybackiego Jeziora Hartowieckiego w zlewni rzeki Drwęca – nr 55. Zbiornik wodny według typologii rybackiej jezior zalicza się do leszczowych.
Morfometria.
Według danych Instytutu Rybactwa Śródlądowego powierzchnia zwierciadła wody jeziora wynosi 69,6 ha. Średnia głębokość zbiornika wodnego to 2,9 m, a maksymalna – 5,2 m. Lustro wody znajduje się na wysokości 155,5 m n.p.m. Objętość jeziora wynosi 1995,2 tys. m³.
Inne dane uzyskano natomiast poprzez planimetrię jeziora na mapach w skali 1:50 000 opracowanych w Państwowym Układzie Współrzędnych 1965, zgodnie z poziomem odniesienia Kronsztadt. Otrzymana w ten sposób powierzchnia zbiornika wodnego to 69,0 ha, a wysokość bezwzględna lustra wody to 155,6 m n.p.m.
Według danych MGGP S.A. i Instytutu Ochrony Środowiska powierzchnia zbiornika wodnego to 69,27 ha.
Długość jeziora wynosi ok. 2 km, natomiast jego szerokość to ponad 0,5 km.
Przyroda i jakość wody.
Jezioro leży na terenie utworzonego w 1998 roku Hartowieckiego Obszaru Chronionego Krajobrazu o łącznej powierzchni 395,02 ha. W skład rybostanu wchodzą m.in. okoń, płoć, lin i leszcz, natomiast wśród występujących ptaków wymienić można przedstawicieli takich gatunków jak bąk, błotniak stawowy, remiz oraz wodnik.
Ze względu na wysoką trofię, w latach 90. XX wieku wśród glonów żyjących w jeziorze stwierdzano dominację wiciowców (latem "Ceratium hirundinella") czy okrzemek "Melosira granulata". Stwierdzono również występowanie sinic z gatunku "Aphanizomenon flos-aquae".
Zgodnie z badaniem z 1991 akwenowi przyznano III klasę czystości według ówczesnych kryteriów. Wynikało to przekroczenia norm dla zawartości różnych form azotu i zasolenia wyrażonego jako przewodność elektrolityczna właściwa. Pozostałe badane wówczas wskaźniki mieściły się w ówczesnych normach, a natlenienie ze względu na silne mieszanie wód było bardzo dobre mimo wysokiego BZT5. W 1996 nadano klasę o jeden stopień lepszą. W 2008 roku stan jeziora oceniono jako dobry, stwierdzono jednak, że zbiornik wodny jest ekstremalnie podatny na degradację. W 2010 roku stan ekologiczny wód określono jako dobry. W 2016 stan chemiczny wód sklasyfikowano jako dobry, natomiast stan ekologiczny wód jeziora sklasyfikowano jako umiarkowany, co oznacza III klasę jakości. O klasyfikacji takiej zadecydował stan fitoplanktonu i fitobentosu, mimo dość dobrych parametrów fizykochemicznych.
W XX wieku głównym źródłem zanieczyszczenia wody jeziora była gorzelnia w Hartowcu.

</doc>
<doc id="4836446" url="https://pl.wikipedia.org/wiki?curid=4836446" title="Feliksowo (Bohiń)">
Feliksowo (Bohiń)

Feliksowo – dawna kolonia obecnie część Bohinia na Białorusi, w obwodzie witebskim, w rejonie brasławskim, w sielsowiecie Dalekie.
Historia.
W czasach zaborów w granicach Imperium Rosyjskiego.
W latach 1921–1939 kolonia leżała w Polsce, w województwie nowogródzkim (od 1926 w województwie wileńskim), w powiecie dziśnieńskim (od 1926 w powiecie brasławskim), w gminie Bohiń.
Według Powszechnego Spisu Ludności z 1921 roku zamieszkiwało tu 10 osób, wszystkie były wyznania rzymskokatolickiego i zadeklarowały polską przynależność narodową. Był tu 1 budynek mieszkalny.
Miejscowość należała do parafii rzymskokatolickiej w Dalekiem. W 1933 podlegała pod Sąd Grodzki w Opsie i Okręgowy w Wilnie; właściwy urząd pocztowy mieścił się w Bohiniu.

</doc>
<doc id="4836447" url="https://pl.wikipedia.org/wiki?curid=4836447" title="Grzegorz Gościński">
Grzegorz Gościński

Grzegorz Gościński (ur. 23 maja 1936 w Koninie) – polski działacz partyjny i państwowy, w latach 1975–1982 prezydent Konina, w latach 1982–1990 wicewojewoda koniński.
Życiorys.
Syn Jana i Kazimiery. Kształcił się w Wieczorowym Uniwersytecie Marksizmu-Leninizmu. W 1967 wstąpił do Polskiej Zjednoczonej Partii Robotniczej. Od 1969 do 1970 był sekretarzem Komitetu Zakładowego przy Konińskich Zakładach Naprawczych Przemysłu Węgla Brunatnego i jednocześnie członkiem egzekutywy Komisji Ekonomicznej Komitetu Powiatowego PZPR w Koninie. W latach 1973–1975 należał do egzekutywy Komitetu Powiatowego PZPR w Koninie, następnie w 1975 pełnił w nim funkcję sekretarza ds. ekonomicznych. W latach 1975–1982 zajmował stanowisko prezydenta Konina, a od 1982 do 1990 pełnił funkcję wicewojewody konińskiego. W III RP działał jako prokurent prywatnych spółek, zasiadał też m.in. w radzie nadzorczej wydawnictwa „Przegląd Koniński”.
Odznaczony m.in. Srebrnym Krzyżem Zasługi.

</doc>
<doc id="4836448" url="https://pl.wikipedia.org/wiki?curid=4836448" title="Cerkliszki">
Cerkliszki

Cerkliszki () – wieś na Litwie położona w rejonie święciańskim okręgu wileńskiego, 2 km na południowy zachód od centrum Święcian, siedziba gminy Cerkliszki.
Historia.
Na wschodnim skraju wsi (55°7′8″N, 26°8′53″E), w lesie nad niewielkim jeziorkiem wznosi się wysoki na około 10–11 m kopiec Perkuna, pochodzący z VI–XIV wieku. Kopiec ma kształt owalny o rozmiarach 30 x 20 m. U południowo-zachodniej podstawy kopca znaleziono ślady osady i wyroby żelazne, które są przechowywane w Litewskim Muzeum Narodowym w Wilnie. Badania stanowiska rozpoczęto w 1958 roku, w latach 2004–2006 przeprowadzono prace konserwacyjne i udostępniono kopiec do zwiedzania.
Własność.
Dobra te w XV wieku zostały nadane przez jednego z książąt litewskich rodzinie Gasztołdów herbu Awdaniec. Ostatnim z tej linii właścicielem Cerkliszek był Stanisław Gasztołd (~1507–1542), pierwszy mąż Barbary Radziwiłłównej (~1522–1551), późniejszej królowej polskiej. Po ich śmierci majątek przeszedł na własność Radziwiłłów. Jego losy przez kolejne dwa stulecia nie są znane. Co najmniej od drugiej połowy XVIII wieku Cerkliszki należały do rodziny Mostowskich, której pierwszym przedstawicielem władającym tymi dobrami był Józef Mostowski (1763–1817) herbu Dołęga żonaty z Domicellą Siekierzyńską (~1760–1826). Kolejnym właścicielem był ich syn hrabia Edward Mostowski (1790–1855), marszałek szlachty powiatu wileńskiego, mąż Klementyny Wańkowiczówny. Ich syn hrabia Władysław Mostowski (1836–1863) żonaty z Katarzyną Szczytt-Niemirowicz (1838–1888) był spadkobiercą majątku. Młodsza córka Władysława i Katarzyny, Maria (1864–1920) otrzymała Cerkliszki w posagu, wychodząc za Janusza Radziwiłła (1843–1923). Małżeństwo to było bezdzietne i mieszkało stale we Francji, w związku z czym Cerkliszki zostały sprzedane około 1905 roku Romualdowi Chaleckiemu (1859–1913), którego żona Wanda z domu Okęcka (1871–1955) i dwie córki (spośród pięciorga dzieci) z mężami: Maria Brynk (1898–1982) i Zofia Burczak-Abramowicz (1899–1979) były ostatnimi właścicielkami Cerkliszek przed II wojną światową.
W 1900 roku majątek liczył 4363 dziesięciny ziemi.
XIX, XX i XXI wiek.
Mostowscy wznieśli tu w 1826 roku murowaną, klasycystyczną kaplicę katolicką. Fronton budynku był ozdobiony łacińskim napisem „SPES IN DEO” (). W ołtarzu był obraz św. Domicelli. Ściany kaplicy były wyposażone w 24 komory na trumny. Kaplica przetrwała do 1947 roku, kiedy została wysadzona w powietrze przez władze radzieckie. Na jej miejscu urządzono cmentarz żołnierzy radzieckich z II wojny światowej.
Podczas okupacji hitlerowskiej w 1941 roku dokonano tu mordu na grupie Żydów, w miejscu ich kaźni wzniesiono pomnik.
W 1959 roku założono tu technikum rolnicze, które – pod różnymi nazwami i afiliacjami – istnieje do dziś, ostatnio jako filia centrum szkolenia zawodowego w Święcianach.
Działa tu również firma przetwórstwa ryb „Jolada”, biblioteka i dwa domy spokojnej starości.
Pałac.
Domicella Mostowska, po śmierci męża Józefa wzniosła tu w latach 1823–1826 klasycystyczny zespół pałacowy. Budowę dokończył ich syn Edward około 1830 roku. Możliwe, że pałac został zbudowany wcześniej, w 1796 roku, a w trzeciej dekadzie XIX wieku był jedynie przebudowany, ponieważ wiadomo, że w 1821 roku w pałacu, u Edwarda Mostowskiego gościł car Aleksander I w drodze z Petersburga do Wilna. Ze stosunkowo niewielkimi zmianami pałac i budynki folwarku przetrwały do dziś. 
Jest to podpiwniczony budynek na planie prostokąta o piętnastoosiowej elewacji. Przed środkowymi sześcioma osiami zaprojektowano portyk w wielkim porządku: sześć doryckich kolumn podtrzymujących gładkie belkowanie zwieńczone wydatnym gzymsem. Całość jest przykryta płaskim, gładkim czterospadowym dachem. Od strony ogrodu, elewacja jest znacznie wyższa ze względu na spadający teren. Jej urozmaiceniem jest trzyosiowy centralny ryzalit. Do tego ryzalitu przylega taras wsparty na arkadach, z którego prowadzą schody do ogrodu.
Parterowa kondygnacja pałacu była znacznie wyższa niż piętrowa (co widać po oknach), i służyła celom reprezentacyjnym. Piętro pełniło funkcje mieszkalne. Na osi centralnej parteru znajdował się wielki salon sąsiadujący z biblioteką.
Ostatni właściciele Cerkliszek Chaleccy zgromadzili tu niezwykle cenną kolekcję biblioteczną. Księgozbiór liczył około 10 tysięcy woluminów, w tym wiele cennych rękopisów z XVI i XVII wieku, książek, pierwsze wydanie "Pana Tadeusza" z ręczną dedykacją autora i podziękowaniem za opiekę nad dziećmi. Znaczna część tych zbiorów, jak i cennych obrazów ze ścian pałacu zaginęła w 1915 roku, po wywiezieniu ich do Rosji.
Poza fragmentami rozległego parku, którego powierzchnia wynosiła w XIX wieku 34,5 ha, zachowało się z folwarku kilka interesujących budowli, w tym: parterowa oficyna, będąca kiedyś kuchnią, zbudowana z kamienia polnego cylindryczna lodownia, oraz – również z kamienia – stojąca nieco dalej kuźnia. W parku najlepiej zachowała się aleja wjazdowa, prowadząca od zachodu do pałacu.
Po II wojnie światowej na terenie majątku urządzono kołchoz, później w pałacu działało technikum rolnicze, obecnie mieści się tu siedziba samorządu wiejskiego i ośrodek kultury.
Od 1996 roku pałac, zabudowania gospodarcze i park są chronione jako pomnik przyrody (pozycja 22167 w rejestrze zabytków).
Majątek Cerkliszki został opisany w 4. tomie "Dziejów rezydencji na dawnych kresach Rzeczypospolitej" Romana Aftanazego.

</doc>
<doc id="4836451" url="https://pl.wikipedia.org/wiki?curid=4836451" title="Bazyli Dyakowski">
Bazyli Dyakowski

Bazyli Dyakowski herbu własnego (zm. przed 6 czerwca 1704 roku) – pisarz grodzki grabowiecki w latach 1690-1696, wojski grabowiecki od 1688 roku.
Poseł na sejm elekcyjny 1697 roku z województwa bełskiego.

</doc>
<doc id="4836456" url="https://pl.wikipedia.org/wiki?curid=4836456" title="Cyrkliszki (gmina)">
Cyrkliszki (gmina)



</doc>
<doc id="4836458" url="https://pl.wikipedia.org/wiki?curid=4836458" title="Zbyt późne popołudnie Fauna">
Zbyt późne popołudnie Fauna

Zbyt późne popołudnie Fauna (czes. "Faunovo velmi pozdní odpoledne") – czechosłowacki film komediowy w reżyserii Věry Chytilovej, zrealizowany w 1983. Filmowa adaptacja opowiadania Jiříego Brdečki pod tym samym tytułem.

</doc>
<doc id="4836459" url="https://pl.wikipedia.org/wiki?curid=4836459" title="Michał Franciszek Rulikowski">
Michał Franciszek Rulikowski

Michał Franciszek Rulikowski herbu Nałęcz – podczaszy bełski w latach 1712-1724, stolnik buski w latach 1698-1712, stolnik liwski, marszałek sejmiku deputackiego województwa bełskiego w 1702 roku.
Poseł na sejm elekcyjny 1697 roku z województwa bełskiego. Poseł na Sejm 1701/1702 roku z województwa bełskiego. 

</doc>
<doc id="4836464" url="https://pl.wikipedia.org/wiki?curid=4836464" title="KFC Winterslag">
KFC Winterslag

KFC Winterslag – belgijski klub piłkarski, mający siedzibę w dzielnicy Winterslag w mieście Genk, na wschodzie kraju, działający w latach 1923–1988.
Historia.
Chronologia nazw:
Klub sportowy FC Winterslag został założony w miejscowości Genk 15 kwietnia 1923 roku. Wkrótce klub dołączył do URBSFA. Początkowo zespół grał na poziomie prowincjalnym. W grudniu 1926 roku w belgijskiej piłce nożnej powstał rejestr matriculaire, czyli rejestr klubów zgodnie ich dat założenia. Klub otrzymał nr rejestracyjny matricule 322. Dopiero w sezonie 1941/42 startował w mistrzostwach Belgii na trzecim poziomie krajowym, zajmując szóste miejsce w Promotion série D. W 1947 zwyciężył w "Promotion série A" i awansował do Division 1 (D2). Po trzech latach spadł z powrotem do "Promotion". W 1952 roku po reformie systemu lig klub zakwalifikował się do Derde Klasse (D3). W 1954 został zdegradowany do czwartej dywizji. 
30 grudnia 1957 roku klub został uznany przez "Société Royale", w związku z czym 5 lutego 1958 przemianowany na Koninklijke FC Winterslag. W 1960 roku zespół spadł na rok do poziomu prowincjalnego. Po wygraniu Eerste Provinciale Limburg wrócił do czwartej dywizji. W 1964 roku awansował do "Derde Klasse". Po zakończeniu sezonu 1971/72, w którym zajął pierwsze miejsce w "Derde Klasse B", grał mecz barażowy z Patro Eisden (który zajął drugie miejsce w grupie i miał tyle samo punktów co Winterslag), po remisie 3:3 (po 135 min. gry) w pierwszym meczu wygrał drugi mecz 2:1 na neutralnym boisku i zdobył awans do Tweede Klasse. 
W 1974 roku klub debiutował wśród elity narodowej, która nazywała się Eerste Klasse. To stało możliwe dzięki utworzeniu ligi zawodowej i rozszerzeniu liczby klubów do 20. Wskutek tego awansowały trójka najlepszych klubów z drugiej dywizji, a także dwa kluby z rundy finałowej, w której grał dwa ostatnie sklasyfikowane z pierwszej dywizji oraz czwarta i piąta drużyna z dywizji drugiej. Klub zdobył awans do najwyższej ligi, zajmując drugie miejsce w playoff (w tabeli ligowej był piątym). Debiutowy sezon na najwyższym poziomie zakończył na ostatnim 20.miejscu i spadł z powrotem do drugiej dywizji. W następnym sezonie 1975/76 zwyciężył w "Tweede Klasse" i wrócił do najwyższej ligi, w której pozostał do 1983 roku. Zajmując 5.miejsce w sezonie 1980/81, klub zdobył prawo do udziału w Pucharze UEFA, gdzie dotarł do 1/8 finału.
W sezonach 1984/85, 1985/86 i 1986/87 klub zajmował miejsca w pierwszej szóstki drugiej dywizji i potem brał udział w turniejach barażowych o awans do "Eerste Klasse". Dopiero za trzecim razem w 1987 roku drużynie udało się wrócić do najwyższej dywizji. W sezonie 1987/88 zespół uplasował się na 15.pozycji.
Przed rozpoczęciem sezonu 1988/89 1 lipca 1988 roku nastąpiła fuzja z miejscowym rywalem K. Waterschei SV Thor (który również zajął 15.miejsce, ale w drugiej dywizji), w wyniku czego został utworzony nowy klub KRC Genk. Nowy klub przejął matricule 322 oraz zajął miejsce Winterslag na najwyższym poziomie. Tak więc, numer 553 (Watershei) został skreślony z listy URBSFA.
Barwy klubowe, strój.
Klub ma barwy czerwono-czarne. Zawodnicy swoje domowe spotkania zazwyczaj grają w czerwonych koszulkach, czarnych spodenkach oraz czarnych getrach.
Struktura klubu.
Stadion.
Klub piłkarski rozgrywał swoje mecze domowe na De Noordlaan w Genku o pojemności 18000 widzów.

</doc>
<doc id="4836474" url="https://pl.wikipedia.org/wiki?curid=4836474" title="Waterschei Genk">
Waterschei Genk



</doc>
<doc id="4836475" url="https://pl.wikipedia.org/wiki?curid=4836475" title="Jerzy Michał Boguszewski">
Jerzy Michał Boguszewski

Jerzy Michał Boguszewski herbu Juńczyk (zm. przed 7 stycznia 1706 roku) – skarbnik bełski od 1691 roku, miecznik smoleński przed 1691 rokiem.
Życiorys.
Poseł na sejm elekcyjny 1697 roku z województwa bełskiego. Był elektorem Augusta II Mocnego z województwa bełskiego w 1697 roku.

</doc>
<doc id="4836482" url="https://pl.wikipedia.org/wiki?curid=4836482" title="Turecka Federacja Lekkoatletyczna">
Turecka Federacja Lekkoatletyczna



</doc>
<doc id="4836484" url="https://pl.wikipedia.org/wiki?curid=4836484" title="Rafał Perl">
Rafał Perl

Rafał Paweł Perl (ur. 20 maja 1981 w Szczecinie) – polski urzędnik, dyplomata i politolog; od 16 lipca 2020 ambasador RP w Serbii. 
Życiorys.
Rafał Perl w okresie szkolnym był stypendystą Krajowego Funduszu na rzecz Dzieci. Ukończył Instytut Politologii Uniwersytetu Szczecińskiego. Studiował także na Wydziale Prawa Uniwersytetu w Liège oraz jako stypendysta Szwajcarii na Wydziale Nauk Politycznych i Społecznych Uniwersytetu w Lozannie.
Ukończył z pierwszą lokatą Akademię Dyplomatyczną Ministerstwa Spraw Zagranicznych w 2005, a także podyplomowe studium spraw europejskich Krajowej Szkoły Administracji Publicznej i Centre des etudes europennes de Strasbourg.
W MSZ przeszedł wszystkie szczeble kariery urzędniczej. W latach 2006–2011, zaczynając od stanowiska podreferendarza, pracował w departamentach Europy, Europy Środkowej i Południowej oraz w Departamencie Polityki Europejskiej. Odpowiadał za kwestie relacji Polski z Chorwacją, Bośnią i Hercegowiną, Albanią i Macedonią. Równolegle w latach 2007–2008, jako zastępca przedstawiciela i pełniący obowiązki przedstawiciela Polski, brał udział w pracach zarządu Europejskiej Agencji Odbudowy w Salonikach. Z ramienia OBWE obserwował wybory powszechne w Bośni i Hercegowinie oraz wybory prezydenckie w Czarnogórze. W latach 2011–2015 był I sekretarzem, następnie radcą ambasady RP w Waszyngtonie, gdzie odpowiadał za kwestie prasowo-informacyjne. W 2015 został naczelnikiem wydziału obsługi merytorycznej Sekretariatu Ministra SZ, awansując na zastępcę dyrektora, kierującego sekretariatem i dyrektora tej ponad 50-osobowej komórki organizacyjnej. Był zaangażowany w edycje konferencji belgradzkiej, skopijskiej, tirańskiej. W latach 2016–2017 był również Pełnomocnikiem Ministra SZ ds. kontaktów z diasporą żydowską oraz przewodniczącym polskiej delegacji w Międzynarodowym Sojuszu na rzecz pamięci o Holokauście (IHRA). 28 stycznia 2020 został mianowany ambasadorem RP w Serbii. 15 lipca 2020 został odwołany ze stanowiska dyrektora Sekretariatu Ministra, by nazajutrz objąć kierownictwo placówki w Belgradzie. Listy uwierzytelniające na ręce prezydenta Aleksandra Vučicia złożył 19 sierpnia 2020.
Rafał Perl posługuje się biegle angielskim i francuskim oraz komunikatywnie serbskim. 
W 2019 odznaczony Srebrnym Krzyżem Zasługi za pracę w służbie zagranicznej i działalność dyplomatyczną. Żonaty z Anną Perl, także dyplomatą MSZ, ojciec córki. 

</doc>
<doc id="4836485" url="https://pl.wikipedia.org/wiki?curid=4836485" title="Naczelna Rada Odbudowy Warszawy">
Naczelna Rada Odbudowy Warszawy



</doc>
<doc id="4836487" url="https://pl.wikipedia.org/wiki?curid=4836487" title="Lucid Motors">
Lucid Motors

Lucid Motors – amerykański producent elektrycznych samochodów osobowych z siedzibą w Newark działający od 2007 roku. Należy do saudyjskiego funduszu inwestycyjnego Public Investment Fund.
Historia.
Atieva.
W 2007 roku w kalifornijskim mieście Newark zostało założone przedsiębiorstwo Atieva, które pierwotnie miało skupić się na budowaniu baterii oraz osprzętu do samochodów elektrycznych dla innych producentów. Zespół firmy złożył się m.in. z byłych pracowników Tesli czy Mazdy.
Lucid Motors.
W 2014 roku rozpoczęto pierwsze prace konstrukcyjne nad zbudowanym samodzielnie samochodem elektrycznym konkurencyjnym m.in. wobec Tesli Model S. Efektem była prezentacja w październiku 2016 roku pierwszych fotografii oraz informacji na temat wyższej klasy sedana o nazwie Lucid Air. W tym samym momencie Atieva oficjalnie zmieniła nazwę na Lucid Motors.
Pod koniec listopada 2016 roku Lucid Motors ogłosiło plany związane z produkcją pierwszej fabryki samochodów o wartości 700 milionów dolarów amerykański, za lokalizację wybierając miasto Casa Grande w amerykańskim stanie Arizona. Planowane zatrudnienie w zakładach miało wówczas wynieść ok. 2000 osób, a początek produkcji zaplanowano na połowę 2020 roku, o ile uda się znaleźć odpowiednie źródło finansowania.
Rozwój.
We wrześniu 2018 roku Lucid Motors poinformowało, że jest w trakcie rozmów z Funduszem Inwestycji Publicznych Arabii Saudyjskiej w sprawie uzyskania finansowania na kwotę 1 miliarda dolarów amerykańskich. Za to w kwietniu 2019 roku doszło do porozumienia, na mocy którego uzyskano środki na finalną fazę konstrukcyjną seryjnego Lucid Air, a także budowę fabryki w Casa Grande. 
Planowana na kwiecień 2020 roku premiera seryjnego Lucid Air nie odbyła się, jak zakładano, na New York Auto Show 2020 z powodu anulowania tego wydarzenia w związku z pandemią COVID-19. W związku z tym, w czerwcu 2020 roku ogłoszono nową datę premiery pierwszego seryjnego pojazdu marki Lucid, wskazując 9 września 2020. W lipcu 2021 firma zapowiedziała, że dostawy modelu Air rozpoczną się w drugiej połowie 2021 roku, obierając za miejsce produkcji zakłady w Casa Grande w amerykańskiej Arizonie. Pierwsze egzemplarze opuściły zakłady 28 września 2021, z kolei dostawy do nabywców rozpoczęły się 30 października, niespełna miesiąc później.
26 lipca 2021 roku odbył się debiut spółki na giełdzie NASDAQ. Spółka weszła na giełdę poprzez przejęcie odwrotne innej istniejącej na NASDAQ spółki o nazwie Churchill Capital Corp IV. Dzięki debioutowi spółka pozyskała 4.4 mld dolarów kapitału, który zadeklarowała przeznaczyć na rozbudowę mocy produkcyjnych.

</doc>
<doc id="4836490" url="https://pl.wikipedia.org/wiki?curid=4836490" title="KVV Crossing Elewijt">
KVV Crossing Elewijt



</doc>
<doc id="4836492" url="https://pl.wikipedia.org/wiki?curid=4836492" title="KVV Belgica Edegem Sport">
KVV Belgica Edegem Sport



</doc>
<doc id="4836493" url="https://pl.wikipedia.org/wiki?curid=4836493" title="RRC Tournai">
RRC Tournai



</doc>
<doc id="4836497" url="https://pl.wikipedia.org/wiki?curid=4836497" title="KRC Gent-Zeehaven">
KRC Gent-Zeehaven



</doc>
<doc id="4836502" url="https://pl.wikipedia.org/wiki?curid=4836502" title="Park Narodowy Guindy">
Park Narodowy Guindy

Park Narodowy Guindy – park narodowy położony w stanie Tamil Nadu w południowych Indiach. Jeden z najmniejszych parków narodowych Indii (2,7 km² powierzchni) i jeden z nielicznych parków położonych w obrębie miasta, w tym przypadku miasta Ćennaj. Park został założony w 1977 roku. 
Charakterystyka parku.
Teren parku obejmuje suche lasy liściaste i zarośla podrównikowe z dominującymi krzewami akcji.
Flora.
Na terenie parku poza krzewami akcji występują również sandałowce, figowce i czapetki kuminowe.
Fauna.
W parku mieszka zagrożona wyginięciem populacja antylopy garna sprowadzonej na obszar dzisiejszego parku w 1924 roku. Poza tym występują to również ponad 130 gatunków ptaków, w tym bieliki białobrzuche i trzmielojady.

</doc>
<doc id="4836504" url="https://pl.wikipedia.org/wiki?curid=4836504" title="Dhuvaafaru">
Dhuvaafaru

Dhuvaafaru (malediw. ދުވާފަރު) – wyspa na Malediwach, na atolu Raa. Według danych na rok 2014 liczyła 3016 mieszkańców.

</doc>
<doc id="4836508" url="https://pl.wikipedia.org/wiki?curid=4836508" title="John Nolan">
John Nolan



</doc>
<doc id="4836511" url="https://pl.wikipedia.org/wiki?curid=4836511" title="John I. Nolan">
John I. Nolan

John Ignatius Nolan (ur. 14 stycznia 1874 w San Francisco, zm. 18 listopada 1922 tamże) – amerykański polityk, członek Partii Republikańskiej.
Działalność polityczna.
W okresie od 4 marca 1913 do śmierci 18 listopada 1922 przez pięć kadencji był przedstawicielem 5. okręgu wyborczego w stanie Kalifornia w Izbie Reprezentantów Stanów Zjednoczonych.
Jego małżonką była Mae Nolan.

</doc>
<doc id="4836512" url="https://pl.wikipedia.org/wiki?curid=4836512" title="Park Narodowy Erawikulam">
Park Narodowy Erawikulam

Park Narodowy Erawikulam – park narodowy położony w stanie Kerala w południowych Indiach, u podnóża góry Anai Mudi. Zajmuje powierzchnię 97 km². Został założony w 1978 roku, w celu ochrony populacji nilgiritara leśnego. 
Charakterystyka parku.
Obszar parku obejmuje wyżynne tereny trawiaste. Przez park przepływa wiele strumieni, które zasilają dorzecza rzek Kaweri i Periyar.
Flora.
Na obszarze parku przeważają tereny trawiaste z małym udziałem zarośli i lasów. Park słynie też z wielkiej ilości kurundżi, które kwitnąc średnio co 12 lat tworzą ogromne połacie błękitu. 
Fauna.
Park poza populacją nilgiritara leśnego jest zamieszkiwany również przez populacje lampartów, szakali złocistych, kotów błotnych, makaków lwich, gaurów, mundżaków indyjskich, sambarów jednobarwnych. Występuje tu również około 130 gatunków ptaków, w tym gołębie brązowogrzbiete, 

</doc>
<doc id="4836514" url="https://pl.wikipedia.org/wiki?curid=4836514" title="Narodowy Bank Czeski">
Narodowy Bank Czeski



</doc>
<doc id="4836522" url="https://pl.wikipedia.org/wiki?curid=4836522" title="Fédération française d'athlétisme">
Fédération française d'athlétisme



</doc>
<doc id="4836534" url="https://pl.wikipedia.org/wiki?curid=4836534" title="Centralny Bank Rosji">
Centralny Bank Rosji



</doc>
<doc id="4836544" url="https://pl.wikipedia.org/wiki?curid=4836544" title="Ewaryst Szymański">
Ewaryst Szymański

Ewaryst Szymański (ur. 26 października 1934 w Złoczewie) – polski działacz partyjny i państwowy, w latach 1975–1982 wicewojewoda koszaliński.
Życiorys.
Syn Leona i Zofii. W 1955 wstąpił do Polskiej Zjednoczonej Partii Robotniczej. Od 1959 do 1966 był zastępcą kierownika Wydziału Organizacyjnego, a od 1969 do 1972 kierownikiem Wydziału Ekonomicznego w Komitecie Wojewódzkim PZPR w Koszalinie. Od 1 czerwca 1975 do 30 kwietnia 1982 pełnił funkcję wicewojewody koszalińskiego. Redaktor publikacji zbiorowej "Wybrane problemy ekonomiczne województwa koszalińskiego" (1972).

</doc>
<doc id="4836546" url="https://pl.wikipedia.org/wiki?curid=4836546" title="Bartłomiej Jahn">
Bartłomiej Jahn

Bartłomiej Jahn ps. „Michał” (ur. 18 marca 1919 w Warszawie, zm. 20 stycznia 1989 tamże) – żołnierz Armii Krajowej, uczestnik II wojny światowej i powstania warszawskiego, kawaler Krzyża Srebrnego Orderu Virtuti Militari.
Życiorys.
Urodził się w rodzinie Bartłomieja i Aleksandry z Schneiderów. Absolwent gimnazjum w Pelplinie. Po zakończeniu kampanii wrześniowej wywieziony do Niemiec na roboty przymusowe z których uciekł.
Od lutego 1941 należał do Związku Walki Zbrojnej, gdzie przybrał pseudonim „Michał”. Brał udział w akcjach Kedywu w Okręgu Warszawskim, a od 1943 był dowódcą tego oddziału.
Przydzielony do oddziałów osłonowych Szefostwa Służby Uzbrojenia KG Armii Krajowej. Więzień Pawiaka z którego został wykupiony. Podczas powstania warszawskiego, w szeregach zgrupowania „Leśnik”, brał udział w walkach na Woli, Muranowie, Starym Mieście i w Śródmieściu. Po upadku powstania został jeńcem różnych obozów niemieckich.
Po wojnie pracował w Warszawie w Instytucie Urbanistyki i Architektury. Zajmował się też fotografią, był autorem licznych wystaw i opracowań związanych z fotografią. Należał do Związku Polskich Artystów Fotografików.
Zmarł w Warszawie i został pochowany na cmentarzu Bródnowskim (kwatera 12D-2-8).
Życie prywatne.
Żonaty z Marią z Anuszków. Mieli córkę Wandę (ur. 1945).

</doc>
<doc id="4836547" url="https://pl.wikipedia.org/wiki?curid=4836547" title="Kudahuvadhoo">
Kudahuvadhoo

Kudahuvadhoo (malediw. ދުވާފަރު) – wyspa na Malediwach, stolica atolu Dhaalu. Według danych na rok 2014 liczyła 2447 mieszkańców.

</doc>
<doc id="4836548" url="https://pl.wikipedia.org/wiki?curid=4836548" title="Państwowy Uniwersytet w Gorontalo">
Państwowy Uniwersytet w Gorontalo



</doc>
<doc id="4836555" url="https://pl.wikipedia.org/wiki?curid=4836555" title="Knut Lang">
Knut Lang

Knut H. Lang (ur. 1896, Dania, zm. 1964) – duński handlarz futrami i polityk samorządowy w Kanadzie. Na północ Kanady, gdzie początkowo pracował przy wyrębie drewna opałowego dla parowców, przybył z Danii, a ostatni fragment podróży odbył prawdopodobnie statkiem tego typu, którym był „The Distributor”. W 1928 (lub być może dopiero w początku lat 30. XX w.) osiadł w okolicach położonego w delcie Mackenzie Aklaviku w kanadyjskich Terytoriach Północno-Zachodnich, by polować na zwierzęta futerkowe. Na przełomie 1931 i 1932 brał udział w działaniach przeciwko Albertowi Johnsonowi (określanemu mianem "Mad Trapper"), przestępcy, który szukał schronienia w okolicach Aklaviku. W 1936 na południe od tej miejscowości, na zachód od ujścia Philips Channel (Neyuk Channel) do Peel Channel założył faktorię handlową (Knut Langʼs Place; będącą przystankiem dla osób udających się w Góry Richardsona oraz miejscem cumowania dla parowców, dostępną zarówno od strony Aklaviku i wybrzeża, jak i z kierunku Fortu McPherson), gdzie skupywał dostarczane futra. W 1940 założył filię swojej faktorii (placówka ta w 1961 stała się główną siedzibą przedsiębiorstwa) w samym Aklaviku. W tych czasach (początek lat 40.–koniec 50. XX w.) posiadał udziały w kopalni węgla położonej na północ od miasta. W latach 1957–1964 był pochodzącym z powszechnych wyborów członkiem Northwest Territories Legislative Council. W 1960 miał zaproponować nazwę dla nowej osady po wschodniej stronie delty – Inuvik, orędował za podziałem Terytoriów Północno-Zachodnich na dwie części: inuicki wschód i na część zachodnią, zamieszkałą przez Inuvialuitów, mieszaną ludność rdzenną oraz Atabasków.
W zbiorach archiwalnych Terytoriów Północno-Zachodnich w Yellowknife zachowało się 28 czarno-białych fotografii wykonanych od końca lat 20. XX w. po rok 1964, na których jest przedstawiona osoba Knuta Langa. Na jego cześć nadana została na wniosek mieszkańców Aklaviku i Inuviku nazwa górze Ivyah (Mount Lang). Miano "Knut Lang" nosił w latach 1969–1995 zbudowany w stoczni w North Vancouver holownik „Nunakput” obsługujący żeglugę w kanadyjskiej zachodniej Arktyce.

</doc>
<doc id="4836560" url="https://pl.wikipedia.org/wiki?curid=4836560" title="Maamingili (Alif Dhaal)">
Maamingili (Alif Dhaal)

Maamingili (malediw. މާމިގިލި) – wyspa na Malediwach, w atolu Alif Dhaal. Według danych na rok 2014 liczyła 2359 mieszkańców.

</doc>
<doc id="4836564" url="https://pl.wikipedia.org/wiki?curid=4836564" title="Jamaica Kincaid">
Jamaica Kincaid

Jamaica Kincaid (ur. 25 maja 1949 w Saint John’s) – amerykańska pisarka i dziennikarka karaibskiego pochodzenia. 
Życiorys.
Urodziła się 25 maja 1949 w Saint John’s na Antigui jako Elaine Potter Richardson. Została wychowana przez pochodzącą z Dominiki matkę Anne Richardson i ojczyma, cieślę Davida Drew. Rodzina żyła w ubóstwie. Gdy miała trzy lata, matka nauczyła ją czytać, jednak przestała skupiać uwagę na córce, kiedy w 1958 roku urodziła pierwszego z trzech synów. Dla dziewczynki była to pierwsza lekcja nierównego traktowania płci. W tym czasie zaczęła także dostrzegać w swoim otoczeniu głębokie ślady kolonializmu. Oba tematy stały się później motywami przewodnimi jej twórczości.
W 1965 roku wyjechała do Stanów Zjednoczonych, utrzymując się jako au pair, najpierw w Scarsdale, a później w dzielnicy Upper East Side na Manhattanie. Kontynuowała edukację na zajęciach wieczorowych w Westchester Community College i (dzięki stypendium) Franconia College. Uczęszczała również na zajęcia fotografii na New School for Social Research. Jej pierwsze artykuły ukazały się w magazynie „Art Direction”, lecz straciła stanowisko w redakcji po publikacji kontrowersyjnego tekstu dotyczącego afroamerykańskich reklam.
Na początku kariery literackiej, w 1973 roku, zmieniła imię na Jamaica Kincaid, które jest odzwierciedleniem jej pochodzenia: karaibskich korzeni („Jamaica”) i kolonialnej brytyjskiej edukacji („Kincaid” – popularne angielskie nazwisko), którą otrzymała w młodości (Antigua uzyskała niepodległość w 1981 roku).
W 1974 roku zaczęła regularnie pisać dla „New Yorkera”, a w 1976 roku otrzymała stanowisko w jego redakcji. Jej artykuły zawierały wątki autobiograficzne oraz często dotyczyły tematów związanych z kulturą karaibską. Do 1996 roku pisała także regularnie o ogrodnictwie. W 1977 roku na łamach „New Yorkera” ukazało się jej pierwsze opowiadanie, "Girl". Opowiadanie przedrukowano w jej pierwszej książce, zbiorze opowiadań "At the Bottom of the River" (1983)', w którym Kincaid połączyła elementy liryczne z uczuciem gniewu. Krytyka literacka doceniła jej świeży, niebanalny głos, a Susan Sontag określiła niektóre opowiadania jako „porywające”'. W 1979 roku Kincaid wyszła za mąż za kompozytora Allena Shawna, z którym ma dwójkę dzieci: Annie i Harolda"".
Kolejną publikacją Kincaid była powieść "Annie John" (1985), która spotkała się z entuzjastycznymi recenzjami w amerykańskiej i brytyjskiej prasie'. Z kolei esej "A Small Place" (1988), w którym Kincaid szczegółowo opisała Antiguę – od wpływów kolonialnej historii po współczesny przemysł turystyczny nastawiony na amerykańskich przyjezdnych – został dosyć chłodno przyjęty przez krytykę. Zarzucono autorce zbytnią gorycz i złość'. Wątki dotyczące relacji rodzinnych i życia na Antigui zostały rozwinięte przez Kincaid w powieści "Autobiografia mojej matki" (1996), której bohaterka próbuje obsesyjnie stworzyć portret matki zmarłej przy porodzie. Książka została wyróżniona nagrodą Lannan Literary Award. W tym okresie twórczość Kincaid zaczęto przyrównywać do dzieł Gertrude Stein, w szczególności do "Autobiografii Alicji B. Toklas". Z kolei waga, jaką przyznaje Kincaid zrozumieniu przeszłości, oraz połączeniu tematów rasy i płci, porównywane są przez krytykę do twórczości Toni Morrison"".
Kolejne powieści Kincaid także skupiały się na wątkach autobiograficznych. W "My Brother" (1997) osią jest los jej młodszego brata zmarłego na AIDS, a w "Mr Potter" (2002) domysły na temat nieznanego jej, nieobecnego w jej życiu biologicznego ojca'. W większości opowiadań i powieści Kincaid pojawia się narracja pierwszoosobowa'.
Twórczość.
Źródło.

</doc>
<doc id="4836565" url="https://pl.wikipedia.org/wiki?curid=4836565" title="Zielony szlak turystyczny Rączki - Wojciechów">
Zielony szlak turystyczny Rączki - Wojciechów



</doc>
<doc id="4836580" url="https://pl.wikipedia.org/wiki?curid=4836580" title="Fonadhoo">
Fonadhoo

Fonadhoo (malediw. ފޮނަދޫ) – wyspa na Malediwach, stolica atolu Laamu. Według danych na rok 2014 liczyła 2266 mieszkańców.

</doc>
<doc id="4836583" url="https://pl.wikipedia.org/wiki?curid=4836583" title="Uniwersytet Tomáša Baty w Zlinie">
Uniwersytet Tomáša Baty w Zlinie

Uniwersytet Tomáša Baty w Zlinie (, ) – czeska uczelnia publiczna w Zlinie. Została założona w 2001 roku.
Funkcję rektora pełni prof. Milan Adámek.

</doc>
<doc id="4836585" url="https://pl.wikipedia.org/wiki?curid=4836585" title="Uniwersytet Tomáša Bati w Zlinie">
Uniwersytet Tomáša Bati w Zlinie



</doc>
<doc id="4836586" url="https://pl.wikipedia.org/wiki?curid=4836586" title="Uniwersytet Tomáša Baty">
Uniwersytet Tomáša Baty



</doc>
<doc id="4836587" url="https://pl.wikipedia.org/wiki?curid=4836587" title="Uniwersytet Tomáša Bati">
Uniwersytet Tomáša Bati



</doc>
<doc id="4836589" url="https://pl.wikipedia.org/wiki?curid=4836589" title="Olha Stefaniszyna">
Olha Stefaniszyna

Olha Witalijiwna Stefaniszyna, ukr. Ольга Віталіївна Стефанішина (ur. 29 października 1985 w Odessie) – ukraińska polityk, prawniczka i urzędniczka państwowa, od 2020 wicepremier.
Życiorys.
W 2008 uzyskała dyplom z prawa międzynarodowego i dyplom tłumacza języka angielskiego na Kijowskim Uniwersytecie Narodowym im. Tarasa Szewczenki. W 2016 została absolwentką finansów na ONEU, odeskim uniwersytecie ekonomicznym. Pracowała jako urzędniczka w ministerstwie sprawiedliwości. W 2017 była dyrektorem rządowego biura do spraw integracji z UE i NATO, a następnie do 2019 dyrektorem generalnym sekretariatu rządu do spraw integracji w europejskiej i euroatlantyckiej. W 2019 bez powodzenia kandydowała do Rady Najwyższej z listy Ukraińskiej Strategii Hrojsmana premiera Wołodymyra Hrojsmana. Po odejściu z administracji rządowej dołączyła do prywatnej kancelarii prawniczej.
4 czerwca 2020 weszła w skład gabinetu Denysa Szmyhala jako wicepremier do spraw integracji z Unią Europejską i NATO.

</doc>
<doc id="4836590" url="https://pl.wikipedia.org/wiki?curid=4836590" title="Jiří Hálek">
Jiří Hálek

Jiří Hálek, właśc. Hugo Frischmann (ur. 10 września 1930 w Pradze, zm. 18 grudnia 2020) – czechosłowacki i czeski aktor teatralny, filmowy i telewizyjny.
Po studiach na Wydziale Teatralnym Akademii Sztuk Scenicznych w Pradze pracował początkowo w teatrze w Ostrawie, a następnie w Mladej Boleslavi, skąd przeszedł do praskich teatrów Paravan i Činoherní klub.

</doc>
<doc id="4836593" url="https://pl.wikipedia.org/wiki?curid=4836593" title="Lucid Air">
Lucid Air

Lucid Air – elektryczny samochód osobowy klasy wyższej produkowany pod amerykańską marką Lucid od 2021 roku.
Historia i opis modelu.
W październiku 2016 roku kalifornijski startup Lucid Motors przedstawił oficjalnie przedprodukcyjny prototyp zapowiadający pierwszy, seryjnie produkowany samochód elektryczny o nazwie Lucid Air. Samochód opracowano od podstaw jako samodzielną konstrukcję z projektem stylistycznym autorstwa byłego projektanta Mazdy, Dereka Jenkinsa. Nadwozie utrzymano w futurystycznej konwencji, z dużym świetlistym pasem zdobiącym pas tylny, przeszklonym dachem, ściętym tyłem z krótkim zwisem oraz szerokim, chromowanym ozdobnikiem łączącym reflektory.
W kabinie pasażerskiej znalazły się cztery niezależne fotele, a tylny rząd siedzeń został wysunięty za linią drzwi w celu wygospodarowania więcej miejsca dla siedzisk z regulowanym kątem nachylenia. Deska rozdzielcza zdobiona jest z kolei trzema ekranami, z czego dwa, dotykowe, znalazły się w konsoli centralnej.
Sprzedaż.
Po prezentacji przedprodukcyjnego Lucida Air w 2016 roku, premiera seryjnego modelu została pierwotnie zaplanowana na 2018 rok, a potem - kwiecień 2020 roku na New York Auto Show. W związku z pandemią COVID-19 wydarzenie nie odbyło się , przez co Lucid Motors w czerwcu zdecydowało się ogłosić nową datę premiery - 9 września 2020. Seryjna produkcja pojazdu rozpoczęła się oficjalnie 28 września 2021 w zakładach firmy w amerykańskim Casa Grande w Arizonie.
Dane techniczne.
Lucid Air napędzany jest 1000-konnym układem elektrycznym przenoszącym moc na cztery koła. Pozwala on rozpędzić się do 100 km/h w 2,5 sekundy i maksymalnie pojechać 300 km/h. Samochód oferuje bazowo dwa rozmiary baterii: 88 lub 110 kWh. Mogą one przejechać kolejno 653 lub 830 kilometrów.
Ponadto, Lucid Air dostępny jest też w topowej odmianie Dream Edition, która dzięki baterii o pojemności 113 kWh na jednym ładowaniu może przejechać rekordową wśród wszystkich seryjnych samochodów elektrycznych do 836 kilometrów, co zostało oficjalnie potwierdzone podczas testu w sierpniu 2021. Baterie dostarcza koreański koncern Samsung.

</doc>
<doc id="4836596" url="https://pl.wikipedia.org/wiki?curid=4836596" title="Hulhumeedhoo">
Hulhumeedhoo

Hulhumeedhoo (malediw. ހުޅުމީދޫ) – wyspa na Malediwach, w atolu Addu. Według danych na rok 2014 liczyła 1871 mieszkańców.

</doc>
<doc id="4836602" url="https://pl.wikipedia.org/wiki?curid=4836602" title="LDH180">
LDH180



</doc>
<doc id="4836603" url="https://pl.wikipedia.org/wiki?curid=4836603" title="Nilandhoo (Faafu)">
Nilandhoo (Faafu)

Nilandhoo (malediw. ނިލަންދޫ) – wyspa na Malediwach, stolica atolu Faafu. Według danych na rok 2014 liczyła 1663 mieszkańców.

</doc>
<doc id="4836606" url="https://pl.wikipedia.org/wiki?curid=4836606" title="Nationalliga A w piłce siatkowej mężczyzn (2019/2020)">
Nationalliga A w piłce siatkowej mężczyzn (2019/2020)

Nationalliga A w piłce siatkowej mężczyzn 2019/2020 − 64. sezon mistrzostw Szwajcarii w piłce siatkowej zorganizowany przez Szwajcarski Związek Piłki Siatkowej ("Swiss Volley"). Zainaugurowany został 1 października 2019 roku.
W Nationalliga A w sezonie 2019/2020 uczestniczyło 9 drużyn. Do najwyższej klasy rozgrywkowej dołączyły dwa klubu z Nationalliga B: oraz . Rozgrywki miały obejmować fazę zasadniczą oraz fazę play-off składającą się z ćwierćfinałów, meczów o miejsca 5-8, półfinałów, meczów o 3. miejsce oraz finałów.
13 marca 2020 roku ze względu na szerzenie się zakażeń wirusem SARS-CoV-2 Szwajcarski Związek Piłki Siatkowej zakończył rozgrywki. Zdecydował, że w sezonie 2019/2020 nie zostanie wyłoniony mistrz Szwajcarii, a za ostateczną klasyfikację uznał tę po zakończeniu fazy zasadniczej. Podjął również decyzję o braku awansów i spadków, jednak klub ogłosił, że wycofuje się z Nationalliga A i w sezonie 2020/2021 będzie występował w Nationalliga B.
MVP sezonu wybrany został Austriak Thomas Zass.
W sezonie 2019/2020 w Pucharze CEV Szwajcarię reprezentowały oraz , natomiast w Pucharze Challenge – oraz .
System rozgrywek.
Rozgrywki Nationalliga A w sezonie 2019/2020 składają się z fazy zasadniczej i fazy play-off.
Faza zasadnicza.
W fazie zasadniczej 9 drużyn rozgrywa ze sobą spotkania systemem każdy z każdym – mecz u siebie i rewanż na wyjeździe. Osiem najlepszych drużyn uzyskuje awans do fazy play-off. Drużyna, która zajęła 9. miejsce po zakończeniu fazy zasadniczej, opuszcza Nationalliga A i od sezonu 2020/2021 będzie miała prawo uczestniczyć w Nationalliga B.
Faza play-off.
I runda
Ćwierćfinały
Ćwierćfinałowe pary tworzone są na podstawie miejsc zajętych przez poszczególne drużyny w fazie zasadniczej według klucza: 1-8; 2-7; 3-6; 4-5. Rywalizacja toczy się do trzech wygranych meczów ze zmianą gospodarza po każdym meczu. Gospodarzami pierwszych spotkań są zespoły, które po fazie zasadniczej zajęły wyższe miejsce w tabeli.
II runda
Półfinały
W półfinałach grają zwycięzcy z poszczególnych par ćwierćfinałowych. Pierwszą parę półfinałową tworzą zwycięzca rywalizacji 1-8 ze zwycięzcą rywalizacji 4-5, drugą natomiast - zwycięzca rywalizacji 2-7 ze zwycięzcą rywalizacji 3-6. Drużyny grają do trzech wygranych meczów ze zmianą gospodarza po każdym meczu. Gospodarzami pierwszych spotkań są zespoły, które po fazie zasadniczej zajęły wyższe miejsce w tabeli.
Mecze o miejsca 5-8
Przegrani par ćwierćfinałowych tworzą pary meczowe na podstawie miejsc zajętych w fazie zasadniczej. Pierwszą parę meczową tworzą drużyny, które w fazie zasadniczej zajęły najwyższe i najniższe miejsce, natomiast drugą parę meczową pozostałe zespoły. Rywalizacja toczy się do dwóch wygranych meczów ze zmianą gospodarza po każdym meczu. Gospodarzami pierwszych spotkań są zespoły, które po fazie zasadniczej zajęły wyższe miejsce w tabeli.
III runda
Finały
O tytuł mistrzowski grają zwycięzcy w parach półfinałowych. Rywalizacja toczy się do trzech wygranych meczów ze zmianą gospodarza po każdym meczu. Gospodarzem pierwszego spotkania jest zespół, który po fazie zasadniczej zajął wyższe miejsce w tabeli. 
Mecze o 3. miejsce
O brązowy medal grają przegrani w parach półfinałowych. Rywalizacja toczy się do dwóch wygranych meczów ze zmianą gospodarza po każdym meczu. Gospodarzem pierwszego spotkania jest zespół, który po fazie zasadniczej zajął wyższe miejsce w tabeli.
Mecze o 5. miejsce
O 5. miejsce grają zwycięzcy w parach meczowych o miejsca 5-8. Rywalizacja toczy się do dwóch wygranych meczów ze zmianą gospodarza po każdym meczu. Gospodarzem pierwszego spotkania jest zespół, który po fazie zasadniczej zajął wyższe miejsce w tabeli.
Mecze o 7. miejsce
O 7. miejsce grają przegrani w parach meczowych o miejsca 5-8. Rywalizacja toczy się do dwóch wygranych meczów ze zmianą gospodarza po każdym meczu. Gospodarzem pierwszego spotkania jest zespół, który po fazie zasadniczej zajął wyższe miejsce w tabeli.
Faza zasadnicza.
Tabela wyników.
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
Faza play-off.
II runda.
Półfinały.
Ze względu na odwołanie rozgrywek w dniu 13 marca 2020 roku w związku z szerzeniem się zakażeń wirusem SARS-CoV-2 półfinały nie odbyły się. 
Mecze o miejsca 5-8.
Ze względu na odwołanie rozgrywek w dniu 13 marca 2020 roku w związku z szerzeniem się zakażeń wirusem SARS-CoV-2 mecze o miejsca 5-8 nie odbyły się. 
III runda.
Finały.
Ze względu na odwołanie rozgrywek w dniu 13 marca 2020 roku w związku z szerzeniem się zakażeń wirusem SARS-CoV-2 finały nie odbyły się.
Mecze o 3. miejsce.
Ze względu na odwołanie rozgrywek w dniu 13 marca 2020 roku w związku z szerzeniem się zakażeń wirusem SARS-CoV-2 mecze o 3. miejsce nie odbyły się. 
Mecze o 5. miejsce.
Ze względu na odwołanie rozgrywek w dniu 13 marca 2020 roku w związku z szerzeniem się zakażeń wirusem SARS-CoV-2 mecze o 5. miejsce nie odbyły się.
Mecze o 7. miejsce.
Ze względu na odwołanie rozgrywek w dniu 13 marca 2020 roku w związku z szerzeniem się zakażeń wirusem SARS-CoV-2 mecze o 7. miejsce nie odbyły się.
Klasyfikacja końcowa.
Szwajcarski Związek Piłki Siatkowej zdecydował, że nie zostanie przyznany tytuł mistrza Szwajcarii. Klasyfikacja końcowa została ustalona na podstawie wyników fazy zasadniczej.
Statystyki.
Ranking najlepiej punktujących zawodników.
Źródło: 

</doc>
<doc id="4836612" url="https://pl.wikipedia.org/wiki?curid=4836612" title="Warga dolna">
Warga dolna

Warga dolna, labium (łac. "labium") – element narządów gębowych stawonogów, umieszczony w tylnej części głowy, za szczękami (I pary) a przeciwstawnie do wargi górnej. Może pomagać w pobieraniu pokarmu lub służyć osłonie czy prowadzeniu innych elementów narządów gębowych.
Sześcionogi.
Warga dolna sześcionogów powstała z zespolenia drugiej pary szczęk ("maxillae secundae"). Typowo zbudowana warga dolna występuje w aparatach gębowych typu gryzącego i składa się z elementów: zabródka, przedbródka i dwóch par: języczków, przyjęzyczków i głaszczków wargowych. Zabródek zwykle podzielony jest na dwa skleryty: bródkę i podbródek, który zrastać może się z gulą. Błoniasty języczek występujący w aparacie gryzącym chrząszczy ("ligula") nie odpowiada języczkom innych owadów ("glossae"). Warga dolna może być różnorodnie przekształcona. W aparacie gębowym kłująco-ssącym może być silnie wydłużona i pełnić funkcję sztyletu u wszy lub kłujki (rostrum), stanowiącej osłonkę dla szczeci kłujących (sztyletów) u pluskwiaków i często członowanej. W typie gryząco-liżącym u pszczół warga dolna jest zakrzywiona w dół i do wewnątrz, tworząc rurkę służącą do zasysania nektaru. W aparatach typu ssącego jak u motyli mocno uwsteczniona. Czasami labium tworzy dno jamy przedgębowej. W aparacie kłująco-ssącym hematofagicznych muchówek długoczułkich warga dolna jest mięsista i tworzy pochewkę dla kłujki, czasem także ją podtrzymując przy wbijaniu. W aparacie gębowym typu liżąco-ssącego muchówek łękorysych (Cyclorrhapa) przekształca się w mięsisty ryjek (trąbkę, "proboscis"), w którym zabródek tworzy część nasadową, przedbródek formuje tekę, a głaszczki wargowe tworzą tarczę oralną, u form hematofagicznych zesklerotyzowaną i ząbkowaną. U larw ważek warga dolna jest przekształcona w poszerzony organ chwytny zwany maską.
Pozostałe stawonogi.
U szczękoczułkowców (Euchelicerata), w rządzie pająków (Araneae) tworzy dno jamy gębowej, a u skorupiaków (Crustacea) przyjmuje postać wewnętrznego wyrostka podobnego do płytki (ang. metastoma). U widłonogów (Copepoda) labium wspomaga proces rozdrabniania pokarmu. Obunogi (Amphipoda) mają labium zazwyczaj podzielone na dwa płaty ("paragnaty"), z których każdy może być dalej podzielony na płat zewnętrzny, środkowy płat wewnętrzny i przedłużenie tylno-boczne (płat żuchwy). U wioślarek (Cladocera), oprócz rodziny Leptodoridae, warga dolna nie występuje.
Spośród wijów zrośnięcie się szczęk II pary w wargę dolną nastąpiło u drobnonogów, podczas gdy u skąponogów i dwuparców zanikły one całkowicie. 

</doc>
<doc id="4836615" url="https://pl.wikipedia.org/wiki?curid=4836615" title="Henryk Pacjan">
Henryk Pacjan

Henryk Janusz Pacjan (ur. 2 stycznia 1946 w Kolonii Wojciechów) – polski działacz partyjny i państwowy, inżynier rolnik, w latach 1989–1991 wicewojewoda koszaliński.
Życiorys.
Syn Józefa i Józefy. Absolwent studiów z inżynierii rolnictwa w Wyższej Szkole Rolniczej w Poznaniu, kształcił się podyplomowo w Akademii Ekonomicznej w Krakowie. Prowadził gospodarstwo rolne, był również kierownikiem Rolniczej Spółdzielni Produkcyjnej w Kamieniu Pomorskim.
Wstąpił do Polskiej Zjednoczonej Partii Robotniczej. Od 1976 do 1979 był sekretarzem Komitetu Miejskiego PZPR w Będzinie. Następnie związany z Komitetem Wojewódzkim PZPR w Koszalinie, w którym był kolejno kierownikiem Wydziału Rolnictwa i Gospodarki Żywnościowej (od 1979), sekretarzem (od 1980) i kierownikiem Wydziału Polityczno-Organizacyjnego (od 1983). Od 1 lipca 1989 do 31 stycznia 1991 pełnił funkcję wicewojewody koszalińskiego.
W III RP związał się z Sojuszem Lewicy Demokratycznej, zasiadł m.in. w jego radzie powiatowej. W 2001 został kierownikiem Powiatowego Urzędu Pracy w Koszalinie, w 2002 bez powodzenia kandydował do sejmiku zachodniopomorskiego. W kadencji 2002–2006 był wicestarostą powiatu koszalińskiego.
W 2005 odznaczony Krzyżem Kawalerskim Orderu Odrodzenia Polski "za wybitne zasługi w pracy zawodowej i działalności na rzecz społeczności lokalnej".

</doc>
<doc id="4836616" url="https://pl.wikipedia.org/wiki?curid=4836616" title="Thulusdhoo">
Thulusdhoo

Thulusdhoo (malediw. ތުލުސްދޫ) – wyspa na Malediwach, stolica atolu Kaafu. Według danych na rok 2014 liczyła 1408 mieszkańców.

</doc>
<doc id="4836618" url="https://pl.wikipedia.org/wiki?curid=4836618" title="Labium">
Labium



</doc>
<doc id="4836619" url="https://pl.wikipedia.org/wiki?curid=4836619" title="Royal Racing White">
Royal Racing White



</doc>
<doc id="4836620" url="https://pl.wikipedia.org/wiki?curid=4836620" title="Manadhoo">
Manadhoo

Manadhoo (malediw. މަނަދޫ) – wyspa na Malediwach, stolica Atolu Noonu. Według danych na rok 2014 liczyła 1397 mieszkańców.

</doc>
<doc id="4836621" url="https://pl.wikipedia.org/wiki?curid=4836621" title="Racing White">
Racing White



</doc>
<doc id="4836622" url="https://pl.wikipedia.org/wiki?curid=4836622" title="Akademia Sztuk Scenicznych im. Leoša Janáčka w Brnie">
Akademia Sztuk Scenicznych im. Leoša Janáčka w Brnie

Akademia Sztuk Scenicznych im. Leoša Janáčka w Brnie, Akademia Muzyki i Sztuk Scenicznych im. Leoša Janáčka w Brnie (, ) – czeska uczelnia artystyczna w Brnie, założona w 1947 r.
Według stanu na 2020 rok funkcję rektora pełni Petr Oslzlý.

</doc>
<doc id="4836623" url="https://pl.wikipedia.org/wiki?curid=4836623" title="Daring Club Molenbeek">
Daring Club Molenbeek



</doc>
<doc id="4836624" url="https://pl.wikipedia.org/wiki?curid=4836624" title="Akademia Sztuk Scenicznych im. Janáčka">
Akademia Sztuk Scenicznych im. Janáčka



</doc>
<doc id="4836625" url="https://pl.wikipedia.org/wiki?curid=4836625" title="Akademia Sztuk Scenicznych im. Janáčka w Brnie">
Akademia Sztuk Scenicznych im. Janáčka w Brnie



</doc>
<doc id="4836626" url="https://pl.wikipedia.org/wiki?curid=4836626" title="Akademia Muzyki i Sztuk Scenicznych im. Janáčka w Brnie">
Akademia Muzyki i Sztuk Scenicznych im. Janáčka w Brnie



</doc>
<doc id="4836627" url="https://pl.wikipedia.org/wiki?curid=4836627" title="Akademia Muzyki i Sztuk Scenicznych im. Leoša Janáčka w Brnie">
Akademia Muzyki i Sztuk Scenicznych im. Leoša Janáčka w Brnie



</doc>
<doc id="4836629" url="https://pl.wikipedia.org/wiki?curid=4836629" title="Akademia Muzyki i Sztuk Scenicznych im. Leoša Janáčka">
Akademia Muzyki i Sztuk Scenicznych im. Leoša Janáčka



</doc>
<doc id="4836630" url="https://pl.wikipedia.org/wiki?curid=4836630" title="Akademia Muzyki i Sztuk Scenicznych im. Janáčka">
Akademia Muzyki i Sztuk Scenicznych im. Janáčka



</doc>
<doc id="4836631" url="https://pl.wikipedia.org/wiki?curid=4836631" title="Racing White Daring Molenbeek (47)">
Racing White Daring Molenbeek (47)



</doc>
<doc id="4836632" url="https://pl.wikipedia.org/wiki?curid=4836632" title="Akademia Sztuk Scenicznych im. Leoša Janáčka">
Akademia Sztuk Scenicznych im. Leoša Janáčka



</doc>
<doc id="4836635" url="https://pl.wikipedia.org/wiki?curid=4836635" title="Stanisław Czarzasty">
Stanisław Czarzasty

Stanisław Czarzasty (ur. 5 maja 1907 roku w Łagunach, zm. 22 kwietnia 1972 roku w Leamington Spa) – porucznik Wojska Polskiego oraz 2 Korpusu Polskiego, działacz społeczny i polonijny, animator polskiego środowiska w Wielkiej Brytanii, współzałożyciel Polskiego Ośrodka Katolickiego w Leamington Spa.
II RP.
Stanisław Czarzasty pochodził z rodziny należącej do odwiecznej szlachty mazowieckiej. Był synem Tomasza Czarzastego h. Prus II (Wilczekosy) i jego drugiej żony, Bronisławy Kołakowskiej-Sławek de Kołaki-Budzyno h. Kościesza. 
Po śmierci ojca w 1911 roku gospodarstwo w Łagunach przejął Hilary Czarzasty (ur. w 1895 roku), starszy brat Stanisława, a Stanisław kontynuował edukację. 
Ukończył I Liceum Ogólnokształcące im. Zygmunta Krasińskiego w Ciechanowie uzyskując maturę w 1927 roku. Ukończył prowadzoną przez Wielkopolską Izbę Rolną Szkołę Mleczarską we Wrześni, specjalizując się w serowarstwie. Od 1 sierpnia 1928 do 20 maja 1929 roku uczestniczył w kursie podchorążych rezerwy w Batalionie Podchorążych Rezerwy Piechoty Nr 5A w Cieszynie. Szkołę podchorążych ukończył z wynikiem dobrym (lokata 8/93) w stopniu plutonowego podchorążego rezerwy. Przydzielony do 30 Pułku Strzelców Kaniowskich, gdzie odbywał ćwiczenia i praktykę w 1931 roku. Mianowany podporucznikiem rezerwy ze starszeństwem od 1 stycznia 1932 roku. Został przydzielony do 32 Pułku Piechoty, w którym odbywał 5-tygodniowe ćwiczenia w 1933 roku. 29 grudnia 1934 roku został przeniesiony do 10 Dywizjonu Taborów, gdzie - w czerwcu 1935 roku - odbył 4-tygodniowe ćwiczenia. Od 24 maja do 18 czerwca 1937 roku odbył kurs taborowy dla oficerów rezerwy w 5 Dywizjonie Taborów w Bochni. Zdobył wówczas Państwową Odznakę Sportową. 
25 września 1937 r. w par. Zielona ożenił się z Józefą Marianną Grabowską. Jeszcze przed ślubem objął kierownictwo działającej w Katowicach mleczarni, otrzymując służbowe mieszkanie we "Dworze Marii". Tam też zamieszkał z żoną, a w 1938 roku urodziła się tam jego córka Krystyna.
21 października 1938 roku Stanisław Czarzasty mianowany został przez prezydenta Ignacego Mościckiego porucznikiem rezerwy w korpusie oficerów taborowych ze starszeństwem z dniem 1 stycznia 1938 r. (promowany ze stopnia podporucznika).
II Wojna Światowa.
W kampanii wrześniowej Stanisław Czarzasty brał udział jako dowódca kolumny taborowej nr 505. Dostarczając zaopatrzenie dla dywizji został wzięty do niewoli, a następnie, 5 października 1939, został przekazany z frontu do Oflagu VII-A w Murnau. W obozie był przetrzymywany w bloku G (nr jeńca 15204). Będąc w niewoli angażował się w jenieckie życie kulturalne oflagu (m.in. śpiewał w chórze i organizował przedstawienia operetki obozowej). 
Wyzwolony przez Armię Pattona (29 kwietnia 1945 r.) znalazł się w II Korpusie Polskim dowodzonym przez gen. Władysława Andersa. 12 lipca 1945 roku uzyskał przydział do 4. Kompanii Zaopatrywania, a następnie do 328. Składnicy Zaopatrywania działającej w ramach Służby zaopatrywania i transportu 2. Korpusu Polskiego. Stanisław Czarzasty przez Włochy dostał się do Anglii, gdzie odbył służbę w Polskim Korpusie Przysposobienia i Rozmieszczenia.
Emigracja.
Wiosną 1948 roku Stanisław Czarzasty znalazł pracę , dzięki czemu mógł zostać zdemobilizowany i zamieszkać w Leamington Spa. W efekcie, obok p. Sylwestra Zakrzewskiego, p. Antoniego Chmiela oraz rodziny pp. Czarneckich, był pierwszym z Polaków, którzy osiedlili się w tej miejscowości. W zakładach Lockheed’a Stanisław Czarzasty pracował jako quantity surveyor.
W latach 1952-1954 Stanisław Czarzasty należał do towarzystwa operetkowego "Leamington and Warwick Operatic Society". Była to kontynuacja wcześniejszych zamiłowań muzycznych: poza aktywnością w Murnau - w czasach szkolnych Stanisław Czarzasty grał na klarnecie w szkolnej orkiestrze. Udział w stowarzyszeniu posłużył też Stanisławowi Czarzastemu do obserwowania sposobu funkcjonowania organizacji pozarządowych w Wielkiej Brytanii. 
W 1957 roku do Stanisława w Leamington Spa dołączyła jego żona, która II wojnę światową przeżyła wraz z rodziną w Jaźwinach k. Przasnysza.
Organizacje polskie w Leamington Spa.
Na początku 1950 r. w Leamington Spa zaczęli osiedlać się kolejni Polacy z pobliskich obozów Marlborogh Farm Camp, Long Marston Camp, Ladbroke Hostel, Avon Carrow i Finham Park koło Coventry. Do nich Stanisław Czarzasty zwrócił się z propozycją stworzenia polskiej organizacji. 
Na pierwszym zebraniu wybrano zarząd w składzie: Stanisław Czarzasty (sekretarz), Stanisław Pierożyński (skarbnik) oraz Aleksander Sawczyc i Władysław Woźniak (rekrutacja członków). Zarząd uzyskał pozwolenie od fabryki Flavelsa na użytkowanie boiska sportowego. Dzięki temu możliwe było utworzenie klubu sportowego „Syrena”, którego nazwa nawiązywała do odznaki rozpoznawczej i godła odznaki pamiątkowej 2 Korpusu Polskiego, a który stał się pierwszym ośrodkiem polskim w Leamington Spa. Wraz z p. Czarneckim Stanisław Czarzasty zorganizował drużynę piłki nożnej działającą w ramach klubu.
Stanisław Czarzasty brał udział w tworzeniu Polskiego Ośrodka Katolickiego, organizacji zrzeszającej Polaków w Leamington Spa. W 1961 roku wszedł w skład Zarządu oraz Komisji Statutowej do opracowania statutu Polskiego Koła Katolickiego (PKK). Pierwszy Zarząd Polskiego Koła Katolickiego składał się z następujących osób: prezes - Antoni Chmiel, członkowie zarządu: p. Bielawska, Stanisław Czarzasty, Stefan W. Librowski, Jan Stanisław Niedziołek, Lucjan Pyda, Wacław Swienc, Sylwester Zakrzewski, sekretarz - Aldona Zakrzewska, skarbnik - Walerian Przeniczka.
Dzięki postawie Stanisława Czarzastego udało się zakupić siedzibę dla organizacji, tj. Dom Polski. W efekcie zakupiono na licytacji budynek dawnego ratusza na High Street (używanego też jako siedziba urzędu policyjnego). Od 21 lipca 1968 r., gdy rozwiązano Komitet Kupna Domu i wybrano Zarząd Domu (Klubu Polskiego), Stanisław Czarzasty wszedł w jego skład (w sekcji Administracyjnej). 
Pod wpływem informacji o wydarzeniach w Polsce w grudniu 1970 roku Stanisław Czarzasty, ówczesny prezes PKK, zainicjował powołanie Komitetu Organizacyjnego pod przewodnictwem prof. Zbigniewa A. Scholtza, do którego weszli wszyscy ówcześni członkowie połączonych zarządów PKK, Koła Rodzicielskiego i Klubu Polskiego. Komitet ten przeprowadził publiczną zbiórkę na emigracyjne Skarby Narodowe i wydał podaną do prasy polskiej i angielskiej rezolucję: "Wolni Polacy w Leamington Spa i okolicy zasyłają wyrazy współczucia rodzinom ofiar terroru komunistycznego w kraju, a szczególnie w Gdańsku, Gdyni, Szczecinie i Słupsku".
Czarzasty był też inicjatorem organizacji Wieczorów Mickiewiczowskich, które stały się pierwszą imprezą kulturalną Klubu Polskiego niezwiązaną z obchodami świąt narodowych, w czasie których przy filiżance herbaty słuchano nagrań „Pana Tadeusza”.
Stanisław Czarzasty pełnił funkcje członka zarządu Polskiego Koła Katolickiego (wybrany na roczne kadencje w czasie walnego zgromadzenia odbywającego się w roku 1961, 1968, 1969), prezesa Polskiego Koła Katolickiego i Polskiego Klubu Katolickiego (1970), prezesa Komisji Rewizyjnej (1971). Ustępując z urzędu prezesa PKK dnia 16 maja 1971 r. apelował o scalenie trzech istniejących wówczas zarządów PKK, Klubu Polskiego i Koła Rodzicielskiego w jeden połączony zarząd.

</doc>
<doc id="4836648" url="https://pl.wikipedia.org/wiki?curid=4836648" title="Kortrijk Sport">
Kortrijk Sport



</doc>
<doc id="4836652" url="https://pl.wikipedia.org/wiki?curid=4836652" title="Veymandoo">
Veymandoo

Veymandoo (malediw. ވޭމަންޑޫ) – wyspa na Malediwach, stolica atolu Thaa. Według danych na rok 2014 liczyła 1118 mieszkańców.

</doc>
<doc id="4836654" url="https://pl.wikipedia.org/wiki?curid=4836654" title="Stade Wallon de Verviers">
Stade Wallon de Verviers



</doc>
<doc id="4836655" url="https://pl.wikipedia.org/wiki?curid=4836655" title="Verviers FC">
Verviers FC



</doc>
<doc id="4836656" url="https://pl.wikipedia.org/wiki?curid=4836656" title="RRC Péruwelz">
RRC Péruwelz



</doc>
<doc id="4836658" url="https://pl.wikipedia.org/wiki?curid=4836658" title="Lommel SK (1986)">
Lommel SK (1986)



</doc>
<doc id="4836660" url="https://pl.wikipedia.org/wiki?curid=4836660" title="Rasdhoo">
Rasdhoo

Rasdhoo (malediw. ރަސްދޫ) – wyspa na Malediwach, stolica atolu Alif Alif. Według danych na rok 2014 liczyła 1067 mieszkańców.

</doc>
<doc id="4836661" url="https://pl.wikipedia.org/wiki?curid=4836661" title="Belgica Edegem">
Belgica Edegem



</doc>
<doc id="4836665" url="https://pl.wikipedia.org/wiki?curid=4836665" title="Muli (Malediwy)">
Muli (Malediwy)

Muli (malediw. މުލި) – wyspa na Malediwach, stolica atolu Meemu. Według danych na rok 2014 liczyła 860 mieszkańców.

</doc>
<doc id="4836666" url="https://pl.wikipedia.org/wiki?curid=4836666" title="Felidhoo">
Felidhoo

Felidhoo (malediw. ފެލިދޫ) – wyspa na Malediwach, stolica atolu Vaavu. Według danych na rok 2014 liczyła 506 mieszkańców.

</doc>
<doc id="4836668" url="https://pl.wikipedia.org/wiki?curid=4836668" title="Alojzy Staszewski">
Alojzy Staszewski

Alojzy Staszewski (ur. 29 maja 1933 w Kębłowie) – polski działacz partyjny i państwowy, w latach 1975–1978 wicewojewoda kaliski.
Życiorys.
Syn Józefa i Stanisławy. W 1953 wstąpił do Polskiej Zjednoczonej Partii Robotniczej. Działał w Komitecie Powiatowym Związku Młodzieży Socjalistycznej, od 1959 do 1960 był jego I sekretarzem w Wolsztynie. W 1961 został instruktorem w Komitecie Wojewódzkim PZPR w Poznaniu, następnie od 1961 do 1965 pozostawał sekretarzem organizacyjnym w Komitecie Powiatowym PZPR w Wolsztynie. W 1968 był krótko instruktorem w Wydziale Organizacyjnym KW PZPR w Poznaniu, następnie w latach 1968–1975 – I sekretarzem Komitetu Powiatowego PZPR w Pleszewie. Od czerwca 1975 do ok. lutego 1978 zajmował stanowisko wicewojewody kaliskiego.

</doc>
<doc id="4836669" url="https://pl.wikipedia.org/wiki?curid=4836669" title="Milena Zahrynowská">
Milena Zahrynowská

Milena Zahrynowská (ur. 10 listopada 1941 w Pradze, zm. 5 grudnia 1986 tamże) – czeska aktorka i wokalistka. 
Studiowała taniec, dyrygenturę i kompozycję w praskim konserwatorium, a następnie od 1963 pracowała jako aktorka i wokalistka w Teatrze Muzycznym w Karlínie oraz w praskich teatrach Na Fidlovačce i Semafor.

</doc>
<doc id="4836670" url="https://pl.wikipedia.org/wiki?curid=4836670" title="Mord w Tworkach">
Mord w Tworkach

Mord w Tworkach – mord dokonany przez okupantów niemieckich 13 lutego 1943 roku na Zofii Krasuskiej i jej synu Feliksie Bogusławie oraz sześciu ukrywanych Żydach we wsi Tworki koło Siedlec.
Geneza i przebieg zbrodni.
Mieszkający we wsi Tworki Leon i Zofia Krasuscy oraz ich syn Feliks Bogusław od 1942 roku udzielali pomocy Żydom ukrywającym się w pobliskim lesie. Początkowo dzielili się z nimi pożywieniem, a jesienią Leon przygotował dla nich schronienie. W wolnostojącej piwnicy ukrywali sześciu do siedmiu nieznanych z imienia ani nazwiska mężczyzn. 13 lutego 1943 r. grupa niemieckich funkcjonariuszy z Łukowa (ówczesny dystrykt lubelski) rozpoczęła obławę wsi. W poszukiwaniu ukrywanych Żydów żandarmi rozpoczęli rewizję domu i zabudowań gospodarczych Krasuskich. Pobili Leona, który odmawiał wskazania kryjówki. Szczególnym znakiem, który przykuł uwagę funkcjonariusza były buty nieopatrznie pozostawione przed wejściem do ziemianki. Było to obuwie należące do jednego z przebywających wewnątrz Żydów. W czasie gdy żandarmi ich wyciągali, Leon Krasuski wykorzystał chwilę nieuwagi i uciekł przez dziurę w ścianie zasłoniętą deską na jednym gwoździu. Pobiegł w stronę lasu, gdzie znalazł schronienie. Nie został odszukany przez Niemców. Po odnalezieniu kryjówki Żydów, żandarmi rozstrzelali Zofię, jej syna oraz ukrywane osoby. Zamordowani Polacy zostali pochowani na cmentarzu w Wiśniewie, natomiast Żydzi zostali zakopani na miejscu wydarzeń. Po zakończeniu wojny ich szczątki zostały przeniesione na cmentarz żydowski.
Upamiętnienie.
19 czerwca 2020 roku odbyła się uroczystość odsłonięcia tablicy upamiętniającej osoby, które zginęły za niesienie pomocy Żydom podczas okupacji niemieckiej. W uroczystości wzięła udział wiceminister kultury i dziedzictwa narodowego Magdalena Gawin, przedstawiciele lokalnych władz, członkowie rodzin zmarłych, przedstawiciele Instytutu Pileckiego oraz mieszkańcy. Uroczystość była częścią projektu Zawołani po imieniu realizowanego przez Instytut Pileckiego.

</doc>
<doc id="4836672" url="https://pl.wikipedia.org/wiki?curid=4836672" title="Żłobienie elektropowietrzne">
Żłobienie elektropowietrzne

Żłobienie elektropowietrzne – metoda spawalnicza służąca do wycinania grani spoiny i wad powierzchniowych, w której źródłem ciepła jest łuk elektryczny.
Proces polega na usunięciu części materiału za pomocą elektrody węglowej podłączonej do bieguna dodatniego źródła prądu, a materiał do bieguna ujemnego. W materiale powstaje rowek o średnicy elektrody, która może być okrągła lub płaska. Nadmiar materiału jest usuwany przez strumień powietrza.

</doc>
<doc id="4836675" url="https://pl.wikipedia.org/wiki?curid=4836675" title="Drzewo spaghetti">
Drzewo spaghetti

Drzewo spaghetti – mistyfikacja, która została wyemitowana w prima aprilis w 1957 roku w programie informacyjnym brytyjskiej telewizji BBC, "Panorama". Przedstawiono w nim rodzinę na południu Szwajcarii zbierającą makaron spaghetti z ich rodzinnego „drzewa spaghetti”.
W tamtym czasie tego typu makaron był mało znany w Wielkiej Brytanii, więc wielu Brytyjczyków nie wiedziało, że jest robiony z mąki pszennej i wody. Po emisji materiału wielu widzów skontaktowało się z redakcją BBC w celu uzyskania porady na temat uprawy własnych „drzew spaghetti”.
W 2009 roku redakcja amerykańskiej telewizji informacyjnej CNN stwierdziła, że transmisja ta była „największą mistyfikacją kiedykolwiek podaną przez renomowaną instytucję informacyjną”. Prawdopodobnie był to jeden z pierwszych przypadków, w których telewizja została wykorzystana do przedstawienia mistyfikacji z okazji dnia prima aprilis.
Treść materiału.
Zmyśloną historię przedstawił w programie "Panorama" prezenter i dziennikarz Richard Dimbleby. W materiale ukazano rodzinę z kantonu Ticino w Szwajcarii, która corocznie zbiera spaghetti. Kamera uchwyciła kobiety, które bez pośpiechu wyrywały z drzew nitki spaghetti i, aby wyschły, układały je na słońcu.
Dimbleby wyjaśnił, że corocznie, przez wcześniejsze silne mrozy, w całej Europie końcówka marca to bardzo niespokojny okres dla osób zbierających spaghetti. Niższa temperatura miała pogarszać smak spaghetti. Wyjaśnił też, iż każda nitka spaghetti zawsze osiąga tę samą długość, dzięki wieloletniej ciężkiej pracy kolejnych pokoleń hodowców. Dimbleby dodał, że, z uwagi na niemal całkowite wyeliminowanie „ryjkowca spaghetti” ("spaghetti weevil"), zbiory w 1957 roku miały być szczególnie dobre.
Jednak niektórzy widzowie nie dostrzegli satyrycznej strony materiału i skrytykowali telewizję BBC za wyemitowanie tej historii w rzekomo poważnym programie informacyjnym. Inni byli jednak tak zaintrygowani, że chcieli dowiedzieć się, gdzie mogą kupić własny krzak spaghetti.
Nawet dyrektor generalny BBC, sir Ian Jacob, nie był przekonany, czy to był żart. Aby potwierdzić prawdziwość tego wątku zbadał ten temat w trzech różnych książkach.
Całą tę historię miał wymyślić, pochodzący z Wiednia, kamerzysta Charles de Jaeger. Według strony internetowej Museum of Hoaxes, gdy de Jaeger był uczniem, jeden z jego nauczycieli powiedział uczniom w klasie, że są tak głupi, że uwierzyliby w to, że spaghetti rośnie na drzewach.

</doc>
<doc id="4836676" url="https://pl.wikipedia.org/wiki?curid=4836676" title="Jerzy Rżysko">
Jerzy Rżysko

Jerzy Michał Rżysko (ur. 23 maja 1926 w Cegłowie, zm. 14 listopada 1988 w Warszawie) – polski inżynier mechaniki technicznej, profesor zwyczajny Politechniki Warszawskiej, działacz komunistyczny. 
Życiorys.
Wykształcenie i działalność naukowa.
Syn Władysława i Heleny z Kubalskich. Od 1938 uczył się w Gimnazjum i Liceum im. Bolesława Prusa w Siedlcach, w latach 1940-1943 kontynuował naukę w szkole mechanicznej, którą ukończył z wyuczonym zawodem ślusarza maszynowego. Następnie pracował w lokomotywowni Warszawa-Grochów jako ślusarz, a następnie pomocnik maszynisty. Od października 1944 do końca 1945 pracował w Mińsku Mazowieckim jako strażnik Służby Ochrony Kolei, równocześnie uczył się w Gimnazjum i Liceum w Mrozach. W 1947 zdał egzamin dojrzałości i rozpoczął studia na Oddziale Kolejowo-Mechanicznym Wydziału Komunikacji Akademii Górniczo-Hutniczej w Krakowie. Od 1950 równocześnie pracował na kolei w biurze przy przebudowie Mechanicznych Zakładów Naprawczych w Tarnowie i był stypendystą Ministra Komunikacji. W 1951 uzyskał dyplom inżyniera mechanika i został asystentem w Katedrze Wytrzymałości Materiałów i Statyki Konstrukcji Wydziałów Politechnicznych AGH. W 1952 otrzymał przeniesienie do Katedry Mechaniki Technicznej na Wydziale Mechanicznym Technologicznym Politechniki Warszawskiej. W 1953 został oddelegowany na studia aspiranckie na Politechnikę w Leningradzie, przewodniczył radzie polskich aspirantów. W 1957 otrzymał stopień kandydata nauk technicznych, powrócił do Polski i pracował na Wydziale Mechaniczno Technologicznym, gdzie w 1961 habilitował się.
Od 1962 kierował Katedrą Mechaniki Technicznej, w 1967 został profesorem nadzwyczajnym. W latach 1969-1970 był prorektorem, od 1969 do 1972 sprawował funkcję przewodniczącego Rady Politechniki Warszawskiej ds. Młodzieży. Również w 1969 został członkiem Rady Głównej Szkolnictwa Wyższego i dyrektorem Instytutu Mechaniki Technicznej i pełnił tę funkcję do 1974, w 1972 został profesorem zwyczajnym. W 1973 został powołany na członka Centralnej Komisji Kwalifikacyjnej ds. Kadr Naukowych przy Prezesie Rady Ministrów, a w 1980 został członkiem Zespołu ds. Specjalizacji Naukowo-Badawczej Szkolnictwa Wyższego. Od 1976 do 1981 był pierwszym zastępcą rektora. Od 1983 przez rok był dyrektorem Instytutu Budowy Sprzętu Mechanicznego, od 1985 przez dwa lata ponownie był dyrektorem Instytutu Mechaniki Technicznej. W 1987 powrócił na stanowisko dyrektora Instytutu Budowy Sprzętu Mechanicznego i zajmował je przez rok. 
Jerzy Rżysko był autorem piętnastu podręczników z zakresu wytrzymałości materiałów, jedenastu monografii rozpraw i studiów, czterdzieści trzy publikacje.
Działalność polityczna.
Od 1951 należał do Polskiej Zjednoczonej Partii Robotniczej. Od 1957 do 1964 wchodził w skład egzekutywy oddziałowej organizacji partyjnej przy Wydziale Mechaniczno Technologicznym Politechniki Warszawskiej. Od 1962 do 1965 pełnił funkcję I sekretarza Komitetu Uczelnianego PZPR na PW, a następnie przez rok i ponownie od 1974 do 1977 był członkiem tego komitetu. W 1964 był delegatem na IV zjazd PZPR. Od 1965 do 1969 był instruktorem, a następnie starszym instruktorem w KC PZPR.
Zmarł w 1988, został pochowany na Cmentarzu Wojskowym na Powązkach w Warszawie (kw. K, rząd III, grób 63).

</doc>
<doc id="4836677" url="https://pl.wikipedia.org/wiki?curid=4836677" title="Julian Frączkiewicz">
Julian Frączkiewicz

Julian Frączkiewicz (ur. 29 stycznia 1933 w Budomierzu) – polski działacz partyjny i państwowy, w latach 1975–1979 wicewojewoda krośnieński.
Życiorys.
Syn Antoniego i Elżbiety. W 1959 wstąpił do Polskiej Zjednoczonej Partii Robotniczej. Od czerwca 1975 do ok. stycznia 1978 zajmował stanowisko wicewojewody krośnieńskiego. W latach 1980–1981 był sekretarzem i członkiem egzekutywy Komitetu Wojewódzkiego PZPR w Krośnie.

</doc>
<doc id="4836680" url="https://pl.wikipedia.org/wiki?curid=4836680" title="Just Room Enough Island">
Just Room Enough Island

Just Room Enough Island (znana też jako Hub Island) – najmniejsza zamieszkana wyspa na świecie. Znajduje się w stanie Nowy Jork w Stanach Zjednoczonych przy granicy z Kanadą. Jest częścią archipelagu Tysiąc Wysp. Jest najbliższą wyspą Heart Island, na której znajduje się wybudowany w XX wieku zamek Boldt, będący lokalną atrakcją turystyczną. Wyspa została zakupiona w 1950 przez rodzinę Sizeland, która zmieniła nazwę na obecną. Administracyjnie wyspa jest częścią wsi Alexandria Bay w hrabstwie Jefferson.

</doc>
<doc id="4836682" url="https://pl.wikipedia.org/wiki?curid=4836682" title="Bronisław Wójcik">
Bronisław Wójcik

Bronisław Kazimierz Wójcik (ur. 13 września 1932 w Warzycach zm. 22 maja 2014 w Krośnie) – polski działacz partyjny i państwowy, w latach 1975–1979 wicewojewoda krośnieński.
Życiorys.
Syn Józefa i Pauliny. W latach 1971–1974 kształcił się w Wyższej Szkole Nauk Społecznych przy KC PZPR, uczył się też w Wieczorowym Uniwersytecie Marksizmu-Leninizmu. Od 1949 należał do Związku Młodzieży Polskiej, od 1955 kierował jego kołem w Warzycach i ośrodkiem szkoleniowym ZMP, a od 1957 był wiceprzewodniczącym powiatowego zarządu organizacji w Jaśle.
W 1953 wstąpił do Polskiej Zjednoczonej Partii Robotniczej. Od 1955 działał w Podstawowej Organizacji Partyjnej w ramach Komitetu Powiatowego w Jaśle (m.in. jako II sekretarz). Od lat 60. zajmował kolejno stanowiska instruktora, kierownika, członka egzekutywy (1971) i sekretarza ds. propagandy (1971) w KP PZPR w Jaśle. W latach 1974–1975 I sekretarz Komitetu Powiatowego PZPR w Krośnie, zajmował też stanowisko przewodniczącego Powiatowej Rady Narodowej w Krośnie. W 1975 został zastępcą członka i następnie członkiem Komitetu Wojewódzkiego PZPR w Krośnie. Od czerwca 1975 do ok. czerwca 1979 zajmował stanowisko wicewojewody krośnieńskiego.

</doc>
<doc id="4836697" url="https://pl.wikipedia.org/wiki?curid=4836697" title="Mord w Wierzchowisku">
Mord w Wierzchowisku

Mord w Wierzchowisku – mord dokonany przez okupantów niemieckich 1 września 1943 r. w Wierzchowisku koło Częstochowy. Jego ofiarą padli Franciszka i Józef Sowa, a także ukrywani przez nich Żydzi.
Geneza.
Franciszka (z d. Ślązak vel Szlązak) i Józef Sowowie prowadzili gospodarstwo w Wierzchowisku. Mieli piątkę dzieci: Eugeniusza, Irenę, Józefa, Janinę, Piotra i spodziewali się szóstego potomka. Podczas okupacji niemieckiej Józef zatrudniał się dorywczo jako stolarz i kołodziej. Dzięki pracy w częstochowskim getcie miał do niego przepustkę. Tam poznał kilkoro Żydów, którzy zwrócili się do niego po pomoc. Latem 1942 r. Józef wraz z synem Eugeniuszem zbudowali dla nich kryjówkę pod swoją oborą. Umieścił tam osoby, którym pomógł uciec z częstochowskiego getta. Wśród ratowanych był cukiernik Henryk (Hersz) Cukrowski z żoną, złotnik Marian Cukrowski, nieznany z nazwiska krawiec Leon oraz nauczycielka Pola. Żywność dla ukrywanych zdobywał pracujący Józef, a także dzieci - Irena i Józef przekraczały granicę Generalnego Gubernatorstwa aby na terenie III Rzeszy, we wsi Kamyk i Czarny Las zakupić prowiant.
Przebieg zbrodni i jej następstwa.
1 września 1943 r. do Sowów przyjechali niemieccy żołnierze poszukując kryjówki Żydów. Ukrywani oraz Franciszka i Józef Sowowie zostali rozstrzelani. Gospodarstwo Sowów zostało ograbione i spalone. Pozostałe dzieci-sieroty zostały przekazane pod opiekę sołtysowi Wierzchowiska, następnie zaś bratu Józefa, Stanisławowi Sowie. W 1944 r. Janina, jedna z córek Sowów, mimo sprzeciwu krewnych, została zabrana pod opiekę do Hanoweru. Została odnaleziona przez rodzeństwo w 1963 r.
Upamiętnienie.
W Wierzchowisku 16 czerwca 2020 r. miało miejsce odsłonięcie tablicy upamiętniającej Franciszka i Józefę Sowów. W uroczystości będącej częścią projektu Instytutu Pileckiego Zawołani po imieniu wzięła wiceminister kultury i dziedzictwa narodowego Magdalena Gawin.

</doc>
<doc id="4836701" url="https://pl.wikipedia.org/wiki?curid=4836701" title="Masternodes">
Masternodes

Masternodes – serwer umieszczony w ramach zdecentralizowanej sieci danej kryptowaluty. Wypełnia te funkcje sieci, których nie wypełniają zwykłe węzły (nody). Główne funkcje które pełni to bezpośrednie wysyłanie/natychmiastowe transakcje lub prywatne transakcje i weryfikowanie transakcji."Masternodes są uważane za punkty kontaktowe, które przechowują pełną kopię sieci blockchain w czasie rzeczywistym. W dowolnej sieci blockchain może znajdować się wiele takich masternodów."
"Masternodes pełnią ważną funkcję dla sprawnego działania sieci, z funkcjami specjalnymi, w tym (funkcje te mogą się różnić między różnymi rodzajami kryptowaluty):"
"Wszystkie masternodes są ze sobą połączone co sprawia, że blockchain jest zdecentralizowany. Integralność sieci w której znajduje się dana masternode nigdy nie jest zagrożona z powodu pojedynczego punktu awarii. Masternodes to seria serwerów lub walidatorów, które utrzymują sieć. Służą do realizacji transakcji, których zwykłe serwery nie są w stanie obsłużyć."Kryptowaluta DASH jako pierwsza zapoczątkowała inny sposób pozyskiwania monet w 2014 roku, obecnie funkcję masternodes posiada 267 walut cyfrowych. Sieć masternodów to połączony system walidatorów. Słowo "master" w nazwie oznacza, że jest to węzeł o większym znaczeniu dla danej sieci. Masternodes stanowią rdzeń systemu, a ich pełnione funkcje podtrzymują dany blockchain. Ich rola w sieci przypomina praktyki miningu wykonywane przez krypto górników. Tworzą nowe bloki, weryfikują i zapisują transakcje oraz zapewniają stabilność i bezpieczeństwo systemu.
Operatorzy masternod posiadają prawo głosu w ramach systemu zarządzania daną walutą, uprawnia ich to do decydowania o losie systemu. "W przypadku kryptowaluty DASH – masternody implementują funkcję anonimowego przesyłania środków poprzez mieszanie jednostek waluty w ramach systemu PrivateSend, przez co niemal niemożliwym jest wskazanie źródła z którego zostały wysłane. Odpowiadają także za funkcjonowanie opcji InstantSend – czyli natychmiastowych i nieodwracalnych transakcji pomiędzy użytkownikami. Cały proces trwa do kilku sekund i kosztuje ułamki dolara. Chronią także system przed tzw. atakiem 51% – czyli, jak może to mieć potencjalnie miejsce w przypadku algorytmu opartego o PoW, skupieniem większości mocy obliczeniowej w rękach zorganizowanej grupy górników."Za pracę masternody, operatorzy wynagradzani są częścią nagród blokowych danej sieci w której się znajdują. Żadne masternodes nie są do siebie podobne, każda sieć ma swoje odmienne zasady funkcjonowania oraz zalety i wady, również każdy system podchodzi do wypłat w inny sposób. Niektóre masternodes wypłacają nagrody operatorom wiele razy dziennie, podczas gdy inne robią to raz dziennie.
Do rozpoczęcia pracy masternode wymagana jest określona ilość danej kryptowaluty. Przykładowo w przypadku kryptowaluty DASH jest to 10000 sztuk a NRG jest to 1000 sztuk. Wymagane cyfrowe waluty do pracy masternody są "zamrożone" na portfelu, a masternoda jest umieszczona na serwerze VPS z dedykowanym adresem IP, który dostępny jest 24h na dobę. Punkt kontrolny masternodes pracuje tak długo, jak włączony jest serwer.
Zalety masternodes.
Koszty utrzymania masternodes (utrzymanie aktywnego serwera bądź portfela działającego jako serwer) są bardzo niskie w porównaniu do pracy farm służących do wydobywania waluty Bitcoin. Operowanie masternodes wpływa korzystnie na cały system. Zapewniają większą skalowalność systemu, oznacza to o wiele szybsze przetwarzanie transakcji i unikanie zatorów, jak również większe bezpieczeństwo dla sieci. W przypadku wykrycia prób manipulacji przez daną masternodę jest ona wyłączana z systemu.Przewidywany zysk z masternodes określa się za pomocą kilku czynników:
Masternodes można posiadać całościowo jako jedyny posiadacz oraz częściowo poprzez wspólne inwestowanie w shared masternodes (masternody dzielone) na przeznaczonych do tego stronach.

</doc>
<doc id="4836706" url="https://pl.wikipedia.org/wiki?curid=4836706" title="Jan Benedykt Iwanicki">
Jan Benedykt Iwanicki

Jan Benedykt Iwanicki herbu własnego – miecznik żytomierski w latach 1678-1713.
Poseł na sejm elekcyjny 1697 roku z województwa bełskiego. Był elektorem Augusta II Mocnego z województwa bełskiego w 1697 roku. Deputat na Trybunał Główny Koronny z województwa bełskiego w 1709 roku.

</doc>
<doc id="4836707" url="https://pl.wikipedia.org/wiki?curid=4836707" title="Benedykt Jan Iwanicki">
Benedykt Jan Iwanicki



</doc>
<doc id="4836709" url="https://pl.wikipedia.org/wiki?curid=4836709" title="Krzysztof Zaporski">
Krzysztof Zaporski

Krzysztof Zaporski herbu Gryf – cześnik czernihowski w latach 1685-1697.
Poseł na sejm elekcyjny 1697 roku z województwa bełskiego. Był elektorem Augusta II Mocnego z województwa bełskiego w 1697 roku.

</doc>
<doc id="4836725" url="https://pl.wikipedia.org/wiki?curid=4836725" title="Zima Helikonii">
Zima Helikonii

Zima Helikonii (ang. "Helliconia Winter") – powieść fantastycznonaukowa brytyjskiego pisarza Briana Aldissa z 1985 roku, trzeci tom trylogii o Helikonii.
Fabuła.
Na planecie Helikonii, opisywanej w cyklu powieści Briana Aldissa, zbliża się tysiącletnia zima, a do ludzkich siedzib coraz częściej zbliżają się fagory, rogate istoty podobne do Minotaura. Głównym motywem książki są przygody młodego Luterina Shokerandita, który uczestniczy w wojnie, a następnie wyrusza na pielgrzymkę.
Nagrody i wyróżnienia.
W 1985 roku powieść otrzymała nagrodę BSFA dla najlepszej powieści science fiction oraz nominację do nagrody Nebula.
Polskie wydanie.
Polskie wydanie książki zostało opublikowane w 1992 roku przez wydawnictwo Iskry w przekładzie Tomasza Wyżyńskiego w serii Fantastyka-Przygoda.

</doc>
<doc id="4836727" url="https://pl.wikipedia.org/wiki?curid=4836727" title="Jacek Łoś">
Jacek Łoś

Jacek Łoś herbu Dąbrowa – podczaszy bełski w latach 1710-1712, sędzia grodzki bełski, podstarości bełski, marszałek sejmiku województwa bełskiego w 1703 roku.
Jako poseł województwa bełskiego był uczestnikiem Walnej Rady Warszawskiej 1710 roku.

</doc>
<doc id="4836732" url="https://pl.wikipedia.org/wiki?curid=4836732" title="Politop">
Politop



</doc>
<doc id="4836734" url="https://pl.wikipedia.org/wiki?curid=4836734" title="Ivana Chýlková">
Ivana Chýlková

Ivana Chýlková (ur. 27 września 1963 w Pradze) – czeska aktorka teatralna i filmowa. 
Uczyła się w konserwatorium w Ostrawie, a następnie na Wydziale Teatralnym Akademii Sztuk Scenicznych w Pradze. W latach 1988–1991 pracowała w teatrze w Ústí nad Labem, następnie w teatrach praskich (Na zábradlí, Činoherní klub).

</doc>
<doc id="4836735" url="https://pl.wikipedia.org/wiki?curid=4836735" title="Jędrzej Goss">
Jędrzej Goss

Jędrzej Goss (ur. 3 lipca 1996) – polski siatkarz, grający na pozycji atakującego. 
Sukcesy klubowe.
juniorskie.
Mistrzostwa Polski Juniorów:
Młoda Liga:
seniorskie.
II liga:
I liga:

</doc>
<doc id="4836737" url="https://pl.wikipedia.org/wiki?curid=4836737" title="Bruna Honório">
Bruna Honório

Bruna Honório da Silva (ur. 3 lipca 1989 w Agudos) – brazylijska siatkarka, grająca na pozycji atakującej. 
Jest sierżantem trzeciego stopnia.
Sukcesy klubowe.
Klubowe Mistrzostwa Ameryki Południowej:
Liga brazylijska:
Klubowe Mistrzostwa Świata:
Puchar Brazylii: 
Superpuchar Polski:
Puchar Polski:
Liga polska:
Sukcesy reprezentacyjne.
Letnia Uniwersjada:
Światowe Wojskowe Igrzyska Sportowe:

</doc>
<doc id="4836739" url="https://pl.wikipedia.org/wiki?curid=4836739" title="Miguel Ángel López (siatkarz)">
Miguel Ángel López (siatkarz)

Miguel Ángel López Castro (ur. 25 marca 1997 w Cienfuegos) – kubański siatkarz, grający na pozycji przyjmującego, reprezentant kraju. 
Sukcesy klubowe.
Klubowe Mistrzostwa Ameryki Południowej:
Puchar Brazylii:
Superpuchar Brazylii:
Klubowe Mistrzostwa Świata:
Mistrzostwo Brazylii:
Sukcesy reprezentacyjne.
Mistrzostwa Ameryki Północnej, Środkowej i Karaibów Juniorów:
Puchar Panamerykański U-23:
Puchar Panamerykański:
Puchar Panamerykański Juniorów:
Mistrzostwa Świata Juniorów:
Mistrzostwa Świata U-23:
Igrzyska Panamerykańskie:
Mistrzostwa Ameryki Północnej, Środkowej i Karaibów:

</doc>
<doc id="4836741" url="https://pl.wikipedia.org/wiki?curid=4836741" title="László Hollós">
László Hollós

László Hollós, Ladislaus Hollós (ur. 18 czerwca 1859 w Szekszárdzie, zm. 16 lutego 1940 tamże) – węgierski nauczyciel, botanik i mykolog.
Życiorys.
W latach 1877–1880 studiował fizykę i chemię na Politechnice i na Uniwersytecie Budapeszteńskim, a także w Wiedniu na stypendium państwowym. W 1887 roku ponownie zapisał się na uniwersytet w Budapeszcie, aby studiować przedmioty z historii naturalnej. W 1892 r. uzyskał doktorat z botaniki, mineralogii i chemii. Od 1891 do 1901 r. uczył w szkole w Kecskemét, zajmując się dodatkowo badaniami naukowymi, głównie z zakresy mykologii i botaniki. W 1898 r. jako botanik wziął udział w kaukaskiej wyprawie naukowej zorganizowanej przez Mór Déchyego. W pracy zawodowej nie układało mu się dobrze, wdał się bowiem w konflikt ze swoim głównym przełożonym szkoły, Pongrácem Kacsóhem. W 1911 roku porzucił pracę w gniewie i frustracji, przeszedł na emeryturę i zniszczył swoją słynną europejską kolekcję grzybów i innych okazów przyrodniczych. Jesienią 1911 r. wrócił do rodzinnego miasta Szekszárd.
Praca naukowa.
Hollós opisał florę i warunki geologiczne miasta Kecskemét i jego okolicy, a następnie skupił się na badaniach grzybów. Opisał kilka nowych gatunków grzybów, głównie z okolic Kecskemét i Szekszárd, Łącznie w latach 1910–1930 zidentyfikował prawie 1400 gatunków grzybów. W wyniku jego badań udowodniono, że flora grzybowa piaszczystych stepów Wielkiej Niziny Węgierskiej jest znacznie bogatsza niż wcześniej sądzono. Jego badania nad podziemnymi grzybami (truflowate "Tuberaceae") i całej grupy wnętrzniaków "Gasteromycetes") na Węgrzech są cenne, a jego praca z 1903 roku została opublikowana w niemieckim tłumaczeniu w Lipsku.
W uznaniu jego osiągnięć naukowych w 1904 r. został wybrany członkiem korespondentem Węgierskiej Akademii Nauk.
Opisał nowe gatunki grzybów i roślin. W naukowych nazwach opisanych przez niego taksonów dodawane jest jego nazwisko Hollos. Jego nazwiskiem nazwano niektóre gatunki grzybów, np. "Hollosia vertesensis", "Camarosporium hollosii", "Disciseda hollosiana", "Hypnum hollosianum", "Leptospheria hollosii", "Seimatosporium hollosii" i rodzaj roślin "Hollosia" Gyeln.

</doc>
<doc id="4836743" url="https://pl.wikipedia.org/wiki?curid=4836743" title="Ladislaus Hollós">
Ladislaus Hollós



</doc>
<doc id="4836744" url="https://pl.wikipedia.org/wiki?curid=4836744" title="Kim Hyun-jung (wspinaczka sportowa)">
Kim Hyun-jung (wspinaczka sportowa)

Kim Hyun-jung (Hangul: , ur. 1968 w Seulu) – południowokoreańska wspinaczka sportowa. Specjalizowała się w boulderingu, prowadzeniu oraz we wspinaczce na szybkość. Trzykrotna wicemistrzyni Azji we wspinaczce sportowej: dwukrotnie w prowadzeniu oraz raz w boulderingu.
Kariera sportowa.
Multimedalistka mistrzostw Azji "(łącznie 4 medali w tym 3 tytuły wicemistrzyni)" we wspinaczce sportowej w latach 2000 - 2004:

</doc>
<doc id="4836749" url="https://pl.wikipedia.org/wiki?curid=4836749" title="Stanisław Jan Rosochacki">
Stanisław Jan Rosochacki

Stanisław Jan Rosochacki herbu Prus (zm. przed 5 października 1713 roku) – miecznik buski od 1697 roku, podstarości i sędzia grodzki bełski w latach 1690-1701, podczaszy drohiczyński w 1690 roku, pisarz grodzki trembowelski w 1686 roku, podwojewodzi bełski w 1713 roku, marszałek sejmiku gospodarskiego województwa bełskiego w 1711 roku.
Był elektorem Augusta II Mocnego z województwa bełskiego w 1697 roku. Poseł na Sejm 1703 roku z województwa bełskiego.

</doc>
<doc id="4836750" url="https://pl.wikipedia.org/wiki?curid=4836750" title="Pomnik Matki z Dziećmi w Radlinie">
Pomnik Matki z Dziećmi w Radlinie

Pomnik Matki z Dziećmi w Radlinie – pomnik z brązu w Radlinie (powiat wodzisławski) na Górnym Śląsku, o charakterze parkowym, poświęcony rodzinie. Pomnik zlokalizowany jest w centralnym miejscu miasta, na placu Radlińskich Olimpijczyków, obok fontanny miejskiej. Autorem pomnika jest Henryk Fojcik, rybnicki rzeźbiarz i naukowiec, związany z Uniwersytetem Śląskim.
Rzeźba przedstawia matkę na spacerze z trójką swoich dzieci – najmłodszym synem, którego trzyma na rękach oraz drugim synem i córką, którzy idą za matką. Postaci rodziny umiejscowione są na kształcie serca, które jest symbolem miasta. Nieobecność ojca bywa interpretowana jako symbol pracy górniczej i związana z nią rozłąka z najbliższymi.
Pomnik został postawiony w miejscu nieistniejącej już rzeźby Matki Polki. Odsłonięty został 21 listopada 2012 roku, w ramach uroczystości 15-lecia samorządności miasta Radlin.

</doc>
<doc id="4836751" url="https://pl.wikipedia.org/wiki?curid=4836751" title="Varberg Energi Arena">
Varberg Energi Arena

Varberg Energi Arena (do 2020 roku Påskbergsvallen) – wielofunkcyjny stadion w Varbergu, w Szwecji. Został otwarty 2 lipca 1925 roku przy udziale króla Gustawa V. Obiekt może pomieścić 4500 widzów. Swoje spotkania rozgrywają na nim piłkarze klubu Varbergs BoIS, którzy w sezonie 2019 uzyskali historyczny awans do Allsvenskan.

</doc>
<doc id="4836752" url="https://pl.wikipedia.org/wiki?curid=4836752" title="Påskbergsvallen">
Påskbergsvallen



</doc>
<doc id="4836762" url="https://pl.wikipedia.org/wiki?curid=4836762" title="Gestur Pálsson">
Gestur Pálsson

Gestur Pálsson (ur. 25 września 1852 na farmie Miðhús koło Reykhólar, zm. 19 sierpnia 1891 w Winnipeg) – islandzki pisarz, poeta i dziennikarz.
Życiorys.
Wywodził się z zamożnej rodziny chłopskiej. W młodości bez powodzenia studiował teologię w latach 1875-1882. Był zwolennikiem Georga Brandesa i jego współpracownikiem. Związał się z kopenhaskim czasopismem "Verdandi" (pol. "Współczesność"), które wydawali islandzcy studenci w Danii. Przeciwstawiał się wraz z nimi romantyzmowi i wyznawał realizm. Według Witolda Nawrockiego był jedynym islandzkim realistą krytycznym. Pisał wiersze, powieści, ale jego głównymi dziełami były opowiadania. Opisywał w nich życie islandczyków zarówno w kraju, jak i na emigracji w Kanadzie, gdzie się przeprowadził i gdzie zmarł. Publikował też teksty publicystyczne na temat stosunków społecznych i kulturalnych na wyspie. Do jego najważniejszych opowiadań należą: "Gniazdo miłości" ("Kaerleiksheimilid", 1882, tematyka proletariatu miejskiego) i "Czas zaręczyn" ("Tilhugalif").

</doc>
<doc id="4836780" url="https://pl.wikipedia.org/wiki?curid=4836780" title="Józef Michna">
Józef Michna

Józef Michna (ur. 30 kwietnia 1933 w Wysokiej) – polski działacz partyjny i państwowy, w latach 1975–1983 wicewojewoda krośnieński.
Życiorys.
Syn Wojciecha i Stefanii. W 1956 wstąpił do Polskiej Zjednoczonej Partii Robotniczej. Od 19
74 był zastępcą kierownika Wydziału Rolnego w Komitecie Wojewódzkim PZPR w Rzeszowie. Od czerwca 1975 do ok. 1983 zajmował stanowisko wicewojewody krośnieńskiego. Od 1978 do 1981 zasiadał w egzekutywie Komitetu Wojewódzkiego PZPR w Krośnie.

</doc>
<doc id="4836790" url="https://pl.wikipedia.org/wiki?curid=4836790" title="Kristmann Guðmundsson">
Kristmann Guðmundsson

Kristmann Guðmundsson (ur. 23 października 1901 w Þverfell koło Borgarfjörður, zm. 20 listopada 1983 w Reykjavíku) – islandzki pisarz.
Życiorys.
W dzieciństwie został wcześnie osierocony i dorastał w bardzo trudnych warunkach materialnych. W młodości pracował w różnych zawodach. W 1924 opuścił Islandię i wyjechał do Norwegii, pragnąc stać się sławnym pisarzem. Do 1938 żył naprzemiennie w Oslo i w Kopenhadze, a potem powrócił do Islandii.
Twórczość.
Był autorem poczytnych współcześnie powieści historycznych, rodzinnych i romansów, które pisał głównie w języku norweskim. Amatorsko pisał dzieje literatur światowych. Stworzył też własną autobiografię w bulwarowym stylu. 
Jego główne dzieła to:

</doc>
<doc id="4836893" url="https://pl.wikipedia.org/wiki?curid=4836893" title="Franciszek Łachowski">
Franciszek Łachowski

Franciszek Łachowski (ur. 30 kwietnia 1932 w Woli Zarczyckiej, zm. 8 stycznia 2014) – polski działacz partyjny i państwowy, w latach 1975–1981 wicewojewoda lubelski.
Życiorys.
Syn Wojciecha i Moniki. Zdobył wykształcenie wyższe magisterskie. W 1966/7 wstąpił do Polskiej Zjednoczonej Partii Robotniczej. Zasiadał w egzekutywie Komitetu Powiatowego PZPR w Tomaszowie Lubelskim. Od czerwca 1975 do 1980 lub ok. kwietnia 1981 zajmował stanowisko wicewojewody lubelskiego. Od 1975 był członkiem Komitetu Wojewódzkiego PZPR w Lublinie, od 1975 do 1978 zasiadał w jego egzekutywie.
Był żonaty, miał córkę i syna. 16 stycznia 2014 został pochowany na Cmentarzu ewangelicko-augsburskim w Warszawie (aleja 32, grób 61a).

</doc>
<doc id="4836894" url="https://pl.wikipedia.org/wiki?curid=4836894" title="Marcin Hellmann">
Marcin Hellmann

Marcin Andrzej Hellmann (ur. 3 stycznia 1985 w Gdańsku) – polski lekarz, kardiolog, profesor nauk medycznych.
Życiorys.
Ukończył w 2010 studia medyczne na Wydziale Lekarskim Gdańskiego Uniwersytetu Medycznego. Doktoryzował się w 2012, a habilitację uzyskał w 2016. W 2021 otrzymał tytuł profesora nauk medycznych. Specjalizuje się w badaniach nad mikrokrążeniem. 
Stypendysta Rządu Francuskiego i Fundacji na rzecz Nauki Polskiej na Uniwersytecie w Grenoble we Francji. Laureat Nagrody Miasta Gdańska dla Młodych Naukowców im. Jana Uphagena w 2015.
Syn profesora Andrzeja Hellmanna, specjalisty w zakresie hematologii. Wnuk profesora Włodzimierza Hellmanna, specjalisty w zakresie elektroenergetyki. Prawnuk pułkownika Włodzimierza Hellmanna, uczestnika akcji pod Bezdanami

</doc>
<doc id="4836896" url="https://pl.wikipedia.org/wiki?curid=4836896" title="Kim Joung-mi">
Kim Joung-mi

Kim Joung-mi (ur. 1970) – południowokoreańska wspinaczka sportowa. Specjalizowała się w prowadzeniu oraz we wspinaczce na szybkość. Mistrzyni Azji we wspinaczce sportowej w konkurencji na szybkość.
Kariera sportowa.
W 2002 w japońskiej Toyamie na mistrzostwach Azji we wspinaczce sportowej wywalczyła indywidualnie złoty medal w konkurencji na szybkość w finale pokonała reprezentantkę Hongkongu Choi Shun Yuk oraz Chinkę Zhang Qing.

</doc>
<doc id="4836899" url="https://pl.wikipedia.org/wiki?curid=4836899" title="FaSinPat">
FaSinPat

FaSinPat (dawniej Zanon) – kontrolowana przez pracowników fabryka płytek ceramicznych w południowej Argentynie, w prowincji Neuquén. Jedna z najbardziej znaczących w odzyskanym ruchu fabrycznym Argentyny. Nazwa jest skrótem od Fábrica Sin Patrones, co oznacza w języku hiszpańskim „Fabryka bez szefów”.
Historia.
Fabryka została założona w 1979 przez Luisa Zanona, kiedy Argentyna była pod rządami dyktatury. Według Alejandro Lópeza, przedstawiciela związku zawodowego robotników, fabryka Zanona została wybudowana na terenach publicznych z wykorzystaniem środków publicznych władz państwowych i regionalnych, które nigdy nie zostały spłacone. W paradzie inauguracyjnej Luigi Zanon pogratulował rządowi wojskowemu „zabezpieczenia Argentyny przed inwestycjami”, w nawiązaniu do „Brudnej wojny” (nielegalnych represji wobec dysydentów politycznych). W latach 90. Zanon rozwijał się dzięki pożyczkom od rządu krajowego i regionalnego; Luigi Zanon był dobrym przyjacielem zarówno byłego prezydenta Carlosa Menema, jak i byłego gubernatora Neuquén, Jorge’a Sobischa.
Według Lópeza, związek zawodowy Zanon znalazł się pod kontrolą podmiotów przestępczych, które działały w zmowie z właścicielami fabryk w latach 90. ubiegłego wieku, kiedy argentyńskie prawo pracy oferowało niewiele ochrony pracownikom. W 2000, po odzyskaniu kontroli nad kierownictwem związku, pracownicy Zanonu zaczęli domagać się poprawy warunków pracy. Wzmożona aktywność zawodowa doprowadziła do poważnego konfliktu z właścicielem fabryki, który zaczął zwalniać pracowników, aż w 2001 zdecydował się na lokaut w nadziei na zatrudnienie w przyszłości bardziej uległych pracowników.
Przejęcie przez pracowników.
Po zamknięciu fabryki Zanon robotnicy zajęli opuszczoną fabrykę w desperackiej próbie utrzymania pracy. Uzasadniali to dużymi kwotami pieniędzy, które byli im winni w zamian, faktem, że fabryka Zanon została wybudowana ze środków publicznych, a także obawami o wyprzedaż aktywów. Wydarzenia te miały miejsce w ogólnym kontekście zawirowań wywołanych przez kryzys gospodarczy z 2001 r. Po początkowym okresie okupacji robotnicy spędzili miesiące na biwakowaniu poza fabryką, nie otrzymując żadnego wynagrodzenia. W obliczu próby zamknięcia zakładu przez kierownictwo Zanonu pracownicy zagłosowali 2 października 2001 za pozostaniem w fabryce. W dniu 2 marca 2002, 240 pracowników wznowiło produkcję po raz pierwszy bez nadzoru kierownictwa.
Początkowo przejęcie nie spotkało się z wyraźnym sprzeciwem ze strony Luigiego Zanona. W 2002 rząd zrezygnował ze stałego parytetu peso-dolara i ogłosił "pesificación", czyli przeliczanie wszystkich rachunków bankowych denominowanych w dolarach na peso po oficjalnym kursie. W wyniku zmiany otoczenia gospodarczego FaSinPat ponownie zaczął przynosić zyski, a Luigi Zanon próbował odzyskać własność fabryki. Obejmowało to działania prawne i naciski mające na celu zmuszenie rządu do eksmisji wszystkich pracowników. FaSinPat był również celem rosnącej przemocy i gróźb śmierci, takich jak porwanie i torturowanie pracownic w marcu 2005.
FaSinPat odniósł finansowy sukces i mógł się rozwijać. W ciągu czterech lat działalności zatrudniono ponad 170 nowych pracowników, zwiększając łączną liczbę pracowników do 410 do kwietnia 2005. Spadek rentowności FaSinPat polegał na tym, że fabryka kontrolowana przez pracowników płaci pełną cenę za prąd i gaz, podczas gdy poprzedni właściciel płacił tylko 20%. FaSinPat jest jedyną fabryką w Neuquén, która to robi. W ciągu ośmiu lat prowincja Neuquén nie kupiła żadnych płytek z FaSinPat.
FaSinPat pielęgnuje swoje relacje z otaczającą go społecznością. Od samego początku odzyskana fabryka przekazywała dachówki do domów kultury i szpitali oraz organizowała na swoich terenach działalność kulturalną dla społeczności. W 2005 FaSinPat zagłosował za budową wspólnotowej kliniki zdrowia w zubożałej dzielnicy Nueva España. Mieszkańcy Nueva España od dwóch dekad domagali się od władz prowincji takiej kliniki; FaSinPat zbudował ją w trzy miesiące. Robotnicy przekazują również comiesięczne datki na kuchnie i szpitale. Wsparcie wspólnotowe było bardzo ważne dla ochrony odzyskanej fabryki przed zagrożeniami, na jakie jest narażona.
14 sierpnia 2009 regionalny ustawodawca zagłosował za prawnym i bezterminowym wywłaszczeniem fabryki do spółdzielni Zanon, licząc 26 za i 9 przeciw. Państwo zgodziło się również na spłatę głównych wierzycieli, którzy nadal są winni około 22 mln pesos (około 7 mln USD). Najważniejszymi z tych wierzycieli są Bank Światowy, od którego Luis Zanon zaciągnął znaczną pożyczkę na uruchomienie fabryki, oraz Sacmi, włoska firma produkująca maszyny ceramiczne. Spółdzielnia oparła się jednak tym posunięciom, argumentując, że ci wierzyciele uczestniczyli w nieuczciwej upadłości w 2001 oraz że to sam Zanon powinien odpowiadać za te długi, ponieważ kredyty trafiły do niego osobiście, a nie do zakładu.
Związki zawodowe.
Wkład pracowników FaSinPat w rozwój struktur związkowych odegrał dużą rolę w ich zdolności do organizowania się między sobą i utrzymania kontroli nad fabryką. Ten styl związkowy, który obejmuje zgromadzenia pracowników, przejmuje kontrolę nad zgromadzeniami wewnętrznymi i stanowi alternatywę dla lokalnych związków, stanowił wyzwanie dla dominującej struktury organizacyjnej silnych związków, takich jak CGT (Generalna Konfederacja Pracy), które mają bardziej biurokratyczną organizację i skłonność do kompromisów w stosunku do wymagań kierownictwa. W 2000 pracownicy Zanonu przejęli Lokalną 21 Sindicato de Obreros y Empleados Ceramistas de Neuquén (SOECN), filię krajowego związku ceramików. Konstytucja SOCEN-u opiera się na trzech podstawowych zasadach: demokracji pracowniczej, autonomii klasowej oraz internacjonalizmie i antyimperializmie. Styl klasowego, świadomego zjednoczenia zawodowego stosowanego przez pracowników Zanon w ramach SOECN stanowi przełom w stosunku do tradycyjnej formy peronistycznego uzwiązkowienia w Argentynie. Za pośrednictwem SOECN pracownicy wspierali Ruch Pracowników Bezrobotnych w Neuquén (Movimiento de Trabajadores Desocupados) oraz Związek Pracowników Bezrobotnych (Union de Trabajadores Desocupados).

</doc>
<doc id="4836906" url="https://pl.wikipedia.org/wiki?curid=4836906" title="Formuła 2 – Monaco 2018">
Formuła 2 – Monaco 2018

Runda Formuły 2 na torze Circuit de Monaco – runda czwarta mistrzostw Formuły 2 w sezonie 2018.
Wyniki.
Kwalifikacje.
Źródło: motorsport.com
Główny wyścig.
Wyścig.
Źródło: motorsport.com
Sprint.
Wyścig.
Źródło: motorsport.com

</doc>
<doc id="4836910" url="https://pl.wikipedia.org/wiki?curid=4836910" title="Zdzisław Słotwiński">
Zdzisław Słotwiński

Zdzisław Słotwiński (ur. 17 maja 1935) – polski działacz partyjny i państwowy, w latach 1975–1989 wicewojewoda lubelski.
Życiorys.
Syn Józefa. Przez wiele lat pracował w Wojewódzkiej Komisji Planowania Gospodarczego przy Prezydium Wojewódzkiej Rady Narodowej w Lublinie, doszedł do stanowiska jej wiceprzewodniczącego. W 1956 wstąpił do Polskiej Zjednoczonej Partii Robotniczej, od 1961 należał do egzekutywy oddziałowej organizacji partyjnej w miejscu pracy. Od 1961 był lektorem w Komitecie Wojewódzkim PZPR w Lublinie. Jako wicewojewoda uczestniczył m.in. w negocjacjach z robotnikami strajkującymi podczas lipca 1980. Od czerwca 1975 do ok. 1989 zajmował stanowisko wicewojewody lubelskiego. Od 1984 do 1989 był członkiem Komitetu Wojewódzkiego PZPR w Lublinie, w tym od 1984 do 1986 zasiadał w jego egzekutywie.

</doc>
<doc id="4836913" url="https://pl.wikipedia.org/wiki?curid=4836913" title="Uchodźcy (powieść)">
Uchodźcy (powieść)

Uchodźcy (nor. "Englandsfarare") – powieść norweskiego pisarza Sigurda Evensmo z 1945. Według Witolda Nawrockiego najbardziej znamienna powieść o czasach niemieckiej okupacji Norwegii. 
Evensmo w swoim dziele stworzył werystyczny dokument bohaterstwa działaczy antynazistowskich, jak również potwierdził etyczny sens bohaterstwa i zaangażowania w walkę z Niemcami. Napisał powieść przekonującą, wszechstronną i mocną w swoim wyrazie. Narratorem jest prosty robotnik norweski, Harald Silju, co powoduje, że tekst jest stylistycznie szorstki i pozbawiony większych subtelności. Silju, poszukiwany za działalność w organizacji podziemnej, musi z grupą bojowników uchodzić do Anglii, jednak w trakcie ucieczki zostaje pojmany przez gestapo i w więzieniu spisuje notatki, które są zasadniczym trzonem powieści. Opisuje w nich proces swej przemiany i odsłania tajemnice przeszłości, w której zawsze z dala trzymał się od polityki, a wręcz uchodził za zdrajcę, ponieważ nie czytał prasy podziemnej i nie przynależał do tajnych organizacji. Momentem jego przemiany była śmierć dwóch działaczy podziemnych. Zapisał się wtedy do organizacji, kolportował prasę i ulotki. Właściwy, ostatni etap przemiany, przeszedł jednak w więzieniu pod wpływem współwięźnia Arilda, który uświadomił mu, że stał się uczestnikiem historii, a jego życie było znaczące. Dojrzał w miarę zrozumienia perspektywy swojej sytuacji, w obliczu braku z niej wyjścia. Nie wpadł w panikę przed gestapo i nikogo nie zdradził. W ostatnim liście do żony (Toril) wyraził wiarę, że wszystko, co zrobił było słuszne.
Na motywach powieści powstał w 1946 norweski film pod tym samym tytułem. Jego reżyserem był Toralf Sandø.

</doc>
<doc id="4836926" url="https://pl.wikipedia.org/wiki?curid=4836926" title="Belgijska Liga Koszykówki Kobiet">
Belgijska Liga Koszykówki Kobiet

Belgijska Liga Koszykówki Kobiet (Belgian Jupiler Women's Basketball League) – najwyższa klasa żeńskich rozgrywek koszykarskich w Belgii, powstała w 1934.

</doc>
<doc id="4836934" url="https://pl.wikipedia.org/wiki?curid=4836934" title="Günther Brandt (antropolog)">
Günther Brandt (antropolog)

Günther Brandt (ur. 1 października 1898, zm. 4 lipca 1973) – niemiecki antropolog, wojskowy i działacz polityczny.
Po zakończeniu I wojny światowej dołączył do Marine-Brigade Ehrhardt, w składzie której walczył m.in. podczas powstania Spartakusa i powstań śląskich. W 1921 dołączył do NSDAP.
Brandt powiązany był z zamachem na ministra spraw zagranicznych Rzeszy Walthera Rathenau. W 1925 r. skazano go na 4 lata więzienia, które opuścił jednak w 1926. W latach 1926–31 studiował medycynę w Kilonii, Berlinie i Monachium. 
Dołączył również do Schutzstaffel, w którym otrzymał stopień Obersturmbannführera. Podczas II wojny światowej służył w Kriegsmarine.

</doc>
<doc id="4836944" url="https://pl.wikipedia.org/wiki?curid=4836944" title="Mikołaj Ptaszkowski">
Mikołaj Ptaszkowski

 Mikołaj Ptaszkowski z Błociszewa, Brodnicy i Ptaszkowa herbu Ostoja (zm. przed 1471 r.) – rycerz, dziedzic Brodnicy, właściciel Ptaszkowa w Wielkopolsce, wicepodkomorzy kościański.
Życiorys.
Mikołaj Ptaszkowski urodził się zapewne w Brodnicy lub Błociszewie). Był synem Mikołaja z Błociszewa Błociszewskiego, kasztelana santockiego i sędziego poznańskiego. Jego matką była Katarzyna. Miał siostrę Jadwigę i braci: Macieja, Andrzeja i Jana. Ożeniony był z Katarzyną, której zapisał w roku 1451 posag 100 grzywien na połowie miasta i wsi Brodnicy. W roku 1462 sprzedał połowę Brodnicy braciom - Andrzejowi i Wincentemu z Choryni, za 800 grzywien. Od Heleny Dąbrowskiej, córki Pawła z Ptaszkowa, kupił za 400 grzywien Ptaszkowo Wielkie i Małe w powiecie kościańskim. Od nazwy tej miejscowości począł pisać się z Ptaszkowa Ptaszkowskim. W roku 1469 nabył od Jana i Stanisława ze Szczodrowa za 750 grzywien Szczodrowo. Nie żył już w roku 1471, kiedy to jego córka Katarzyna, wdowa po Janie z Krotczyna Krotczyńskim, pozywała Pawła Pachotę.
Mikołaj Ptaszkowski był w latach 1459-1462 wicepodkomorzym kościańskim.

</doc>
<doc id="4836945" url="https://pl.wikipedia.org/wiki?curid=4836945" title="Adrian Klimczak">
Adrian Klimczak

Adrian Klimczak (ur. 26 lipca 1997 w Policach) – polski piłkarz występujący na pozycji pomocnika w ŁKS-ie Łódź.
Wychowanek Chemika Police. W grudniu 2018 został zawodnikiem ŁKS-u Łódź, z którym w 2019 awansował do ekstraklasy. W najwyższej klasie rozgrywkowej, w barwach łódzkiego klubu, debiutował w pierwszej kolejce sezonu 2019/2020 w spotkaniu z Lechią Gdańsk. Wcześniej zaliczył debiut ekstraklasowy w barwach Arki Gdynia.

</doc>
<doc id="4836950" url="https://pl.wikipedia.org/wiki?curid=4836950" title="Jan Zawiślak">
Jan Zawiślak

Jan Zawiślak (ur. 27 listopada 1946 w Rokitowie) – polski działacz partyjny i państwowy, w latach 1984–1986 wicewojewoda lubelski.
Życiorys.
Syn Pawła i Katarzyny. Działał w Związku Młodzieży Wiejskiej jako wiceprzewodniczący zarządu szkolnego. Później wstąpił do Związku Młodzieży Socjalistycznej, należał do plenum i prezydium zarządu uczelnianego i był prezesem jego struktur na UMCS. Ukończył studia matematyczne na Wydział Matematyczno-Fizyczno-Chemicznym Uniwersytetu Marii Curie-Skłodowskiej. Od grudnia 1974 do maja 1979 był przewodniczącym Rady Wojewódzkiej Federacji Socjalistycznych Związków Młodzieży Polskiej.
W 1968 wstąpił do Polskiej Zjednoczonej Partii Robotniczej, należał do jej Komitetu Uczelnianego. Od 1971 do 1972 działał jako instruktor w Wydziale Organizacyjnym, a od 1972 do 1975 starszy instruktor i kierownik w Kancelarii I Sekretarza Komitetu Wojewódzkiego PZPR w Lublinie. W latach 1975–1979 zasiadał w egzekutywie KW PZPR w Lublinie, następnie w ramach Komitetu Wojewódzkiego kierował Wydziałem Pracy Ideowo-Wychowawczej (1979–1981) i Wydziałem Polityczno-Organizacyjnego (1981–1984). Od 16 kwietnia 1984 do 31 grudnia 1986 pełnił funkcję wicewojewody lubelskiego.

</doc>
<doc id="4836954" url="https://pl.wikipedia.org/wiki?curid=4836954" title="Linia kolejowa nr 709">
Linia kolejowa nr 709

Linia kolejowa nr 709 – drugorzędna, jednotorowa, zelektryfikowana linia kolejowa łącząca stację Kędzierzyn-Koźle z posterunkiemk odgałęźnym Stare Koźle.
Linia stanowi łącznicę między linią kolejową Kędzierzyn-Koźle – Opole Groszowice a linią kolejową Kędzierzyn-Koźle – Chałupki i umożliwia przejazd pociągów z Kędzierzyna‑Koźla w kierunku Raciborza i Chałupek.

</doc>
<doc id="4836960" url="https://pl.wikipedia.org/wiki?curid=4836960" title="Lisa Cheng">
Lisa Cheng

Lisa Cheng (; ur. 17 lutego 1986 roku w Hongkongu) – hongkońska wspinaczka sportowa. Specjalizowała się w prowadzeniu oraz we wspinaczce na szybkość. Mistrzyni Azji we wspinaczce sportowej w konkurencji na szybkość z 2006.
Kariera sportowa.
Dwukrotnie na mistrzostwach Azji we wspinaczce sportowej w konkurencji na szybkość w latach 2004 oraz 2005 wywalczyła brązowe medale. 
W roku 2006 w tajwańskim Kaohsiungu we wspinaczce sportowej zdobyła złoty medale mistrzostw Azji w konkurencji na szybkość w finale pokonała reprezentantkę Singapuru Beatrix Chong oraz Indonezji Yuyun Yuniar.

</doc>
<doc id="4836963" url="https://pl.wikipedia.org/wiki?curid=4836963" title="Alexandru G. Golescu">
Alexandru G. Golescu

Alexandru G. Golescu (ur. 1819, zm. 15 sierpnia 1881) – rumuński polityk, który pełnił funkcję premiera Rumunii w 1870 r. (od 14 lutego do 1 maja).
Życiorys.
Wczesne życie.
Urodzony w rodzinie bojarów Golescu w Bukareszcie na Wołoszczyźnie, był kuzynem braci Ștefana i Nicolae Golescu. Alexandru G. był często określany jako Alexandru Golescu Negru ("Golescu Czarny"), aby odróżnić go od swojego krewnego i innego działacza Alexandru C. Golescu (znanego jako „Albu” - "Biały").
Alexandru G. Golescu studiował w Książęcej Akademii św. Sawy, a następnie w Paryżu, na "École nationale supérieure d'Arts et Métiers", i wrócił jako inżynier na Wołoszczyznę.
Wraz z Nicolae Bălcescu, Ionem Ghicą i Christianem Tellem, Golescu był w 1843 r. założycielem "Frăția" („Bractwa”), radykalnego tajnego stowarzyszenia, wyrażającego sprzeciw wobec księcia Wołoszczyzny Gheorghe Bibescu. Wrócił do Paryża w 1845 r., by zostać członkiem rewolucyjnego zgrupowania rumuńskich studentów.
Rewolucja i późniejsze lata.
Brał udział w rewolucji wołoskiej w 1848 roku i był członkiem Komitetu Rewolucyjnego utworzonego wokół "Frății". Był sekretarzem Rządu Tymczasowego i służył jako jego przedstawiciel dyplomatyczny we Francji po 14 lipca 1848 r. (w tym charakterze wezwał do wsparcia II Republiki Francuskiej w walce z zagrożeniem interwencją Imperium Osmańskiego i Imperium Rosyjskiego na Wołoszczyźnie). Golescu był również aktywny w negocjacjach umowy między węgierskim rządem Lajosa Kossutha a rumuńskimi siłami Transylwanii Avrama Iancu, ale jego wysiłki były w dużej mierze nieskuteczne.
Po stłumieniu rewolucji w Bukareszcie Ghica pozostał na wygnaniu do 1856 r., kiedy to, po wycofaniu się Rosji z księstw naddunajskich z powodu jej przegranej w wojnie krymskiej, wrócił do kampanii na rzecz zjednoczenia Wołoszczyzny i Mołdawii, która zakończyła się sukcesem w 1859 r., kiedy Alexandru Ioan Cuza został wybrany na "Domnitora" dwóch księstw naddunajskich. Później kilkakrotnie pełnił funkcję ministra i raz, tylko przez pół roku, jako premier za księcia Karola I. Zmarł w swojej posiadłości w Rusănești, w okręgu Aluta.

</doc>
<doc id="4836970" url="https://pl.wikipedia.org/wiki?curid=4836970" title="Kościół Świętej Elżbiety w Wiedniu (parafia św. Aniołów Stróżów)">
Kościół Świętej Elżbiety w Wiedniu (parafia św. Aniołów Stróżów)



</doc>
<doc id="4836972" url="https://pl.wikipedia.org/wiki?curid=4836972" title="Kościół Świętej Elżbiety w Wiedniu (parafia św. Elżbiety)">
Kościół Świętej Elżbiety w Wiedniu (parafia św. Elżbiety)



</doc>
<doc id="4836977" url="https://pl.wikipedia.org/wiki?curid=4836977" title="Linia kolejowa nr 604">
Linia kolejowa nr 604

Linia kolejowa nr 604 – drugorzędna, jednotorowa, w większości niezelektryfikowana linia kolejowa łącząca stację Kraków Płaszów ze stacją Kraków Prokocim Towarowy (rejon PrA).

</doc>
<doc id="4836983" url="https://pl.wikipedia.org/wiki?curid=4836983" title="Paul Wilhelm Magnus">
Paul Wilhelm Magnus

Paul Wilhelm Magnus (ur. 29 lutego 1844 w Berlinie, zm. 13 marca 1914 w Berlinie) – niemiecki botanik i mykolog.
Paul Magnus pochodził z wpływowej rodziny niemieckich Żydów. Ojciec był radnym ds. handlu, bankierem i producentem jedwabiu, radnym miasta, członkiem kolegium kupców, a od 1866 r. przewodniczącym rady gminy żydowskiej w Berlinie. Jego matka Johanna pochodziła z wiedeńskiej rodziny kupców i przemysłowców Pollack. Jego siostra Anna wyszła za bankiera Eugena Landaua, jego brat Ernst Magnus był w latach 1891–1903 dyrektorem Narodowego Banku Niemiec, a siostrzeniec Werner Magnus był profesorem botaniki w Berlinie.
Magnus uczęszczał do liceum Friedrichswerdera, a w 1864 roku rozpoczął studia medyczne na Uniwersytecie Berlińskim. W 1865 roku zmienił przedmiot na nauki przyrodnicze. W semestrze letnim 1866 r. studiował na Uniwersytecie Alberta Ludwiga we Fryburgu, gdzie Anton de Bary zainteresował go mykologią. Magnus kontynuował studia w Berlinie i uzyskał doktorat u Aleksandra Brauna w 1870 r. za prace o rodzaju "Najas". Następnie jako botanik w 1871 r. wziął udział w wyprawie naukowej państwa pruskiego nad Morze Bałtyckie, a w 1872 r. na Morze Północne. W 1875 r. został wykładowcą na Uniwersytecie Berlińskim, a w 1880 r. profesorem nadzwyczajnym botaniki. W 1897 roku Magnus odwiedził Kanadę na zaproszenie British Association for Advancement of Science, a następnie udał się do Stanów Zjednoczonych.
Nie ożenił się, całkowicie poświęcając się badaniom naukowym. Jego grób znajduje się w Berlinie na cmentarzu żydowskim przy Schönhauser Allee.
Praca naukowa.
Podczas wyprawy naukowej na Morze Bałtyckie i Północne Magnus zbadał i opisał wiele gatunków glonów, m.in. z rodziny "Chytridiaceae". W 1893 r. był zaangażowany w utworzenie stacji biologiczno-rybnej Müggelsee (obecnie jest to stacja pomiarowa Instytutu Ekologii Słodkiej Wody i Rybołówstwa Śródlądowego Leibniz). Badania Magnusa poświęcone były jednak głównie mykologii, zwłaszcza pasożytniczym rodzinom głowniowatych ("Ustilaginaceae") i "Uredinaceae". Opisał etiologię różnych chorób roślin. Utrzymywał dobre relacje z wieloma kwiaciarniami i podróżnikami, dzięki czemu otrzymywał materiały biologiczne z całego świata – w tym od J.F.N. Bornmüllera z Syrii i Turcji, G. Schweinfurtha z Erytrei czy R. Marlotta z Afryki Południowej. Magnus wyjaśnił biologię wielu form grzybów, które wydawały się być innymi gatunkami, gdyż miały innych żywicieli i inną morfologię. W związku z tym dokonał zmian w taksonomii grzybów. Brał udział w opracowywaniu wytycznych dotyczących badań flory i fauny Państwowej Agencji Ochrony Zabytków Naturalnych w Prusach.
Opublikował około 600 prac naukowych. Prawie połowa z nich dotyczy mykologii. Wśród prac z zakresu mykologii jest opublikowane w 1905 r. 810-stronicowe dzieło „Grzyby”.
Opisał nowe gatunki grzybów i roślin. W naukowych nazwach opisanych przez niego taksonów dodawane jest jego nazwisko Magnus.

</doc>
<doc id="4836984" url="https://pl.wikipedia.org/wiki?curid=4836984" title="Puchar Belgii w koszykówce kobiet">
Puchar Belgii w koszykówce kobiet

Puchar Belgii w koszykówce kobiet – cykliczne krajowe rozgrywki sportowe, prowadzone systemem pucharowym, organizowane corocznie (co sezon) przez Belgijską Federację Koszykówki dla belgijskich żeńskich klubów koszykarskich. Drugie – po mistrzostwach Belgii – rozgrywki w hierarchii ważności, w belgijskiej koszykówce.

</doc>
<doc id="4836989" url="https://pl.wikipedia.org/wiki?curid=4836989" title="Shahmukhi">
Shahmukhi



</doc>
<doc id="4836991" url="https://pl.wikipedia.org/wiki?curid=4836991" title="Lipa Powstańców">
Lipa Powstańców

Lipa Powstańców – pomnikowa lipa drobnolistna pochodząca z 1860 r. Najstarsze, najgrubsze i najważniejsze historycznie drzewo na terenie Radomska. Lipa Powstańców została posadzona w postaci trzech małych drzewek na mogile ofiar Powstania Styczniowego w 1863 roku, będącej skutkiem walk radomszczańskich powstańców w noc styczniową, kiedy to zostali oni pokonani przez rosyjskich żołnierzy (stacjonujących m.in. za murami cmentarza). Okaz rośnie w północnej części kwatery B-1 naprzeciwko kaplicy pw. Pana Jezusa Konającego, po lewej stronie za wejściem głównym na teren Cmentarza Starego przy ul. Wyszyńskiego 42. Drzewo graniczy z grobem Henryka Fajta - znanego radomszczańskiego kompozytora i pedagoga.
Status pomnika przyrody lipa posiada od 1998 roku. Lipa Powstańców została ogłowiona w 2007 r. oraz poddana kompleksowym zabiegom pielęgnacyjnym w 2015 r. Wówczas usunięta została trzecia odnoga, która obumarła, a pomiędzy dwoma pozostałymi zamontowano wiązania stalowe. Na pniu drzewa pojawiła się nowa tabliczka i krzyż. Dla drzewa projektowany jest system odciągów zainstalowanych na pylonie wmurowanym w żelbetowym fundamencie po wschodniej stronie drzewa. Obecnie pień lipy składa się z dwóch odnóg, których nasady znajdują się powyżej pierśnicy, stąd drzewo jest uznawane za jednopniowe. Zarówno odziomek jak i obie odnogi są w znaczącym stopniu wypróchniałe. Zredukowana korona ma zasięg 12x11 m. Nieopodal, w południowej części kwatery rośnie młodsza z pomnikowych lip drobnolistnych datowana na 1885 r.

</doc>
<doc id="4837000" url="https://pl.wikipedia.org/wiki?curid=4837000" title="Powiat Nishikatsushika">
Powiat Nishikatsushika

 – dawny powiat w Japonii, w prefekturze Ibaraki.
Historia.
Powiat został założony 2 grudnia 1878 roku w wyniku podziału powiatu Katsushika na mniejsze powiaty. Wraz z utworzeniem nowego systemu administracyjnego 1 kwietnia 1889 roku powiat Nishikatsushika został podzielony na miejscowość Kogę i 6 wiosek: Shingō, Katsushika, Okagō, Sakurai, Katori i Goka.
1 kwietnia 1896 roku powiat Nishikatsushika został połączony z powiatem Sashima. W wyniku tego połączenia powiat Nishikatsushika został rozwiązany.

</doc>
<doc id="4837007" url="https://pl.wikipedia.org/wiki?curid=4837007" title="Watara Supervision">
Watara Supervision

Watara Supervision – przenośna konsola gier wideo wyprodukowana przez przedsiębiorstwo Watara i wydana w Azji w 1992 roku. W założeniach miała stanowić tańszą konkurencję dla Game Boya.
Pomimo niższej ceny, konsola miała gorszy wyświetlacz od Game Boya oraz niewielką bibliotekę gier, z których większość stanowiły klony znanych hitów. Sprzęt był wydawany pod wieloma markami takimi jak QuickShot (Wielka Brytania), Electrolab (Argentyna), Tiger Boy (Tajwan) i Sherion (Polska). Konsolę sprzedawano razem z grą "Crystball", będącą klonem "Breakouta".

</doc>
<doc id="4837012" url="https://pl.wikipedia.org/wiki?curid=4837012" title="Władysław Kowal">
Władysław Kowal

Władysław Kowal (ur. 29 października 1928 w Brzezinach, zm. 2005) – polski działacz partyjny i państwowy, zootechnik, w 1982 wicewojewoda lubelski, w latach 1982–1986 I sekretarz Komitetu Wojewódzkiego PZPR w Zamościu.
Życiorys.
Syn Szczepana i Katarzyny. Zaocznie ukończył liceum w Zamościu, następnie studiował zootechnikę na Uniwersytecie Marii Curie-Skłodowskiej. W 1958 wstąpił do Polskiej Zjednoczonej Partii Robotniczej. Od 1954 działał w Prezydium Powiatowej Rady Narodowej, gdzie był kolejno kierownikiem wydziału, szefem powiatowego zarządu rolnego i od 1961 do 1971 przewodniczącym. Od 1965 zatrudniony też w MPKS. Od 1975 do 1978 pozostawał sekretarzem w Komitecie Wojewódzkim w Lublinie, od lipca do grudnia 1982 pełnił funkcję wicewojewody lubelskiego. Następnie od 9 grudnia 1982 do 15 stycznia 1985 był I sekretarzem Komitetu Wojewódzkiego PZPR w Zamościu, z funkcji odszedł po spowodowaniu wypadku.

</doc>
<doc id="4837017" url="https://pl.wikipedia.org/wiki?curid=4837017" title="Kościół św. Elżbiety w Wiedniu">
Kościół św. Elżbiety w Wiedniu



</doc>
<doc id="4837022" url="https://pl.wikipedia.org/wiki?curid=4837022" title="Park Kujawia we Włocławku">
Park Kujawia we Włocławku



</doc>
<doc id="4837030" url="https://pl.wikipedia.org/wiki?curid=4837030" title="Język lambadi">
Język lambadi



</doc>
<doc id="4837095" url="https://pl.wikipedia.org/wiki?curid=4837095" title="Pomnik Ofiar Ludobójstwa OUN-UPA na Kresach Wschodnich w Zielonej Górze">
Pomnik Ofiar Ludobójstwa OUN-UPA na Kresach Wschodnich w Zielonej Górze

Pomnik-Mauzoleum Ofiar Ludobójstwa OUN-UPA na Kresach Wschodnich – pomnik znajdujący się na placu przed kościołem Matki Bożej Fatimskiej w Zielonej Górze - Łężycy. Odsłonięty został 14 października 2009 roku.
Historia.
Pomnik powstał w 2009 z inicjatywy mieszkańców ówczesnej wsi Łężyca k. Zielonej Góry, kiedy to zawiązał się pod przewodnictwem Czesława Laski - przewodniczącego Stowarzyszenia „Pamięć Polskich Kresów” w Łężycy - Komitet Budowy w Łężycy pomnika upamiętniającego ofiary ludobójstwa dokonanego przez OUN-UPA na Kresach Wschodnich II Rzeczypospolitej Polskiej. Projekt został zrealizowany przez mieszkańców wioski jesienią 2009 pod kierunkiem Kazimierza Żurańskiego, głównego budowniczego pomnika. Od tej pory każdego roku w październiku odbywają się tam uroczystości kresowe. W Łężycy w sierpniu 1945 r. osiedliło się 40 rodzin z Gniłowodów (dzisiejsza Ukraina). Uciekali oni przed banderowcami, którzy mordowali Polaków od rozpoczęcia II wojny światowej. Przesiedleńcy jechali przez trzy miesiące towarowymi wagonami. W 2010 wmurowano pod fundamenty pomnika urnę z ziemią z mogił pomordowanych w Gniłowodach. W 2016 pojawił się wagon kolejowy przypominający o tułaczce mieszkańców Kresów Wschodnich. Jest stałym eksponatem muzealnym, w którym organizowana jest wystawa kresowych pamiątek. W 2018 r., na kolejnej płycie, pojawiła się tablica upamiętniająca Węgrów, którzy pomagali Polakom w walce z oddziałami ukraińskich nacjonalistów. W 2022 r. odsłonięto kolejne trzy tablice upamiętniające m.in. siostrę zakonną Łucję Longinę Trudzińską, która została zamordowana w Sahryniu przez banderowców wraz z siedmioma chłopcami, sierotami, którymi się opiekowała oraz ofiary tzw. „operacji polskiej”. Do symbolicznego grobu pomordowanych na Kresach, została dosypana ziemia z miejsc męczeństwa Polaków we wsi Głęboczek, woj. tarnopolskie. Przed monumentem ułożony jest z kostki brukowej kontur II Rzeczypospolitej wraz z tabliczkami z nazwami największych miast. Dwa razy w roku (lipiec - Narodowy Dzień Pamięci Ofiar Ludobójstwa oraz początek października) odbywają się tam specjalne uroczystości kresowe. Ich organizatorem jest Stowarzyszenie Pamięć Polskich Kresów. 
Opis.
Pomnik upamiętnia ofiary ludobójstwa dokonanego w latach 1939–1947 przez ukraińskich nacjonalistów z OUN-UPA w Gniłowodach i innych miejscowościach na Kresach Wschodnich II RP. Na czterech obeliskach pierwotnie znalazło się 49 nazwisk pomordowanych. Pomnik ten jest uznawany za unikatowy w skali kraju, stając się swoistym mauzoleum kresowym. Upamiętnia on bowiem wymienione z imienia i nazwiska ofiary bestialskich mordów. Każdego roku przybywają kolejne tablice dedykowane zgładzonym Kresowianom. Dotychczas odsłonięte zostały tablice poświęcone m.in. pomordowanym w Hucie Pieniackiej, Przebrażach, dzieciom Kresów, nauczycielom ale także Ormianom oraz Ukraińcom, którzy oddali życie, ratując Polaków. Inskrypcja pomnika głosi:

</doc>
<doc id="4837096" url="https://pl.wikipedia.org/wiki?curid=4837096" title="Manuel del Pópulo Vicente García">
Manuel del Pópulo Vicente García

Manuel del Pópulo Vicente García (ur. 21 stycznia 1775 w Sewilli, zm. 9 czerwca 1832 w Paryżu) – hiszpański tenor i nauczyciel śpiewu, a także kompozytor operowy.
Życiorys.
Jako chłopiec był członkiem chóru katedralnego w Sewilli, gdzie otrzymał wykształcenie muzyczne. W wieku 17 lat zadebiutował jako tenor w teatrze w Kadyksie, następnie pracował jako śpiewak, dyrygent i kompozytor operetek na różnych scenach w Hiszpanii.
W 1808 roku wyjechał do Paryża, gdzie śpiewał w operach buffa i wywołał sensację swoimi występami. Z ogromnym aplauzem były przyjmowane jego występy w dużych miastach Włoch. W 1812 roku zamieszkał w Neapolu. Współpracował, między innymi z Gioacchino Rossinim. Śpiewał partię "Norfolka" w "Elżbiecie, królowej Anglii" podczas premiery w Neapolu (1815). W następnym roku, dla Rossiniego stworzył rolę "Almavivy", w Rzymie w pierwszym wykonaniu "Cyrulika Sewilskiego". W "Cyruliku" występował także w Paryżu.
W 1823 r. Geltrude Righetti-Giorgi, pierwsza wykonawczyni roli Rozyny w "Cyruliku", udzieliła słynnej odpowiedzi "Cenni di una donna già cantante, sopra il Maestro Rossini ..." na krytyczny artykuł Stendhala na temat "Cyrulika". W tekście tym podaje informację, że to Garcia skomponował serenadę "Se il mio nome saper voi bramate" z pierwszego aktu opery, a Rossini ją autoryzował.
Z wielkim uznaniem został przyjęty także w Londynie, gdzie został zatrudniony jako pierwszy tenor w teatrze królewskim w 1824 r.
W 1826 r. wyjechał do Ameryki jako przedsiębiorca operowy. Osiągnął sukces artystyczny i materialny. Niestety stracił całą fortunę napadnięty przez bandę rabusiów w pobliżu Veracruz, w drodze z Meksyku, gdzie występował, do USA.
Po powrocie do Paryża poświęcił się wyłącznie nauczaniu wokalnemu aż do śmierci 9 czerwca 1832 r. Wykształcił szereg znakomitych śpiewaków dramatycznych, w tym swoich córek Marii Malibran i Pauline Viardot-García. W 1831 roku napisał dla swoich studentów operę "Le cinesi" na podstawie libretta Pietro Metastasio. W ostatnich latach swojego życia García napisał pięć oper salonowych, aby pokazać talenty swoich uczniów. W 2006 i 2015 roku krytyczne wydania dwóch z tych oper, "L’ Isola disabitata" i "Un avvertimento ai gelosi", pod redakcją Teresy Radomski, zostały opublikowane przez A-R Editions. "L'sola disabitata" została wystawiona na Uniwersytecie Wake Forest w 2005 roku, a następnie w Europie po raz pierwszy w Hiszpanii w 2010 roku.
Jego syn Manuel Patricio Rodríguez García był także nauczycielem śpiewu i barytonem oraz prekursorem laryngoskopii.

</doc>
<doc id="4837097" url="https://pl.wikipedia.org/wiki?curid=4837097" title="Neisseria shayeganii">
Neisseria shayeganii

Neisseria shayeganii – gatunek gram-ujemnej bakterii, opisany po raz pierwszy w ludzkiej plwocinie oraz ranie ramienia w 2011 roku. Bakteria ta tworzący pałeczki o szerokości 1-1,5 mikrometra i długości 2,5-5,5 mikrometra. Jej kolonie rosną w przedziale 10-42°C. Bakteria ta wytwarza katalazę oraz zdolna jest do redukcji azotanów do azotynów. Nie fermentuje glukozy, maltozy, fruktozy, sacharozy, ksylozy oraz innych węglowodanów. Analizy filogenetyczne dowiodły, że "N. shayeganii" należy do kladu, który zawiera także "Neisseria dentiae, N. bacilliformis" oraz "N. canis". Obecność "N. shayeganii" została również wykryta w płytce nazębnej psów, oraz dowiedzione zostało, że w psich chorobach przyzębia, bakteria ta zdolna jest do tworzenia biofilmów. 

</doc>
<doc id="4837100" url="https://pl.wikipedia.org/wiki?curid=4837100" title="Psittrichas fulgidus">
Psittrichas fulgidus



</doc>
<doc id="4837102" url="https://pl.wikipedia.org/wiki?curid=4837102" title="Miasta późnego baroku w dolinie Noto">
Miasta późnego baroku w dolinie Noto

Miasta późnego baroku w dolinie Noto to oficjalna nazwa nadana przez UNESCO zestawowi 8 miejscowości, w których znajdują się zabytki architektury barokowej (Caltagirone, Militello in Val di Catania, Katania, Modica, Noto, Palazzolo Acreide, Ragusa i Scicli). Te historyczne miejscowości są świadectwem wielkiego programu odbudowy po katastrofalnym trzęsieniu ziemi w 1693 r., które zniszczyło zabudowę w południowo-zachodniej Sycylii. Zostały one wpisane w 2002 r. na listę światowego dziedzictwa UNESCO
Osiem miejscowości różni się rozmiarami i reprezentuje szereg różnych sposobów odbudowy. Całościową odbudową objęto stare miasto Caltagirone, Noto i Ragusa; określone obszary miejskie w Katanii i Scicli; oraz izolowane zabytki w historycznych centrach miast Modica, Palazzolo Acreide i Militello in Val di Catania. Katania została odbudowana na miejscu pierwotnego miasta, podczas gdy inne, takie jak Noto, zostały odbudowane w innym miejscu. W Ragusa i Palazzolo Acreide obok dawnych powstały nowe ośrodki miejskie. Miasta Scicli i Modica zostały przeniesione i odbudowane na przyległych obszarach już częściowo zurbanizowanych, a zabudowę Caltagirone zrekonstruowano w pierwotnym miejscu.
Miasta są wybitnymi przykładami późnobarokowej sztuki i architektury i niezwykłej jednorodności wynikającej z okoliczności czasu, miejsca i kontekstu społecznego, w którym powstały. Wykazują także wyraźne innowacje w planowaniu i przebudowie miast. Są przykładem znaczącego przedsięwzięcia budowlanego w odpowiedzi na katastrofalne zdarzenie sejsmiczne.

</doc>
<doc id="4837106" url="https://pl.wikipedia.org/wiki?curid=4837106" title="Upadek zbuntowanych aniołów (obraz Luci Giordano)">
Upadek zbuntowanych aniołów (obraz Luci Giordano)



</doc>
<doc id="4837108" url="https://pl.wikipedia.org/wiki?curid=4837108" title="Wacław Redliński">
Wacław Redliński

Wacław Redliński (ur. 8 listopada 1931 w Hołówkach Dużych, zm. 2010) – polski działacz partyjny i państwowy, inżynier środowiska, w latach 1975–1980 wicewojewoda łomżyński.
Życiorys.
Syn Adolfa i Marii, brat pisarza i scenarzysty Edwarda. W 1960 ukończył studia na Wydziale Melioracji Wodnych Szkoły Głównej Gospodarstwa Wiejskiego. W 1961 wstąpił do Polskiej Zjednoczonej Partii Robotniczej. Od czerwca 1975 do 1980 pełnił funkcję wicewojewody łomżyńskiego. W latach 1975–1981 zasiadał w Komitecie Wojewódzkim w Łomży i zasiadał w jego egzekutywie. Od 1982 kierował departamentem zasobów wodnych i ziemi w Ministerstwie Rolnictwa i Gospodarki Żywnościowej.

</doc>
<doc id="4837119" url="https://pl.wikipedia.org/wiki?curid=4837119" title="Liu Hiu Ying">
Liu Hiu Ying

Liu Hiu Ying (; ur. 1972 roku) – hongkońska wspinaczka sportowa, trener. Specjalizowała się w boulderingu oraz w prowadzeniu. Pięciokrotna brązowa medalistka mistrzostw Azji we wspinaczce sportowej w konkurencji prowadzenie w latach 2000 – 2007 .
Kariera sportowa.
Multimedalistka mistrzostw Azji "(łącznie 5 medali brązowych)" we wspinaczce sportowej w latach 2000 – 2007;

</doc>
<doc id="4837120" url="https://pl.wikipedia.org/wiki?curid=4837120" title="Linia kolejowa nr 711">
Linia kolejowa nr 711

Linia kolejowa nr 711 – jednotorowa, zelektryfikowana linia kolejowa o znaczeniu miejscowym, łącząca posterunek odgałęźny Maciejów Północny ze stacją Gliwice. 

</doc>
<doc id="4837125" url="https://pl.wikipedia.org/wiki?curid=4837125" title="Kwas wodorotlenowy">
Kwas wodorotlenowy



</doc>
<doc id="4837132" url="https://pl.wikipedia.org/wiki?curid=4837132" title="9 batalion inżynieryjny (USA)">
9 batalion inżynieryjny (USA)

9 batalion inżynieryjny () – batalion inżynieryjny armii Stanów Zjednoczonych, aktualnie w składzie 2 Pancernej Brygadowej Grupy Bojowej 3 Dywizji Piechoty.
Historia.
9 batalion inżynieryjny został utworzony 15 maja 1917 w Armii Zwykłej jako 2 konny batalion inżynieryjny. Batalion został zorganizowany 21 maja 1917 w Camp Newton D. Baker w El Paso w Teksasie, gdzie spędził pierwsze lata swojej historii, służąc w Camp Stewart w Teksasie. 27 listopada 1917 jednostka została przydzielona do 15 Dywizji Kawalerii.
22 maja 1919, po zakończeniu I wojny światowej batalion został zwolniony z przydziału do 15 Dywizji Kawalerii i 1 października 1921 został inaktywowany w Fort Sam Houston w Teksasie. "Kompania A" batalionu została przeniesiona do Fort Riley w Kansas i 24 marca 1923 została przydzielona do 2 Dywizji Kawalerii w celu zapewnienia szkolenia oraz wsparcia inżynieryjnego szkoły kawalerii w latach 1923–1930. Tam 19 kwietnia 1930 została dezaktywowana.
Po wybuchu II wojny światowej batalion został aktywowany 1 listopada 1941 w Fort Riley. 15 lipca 1942 został zreorganizowany i przeprojektowany w 9th Armored Engineer Battalion i jednocześnie zwolniony z przydziału do 2 Dywizji Kawalerii i przydzielony do 9 Dywizji Pancernej. We wrześniu 1944 z tymczasowej bazy w Anglii batalion przeniesiony został do Francji, gdzie zabezpieczał przemieszczanie się 9 Dywizji na obszarze całego kraju. W rejonie Schoenfels-Wilwerdange-Bissen batalion nawiązał pierwszy kontakt z wrogiem. W grudniu 1944 wziął udział w bitwie o wybrzuszenie. "Kompania C" batalionu wyróżniła się podczas obrony Bastogne, za co została nagrodzona Distinguished Unit Citation.
7 marca Amerykanie z 9 Dywizji Pancernej wykorzystując sprzyjający im zbieg okoliczności zajęli jedyny niewysadzony most na Renie w mieście Remagen. Niewielki oddział Kompanii B pod ostrzałem wroga przeciął druty i rozebrał ładunki wybuchowe zainstalowane w celu zniszczenia mostu. Pomimo zdetonowania kilku ładunków most ocalał, a Kompania B zabezpieczyła drugą stronę przyczółka. Następnego dnia Kompania C utrzymała most przejezdny, pomimo ciągłego i intensywnego ataku artylerii i samolotów, który nadwyrężył konstrukcję mostu. W ciągu następnych dziesięciu dni sześć dywizji i 25 tys. żołnierzy amerykańskich ustanowiło przyczółek po wschodniej stronie rzeki. 22 marca Most Ludendorffa zawalił się wskutek niemieckich bombardowań.
Po kapitulacji Niemiec żołnierze 9 batalionu zorganizowali stanowisko dowodzenia w bawarskim mieście Bayreuth, kompania A rozlokowała się w Coburgu, kompania B w Kulmbach, a kompania C w Hof. Pod koniec 1945 batalion opuścił Niemcy, a po powrocie do USA 13 października 1945 został inaktywowany w Camp Patrick Henry w stanie Wirginia.
17 grudnia 1951 batalion został przeprojektowany w 9th Engineer Combat Battalion i zwolniony z przydziału do 9 Dywizji Pancernej. Następnie 21 stycznia 1952 w Fort Lewis w stanie Waszyngton został aktywowany. Jednostka została ponownie przeprojektowana 10 czerwca 1953 w 9 batalion inżynieryjny, który jesienią 1956 zastąpił 35 batalion w Kitzingen w Niemczech, a w ciągu kolejnego roku przeprowadził się do Aschaffenburga.
9 batalion inżynieryjny powrócił do walki w 1990 roku wspierając operację Pustynna Tarcza, a następnie w 1991 roku uczestniczył w operacji Pustynna Burza, przeprowadzając 1 Dywizję Piechoty przez pustynię i pomagając w wyzwoleniu Kuwejtu. Po zakończeniu misji i powrocie do Aschaffenburga w Niemczech, 16 października 1991 został przydzielony do 3 Dywizji Piechoty. 15 sierpnia 1992 batalion został dezaktywowany i zwolniony z przydziału do 3 Dywizji Piechoty. 16 lutego 1996 ponownie został przydzielony do 1 Dywizji Piechoty i aktywowany w Schweinfurt w Niemczech. W październiku 1996 rozlokował się z 2 Brygadą 1 Dywizji Piechoty w ramach Sił Stabilizacyjnych NATO osłaniających operacje Joint Endeavour i Joint Guard w Bośni i Hercegowinie. Batalion powrócił do Schweinfurt w kwietniu 1997.
W czerwcu 1999 batalion został rozmieszczony w Kosowie jako część zespołu zadaniowego Falcon, do Schweinfurt powrócił w grudniu 1999 roku.

</doc>
<doc id="4837136" url="https://pl.wikipedia.org/wiki?curid=4837136" title="Kazimierz Najmałowski">
Kazimierz Najmałowski

Kazimierz Najmałowski (ur. 29 sierpnia 1902, zm. 9 lipca 1978) – były członek i działacz kilku wspólnot protestanckich w Polsce. W latach 1975–1978 był wiceprezesem Zjednoczonego Kościoła Ewangelicznego. Był tajnym współpracownikiem Urzędu Bezpieczeństwa i donosił na protestanckich duchownych, publikował artykuły w miesięczniku „Chrześcijanin”.
Życiorys.
Urodził się 29 sierpnia 1902 roku w Słonimie. Jego ojciec zmarł jeszcze w tym samym roku, matka w 1917 roku, a dwaj jego bracia zginęli podczas wojny. W 1926 roku został baptystą. Cztery lata później rozpoczął naukę w seminarium baptystycznym w Łodzi, które ukończył w 1933 roku. Objął pracę w baptystycznym zborze w Łyskowie, a 15 maja 1938 roku został ordynowany na pastora tego zboru. Podczas II wojny światowej mieszkał w Lidzie, gdzie był pastorem. 
W roku 1945 został pastorem zboru baptystycznego w Łodzi. Jednocześnie był także prezbiterem okręgowym. 1 listopada 1948 roku został zdjęty ze stanowiska pastora, ponieważ jego działalność uznano za sprzeczną z zasadami Kościoła baptystów. Była to decyzja zboru i została zaaprobowana przez Radę Naczelną Kościoła. Najmałowski nie podporządkował się tej decyzji, szukał innego rozwiązania. Zjednał sobie część zborowników i wraz z nimi utworzył oddzielną grupę wyznawców. On sam tłumaczył, że do wewnętrznych podziałów w zborze doszło pod wpływem modernistycznej teologii.
W 1949 roku wespół z Szymonem Bilińskim i Eugeniuszem Kupskim próbował utworzyć Polski Związek Ewangeliczny. Wszyscy trzej pracowali dla UB. Kościół miał się tym wyróżniać spośród innych tym, że został stworzony na wzór „radziecki”. W 1950 roku przeszedł wraz ze swoim zborem do Kościoła Metodystów, a osiem lat później przyłączył się do Zjednoczonego Kościoła Ewangelicznego (wraz ze zborem). 
W 1959 roku został wybrany do Rady Naczelnej Kościoła i pozostał jej członkiem do roku 1978. Na VII synodzie ZKE w 1971 roku został wybrany do Komisji Kontrolującej, a na synodzie roku 1975 został wiceprezesem Kościoła. Reprezentował ugrupowanie ewangelicznych chrześcijan.
W 1933 roku ożenił się z Zofią z domu Jeremiejczyk, przy ślubie usługiwał Aleksander Kircun. Miał z nią czwórkę dzieci, jedno z nich zmarło podczas wojny. Wojnę przeżyła trójka: Nelly, Angelina i Kazimierz. Zofia zmarła w 1952 roku, w 1959 roku ożenił się z Edytą z domu Sznydel. Przy ślubie usługiwał Stanisław Krakiewicz.
Zginął w wypadku samochodowym 9 lipca 1978 roku.
Współpraca z organami bezpieczeństwa PRL.
Najmałowski był tajnym współpracownikiem organów Bezpieczeństwa Publicznego. Zwerbowany został 10 października 1949 roku, na drodze szantażu; otrzymał pseudonim „Posłaniec”. Donosił głównie na działaczy baptystycznych, na Aleksandra Kircuna, Stanisława Torunia, Stefana Andresa i Abrahama Gutkinda. Robił to prawdopodobnie w ramach zemsty osobistej. Donosił także na Ludwika Szenderowskiego ze Zjednoczonego Kościoła Ewangelicznego. Zarzucał im, że prowadzą działalność antysocjalistyczną, jednak pomimo próśb oficera prowadzącego dowodów na to nie przedstawił. Ryszard Michalak obarczył „Posłańca” współodpowiedzialnością, obok innych informatorów UB, za doprowadzenie do aresztowania ewangelikalnych duchownych w 1950 roku. Jednak Henryk Ryszard Tomaszewski ocenił, że jego doniesienia nie przedstawiały żadnej wartości, dostarczane przezeń informacje można było przeczytać w prasie kościelnej, ponadto część jego doniesień mijała się z prawdą.
Współpraca z organami BP nie trwała długo. Najmałowski unikał kontaktów z władzami wyznaniowymi i nie cieszył się ich zaufaniem. Według notatki z roku 1968 sporządzonej przez pracownika Wydziału ds. Wyznań w Łodzi był nielojalny, nie akceptował „naszej rzeczywistości”, unikał kontaktów z Wydziałem ds. Wyznań, „co graniczy już z niewypełnianiem obowiązków wynikających z przepisów o stowarzyszeniach”.
Poglądy.
W artykule opublikowanym w „Chrześcijaninie” w 1961 roku przekonywał, że chrześcijanin „nie kłamie, nie obmawia, nie oczernia, nie posądza”, a osoby, które zmyślają i przekazują plotki, zasmucają Ducha Świętego. Napisał:
Nie posądzajmy nikogo, i nie przekazujmy plotki, fałszywej lub zmyślonej wieści, nie sprawdziwszy wszystkiego dokładnie. Oczernić łatwo, ale wybielić już się nie da. Obrabować z cnoty i honoru nie trudno, ale przywrócić honor i dobre imię jakże ciężko. Pamiętajmy co mówimy, co czynimy, i po czyjej stronie jesteśmy: Chrystusa czy szatana? 
Oceny.
W czasach, gdy był członkiem Naczelnej Rady ZKE, zarzucano mu, że reprezentuje ewangelicznych chrześcijan, a nie jest „rdzennym” reprezentantem tego ugrupowania.
Konstanty Kryszczuk ocenił go pośmiertnie: „W mojej pamięci pozostanie jako wierny i niestrudzony Sługa Jezusa Chrystusa, znający bardzo dobrze Pismo Święte. Dlatego my, pracownicy młodszego pokolenia, bardzo często korzystaliśmy z Jego wskazówek i pouczeń, jako starszego doświadczanego pracownika na Niwie Pańskiej”.
Odznaczenia.
W 1974 roku Rada Narodowa miasta Łodzi odznaczyła go Honorową Odznaką Miasta Łodzi.

</doc>
<doc id="4837139" url="https://pl.wikipedia.org/wiki?curid=4837139" title="Buton (ujednoznacznienie)">
Buton (ujednoznacznienie)



</doc>
<doc id="4837146" url="https://pl.wikipedia.org/wiki?curid=4837146" title="Ludmiła Anannikova">
Ludmiła Anannikova

Ludmiła Anannikova (ur. 15 maja 1984 w Kazaniu) – polska dziennikarka i reporterka specjalizująca się w tematyce społecznej.
Życiorys.
Absolwentka Wyższej Szkoły Nauk Humanistycznych i Dziennikarstwa w Poznaniu. W 2008 rozpoczęła pracę w redakcji „Gazety Wyborczej” w Poznaniu, w 2014 została dziennikarką portalu Wyborcza.pl, pracowała też w zespole działu krajowego w Warszawie. Równocześnie przez kilka lat współpracowała z „Dużym Formatem” i w 2018 dołączyła na stałe do zespołu „DF”.
Nagrody i wyróżnienia.
W 2017 znalazła się, obok Pawła Cywińskiego, Pawła Sulika oraz portalu OKO.press, w grupie czworga nominowanych do medialnej nagrody Amnesty International – Pióra Nadziei.
W listopadzie 2018 roku została wyróżniona w prowadzonym przez Fundację Inspiratornia konkursie dla dziennikarzy „Uzależnienia XXI wieku”, który ma na celu promowanie wiedzy na temat uzależnień behawioralnych. Wyróżniono jej tekst „Złapani w sieć” opublikowany w „Gazecie Wyborczej”.
W grudniu 2018 roku została laureatką VI edycji konkursu Nagroda „Newsweeka” im. Teresy Torańskiej – zwyciężyła w kategorii „najlepszy materiał dziennikarski opublikowany drukiem, online, w telewizji bądź w radiu”. Doceniono jej artykuł „Niepełnosprawny? No to dożywocie”, opublikowany w „Dużym Formacie”.
W 2019 roku wraz z dziennikarzem Piotrem Żytnickim była nominowana do nagrody Grand Press 2019 w kategorii „News” za cykl tekstów „Wasyl porzucony na śmierć”, w którym opisali szokujące okoliczności śmierci Ukraińca, który zasłabł w pracy, a szefowa zamiast udzielić mu pomocy, wywiozła jego ciało do lasu. W tym samym roku z Piotrem Żytnickim byli też nominowani do studenckiej nagrody dziennikarskiej MediaTory – w kategorii ReformaTOR. Nominowano ich tekst „Nie płacz, bo będzie zwarcie. Dlaczego Ilona popełniła samobójstwo i czy w Amice był mobbing? Ujawniamy nieznane fakty” opublikowany w „Dużym Formacie”.
W 2020 roku została nominowana do nagrody Grand Press w kategorii „Dziennikarstwo specjalistyczne” za tekst „Rodzę nie dla siebie” opublikowany w „Dużym Formacie”, który opowiadał o ukraińskich surogatkach.
W 2021 roku została nominowana do nagrody Grand Press w kategorii "wywiad" za tekst „Nie bój się mojej chusty”, który ukazał się w „Dużym Formacie". Nominacja dotyczy tak naprawdę roku 2020 roku, ponieważ wówczas kategoria wywiad została wycofana z konkursu. Powodem były "wątpliwości wobec jednej ze zgłoszonych prac". W 2021 roku jurorzy dokonali ponownej oceny wszystkich prac nominowanych w poprzednim roku i po dyskusji dołączyli do ostatecznych nominacji jeden materiał - właśnie Anannikovej.
Twórczość.
2021 r. - "Skazani. Historie skrzywdzonych przez system", Wyd. W.A.B.

</doc>
<doc id="4837149" url="https://pl.wikipedia.org/wiki?curid=4837149" title="Julia. 13 grudnia">
Julia. 13 grudnia

Julia. 13 grudnia (ang. "Julia. December 13") – dramat psychologiczny z 2019 roku w reżyserii Łukasza Madziara. Film jest krótką rozprawą na temat psychozy poporodowej.
"Julia. 13 grudnia" miała swoją premierę festiwalową w 2019 roku na Festiwalu Filmowym w Moskwie – "Moscow Shorts", gdzie film został pokazany w oficjalnej selekcji konkursowej. W 2020 roku, film nadal pozostał w obiegu festiwalowym. W kwietniu 2020 roku, na Międzynarodowym Festiwalu Filmowym "Short to the Point", obraz został włączony do oficjalnej selekcji konkursowej w kategorii Najlepszego dramatycznego filmu krótkometrażowego i znalazł się w gronie finalistów. W 2022 roku, na festiwalu "Night of Drama Shorts" w Mediolanie, film zwyciężył w dwóch kategoriach: najlepszy dramat oraz najlepszy film trwający poniżej 10 minut.
Synopsis.
Fabuła filmu rozpoczyna się w momencie, gdy główny bohater grany przez Sebastiana Cybulskiego dowiaduje się, że jego ciężarna dziewczyna (grana przez Marię Patykiewicz), stała się ofiarą psychozy poporodowej. Z pomocą psychologa i policji, niedoszły ojciec odkrywa mroczny wymiar rzeczywistości, która zastała go rankiem, 13 grudnia.

</doc>
<doc id="4837150" url="https://pl.wikipedia.org/wiki?curid=4837150" title="Michał Bogumił Czarnowski">
Michał Bogumił Czarnowski

Michał Bogumił Czarnowski herbu Łada – stolnik wendeński w 1699 roku, marszałek sejmiku deputackiego województwa bełskiego w 1704 roku, deputat województwa bełskiego na Trybunał Główny Koronny w 1704 roku.

</doc>
<doc id="4837152" url="https://pl.wikipedia.org/wiki?curid=4837152" title="Michał Stanisław Czarnowski">
Michał Stanisław Czarnowski



</doc>
<doc id="4837154" url="https://pl.wikipedia.org/wiki?curid=4837154" title="Buton (lud)">
Buton (lud)

Buton, także Butung – indonezyjska grupa etniczna zamieszkująca wyspę Buton (Butung) w prowincji Celebes Południowo-Wschodni. Ich populacja wynosi 300 tys. osób.
Posługują się szeregiem własnych języków z wielkiej rodziny austronezyjskiej (m.in. wolio, cia-cia, tukang besi), ale w użyciu są także języki indonezyjski, bugijski i makasarski. W przeważającej części wyznają islam w odmianie sunnickiej; są wśród nich również chrześcijanie.
Byli marynarzami i kupcami. Osiedlili się na obszarze wschodniej Indonezji, zwłaszcza w archipelagu Moluków, a także w stanie Sabah w dzisiejszej Malezji. Od XVII do XX w. tworzyli Sułtanat Butung. Islam przyjęli pod wpływem ludu Ternate. Samo określenie "Buton" pochodzi z języka ternate, gdzie słowo "butu" oznacza „targowisko”.
Tradycyjnie zajmują się ręcznym rolnictwem tropikalnym (kukurydza, ryż, proso, bataty, palma kokosowa). Trudnią się także rybołówstwem i handlem detalicznym. Rozwinęli również rzemiosło: budowanie łodzi, obróbka miedzi, tkactwo, plecionkarstwo. Ich tradycyjne wierzenia opierają się na animizmie i kulcie przodków.
Sama nazwa "Buton" jest niejednoznaczna i może prowadzić do nieporozumień. Bywa bowiem odnoszona konkretnie do ludności posługującej się językiem wolio, a czasami (poza regionem) w sposób ogólny określa ludność prowincji Celebes Południowo-Wschodni. Ponadto ludność Buton bywa mylnie utożsamiana z Badżawami (Bajau). Ludność wysp Tukangbesi często identyfikuje się z wyspą Buton, migranci z tych wysp – bardzo liczni we wschodniej Indonezji – są powszechnie określani jako "orang Buton".

</doc>
<doc id="4837156" url="https://pl.wikipedia.org/wiki?curid=4837156" title="Butung">
Butung



</doc>
<doc id="4837158" url="https://pl.wikipedia.org/wiki?curid=4837158" title="Jan Koszkul">
Jan Koszkul

Jan Koszkul (ur. 6 stycznia 1930 w Dourdan, zm. 11 września 2010) – polski działacz partyjny i państwowy, regionalista oraz pedagog, w latach 1975–1979 wicewojewoda nowosądecki, były I sekretarz Komitetu Miejskiego PZPR w Nowym Sączu.
Życiorys.
Syn Stanisława i Rozalii. Urodził się we Francji, gdzie jego rodzice wyemigrowali w celach zarobkowych, w 1931 powrócili do rodzinnych Barcic. Ukończył szkołę podstawową w Starym Sączu i liceum pedagogiczne, a następnie studia prawnicze na Uniwersytecie Jagiellońskim.
Pracował początkowo jako nauczyciel i kolejarz, później był sekretarzem w Radzie Narodowej i działaczem administracji lokalnej. W 1954 wstąpił do Polskiej Zjednoczonej Partii Robotniczej. Od 1962 do 1972 był sekretarzem ds. propagandy w Komitecie Powiatowym PZPR w Nowym Sączu, w latach 70. przewodniczył Prezydium Miejskiej Rady Narodowej w Nowym Sączu. W 1975 został członkiem egzekutywy i I sekretarzem Komitetu Miejskiego PZPR w tym mieście. Od czerwca 1975 do ok. czerwca 1979 pełnił funkcję wicewojewody nowosądeckiego. W latach 1984–1988 był przewodniczącym Rady Miasta i Gminy Starego Sącza, kierował też Miejską Radą Narodową w tym mieście. Od lat 80. do śmierci był prezesem Towarzystwem Miłośników Starego Sącza, kierował też Muzeum Regionalnym w Starym Sączu. Zajmował się ochroną zabytków i popularyzacją regionu, pomagał w wydaniu drugiego tomu "Historii Starego Sącza" i "Przewodnika po Starym Sączu".
Był żonaty, miał syna. Zmarł po długiej chorobie. 13 września 2010 pochowany na cmentarzu w Starym Sączu.
Odznaczenia.
Wyróżniono go odznaką honorową „Zasłużony dla Kultury Polskiej” oraz odznaką „Zasłużony dla Ziemi Sądeckiej” (2005).

</doc>
<doc id="4837173" url="https://pl.wikipedia.org/wiki?curid=4837173" title="Powiat Tsukuba">
Powiat Tsukuba

 – dawny powiat w Japonii, w prefekturze Ibaraki. Z dniem 13 lutego 2005 roku liczył mieszkańców i zajmował powierzchnię 79,14 km².

</doc>
<doc id="4837178" url="https://pl.wikipedia.org/wiki?curid=4837178" title="Podpory społeczeństwa">
Podpory społeczeństwa

Podpory społeczeństwa (norw. "Samfundets Støtter") – dramat autorstwa Henrika Ibsena z 1877. Utwór był dziełem przełomowym w życiu autora, ponieważ był pierwszym, który cieszył się ogromnym zainteresowaniem odbiorców i przyniósł mu popularność, tak w Norwegii, jak i w innych krajach europejskich. 
Treść.
Akcja dramatu rozgrywa się w portowym norweskim miasteczku, w domu konsula Bernicka. Jest on osobą dobrze sytuowaną, u szczytu powodzenia zawodowego, zdobył ugruntowaną pozycję społeczną i pokaźny majątek. Cieszy się też poważaniem lokalnej społeczności. W tym stanie rzeczy rozpoczyna działalność spekulacyjną polegającą na wykupie terenów, przez które ma przebiegać planowana linia kolejowa. Wcześniej, powołując się na hasła dobra społecznego, storpedował tańszy i prostszy technicznie projekt budowy kolei wzdłuż linii brzegowej, dbając o interesy armatorów, będących jego przyjaciółmi. Oprócz prowadzenia nielegalnych interesów Bernick ukrywa też różne kompromitujące go fakty z przeszłości. Dla ratowania swej pozycji poświęca Jana Tönnesena oraz zakochaną w nim swoją siostrę przyrodnią, Lonę Hessel. Ujawnia swoje prawdziwe motywacje dopiero po wyczerpaniu wszystkich innych możliwości. Jego kompromitacja staje się jednocześnie iluminacją, ponieważ zauważa wówczas bezmiar wyrządzonego innym zła, jak również obłudę w jakiej tkwił. Dociera do niego, że nie był "podporą społeczeństwa" i nie byli nią inni zamożni armatorzy tworzący elitę lokalnej społeczności. Mówił w jej imieniu, ale de facto nic dla niej nie zrobił. Przyznaje się do popełnionych błędów i w ten sposób odzyskuje spokój wewnętrzny i szacunek najbliższych, zaś Lona stwierdza: "duch prawdy i duch swobody – oto prawdziwe podpory społeczeństwa". Żona ponownie obdarza go uczuciem, a on sam żyje odtąd zgodnie z regułami moralności.
Kompozycja.
Dzieło Ibsena, choć cieszące się dużą popularnością, ma jeszcze pewne kompozycyjne wady młodości: zbyt duży natłok postaci i epizodów, nadmierne splątanie akcji, wiele niejasnych scen grupowych. Wszystkie te niedociągnięcia zostały przez autora przeanalizowane i wyeliminowane w jego następnym dziele – "Domu lalki". 

</doc>
<doc id="4837186" url="https://pl.wikipedia.org/wiki?curid=4837186" title="Sanford Myron Zeller">
Sanford Myron Zeller

Sanford Myron Zeller (ur. 19 października 1885 w Coldwater, zm. 4 listopada 1948) – amerykański mykolog.
Urodził się w Coldwater w stanie Michigan. Kształcił się w Lawrence College w Wisconsin, a następnie w Greenville College w Illinois. Doktorat z botaniki uzyskał w 1917 r. na Uniwersytecie Waszyngtona w St. Louis. Dwa lata później rozpoczął pracę jako fitopatolog i profesor w Oregon Agricultural Experimental Station w Corvallis w stanie Oregon.
W trakcie swojej kariery opublikował ponad 150 artykułów naukowych. Specjalizuje się w grzybach z grupy wnętrzniaków ("Gasteromycetes"). Opisał 3 ich rzędy, 9 rodzin, 7 rodzajów, 81 gatunków i opublikował 3 nowe rodzaje, 62 gatunków i 59 kombinacji we współpracy z innymi naukowcami. W latach 1924–1930 był redaktorem naczelnym czasopisma naukowego "Phytopathology".
W naukowych nazwach opisanych przez niego taksonów dodawane jest jego nazwisko Zeller.

</doc>
<doc id="4837188" url="https://pl.wikipedia.org/wiki?curid=4837188" title="Mieczysław Łomanowski">
Mieczysław Łomanowski

Mieczysław Łomanowski (ur. 1 stycznia 1926 w Jakszycach, obecnie w rejonie berezyńskim na Białorusi, zm. 2 marca 2016 w Olsztynie) – polski działacz partyjny i państwowy, w latach 1978–1982 wicewojewoda olsztyński.
Życiorys.
Syn Felicjana i Leokadii. Od 1952 kierował Ludowymi Zespołami Sportowymi Warmii i Mazur. W 1953/4 wstąpił do Polskiej Zjednoczonej Partii Robotniczej. Od 1975 do 1978 kierował Wydziałem Rolnym i Gospodarki Żywnościowej w Komitecie Wojewódzkim PZPR w Olsztynie. Od 1975 był jego członkiem i zasiadał w egzekutywie KW PZPR, od 1977 należał też do jego sekretariatu. Od marca 1978 do stycznia 1982 pełnił funkcję wicewojewody olsztyńskiego.
7 marca 2016 został pochowany na Cmentarzu Komunalnym w Olsztynie.
W 1955 otrzymał Medal 10-lecia Polski Ludowej.

</doc>
<doc id="4837192" url="https://pl.wikipedia.org/wiki?curid=4837192" title="Badżawowie">
Badżawowie

Badżawowie – ludność austronezyjska posługująca się językami sama-bajau, z wysp Azji Południowo-Wschodniej. Ich rozproszone osady są zlokalizowane na obszarze rozciągającym się od południowych Filipin po północne i wschodnie wybrzeża Borneo, a także we wschodniej Indonezji, od wyspy Celebes po Timor. Wraz z Orang Laut i Moken tworzą grupę tzw. Cyganów Morskich.
W piśmiennictwie są znani pod szeregiem nazw, nie zawsze równoznacznych: Sama, Bajau, Badjaw, Badjao, Bajaw, Bajo, Sama-Bajau, Bajau Laut, Sama Dilaut, Turijene’, Luwa’an, Pala’au. Sami określają się zwykle jako "Sama" lub "A’a Sama". W Malezji i Indonezji określenie "Bajau" odnosi się zarówno do ludów koczowniczych, jak i osiadłych, w tym do niektórych grup lądowych, głównie rolniczych. Na południowych Filipinach określenie "Bajau" jest zarezerwowane dla grup prowadzących nomadyczny tryb życia, natomiast ludność osiadła jest określana jako "Samal".
Posługują się szeregiem własnych języków z wielkiej rodziny austronezyjskiej. W użyciu są także języki malajski, filipiński i bugijski. Wyznają islam w odmianie sunnickiej. Obecne są również wierzenia tradycyjne.
Tradycyjnie zajmują się rybołówstwem. Dawniej byli zaangażowani w piractwo. Część Badżawów żyje na łodziach, jednakże według współczesnych szacunków ich liczba wynosi mniej niż 10 tys. Dziś większość ludności zamieszkuje ląd, częściowo w wybudowanych na palach domach.
Odrębną grupę tworzy ludność Buton (Butung), która nie jest etnicznie powiązana z Badżawami, lecz bywa z nimi mylona.

</doc>
<doc id="4837193" url="https://pl.wikipedia.org/wiki?curid=4837193" title="Artiom Kryłow">
Artiom Kryłow

Artiom Pietrowicz Kryłow (ros. Артём Петро́вич Крыло́в; ur. 3 sierpnia 1991 w Petersburgu) – rosyjski aktor filmowy i teatralny. 
Zagrał główną rolę w serialu kostiumowym "Cena wolności". 

</doc>
<doc id="4837195" url="https://pl.wikipedia.org/wiki?curid=4837195" title="Majin Bolagh">
Majin Bolagh

Majin Bolagh – wieś w Iranie, w ostanie Azerbejdżan Zachodni, w szahrestanie Takab. W 2006 roku liczyła 392 mieszkańców.

</doc>
<doc id="4837196" url="https://pl.wikipedia.org/wiki?curid=4837196" title="Bajaw">
Bajaw



</doc>
<doc id="4837197" url="https://pl.wikipedia.org/wiki?curid=4837197" title="Bajau">
Bajau



</doc>
<doc id="4837198" url="https://pl.wikipedia.org/wiki?curid=4837198" title="Czuplu">
Czuplu

Czuplu – wieś w Iranie, w ostanie Azerbejdżan Zachodni, w szahrestanie Takab. W 2006 roku liczyła 1871 mieszkańców.

</doc>
<doc id="4837199" url="https://pl.wikipedia.org/wiki?curid=4837199" title="Sama-Bajau">
Sama-Bajau



</doc>
<doc id="4837200" url="https://pl.wikipedia.org/wiki?curid=4837200" title="Sama-Bajaw">
Sama-Bajaw



</doc>
<doc id="4837203" url="https://pl.wikipedia.org/wiki?curid=4837203" title="Badjaw">
Badjaw



</doc>
<doc id="4837204" url="https://pl.wikipedia.org/wiki?curid=4837204" title="Sama (ujednoznacznienie)">
Sama (ujednoznacznienie)



</doc>
<doc id="4837208" url="https://pl.wikipedia.org/wiki?curid=4837208" title="Guj Aghadż">
Guj Aghadż

Guj Aghadż – wieś w Iranie, w ostanie Azerbejdżan Zachodni, w szahrestanie Takab. W 2006 roku liczyła 1557 mieszkańców.

</doc>
<doc id="4837211" url="https://pl.wikipedia.org/wiki?curid=4837211" title="Charchar">
Charchar

Charchar – wieś w Iranie, w ostanie Azerbejdżan Zachodni, w szahrestanie Takab. W 2006 roku liczyła 284 mieszkańców.

</doc>
<doc id="4837216" url="https://pl.wikipedia.org/wiki?curid=4837216" title="Władisław Abaszyn">
Władisław Abaszyn

Władisław Władimirowicz Abaszyn (ros. Владислав Владимирович Абашин; ur. 28 czerwca 1979) – rosyjski aktor filmowy i teatralny. 
Główny antagonista w serialu kostiumowym "Cena wolności". 

</doc>
<doc id="4837217" url="https://pl.wikipedia.org/wiki?curid=4837217" title="Władysław Abaszin">
Władysław Abaszin



</doc>
<doc id="4837220" url="https://pl.wikipedia.org/wiki?curid=4837220" title="Parafia Najświętszego Serca Pana Jezusa w Gródku (diecezja drohiczyńska)">
Parafia Najświętszego Serca Pana Jezusa w Gródku (diecezja drohiczyńska)

Parafia pw. Najświętszego Serca Pana Jezusa w Gródku – parafia rzymskokatolicka, należąca do dekanatu Drohiczyn, diecezji drohiczyńskiej, metropolii białostockiej. 
Obszar parafii.
Miejscowości i ulice.
W granicach parafii znajdują się:

</doc>
<doc id="4837222" url="https://pl.wikipedia.org/wiki?curid=4837222" title="Artem Kryłow">
Artem Kryłow



</doc>
<doc id="4837223" url="https://pl.wikipedia.org/wiki?curid=4837223" title="Mikołaj Józef Koc">
Mikołaj Józef Koc

Mikołaj Józef Koc herbu Dąbrowa (zm. przed 27 września 1758 roku) – podkomorzy bełski od 1746 roku, chorąży bełski w latach 1738-1746, sędzia bełski w latach 1713-1738, podstoli buski w latach 1706-1713, marszałek sejmiku przedsejmowego województwa bełskiego w 1738 roku.
Poseł na sejm 1712/1713 roku z województwa bełskiego. Poseł na sejm konwokacyjny 1733 roku z województwa bełskiego. Był członkiem konfederacji generalnej zawiązanej 27 kwietnia 1733 roku na tym sejmie.

</doc>
<doc id="4837234" url="https://pl.wikipedia.org/wiki?curid=4837234" title="Władysław Abaszyn">
Władysław Abaszyn



</doc>
<doc id="4837237" url="https://pl.wikipedia.org/wiki?curid=4837237" title="Parafia św. Rocha w Miłkowicach-Maćkach">
Parafia św. Rocha w Miłkowicach-Maćkach

Parafia pw. Świętego Rocha w Miłkowicach-Maćkach – parafia rzymskokatolicka, należąca do dekanatu Drohiczyn, diecezji drohiczyńskiej, metropolii białostockiej. 
Obszar parafii.
Miejscowości i ulice.
W granicach parafii znajdują się miejscowości:

</doc>
<doc id="4837243" url="https://pl.wikipedia.org/wiki?curid=4837243" title="Stanisław Piotrowski (polityk)">
Stanisław Piotrowski (polityk)

Stanisław Piotrowski (ur. 1 lipca 1939 w Krasnem, zm. 5 lipca 2015 w Olsztynie) – polski działacz partyjny i państwowy, w latach 1982–1990 wicewojewoda olsztyński.
Życiorys.
Syn Szczepana i Natalii. W latach 1957–1962 studiował w Wyższej Szkole Rolniczej w Olsztynie. W 1964 wstąpił do Polskiej Zjednoczonej Partii Robotniczej. Od 1975 związany z Komitetem Wojewódzkim PZPR w Olsztynie, początkowo jako instruktor. Od 1975 do 1981 był kolejno zastępcą kierownika oraz kierownikiem Wydziału Rolnego i Gospodarki Żywnościowej w KW PZPR w Olsztynie, następnie od 1981 do 1982 kierownikiem Wydziału Społeczno-Rolnego. W latach 1978–1981 pozostawał członkiem Komitetu Wojewódzkiego PZPR. Od września 1982 do 1990 pełnił funkcję wicewojewody olsztyńskiego.

</doc>
<doc id="4837246" url="https://pl.wikipedia.org/wiki?curid=4837246" title="Trumpina">
Trumpina

Zalewka (znana też pod historyczną nazwą Trumpina) – struga w Polsce, w województwie warmińsko-mazurskim, w powiecie iławskim, w gminie Zalewo. Struga ma źródło w pobliżu prywatnego stawu hodowlanego w miejscowości Girgajny, zaś jej ujście znajduje się w jeziorze Ewingi.
Zalewka przepływa przez Zalewo przecinając ulice Kolejową oraz Sienkiewicza.

</doc>
<doc id="4837249" url="https://pl.wikipedia.org/wiki?curid=4837249" title="Parafia Narodzenia Najświętszej Maryi Panny w Ostrożanach">
Parafia Narodzenia Najświętszej Maryi Panny w Ostrożanach

Parafia pw. Narodzenia Najświętszej Maryi Panny w Ostrożanach – parafia rzymskokatolicka, należąca do dekanatu Drohiczyn, diecezji drohiczyńskiej, metropolii białostockiej. 
Działalność parafialna.
Księgi metrykalne.
Zachowane księgi metrykalne z parafii Ostrożany są opracowywane w formie bazy indeksów nazwisk i udostępniane w formie internetowej wyszukiwarki nazwisk przez grupę "projektpodlasie".
Obszar parafii.
Miejscowości i ulice.
W granicach parafii znajdują się miejscowości:

</doc>
<doc id="4837253" url="https://pl.wikipedia.org/wiki?curid=4837253" title="Cecosesola">
Cecosesola

Cecosesola (pełna nazwa Central de las cooperativas de Lara, Cooperatives of Social Services of Lara State) – niehierarchiczne stowarzyszenie spółdzielni działające w Wenezueli.
Historia.
Zbiorcza organizacja spółdzielni usług socjalnych w stanie Lara założona pod koniec 1967. Pierwszym projektem CECOSESOLA był zakład pogrzebowy, który współcześnie jest największy w tym regionie. Instytut prowadzi własną produkcję trumien. Do sieci podłączonych jest około pięćdziesięciu organizacji o łącznej liczbie 20 000 członków (pracowników i użytkowników). 1200 spółdzielczych projektantów pracuje w CECOSESOLA jako ‘pełnoetatowi’. Swoje środki do życia uzyskują bezpośrednio z całości. Płacą tygodniową kwotę, która jest wymieniona w charakterze ‘zaliczki’ na poczet wynagrodzenia za pracę. Wysokość ta jest około dwukrotnie wyższa od ustalonej przez rząd płacy minimalnej. Ten postęp opiera się na wymaganiach ludzi, więc nie jest taki sam dla wszystkich. Osoby z dziećmi, na przykład, dostają więcej. W 2010 obroty firmy wyniosły 430 milionów boliwarów - około 100 milionów dolarów.
Projekty
Barquisimeto: Organizacja prowadzi trzy cotygodniowe targi, na których co tydzień 55 000 rodzin - około jedna czwarta mieszkańców miasta - dostarcza im owoce, warzywa i żywność. 450 ton owoców i warzyw sprzedawanych jest tygodniowo. Ceny te są średnio o 30 procent niższe niż ceny na rynkach prywatnych. Ponadto, istnieje sklep z artykułami gospodarstwa domowego i meblami, w którym członkowie mogą kupować produkty w ratach, bez konieczności płacenia wysokich odsetek.
W sześciu projektach 190 000 zabiegów zdrowotnych jest wykonywanych rocznie. W 2009 w CICS zainaugurowano nowo wybudowany ośrodek zdrowia. Oferowane są tu alternatywne metody leczenia, takie jak akupunktura i masaże, ale także zabiegi chirurgiczne oraz badania laboratoryjne i rentgenowskie. Ceny są o 60 procent niższe niż w przypadku prywatnych szpitali. Dla członków spółdzielni niektóre zabiegi są bezpłatne.
W skład spółdzielni wchodzą również gospodarstwa rolne: Dwanaście organizacji w stanach Lara i Trujillo z ponad 200 małymi gospodarstwami (2-3 ha) zaopatruje rynki zbytu. W niektórych przypadkach przedsiębiorstwa będą starały się zastąpić agrochemikalia biologiczną ochroną roślin. Małe spółdzielnie produkcyjne produkują żywność, która jest sprzedawana na rynkach - chleb, makaron pełnoziarnisty, zboża, sos pomidorowy, zioła, przyprawy, miód, miąższ owoców itp. Istnieje również związek kredytowy i inne źródła finansowania oraz Fundusz Solidarności.

</doc>
<doc id="4837254" url="https://pl.wikipedia.org/wiki?curid=4837254" title="Parafia św. Jerzego w Sawicach-Wsi">
Parafia św. Jerzego w Sawicach-Wsi

Parafia pw. Świętego Jerzego w Sawicach-Wsi – parafia rzymskokatolicka, należąca do dekanatu Drohiczyn, diecezji drohiczyńskiej, metropolii białostockiej.
Obszar parafii.
Miejscowości i ulice.
W granicach parafii znajdują się miejscowości:

</doc>
<doc id="4837256" url="https://pl.wikipedia.org/wiki?curid=4837256" title="Nouhak Phoumsavanh">
Nouhak Phoumsavanh

Nouhak Phoumsavanh (ur. 9 kwietnia 1910, zm. 9 września 2008) – polityk laotański.
Życiorys.
W 1945 był współzałożycielem ruchu rewolucyjnego w Laosie, a w 1949 został przewodniczącym komitetu rewolucyjnego dla regionu wschodniego Laosu, a następnie w 1950 objął funkcję ministra finansów rządu rewolucyjnego.
W 1954 uczestniczył w konferencji genewskiej jako przedstawiciel Frontu Patriotycznego Laosu.
Wszedł w skład Centralnego Komitetu Laotańskiej Partii Ludowej w 1955. Objął funkcję pierwszego sekretarza w 1958. Aresztowany przez policję w 1959, zbiegł z więzienia w Wientianie. W latach 1960–1962 był członkiem komitetu negocjacyjnego w celu utworzenia laotańskiego rządu koalicyjnego.
Po przejęciu władzy przez komunistów w grudniu 1975 r., Phoumsavanh został mianowany wicepremierem i ministrem finansów.
W latach 1989-1992 pełnił funkcję przewodniczącego Zgromadzenia Narodowego Laosu. W listopadzie 1992 objął funkcję prezydenta, po śmierci dotychczasowego szefa państwa Kaysone Phomvihan. Pełnił ją do 24 lutego 1998.

</doc>
<doc id="4837263" url="https://pl.wikipedia.org/wiki?curid=4837263" title="Sondaże przed drugimi wyborami prezydenckimi w Polsce w 2020 roku">
Sondaże przed drugimi wyborami prezydenckimi w Polsce w 2020 roku



</doc>
<doc id="4837265" url="https://pl.wikipedia.org/wiki?curid=4837265" title="Spadek albo Kurwachopygutntag">
Spadek albo Kurwachopygutntag

Spadek albo Kurwachopygutntag (czes. "Dědictví aneb Kurvahošigutntag") – czechosłowacki film komediowy w reżyserii Věry Chytilovej, zrealizowany w 1992. 

</doc>
<doc id="4837267" url="https://pl.wikipedia.org/wiki?curid=4837267" title="Joan Roig i Diggle">
Joan Roig i Diggle

Joan Roig i Diggle (ur. 12 maja 1917 w Barcelonie, zm. w nocy z 11/12 września 1936 w Santa Coloma de Gramenet) – hiszpański męczennik, ofiara wojny domowej w Hiszpanii w latach 1936-39, błogosławiony Kościoła katolickiego.
Życiorys.
Pochodził z ubogiej rodziny. Jego ojcem był Ramón Roig Fuente a matką była Maud Diggle Puckering. Uczęszczał do szkoły prowadzonej przez zakon Braci szkolnych, zaś później pobierał naukę od zgromadzenia pijarów. Jego nauczycielami byli m.in. Ignacy Casanovas Perramón i Franciszek Carceller Galindo, którzy zostali beatyfikowani przez Kościół katolicki. Żeby znaleźć pracę jego rodzina, wraz z nim przeniosła się w 1934 z Barcelony do El Masnou. Mimo to nie przerwał edukacji. Oprócz niej również pracował w fabryce i jako sprzedawca w sklepie. Wstąpił w El Masnou do , katolickiego stowarzyszenia dzieci i młodzieży, gdzie został moderatorem grupy osób poniżej 14 lat. Joan często spędzał wiele czasu na Adoracji Najświętszego Sakramentu. Jego przyjacielem był Pere Tarrés Claret, późniejszy ksiądz i błogosławiony, który został uprawniony do przyniesienia Komunii świętej do domu Joana, gdyż trwała wojna domowa w Hiszpanii i republikanie zamknęli kościoły. Gdy republikańska milicja przyszła go aresztować, spożył pospiesznie hostię, żeby uniknąć profanacji i pożegnał się z matką. 11 września 1936 milicjanci wzięli go z domu, przewieźli na cmentarz w Santa Coloma de Gramenet, gdzie go zastrzelili. Joan przed śmiercią modlił się do Boga o przebaczenie dla swoich oprawców słowami: "Que Déu us perdoni com jo us perdono" (katal. "Niech Bóg wam przebaczy jak ja wam przebaczam"). W chwili zamordowania miał 19 lat.
Proces beatyfikacyjny.
4 października 1999 został otwarty jego proces beatyfikacyjny w archidiecezji barcelońskiej. 16 maja 2001 został on zakończony na szczeblu diecezjalnym, a akty przesłano do Rzymu. W 2007 roku dokonano ekshumacji jego doczesnych szczątków. 2 października 2019 papież Franciszek zatwierdził dekret o jego męczeństwie, co otworzyło drogę do jego beatyfikacji, która odbyła się 7 listopada 2020 w bazylice Sagrada Familia.

</doc>
<doc id="4837269" url="https://pl.wikipedia.org/wiki?curid=4837269" title="Parafia Świętych Apostołów Piotra i Pawła w Śledzianowie">
Parafia Świętych Apostołów Piotra i Pawła w Śledzianowie

Parafia pw. Świętych Apostołów Piotra i Pawła w Śledzianowie – parafia rzymskokatolicka, należąca do dekanatu Drohiczyn, diecezji drohiczyńskiej, metropolii białostockiej. 
Obszar parafii.
Miejscowości i ulice.
W granicach parafii znajdują się miejscowości: 

</doc>
<doc id="4837272" url="https://pl.wikipedia.org/wiki?curid=4837272" title="Franciszek Habdas">
Franciszek Habdas

Franciszek Habdas (ur. 29 lipca 1906 r. w Żywcu, zm. 12 sierpnia 1977 r. w Warszawie) – architekt, rzeźbiarz, medalier.
Życiorys.
W latach 1931-34 studiował na ASP w Warszawie, 1934-35 studiował na ASP w Krakowie, 1935-36 studiował w Akademii Sztuki w Zagrzebiu. Dyplom uzyskał w 1936 r.
Rzeźby:
"Otwarcie MDM"(1952) - najbardziej znana płaskorzeźba Habdasa - upamiętnia otwarcie najważniejszej socrealistycznej inwestycji mieszkaniowej. Znajduje się na ścianie budynku przy pl. Konstytucji 3 (od strony ul. Waryńskiego) w Warszawie. Dzieło przedstawia grupę dorosłych z dziećmi, jakby ustawionych do zdjęcia.
Bohdan Urbanowicz surowo ocenia rzeźby MDM (Marszałkowskiej Dzielnicy Mieszkaniowej), ale płaskorzeźba Habdasa została przez niego uznana za najpoważniejsze rozwiązanie rzeźbiarskie MDM, docenia czytelność tematu, kompozycję i plan.
"Dziewczyna z gołębiem"(1957) - wykonana z piaskowca, w socrealistycznym stylu, znajduje się w Parku im. Edwarda Rydza-Śmigłego (przy ).
Medale:
Kopernikańska Sesja Naukowa Polskiej Akademii Nauk w 480. Rocznicę Urodzin, tombak patynowany, 1953, APAN, ZM, 255
Pochowany na cmentarzu ewangelicko-augsburskim przy ulicy Młynarskiej (aleja 10, grób 25).

</doc>
<doc id="4837274" url="https://pl.wikipedia.org/wiki?curid=4837274" title="Draco latający">
Draco latający



</doc>
<doc id="4837277" url="https://pl.wikipedia.org/wiki?curid=4837277" title="Jakub Krulikiewicz">
Jakub Krulikiewicz

Jakub Krulikiewicz – urzędnik terytorialny na obszarze Galicji w Cesarstwie Austrii, burmistrz Wieliczki, Sanoka, Nowego Sącza.
Życiorys.
Od około 1829 do około 1831 był praktykantem konceptowym w C. K. Izbie Prokuratury ("K. K. Kammer-Prokuratur"). Potem, od około 1832 do około 1835 pełnił funkcję prezydującego syndyka w magistracie w Myślenicach. Od około 1835 do około 1840 był syndykiem w magistracie w Wieliczce (wówczas był burmistrzem był tam Walenty Włodek do 1838). Od około 1840 do około 1847 sprawował urząd burmistrza Wieliczki.
Od około 1847 do około 1853 był burmistrzem Sanoka. Jako jeden z gospodarzy (obok niego naczelnik cyrkułu Ernest Uherek) podejmował w Sanoku podróżującego po Galicji cesarza Austrii Franciszka Józefa I, przebywającego w mieście w dniach 31 października i 1 listopada 1851. 
Od około 1853 do około 1854 był burmistrzem Nowego Sącza. W połowie 1855 został mianowany adiunktem krakowskiego obszaru administracyjnego.

</doc>
<doc id="4837281" url="https://pl.wikipedia.org/wiki?curid=4837281" title="Dolina Świątyń">
Dolina Świątyń

Dolina Świątyń wł. "Valle dei Templi" to park archeologiczno-krajobrazowy w Agrygencie w którym znajdują się pozostałości zabudowy starożytnego miasta Akragas. Dolina Świątyń została w 1997 r. wpisana na listę światowego dziedzictwa UNESCO jako "Strefa archeologiczna Agrygentu". Zajmuje obszar ok. 1800 hektarów. Większość zabytków pochodzi z okresu największego rozkwitu miasta (V wiek p.n.e.). Obiekty sakralne reprezentują styl dorycki i zostały zbudowane z lokalnej skały wapiennej o intensywnie żółtej barwie.

</doc>
<doc id="4837283" url="https://pl.wikipedia.org/wiki?curid=4837283" title="Spotkanie z minionymi latami">
Spotkanie z minionymi latami

Spotkanie z minionymi latami (norw. "Stevnemøte med glemte år") – powieść norweskiego pisarza Sigurda Hoela z 1954. 
Powieść porusza ważne problemy społeczne i moralne, konsekwentnie konfrontując teraźniejszość z przeszłością, a autor próbuje w niej dociec źródeł współczesnych postaw i losów ludzkich, odnosząc je do pytania o to, czy warto zagłębiać się w mity i symbole aktywności wcześniejszych generacji walczących o wolność i niezależność narodu, mimo że ludzie, którzy je wyznawali nie biorą już czynnego udziału w życiu pokolenia. Przedmiotem rozmyślań autora jest sprawa bohaterstwa oraz sensu i wartości czynu zbrojnego Svena Arneberga, który walczył i zginął śmiercią patrioty w czasach kolaboranckich rządów Vidkuna Quislinga. Jego pamięć została steatralizowana, spetryfikowana w pustych obrządkach, zapomniana przez społeczeństwo i zlekceważona przez najmłodsze pokolenie. W posępnych rytuałach zatraca się piękno prawdziwego męstwa, a mit czynu zamienia się w męczącą chimerę. Wyzwoleniem z tego błędnego koła może być tylko rozbicie mitu i przywołanie prawdziwej postaci dawnego czynu. Zadanie to wyznaczają sobie żyjący towarzysze Arneberga, którzy rozliczają się z minionymi latami. Były to lata, w których nie zrobili żadnych większych karier, w odróżnieniu od byłych kolaborantów i zdrajców. Społeczeństwo norweskie pogrążyło się natomiast w wygodnej niepamięci. Szlachetną ofiarę człowieka, który zginął ratując innych partyzantów, zakłamano do tego stopnia, że stała się nierzeczywista, nawet dla tych, którzy byli świadkami jego śmierci. Ostatecznie mit udało się rozbić, jednak w jego miejsce nie stworzono nowego, ponieważ, jak zauważył Hoel, brak było dla niego kapłanów uczciwych i szlachetnych. 
Autor oskarżył w powieści mieszczaństwo norweskie o zdewastowanie najpiękniejszych kart dziejów narodu, a powieść została wydana w latach 50. XX wieku, kiedy Norwegowie weszli w fazę szybkiego bogacenia się i zatracania ideałów poprzednich pokoleń. Była hołdem dla kombatantów II wojny światowej. 

</doc>
<doc id="4837288" url="https://pl.wikipedia.org/wiki?curid=4837288" title="Józef Mucha (wicewojewoda)">
Józef Mucha (wicewojewoda)

Józef Mucha (ur. 14 kwietnia 1924 w Parkoszowicach, zm. 17 maja 1994) – polski działacz partyjny i państwowy, w latach 1973–1977 wicewojewoda olsztyński.
Życiorys.
Syn Władysława i Marii. W 1950 wstąpił do Polskiej Zjednoczonej Partii Robotniczej. Kształcił się w Centralnej Szkole Partyjnej PZPR, był też związany z Wyższą Szkołą Gospodarstwa Wiejskiego w Cieszynie i od 1950 z Wyższą Szkołą Rolniczą w Olsztynie. Kierował zarządem wojewódzkim ZBOWiD w Olsztynie. Od 1973 do 1981 był zastępcą członka i członkiem Komitetu Wojewódzkiego PZPR w Olsztynie. Od grudnia 1973 do ok. lipca 1977 pełnił funkcję pierwszego wicewojewody olsztyńskiego (zarówno „dużego”, jak i „małego” województwa). W latach 1975–1981 należał do egzekutywy, a od 1979 do sekretariatu KW PZPR w Olsztynie. W 1981 przeszedł na emeryturę.
Pochowany na cmentarzu komunalnym w Olsztynie (2A/10/12).

</doc>
<doc id="4837290" url="https://pl.wikipedia.org/wiki?curid=4837290" title="Hip hip hura Alleluja!">
Hip hip hura Alleluja!

Hip hip hura Alleluja! – czwarty album studyjny zespołu Arka Noego wydany w 2002 roku.
Płyta została wydana przez wydawnictwo Metal Mind Productions. Autorem słów oraz muzyki do zawartych w albumie piosenek byli: Robert Friedrich, Elżbieta Malejonek oraz Debora Broda. Oprócz 12 utworów ze słowami na płycie znalazły się ich wersje instrumentalne. Stylistycznie utwory z albumu sklasyfikowane zostały w następujących rodzajach muzycznych: rock, reggae, folk, world music. Wydano też wersję kasetową albumu.
Album wznowiono 15 kwietnia 2019, z nową wersją niektórych piosenek. 
Przy pracy nad płytą współpracowali muzycy: Andrzej Dziewit, Daniel Kaczmarczyk, Dariusz Malejonek, Joszko Broda, Maciej Starosta, Marcin Pospieszalski, Mateusz Pospieszalski, Michał Garstecki, Michał Pruszkowski, Piotr Rejdak, Piotr Żyżelewicz, Robert Friedrich. Śpiewały dzieci muzyków: Ada Janiszewska, Adrian Surlejewski, Bartek Malejonek, Bruno Friedrich, Dominik Szczepaniak, Franciszka Friedrich, Halszka Starosta, Janetta Silva Da Piedade, Kaja Chmiel, Kamil Ziemowski, Kasia Malejonek, Malwina Starosta, Maria Friedrich, Marta Sosulska, Martyna Szczepaniak, Max Chruszcz, Michasia Starosta, Mikołaj Pospieszalski, Ola Malejonek, Róża Friedrich, Weronika Borowska, Wiktoria Friedrich, Łukasz Chruszcz.

</doc>
<doc id="4837291" url="https://pl.wikipedia.org/wiki?curid=4837291" title="Dobiesław Bobrowski">
Dobiesław Bobrowski

Dobiesław Bobrowski (ur. 7 lipca 1927 w Zbąszyniu, zm. 29 sierpnia 2012 w Puszczykowie) – polski matematyk, wykładowca Politechniki Poznańskiej i Uniwersytetu im. Adama Mickiewicza w Poznaniu, autor podręczników akademickich.
Życiorys.
Wczesne lata życia.
Był synem Włodzimierza i Rozalii z domu Konowalskiej. Ojciec pracował jako ogrodnik i nadzorca domów czynszowych.
Szkołę powszechną ukończył przed 1939 w rodzinnym Zbąszyniu. Po wybuchu II wojny światowej wraz z rodzicami i siostrą został wysiedlony do wsi Paprotnia w powiecie sochaczewskim, tam uczęszczał na komplety i samodzielnie przygotowywał się do matury. W 1944 roku, podobnie jak wiele innych osób w jego wieku, został skierowany przez władze okupacyjne do przymusowej pracy. Początkowo pracował na stacji kolejowej w Sochaczewie jako pomocnik biurowy. W sierpniu 1944 został wywieziony na przymusowe prace do Berlina, gdzie był robotnikiem kolejowym na berlińskim dworcu szczecińskim. Zbiegł w grudniu 1944 roku i powrócił do Paprotni, gdzie ukrywał się do końca wojny.
Po zakończeniu wojny, przeprowadził się do Poznania, gdzie po ukończeniu Państwowego Gimnazjum i Liceum im. św. Jana Kantego zdał maturę w 1946.
W latach 1946–1951 studiował na Wydziale Matematyczno-Przyrodniczym Uniwersytetu Poznańskiego. Tytuł magistra filozofii w zakresie matematyk obronił pracą "Bezaksjomatyczne systemy rachunku zdań", napisaną pod kierunkiem profesora Kazimierza Ajdukiewicza. W trakcie studiów był nauczycielem matematyki i fizyki w poznańskim Gimnazjum Handlowym oraz w Państwowym Zakładzie Kształcenia Administracyjno-Handlowego w Poznaniu. W trakcie studiów był także uczestnikiem Światowego Festiwalu Młodzieży Demokratycznej w Pradze.
Od 1951 do 1957 kontynuował pracę nauczyciela matematyki w poznańskim Technikum Statystycznym.
Kariera zawodowa.
Pracę naukową rozpoczął w 1949 roku od stanowiska kontraktowego zastępcy asystenta na Katedrze Teorii i Metodologii Nauk na Wydziale Matematyczno-Przyrodniczym Uniwersytetu Poznańskiego. W 1951 został przyjęty w Katedrze Matematyki na Wydziale Elektrycznym Szkoły Inżynierskiej w Poznaniu jako asystent, a od 1955 jako adiunkt na Politechnice Poznańskiej. Jego zwierzchnikiem w tamtych latach był Zygmunt Butlewski.
W 1956 roku ukończył Wieczorowy Uniwersytet Marksizmu-Leninizmu. Od 1955 należał do Polskiej Zjednoczonej Partii Robotniczej, w której pełnił m.in. funkcje: pierwszego sekretarza oddziałowej organizacji partyjnej naukowców oraz oddziałowej organizacji partyjne Wydziału Budowy Maszyn czy też członka Komitetu Uczelnianego przy Politechnice Poznańskiej.
Stopień doktora nauk matematyczno-fizycznych otrzymał na Wydziale Matematyki, Fizyki i Chemii Uniwersytetu im. Adama Mickiewicza w Poznaniu w roku 1962. Promotorem pracy doktorskiej "O całkach oscylujących pewnych równań różniczkowych zwyczajnych" był profesor Władysław Orlicz. Habilitację Bobrowski odbył także na tym samym wydziale. Praca o tytule "O pewnych własnościach rozwiązań równania różniczkowego nieliniowego trzeciego rzędu" została przez niego obroniona 12 stycznia 1968 roku. Pięć lat później, 6 lipca uchwałą Rady Państwa został mu nadany tytuł profesora nadzwyczajnego nauk matematycznych a 21 listopada 1989 roku Prezydent RP nadał mu tytuł profesora zwyczajnego nauk matematycznych.
Od 1967 roku równocześnie wykładał na Politechnice Poznańskiej oraz na Uniwersytecie im. Adama Mickiewicza w Poznaniu.
W latach 1970–1982 pełnił funkcję zastępcy dyrektora Instytutu Matematyki na Politechnice Poznańskiej a od 1987 do 1991 był jego dyrektorem. Pomiędzy 1975 a 1991 kierował Zakładem Probabilistyki Politechniki Poznańskiej. Na tej samej uczelni pełnił także w latach 1972–1975 funkcję prorektora ds. doskonalenia kadry i współpracy z zagranicą.
W marcu 1991 roku przeszedł na emeryturę ale nadal prowadził pracę dydaktyczną na trzech uczelniach:
Poza działalnością badawczą i wykładowczą pełnił funkcję prezesa Poznańskiego Oddziału Polskiego Towarzystwa Matematycznego, przewodniczył Zespołowi Szkolnictwa Wyższego przy PTM oraz Zespołowi Nauk Podstawowych w Krajowym Ośrodku Dydaktycznym. Był członkiem kilku komitetów Polskiej Akademii Nauk.
Zakres zainteresowań naukowych.
W swoich pracach poruszał tematykę jakości teorii równań różniczkowych w zakresie problematyki oscylacji rozwiązań równań różniczkowych, krotności miejsc zerowych oraz oszacowywania odległości między nimi i własności asymptotycznych w nieskończoności.
W drugiej płaszczyźnie zainteresowań naukowych profesora Bobrowskiego znalazło się zastosowanie teorii prawdopodobieństwa w technice. W szczególności przy budowie i wykorzystaniu maszyn rolniczych ale i też przy badaniu trwałości maszyn elektrycznych.
Życie prywatne.
W 1955 ożenił się z Mirosławą Deptułą, która była nauczycielką w poznańskim Technikum Przemysłu Odzieżowego Ministerstwa Przemysłu Lekkiego w Poznaniu, znawczynią folkloru i etnochoreografką. Para miała troje dzieci: Lubomirę, Dobrosławę i Przemysława.
Zmarł 29 sierpnia 2012 roku w Puszczykowie, pochowany został na tamtejszym cmentarzu.

</doc>
<doc id="4837295" url="https://pl.wikipedia.org/wiki?curid=4837295" title="Stadion Budowlanych Lublin">
Stadion Budowlanych Lublin

Stadion Budowlanych Lublin – stadion do rugby w Lublinie, w Polsce. Został otwarty w 1980 roku. Może pomieścić 1000 widzów. Swoje spotkania rozgrywają na nim rugbyści klubu Budowlani Lublin.
Teren obiektu został w latach 70. XX wieku przejęty przez skarb państwa od prywatnych właścicieli. Planowano tam budowę szkoły, ale ostatecznie powstał stadion, na którym od 1980 roku swoje spotkania rozgrywa powstała pięć lat wcześniej drużyna rugby Budowlani Lublin. Na tym obiekcie Budowlani święcili swoje największe sukcesy w rozgrywkach ligowych (wicemistrzostwo Polski w latach 1990 i 1992 oraz 3. miejsce w lidze w latach 1991, 1993 i 2003). Na stadionie grywała również seniorska reprezentacja Polski w rugby, a także kadry młodzieżowe. W 2010 roku uprawomocniła się decyzja sądu o zwrocie terenu poprzednim właścicielom, którzy zabiegali o to od 10 lat. Właściciele zamierzali odsprzedać grunt miastu, dzięki czemu boisko nie uległoby likwidacji, ale na przeszkodzie stanęła różnica zdań w kwestii ceny. W związku z impasem Budowlanym groziła wyprowadzka z obiektu przy ulicy Krasińskiego. Zespół zaczął grywać część spotkań na boiskach bocznych Areny Lublin, a miasto w 2015 roku przystąpiło do remontu niewielkiego boiska Lubelskiego Centrum Edukacji Zawodowej przy ulicy Magnoliowej, gdzie powstało nowe, pełnowymiarowe boisko do rugby. Mimo ciągłej groźby wyprowadzki, Budowlani jak dotąd wciąż grają na swoim stadionie. Po podpisaniu przez klub umowy sponsorskiej z firmą Edach w 2020 roku prezydent Lublina zadeklarował chęć rozbudowy boiska powstałego przy ulicy Magnoliowej, a przy ulicy Krasińskiego miałoby powstać centrum rekreacyjne.

</doc>
<doc id="4837300" url="https://pl.wikipedia.org/wiki?curid=4837300" title="Hromada">
Hromada

Terytorialna hromada () – jednostka podziału administracyjnego na Ukrainie.
Na terenie Ukrainy jest 1470 terytorialnych hromad.
Regulacje prawne.
Od 2020 r. na Ukrainie hromada terytorialna jest podstawową jednostką samorządu terytorialnego.
Terytorialna hromada może być hromadą wiejską, hromadą osiedlową lub hromadą miejską.

</doc>
<doc id="4837303" url="https://pl.wikipedia.org/wiki?curid=4837303" title="Kim Seoung-il">
Kim Seoung-il

Kim Seoung-il (kor. 김성일; ur. 19 grudnia 1990 w Seulu) – południowokoreański łyżwiarz szybki specjalizujący się w short tracku, wicemistrz olimpijski, mistrz świata.
Wystąpił podczas igrzysk w Vancouver w 2010 roku, w biegu sztafetowym zdobył srebrny medal olimpijski (w koreańskiej sztafecie wystąpili również: Lee Ho-suk, Lee Jung-su, Sung Si-bak i Kwak Yoon-gy).
W 2010 roku zdobył złoty medal mistrzostw świata w sztafecie oraz złoty medal drużynowych mistrzostw świata.
W latach 2009–2011 wywalczył też sześć medali zimowej uniwersjady (dwa srebrne i cztery brązowe).

</doc>
<doc id="4837306" url="https://pl.wikipedia.org/wiki?curid=4837306" title="Neisseria sicca">
Neisseria sicca

Neisseria sicca – gatunek gram-ujemnej bakterii zasiedlający ludzką nosogardziel, który został opisany po raz pierwszy w 1906 roku jako "Diplococcus pharyngis siccus". Jej obecność została wykryta również w tkankach innych zwierząt, takich jak pies, makak królewski, sępnik czarny czy przepiór wirginijski. Jest jedną z niewielu przedstawicieli rodzaju "Neisseria", której obecność została w glebie, a także w wolno płynącej wodzie. "Neisseria sicca" tworzy żółtawe kolonie osiągające 3 milimetry średnicy. Wytwarza katalazę, ale nie jest zdolna do redukcji azotanów do azotynów. Bakteria ta fermentuje glukozę, maltozę, fruktozę, sacharozę, ale nie laktozę - przez co może zostać błędnie zidentyfikowana jako "Neisseria mucosa" (która jednakowoż zdolna jest do redukcji azotanów) czy "N. perflava"". Neisseria sicca" wrażliwa jest na antybiotyk kolistynę. Niektóre analizy filogenetyczne sugerują, że "Neisseria sicca" wraz z "N. macacae" powinny zostać zaliczone do gatunku "N. mucosa". Ponadto, opisane zostały pojedyncze przypadki stanów patologicznych wywołanych przez "N. sicca" - m.in. zapalenie opon mózgowo-rdzeniowych, zapalenie wsierdzia czy zapalenie spojówek.

</doc>
<doc id="4837307" url="https://pl.wikipedia.org/wiki?curid=4837307" title="Sofi Tukker">
Sofi Tukker

Sofi Tukker (zapis stylizowany: SOFI TUKKER) – amerykańskie muzyczne duo, powstałe w Nowym Jorku, składające się z Sophie Hawley-Weld oraz Tuckera Halperna.

</doc>
<doc id="4837309" url="https://pl.wikipedia.org/wiki?curid=4837309" title="Wytwórnia Urządzeń Komunalnych WUKO">
Wytwórnia Urządzeń Komunalnych WUKO

Wytwórnia Urządzeń Komunalnych WUKO – przedsiębiorstwo powstałe w Łodzi w okresie po II wojnie światowej i będące do 1999 roku przedsiębiorstwem państwowym. Producent wszelkiego rodzaju pojazdów do asenizacji (wywozu szamba), oczyszczania instalacji kanalizacyjnych (np. WUKO typ SCK-1 do czyszczenia kanałów i wpustów ulicznych), piaskarek, solarek, odśnieżarek, pługów. Przedsiębiorstwo wytwarzało także sprzęt do koszenia trawników, glebogryzarki, a także samochody do konkretnych specjalizacji, np. geodezja, pogotowie techniczne, pojazdy do utrzymywania czystości w zależności od pory roku.
Historia.
Obecne przedsiębiorstwo powstało w Łodzi w okresie po II wojnie światowej. W 1955 r., scalając dwa zakłady rzemieślnicze produkujące na potrzeby miasta, powołano "Komunalne Przedsiębiorstwo Taboru i Sprzętu Sanitarnego".
W latach 70. do WUKO włączono również jednostki dawnego przemysłu terenowego w Kaliszu, Lublinie, Stąporkowie i Zduńskiej Woli wraz z kilkoma filiami tych przedsiębiorstw.
W okresie PRL przedsiębiorstwo pełniło nadrzędną rolę z zaspokajaniu potrzeb krajowych w zakresie urządzeń komunalnych.
W 1997 r. przedsiębiorstwo zostało przekształcone w spółkę pracowniczą, która w 1999 r. przejęła majątek dawnego przedsiębiorstwa państwowego.
Podczas Międzynarodowych Targów Ekologicznych w Poznaniu – POLEKO 2005 Wytwórnia Urządzeń Komunalnych WUKO została wyróżniona przez Prezesa Zarządu NFOŚiGW w konkursie na najlepszy wyrób i wdrożone rozwiązanie technologiczne za wielofunkcyjny samochód typu SCK – 5, służący do udrażniania i czyszczenia kanalizacji.
Metoda WUKO.
Metoda WUKO to metoda udrożniania rur pod wysokim ciśnieniem, sięgającym do nawet 200 bar, opracowana przez firmę WUKO Określenie „Metoda WUKO” przyjęło się z czasem jako ogólnopolskie, dlatego WUKO często określa się jako Wodne Udrożnienie Kanalizacji i Odpływów. W metodzie tej stosuje się różnego rodzaju dysze, których końcówki są dobierane w zależności od rodzaju zatoru w instalacji wodno-kanalizacyjnej. Mianem WUKO określa się więc całe pojazdy, które wyposażone są w sprzęt do wysokociśnieniowego udrażniania rur. 
Spotkać się można również z określeniem WUKO jako metody hydro-dynamicznego czyszczenia rur kanalizacyjnych. Do tej metody wykorzystuje się tylko wodę, która wyprowadzana jest pod bardzo wysokim ciśnieniem za pomocą długiego przewodu zakończonego specjalną dyszą lub głowicą. Metoda ta jest w pełni przyjazna dla środowiska, ponieważ do jej wykonania nie używa się żadnej chemii. Dodatkowo ta metoda jest szybka i bezinwazyjna – zalecana do stosowania wewnątrz starych rur, celem uniknięcia ich uszkodzenia.

</doc>
<doc id="4837310" url="https://pl.wikipedia.org/wiki?curid=4837310" title="Mieczysław Basiński">
Mieczysław Basiński

Mieczysław Basiński (ur. 9 stycznia 1933 w Podsieleczu w ZSRR) – polski działacz partyjny i państwowy, w latach 1978–1980 wicewojewoda opolski.
Życiorys.
Syn Adama i Stanisławy. Wstąpił do Polskiej Zjednoczonej Partii Robotniczej. Od 1973 do 1974 był sekretarzem Komitetu Miejskiego i Powiatowego PZPR w Opolu, następnie od 1974 do 1978 kierował Wydziałem Ekonomicznym w Komitecie Wojewódzkim PZPR w Opolu. W latach 1978–1980 pełnił funkcję wicewojewody opolskiego. W latach 1980–1982 należał do egzekutywy KW PZPR w Opolu i był w nim sekretarzem ds. ekonomicznych.

</doc>
<doc id="4837312" url="https://pl.wikipedia.org/wiki?curid=4837312" title="Matjaž Kopitar">
Matjaž Kopitar

Matjaž Kopitar (ur. 6 listopada 1965 w Jesenicach) – słoweński hokeista grający na pozycji napastnika, reprezentant Jugosławii, potem Słowenii, trener, od 2019 roku selekcjoner reprezentacji Słowenii.
Kariera.
Matjaž Kopitar karierę rozpoczął w juniorach HK Jesenice, gdzie w 1983 roku podpisał profesjonalny i występował do 1995 roku oraz odniósł największe sukcesy w swojej karierze sportowej: trzykrotne mistrzostwo (1985, 1987, 1988), czterokrotne wicemistrzostwo Jugosławii (1984, 1986, 1989, 1990), a także trzykrotne mistrzostwo (1992, 1993, 1994) oraz wicemistrzostwo Słowenii (1995).
Następnie reprezentował barwy: HK Bled (1995-1997 - 3. miejsce w ekstraklasie słoweńskiej 1997), austriackiego DEK Klagenfurt (1997-2000 - 55 meczów, 66 punktów (31 goli, 35 asyst)), oraz HK Maribor, w którym jako grający trener rozegrał 21 meczów, zdobył 24 punkty (7 goli, 17 goli) oraz spędził 16 minut na ławce kar, a po sezonie 2002/2003 w wieku 37 lat zakończył sportową karierę.
Kariera reprezentacyjna.
Matjaž Kopitar wystąpił w reprezentacji Jugosławii U-18 podczas mistrzostw Europy U-18 Grupy C 1983 w Sarajewie, na których rozegrał 3 mecze i zdobył 10 punktów (4 gole, 6 asyst) oraz spędził 10 minut na ławce kar, a jego drużyna wygrała wszystkie 3 mecze po 7:3 (z reprezentacją Wielkiej Brytanii U-18, reprezentacją Belgii U-18 i reprezentacją Hiszpanii U-18) i tym samym awansowała do Grupy B 1984.
W seniorskiej reprezentacji Jugosławii wystąpił na mistrzostwach świata Grupy B 1991 w Jugosławii, na których rozegrał 7 meczów i zdobył 2 punkty (1 gol, 1 asysta) oraz spędził 6 minut na ławce kar, a reprezentacja Jugosławii zajęła 6. miejsce.
Po rozpadzie Jugosławii w 1992 roku Matjaž Kopitar rozpoczął występy w reprezentacji Słowenii, w której w latach 1993–1994 rozegrał 13 meczów i zdobył 20 punktów (12 goli, 8 asyst) oraz spędził 16 minut na ławce kar oraz brał na dwóch turniejach o mistrzostwo świata Grupy C (1993, 1994).
Kariera trenerska.
Matjaž Kopitar jeszcze w trakcie kariery sportowej rozpoczął karierę trenerską, gdyż w latach 2001–2003 był grającym trenerem HK Maribor, a po zakończeniu kariery sportowej w 2003 roku, w latach 2003–2004 był asystentem Gorazda Drinovca w reprezentacji Słowenii U-18 podczas mistrzostw świata Dywizji 1A w austriackim Amstetten, na których reprezentacja Słowenii U-18 zajęła 2. miejsce.
Następnie w latach 2003–2005 oraz 2006–2008 był asystentem selekcjonerów Kari Savolainena, Teda Satora oraz Matsa Waltina w seniorskiej reprezentacji Słowenii, a w latach 2011–2015 był jej głównym trenerem, która pod wodzą Kopitara w 2014 roku najpierw dotarł do ćwierćfinału turnieju olimpijskiego w Soczi oraz na mistrzostwach świata I Dywizji Grupy A w Korei Południowej wywalczył do mistrzostw świata 2015 Elity w Czechach, na których jego drużyna zajęła w Grupie B ostatnie – 8. miejsce i tym samym zaliczyła spadek do I Dywizji Grupy A, po czym Kopitar podał się do dymisji.
Następnie w latach 2016–2017 znajdujący się na skraju bankructwa klub szwajcarskiej National League B – Martigny Red Ice, a od 2018 roku sprawuje funkcję skauta Europy w klubie ligi NHL – Los Angeles Kings, a od 2019 roku ponownie jest selekcjonerem reprezentacji Słowenii.
Życie prywatne.
Matjaž Kopitar ma dwóch synów: Anže (ur. 1987) i Gašpera (ur. 1992), którzy także są hokeistami.

</doc>
<doc id="4837313" url="https://pl.wikipedia.org/wiki?curid=4837313" title="Aleksandar Rogić">
Aleksandar Rogić

Aleksandar Rogić (serb. Александар Рогић; ur. 3 sierpnia 1981) – serbski piłkarz, następnie trener piłkarski. Był asystentem selekcjonerów reprezentacji Serbii oraz Ghany. Podczas swojej kariery współpracował z Radomirem Anticiem, Dickiem Advocaatem, Vladimirem Vermezoviciem, Goranem Stevanoviciem i Danilo Dončiciem.
Kariera zawodnicza.
Rogić rozpoczął karierę zawodniczą w młodzieżówce serbskiej FK Slobody Užice. Następnie grał w juniorach zespołu OFK Beograd. Występy seniorskie Aleksandar Rogić zaliczył z kolei w barwach Policajaca Belgrad, bośniackiej FK Kozary Gradiška oraz FK Radniček Belgrad.
Kariera menedżerska.
Początki.
Rogić jest absolwentem Wydziału Sportu i Wychowania Fizycznego Uniwersytetu w Belgradzie. Początkowo prowadził zespoły młodzieżowe Policajaca Belgrad oraz FK Rad U-19.
Asystent trenera.
Pierwszym klubem Rogicia w roli asystenta trenera była maltańska Floriana FC w sezonie 2007/08. W sierpniu 2008 został on z kolei asystentem trenera reprezentacji Serbii w piłce nożnej, prowadzonej przez Radomira Antica. W 2010 stał się najmłodszym trenerem drużyny piłkarskiej Serbii oraz najmłodszym trenerem, który brał udział w Mistrzostwach Świata w RPA. Kampania kwalifikacyjna do afrykańskiego mundialu rozpoczęła się we wrześniu 2008 roku. W grupie eliminacyjnej nr 7 prócz Serbów znaleźli się mistrzowie świata 1998 oraz wicemistrzowie czempionatu 2006 Francuzi, Rumunia, a także Austria, Litwa i Wyspy Owcze. Dzięki siedmiu zwycięstwom, remisowi i dwóm porażkom z dwudziestoma dwoma punktami na koncie zakwalifikowali się oni z pierwszego miejsca o punkt wyprzedzając Francję. Bezpośredni awans Serbowie zapewnili sobie na kolejkę przed końcem eliminacji wygrywając 5:0 u siebie z Rumunią.
Podobnie jak Serbia i Czarnogóra w 2006 roku, Serbia (już jako samodzielna reprezentacja) była typowana na czarnego konia turnieju w RPA. Mocnym punktem zespołu była obrona, którą tworzyli Nemanja Vidić, Neven Subotić, Aleksandar Kolarov i Branislav Ivanović. Kapitanem drużyny był Dejan Stanković, który jako jedyny wystąpił w mistrzostwach świata, grając w trzech różnych reprezentacjach (Jugosławia, Serbia i Czarnogóra, Serbia). Na czempionacie 2010 Serbowie mierzyli się z Ghaną, Niemcami i Australią. Zwyciężyli z reprezentacją Niemiec, jednak przegrali z Ghaną oraz Australią i odpadli z turnieju już po fazie grupowej. W 2011 roku został asystentem trenera reprezentacji Ghany, Gorana Stevanovicia. W 2012 roku był asystentem Vladimira Vermezovicia w Partizanie Belgrad. Klub ze stolicy Serbii zakwalifikował się wtedy do fazy grupowej Ligi Europy UEFA. 25 grudnia 2012 ogłoszono, że Radomir Antić podpisał dwuletni kontrakt z Shandong Luneng Taishan, zespołem chińskiej Superligi. Jego asystentem został Rogić. We wrześniu 2014 wrócił do reprezentacji Serbii, prowadzonej ówcześnie przez Dicka Advocaata. W styczniu 2015 znalazł się ponownie w Chinach, będąc ponownie asystentem Radomira Anticia w Hebei China Fortune.
Trener.
Jako pierwszy trener zadebiutował 29 lipca 2017 w Tallinna FC Infonet. Zdobywca nagrody „Managera miesiąca” w Meistriliidze (6 zwycięstw w 7 meczach, szczególnie cenne zwycięstwa odnotował wygrywając mecze derbowe z Levadią 2:1 i Florą 4:2). W listopadzie 2017 roku został trenerem Levadii Tallinn. Pierwsze trofeum z tym zespołem zdobył 23 lutego 2018 roku, kiedy Levadia wygrała Superpuchar Estonii pokonując zespół Flory 4:3 w serii rzutów karnych. Ten sam przeciwnik był rywalem Levadii w finale Pucharu Estonii 19 maja tego roku. Levadia wygrała ten mecz 1:0, zdobywając tym samym drugie trofeum pod wodzą Rogicia. W kwietniu 2018 Rogić został ponownie wyróżniony nagrodą „Menedżera miesiąca” w Meistriliidze. We wrześniu 2019 został zwolniony.
11 października 2019 Aleksandar Rogić podpisał kontrakt z Arką Gdynia, dwukrotnym zwycięzcą Pucharu i Superpucharu Polski. Trener Grudnia 2019 w Ekstraklasie. W marcu 2020 zrezygnował z prowadzenia drużyny.

</doc>
<doc id="4837315" url="https://pl.wikipedia.org/wiki?curid=4837315" title="Orang Laut">
Orang Laut

Orang Laut – lud malajski zamieszkujący przybrzeżne tereny Indonezji i Malezji, wokół Cieśniny Malakka. Posługują się jednym lub kilkoma językami z grupy malajskiej i bywają rozpatrywani łącznie z ludem Moken. Stanowią małą grupę, brak dokładnych danych na temat populacji. Należą do grupy tzw. Cyganów Morskich. Według danych z późnych lat 80. ich liczebność w indonezyjskim kabupatenie "Kepulauan Riau" wynosi blisko 2 tys.
Są odrębni etnicznie i językowo od ludów Bajau. Sama nazwa "orang laut" oznacza „ludzie morza” i bywa odnoszona do różnych grup etnicznych. 

</doc>
<doc id="4837317" url="https://pl.wikipedia.org/wiki?curid=4837317" title="Orang Lautowie">
Orang Lautowie



</doc>
<doc id="4837318" url="https://pl.wikipedia.org/wiki?curid=4837318" title="Orang-Laut">
Orang-Laut



</doc>
<doc id="4837321" url="https://pl.wikipedia.org/wiki?curid=4837321" title="Ha">
Ha



</doc>
<doc id="4837323" url="https://pl.wikipedia.org/wiki?curid=4837323" title="Moken">
Moken



</doc>
<doc id="4837324" url="https://pl.wikipedia.org/wiki?curid=4837324" title="Moken (lud)">
Moken (lud)

Moken – lud austronezyjski zamieszkujący przede wszystkim archipelag Mergui u wybrzeży Mjanmy. Posługują się językiem moken z wielkiej rodziny austronezyjskiej i bywają rozpatrywani łącznie z ludem Orang Laut. Ich liczebność wynosi 6 tysięcy. Należą do grupy Morskich Cyganów.
Są spokrewnieni językowo z ludem Moklen.

</doc>
<doc id="4837326" url="https://pl.wikipedia.org/wiki?curid=4837326" title="Kościół Wniebowzięcia Najświętszej Maryi Panny oraz św. Jana Chrzciciela i św. Jana Ewangelisty we Lwówku">
Kościół Wniebowzięcia Najświętszej Maryi Panny oraz św. Jana Chrzciciela i św. Jana Ewangelisty we Lwówku



</doc>
<doc id="4837327" url="https://pl.wikipedia.org/wiki?curid=4837327" title="Mokenowie">
Mokenowie



</doc>
<doc id="4837329" url="https://pl.wikipedia.org/wiki?curid=4837329" title="Karol Kisza">
Karol Kisza

Karol Kisza (ur. 9 listopada 1929 w Zamarskach) – polski działacz partyjny i państwowy, w latach 1973–1977 wicewojewoda opolski.
Życiorys.
Syn Jana i Ewy. Ukończył magisterskie studia inżynierskie. W 1967 wstąpił do Polskiej Zjednoczonej Partii Robotniczej. Od 1967 do 1968 był instruktorem i starszym instruktorem w Wydziale Rolnym Komitetu Wojewódzkiego PZPR w Opolu, następnie w tej jednostce pełnił funkcję zastępcy (1968–1971) i kierownika (1971–1973). W 1973 krótko zajmował stanowisko wiceprzewodniczącego Prezydium Wojewódzkiej Rady Narodowej w Opolu. Od 1973 był zastępcą członka, a od 1975 do 1978 członkiem KW PZPR w Opolu. Od grudnia 1973 do ok. sierpnia 1977 pełnił funkcję pierwszego wicewojewody opolskiego (zarówno „dużego”, jak i „małego” województwa). W latach 1975–1979 należał do egzekutywy Komitetu Wojewódzkiego PZPR w Opolu.

</doc>
<doc id="4837332" url="https://pl.wikipedia.org/wiki?curid=4837332" title="Chen Xiaojie">
Chen Xiaojie

Chen Xiaojie (; ur. 1981 roku w Kantonie) – chiński wspinacz sportowy. Specjalizował się we wspinaczce na szybkość oraz w prowadzeniu. Mistrz Azji we wspinaczce sportowej w konkurencji na szybkość z 2004.
Kariera sportowa.
Multimedalista mistrzostw Azji we wspinaczce sportowej "(łącznie zdobył 5 medali w tym; 1 tytuł mistrzowski, 2 srebrne oraz 2 brązowe)" w latach 2002 – 2008;
W 2010 we włoskiej Dolinie Aosty "(Courmayeur)" podczas zimowych igrzysk wojskowych zajął 28. miejsce w prowadzeniu.

</doc>
<doc id="4837336" url="https://pl.wikipedia.org/wiki?curid=4837336" title="Dwie twarze agenta K">
Dwie twarze agenta K

Dwie twarze agenta K (czes. "Smyk") – czechosłowacki filmowy dramat psychologiczny w reżyserii Zbynka Brynycha, zrealizowany w 1960. 

</doc>
<doc id="4837339" url="https://pl.wikipedia.org/wiki?curid=4837339" title="Mergui (archipelag)">
Mergui (archipelag)

Mergui () – archipelag u wybrzeży Birmy, zamieszkiwany przez lud Moken.

</doc>
<doc id="4837340" url="https://pl.wikipedia.org/wiki?curid=4837340" title="Pomnik Osadników Wojskowych we Lwówku Śląskim">
Pomnik Osadników Wojskowych we Lwówku Śląskim



</doc>
<doc id="4837341" url="https://pl.wikipedia.org/wiki?curid=4837341" title="Pomnik PCK we Lwówku Śląskim">
Pomnik PCK we Lwówku Śląskim



</doc>
<doc id="4837344" url="https://pl.wikipedia.org/wiki?curid=4837344" title="Pomnik Niepodległości we Lwówku Śląskim">
Pomnik Niepodległości we Lwówku Śląskim



</doc>
<doc id="4837345" url="https://pl.wikipedia.org/wiki?curid=4837345" title="Ugiowie">
Ugiowie



</doc>
<doc id="4837346" url="https://pl.wikipedia.org/wiki?curid=4837346" title="Język makasar">
Język makasar



</doc>
<doc id="4837349" url="https://pl.wikipedia.org/wiki?curid=4837349" title="Moken (ujednoznacznienie)">
Moken (ujednoznacznienie)



</doc>
<doc id="4837352" url="https://pl.wikipedia.org/wiki?curid=4837352" title="Alphonse Henri d’Hautpoul">
Alphonse Henri d’Hautpoul

Alphonse Henri d'Hautpoul (ur. 4 stycznia 1789, zm. 27 lipca 1865) – premier Francji od 31 października 1849 r. do 10 kwietnia 1851 r. podczas II Republiki Francuskiej.
Życiorys.
Alphonse Henri d'Hautpoul urodził się w Wersalu i kształcił w szkole wojskowej w Fontainebleau. Jako lejtnant w 59. pułku brał udział w kampanii pruskiej w 1806 r. i polskiej w 1807 r. W 1808 r. został wysłany do Hiszpanii, gdzie walczył w wojnie na Półwyspie Iberyjskim do 1812 r.
22 lipca 1812 r. został ranny i wzięty do niewoli w bitwie pod Salamanką. Zwolniony z niewoli w maju 1814 r., został awansowany na dowódcę batalionu. Po powrocie Napoleona z Elby służył jako adiutant księcia Angoulême, Ludwika XIX. Awansowany do stopnia pułkownika w październiku 1815 r., otrzymał dowództwo nad Legionem Aude (4. Pułk Liniowy). W 1823 r. został awansowany na generała brygady i otrzymał dowództwo 3. Pułku Piechoty Gwardii Królewskiej, z którym brał udział w kampanii hiszpańskiej w 1823 r. W 1830 r. d'Hautpoul został wybrany namiestnikiem Aude (funkcję tę sprawował do 1838). Został mianowany dyrektorem administracji wojennej na 4 miesiące w 1830 r.
Awansowany do stopnia generała porucznika w 1841 r., walczył przez dwa kolejne lata w Algierii.
W 1848 r. d'Hautpoulowi nadano tytuł Para Francji, a w 1849 r. został on ministrem wojny i Przewodniczącym Rady Ministrów. Zrezygnował po incydentach między zwolennikami a opozycją Bonaparte i wrócił do Algierii jako gubernator generalny.

</doc>
<doc id="4837360" url="https://pl.wikipedia.org/wiki?curid=4837360" title="Bogna Bartosz">
Bogna Bartosz

Bogna Bartosz (ur. w Gdańsku) – polska śpiewaczka (mezzosopran i kontralt).
Życiorys.
Absolwentka Akademii Muzycznej w Gdańsku. Studiowała również w Hochschule der Künste Berlin. W 1992 zdobyła I nagrodę na IX Międzynarodowym Konkursie Bachowskim w Lipsku. Śpiewała m.in. z Akademie für Alte Musik Berlin, Amsterdam Baroque Orchestra, Dresdner Philharmoniker, Israel Chamber Oschestra i Musica Antiqua Köln. Współpracowała m.in. z Philippe Herreweghe, Tonem Koopmanem, Krzysztofem Pendereckim i Helmuthem Rillingiem.

</doc>
<doc id="4837363" url="https://pl.wikipedia.org/wiki?curid=4837363" title="Park Ferberów">
Park Ferberów

Park Ferberów – zabytkowy park w Gdańsku. 
Znajduje się w Lipcach, w dzielnicy Orunia-Św. Wojciech-Lipce w pobliżu Dworu Ferberów oraz Lwiego Dworu. Położony jest na skarpie wysoczyzny po zachodniej stronie Kanału Raduni i Traktu św. Wojciecha.
Został założony przez rodzinę Ferberów, do której należała znaczna część Lipiec. Na skraju parku, nad Kanałem Raduni znajdowała się gospoda „Trzy Świńskie Głowy”. W jej pobliżu zbudowano werandy oraz podium dla orkiestry. Na szczycie wzniesienia znajdowała się polana z klombami kwiatowymi oraz drewniana wieża widokowa. Po 1945 r. park został zaniedbany, choć jeszcze w latach 60. odbywały się w nim zabawy i koncerty. Obecnie w miejscu restauracji znajduje się Przedszkole nr 24. Park stopniowo jest rewitalizowany. 27 lutego 2020 nazwa „Park Ferberów” została zaakceptowana przez Radę Miasta Gdańska.

</doc>
<doc id="4837369" url="https://pl.wikipedia.org/wiki?curid=4837369" title="Joseph Maguire">
Joseph Maguire



</doc>
<doc id="4837371" url="https://pl.wikipedia.org/wiki?curid=4837371" title="Carlo Luigi Giuseppe Bertero">
Carlo Luigi Giuseppe Bertero

Carlo Luigi Giuseppe Bertero (ur. 14 października 1789 w Santa Vittoria d'Alba, zm. kwiecień 1831) – włoski lekarz, fizyk i przyrodnik.
Życiorys.
Bertero studiował medycynę na Uniwersytecie Turyńskim. Pracę magisterką napisał o pochodzących z Piemontu roślinach trujących, wymiotnych i przeczyszczających. Został przyjacielem botanika Giovanniego Battista Balbisa. Przez jakiś czas po ukończeniu studiów zajmował się badaniem flory Alp i okolic Moncenisio. Latem 1816 r. postanowił zbadać nieznaną wówczas w Europie florę krajów Ameryki Środkowej. W tym celu wybrał się do Paryża, gdzie odwiedził zielniki paryskich muzeów i uczył się języka angielskiego i hiszpańskiego, następnie zaokrętował się na statku „Guadalupe” wypływającym na Antyle. Po przybyciu na wyspę Grande-Terre w Gwadelupie praktykował medycynę przez prawie dwa lata, aby zdobyć wystarczające fundusze na badania mające na celu zebranie tropikalnej flory. W 1819 r. badał lokalną roślinność na wyspie Santo Tomás (jedna z wysp Małych Antyli, w 1820 i 1821 r. na wyspach Santo Domingo i Haiti. W 1821 r. wrócił do Francji, by spotkać się z Balbisem, po czym zajął się badaniem flory Sardynii podczas wycieczek botanicznych. Postanowił zbadać florę Chile. W tym celu wziął lekcje malarstwa u P.F. Turpina. We wrześniu 1827 r. po 112 dniach podróży dotarł do Chile. Zebrał dwa tysiące okazów roślin należących do trzystu gatunków. Część tej kolekcji została dołączona do zielnika B. Delesserta w Paryżu (obecnie w Genewskim Konserwatorium Botanicznym), część została sprzedana różnym instytutom i kolekcjom w Berlinie, Kew Gardens, Nancy, Lejdzie, Turynie, Montpellier.
Z Chile Bertero udał się na wyspę Juan Fernandez z angielskim botanikiem A. Caldeleugh. Osobiście opisał rośliny, które odkrył w Chile, w El Mercurio Chileno, ale w przypadku wydarzeń politycznych publikacja uporządkowana alfabetycznie zatrzymała się na literze Q. We wrześniu 1830 r. wyjechał na Tahiti, gdzie przebywał przez kilka miesięcy dokonując badań botanicznych. Z Tahiti wypłynął statkiem do Valparaiso. Statek nie dotarł do portu przeznaczenia. Wszystko wskazuje na to, że zatonął, a wraz z nim Bertero z większością swoich zbiorów.
17 grudnia 1826 Bertero został wybrany zwykłym członkiem Akademii Nauk w Turynie. Z jego publikacji w bibliotece Turyńskiego Ogrodu Botanicznego pozostają następujące odręczne prace: "In Plantas Guadalupenses animadversiones"; "Stirpium Portoricensium historia"; " Stirpium ad Flumen Magdalena in America meridionali lectarum descriptiones" (1820); "Stirpes in Provincia Sanctae Marthae Continente America Australi lectae" (1820-21).
W naukowych nazwach opisanych przez niego taksonów dodawane jest jego nazwisko Bertero. Jego nazwiskiem nazwano 264 gatunki roślin i grzybów.

</doc>
<doc id="4837380" url="https://pl.wikipedia.org/wiki?curid=4837380" title="Karimabad (Iran)">
Karimabad (Iran)

Karimabad – wieś w Iranie, w ostanie Azerbejdżan Zachodni, w szahrestanie Takab. W 2006 roku liczyła 82 mieszkańców.

</doc>
<doc id="4837388" url="https://pl.wikipedia.org/wiki?curid=4837388" title="Alasaghghal">
Alasaghghal

Alasaghghal – wieś w Iranie, w ostanie Azerbejdżan Zachodni, w szahrestanie Takab. W 2006 roku liczyła 261 mieszkańców.

</doc>
<doc id="4837389" url="https://pl.wikipedia.org/wiki?curid=4837389" title="Tarmakczi">
Tarmakczi

Tarmakczi – wieś w Iranie, w ostanie Azerbejdżan Zachodni, w szahrestanie Takab. W 2006 roku liczyła 171 mieszkańców.

</doc>
<doc id="4837392" url="https://pl.wikipedia.org/wiki?curid=4837392" title="Basz Barat">
Basz Barat

Basz Barat – wieś w Iranie, w ostanie Azerbejdżan Zachodni, w szahrestanie Takab. W 2006 roku liczyła 426 mieszkańców.

</doc>
<doc id="4837396" url="https://pl.wikipedia.org/wiki?curid=4837396" title="Marta Florkiewicz-Borkowska">
Marta Florkiewicz-Borkowska

Marta Florkiewicz-Borkowska (ur. 26 lipca 1977 w Rydułtowach) – polska nauczycielka, trenerka edukacyjna, edukatorka w zakresie nowoczesnych rozwiązań w edukacji, a także dyplomowana arteterapeutka. Została nagrodzona tytułem Nauczyciela Roku 2017 w konkursie organizowanym przez "Głos Nauczycielski". Laureatka Nagrody im. I. Sendlerowej "Za naprawianie świata" za 2021 rok. 
Życiorys.
Urodziła się w dzielnicy Wodzisławia Śląskiego – Rydułtowach. Uczy języka niemieckiego w Szkole Podstawowej im. Karola Miarki w Pielgrzymowicach. Jest ekspertką Centrum Edukacji Obywatelskiej, trenerką w Fundacji Szkoła z Klasą w programie #AsyInternetu, trenerką w programach "Cybernauci" oraz "Mistrzowie Kodowania", a także mentorką w programie "Zaprogramuj Przyszłość" we współpracy ze Stowarzyszeniem Cyfrowy Dialog. Jest też autorką artykułów dotyczących wykorzystania nowoczesnych technologii w edukacji oraz zastosowania arteterapii w edukacji, a także zasobów edukacyjnych w rządowym programie "Cyfrowa Szkoła". Tworzy i publikuje scenariusze lekcji, szkolenia oraz artykuły dotyczące innowacyjnych metod nauczania i wykorzystywania technologii w procesie nauczania i uczenia się. 
Współpracuje z wieloma instytucjami edukacyjnymi i wydawnictwami. Jest współorganizatorką i współprowadzącą cykl webinarów "Superbelfrzy Nocą" oraz całodniowej konferencji online "EduMocOnline". Uczestniczka warsztatów doskonalących i programu Future Classroom Lab w Brukseli, prelegentka na konferencji TEDxRawaRiver w Katowicach. Jest jurorką i ekspertką w konkursie organizowanym przez wydawnictwo Nowa Era "Projektanci Edukacji".
W 2015 roku rozpoczęła realizację autorskiego innowacyjnego programu edukacyjno–rozwojowego z elementami artetarapii skierowanego do uczennic i uczniów ostatnich klas gimnazjum. O pilotażowej edycji opowiedziała w wystąpieniu na konferencji "Inspir@cje" organizowanej przez portal EduNews.
Od 2016 roku realizuje i koordynuje ogólnopolski uczniowski projekt "Pożeracze Smutków", w ramach którego uczennice szyją polarowe poduszkostwory, realizując jednocześnie akcje charytatywne. Prowadzi bloga "Deutschfun" oraz "HandMade" dotyczącego zajęć rozwijających kreatywność. 
W 2021 roku nauczycielka została jedną ze stu Polek opisanych na kartach książki dla dzieci „Opowieści na dobranoc dla młodych buntowniczek”. Autorką polskiej edycji tego międzynarodowego bestsellera jest pisarka Sylwia Chutnik. 

</doc>
<doc id="4837398" url="https://pl.wikipedia.org/wiki?curid=4837398" title="Kuse Piri">
Kuse Piri

Kuse Piri – wieś w Iranie, w ostanie Azerbejdżan Zachodni, w szahrestanie Takab. W 2006 roku liczyła 176 mieszkańców.

</doc>
<doc id="4837401" url="https://pl.wikipedia.org/wiki?curid=4837401" title="Leon Pawłowicz">
Leon Pawłowicz

Leon Pawłowicz (ur. 8 grudnia 1911 w Dyneburgu, zm. 13 kwietnia 1999 w Warszawie) – członek Związku Walki Zbrojnej, Armii Krajowej i „Wachlarza”, kawaler Krzyża Srebrnego Orderu Wojennego Virtuti Militari.
Życiorys.
Syn Juliana (technika budowlanego) i Heleny z domu Lipińskiej. Jego rodzeństwem byli bracia: Alfons (ur. 1932) i Wiktor (ur. 1913) oraz siostry: Waleria (ur. 1919) i Lucyna (ur. 1922). Naukę pobierał w Polskiej Szkole Podstawowej w Dyneburgu i Polskim Gimnazjum. Działał w harcerstwie i Związku Polaków w Łotwie. Rozpoczął studia prawnicze na uniwersytecie w Rydze. Po ukończeniu szkoły oficerskiej został podporucznikiem armii łotewskiej. We wrześniu 1939 wraz z grupą harcerzy polskich z Dyneburga uczestniczył w obronie Warszawy. W II połowie września tr. powrócił na Łotwę tworzyć konspirację wojskową. W 1940 został zaprzysiężony w Związku Walki Zbrojnej, a z końcem stycznia 1941 przeszedł do organizacji dywersyjnej „Wachlarz”. Początkowo działał w okręgu wileńskim, a potem na Łotwie, w Estonii i w Związku Radzieckim - jako szef ekspozytury wywiadowczej. Od końca sierpnia 1941 do początków sierpnia 1942 zajmował stanowisko szefa wywiadu strategicznego okręgu „Inflanty”. 
Aresztowany przez Gestapo 6 sierpnia 1942 i więziony w Dyneburgu, Rydze i Stutthofie. Aktywny w więziennych organizacjach konspiracyjnych. Uciekł z kolumny transportowej 25 marca 1945 podczas ewakuacji obozu koncentracyjnego w Stutthofie. Aresztowany w marcu 1945 przez NKWD, zdołał uciec. Prześladowany po wojnie przez organa bezpieczeństwa. Odznaczony w lutym 1990 Krzyżem Srebrnym Orderu Wojennego Virtuti Militari za likwidację, w czerwcu 1942, sztabu niemieckiej jednostki specjalnej w okolicach Witebska.
Dwukrotnie żonaty - pierwszy raz z Jadwigą Dowgwiłowicz, a drugi raz z Krystyną Gawrońską. Ojciec Leona, Jadwigi, Zbigniewa, Andrzeja, Krystyny i Elżbiety. 

</doc>
<doc id="4837406" url="https://pl.wikipedia.org/wiki?curid=4837406" title="Dol Dol Bolaghi">
Dol Dol Bolaghi

Dol Dol Bolaghi – wieś w Iranie, w ostanie Azerbejdżan Zachodni, w szahrestanie Takab. W 2006 roku liczyła 115 mieszkańców.

</doc>
<doc id="4837409" url="https://pl.wikipedia.org/wiki?curid=4837409" title="Grodziszki">
Grodziszki

Grodziszki – dawna wieś. Tereny, na których była położona, leżą obecnie na Białorusi, w obwodzie witebskim, w rejonie brasławskim, w sielsowiecie Dalekie.
Historia.
W czasach zaborów w granicach Imperium Rosyjskiego.
W 1866 wieś włościańska. Zamieszkiwało tu 75 osób w 3 domach mieszkalnych.
W latach 1921–1939 wieś leżała w Polsce, w województwie nowogródzkim (od 1926 w województwie wileńskim), w powiecie dziśnieńskim (od 1926 w powiecie brasławskim), w gminie Bohiń.
Według Powszechnego Spisu Ludności z 1921 roku zamieszkiwały tu 84 osoby, 15 były wyznania rzymskokatolickiego, a 69 prawosławnego. Jednocześnie wszyscy mieszkańcy zadeklarowali polską przynależność narodową. Było tu 20 budynków mieszkalnych.
Miejscowość należała do parafii rzymskokatolickiej w Dalekiem i prawosławnej w Bohiniu. W 1933 podlegała pod Sąd Grodzki w Opsie i Okręgowy w Wilnie; właściwy urząd pocztowy mieścił się w Bohiniu.

</doc>
<doc id="4837411" url="https://pl.wikipedia.org/wiki?curid=4837411" title="Nabi Kandi">
Nabi Kandi

Nabi Kandi – wieś w Iranie, w ostanie Azerbejdżan Zachodni, w szahrestanie Takab. W 2006 roku liczyła 1383 mieszkańców.

</doc>
<doc id="4837412" url="https://pl.wikipedia.org/wiki?curid=4837412" title="Elza Kolodin">
Elza Kolodin

Elza Kolodin, również jako Eliza Kołodziej – polsko-niemiecka pianistka.
Absolwentka Akademii Muzycznej w Warszawie (klasy Ryszarda Baksta i Zbigniewa Drzewieckiego) oraz Ecole Normale de Musique w Paryżu. Pedagog fortepianu na Hochschule für Musik Freiburg (od 1976). Laureatka i jurorka międzynarodowych konkursów pianistycznych.
Matka pianisty Moye Kolodina.

</doc>
<doc id="4837413" url="https://pl.wikipedia.org/wiki?curid=4837413" title="Translation (album)">
Translation (album)

Translation – ósmy studyjny album amerykańskiej grupy muzycznej The Black Eyed Peas. Wydawnictwo ukazało się 19 czerwca 2020 roku nakładem wytwórni muzycznych Will.i.am Music Group oraz Epic Records. Pierwszym singlem promującym wydawnictwo został wydany 11 października 2019 roku utwór „Ritmo (Bad Boys for Life)”, który znalazł się również na ścieżce dźwiękowej do filmu "Bad Boys for Life". W utworze wykorzystano sample z singla „The Rhythm of the Night” włoskiej grupy Corona. Duża część albumu powstała z gościnnym udziałem artystów należących do latynoskiej sceny pop, w tym J Balvina, Malumy, Nicky Jam i Shakiry. Utwory zostały nagrane w trzech językach hiszpańskim, angielskim oraz tagalskim.
Nagrania w Polsce uzyskały certyfikat złotej płyty.

</doc>
<doc id="4837422" url="https://pl.wikipedia.org/wiki?curid=4837422" title="Ghare Omar">
Ghare Omar

Ghare Omar – wieś w Iranie, w ostanie Azerbejdżan Zachodni, w szahrestanie Takab. W 2006 roku liczyła 406 mieszkańców.

</doc>
<doc id="4837424" url="https://pl.wikipedia.org/wiki?curid=4837424" title="Język kaszmiri">
Język kaszmiri



</doc>
<doc id="4837425" url="https://pl.wikipedia.org/wiki?curid=4837425" title="Dasz Ghez Ghapan">
Dasz Ghez Ghapan

Dasz Ghez Ghapan – wieś w Iranie, w ostanie Azerbejdżan Zachodni, w szahrestanie Takab. W 2006 roku liczyła 1365 mieszkańców.

</doc>
<doc id="4837445" url="https://pl.wikipedia.org/wiki?curid=4837445" title="Władisław Wietrow">
Władisław Wietrow

Władisław Władimirowicz Wietrow (ros. Владисла́в Влади́мирович Ве́тров; ur. 6 lutego 1964) – radziecki i rosyjski aktor filmowy i teatralny. Ludowy Artysta Federacji Rosyjskiej (1998).

</doc>
<doc id="4837450" url="https://pl.wikipedia.org/wiki?curid=4837450" title="Zyta Czechowska">
Zyta Czechowska

Zyta Czechowska – polska nauczycielka, pedagożka specjalna, wykładowczyni akademicka. Nagrodzona tytułem Nauczyciela Roku 2019 w konkursie organizowanym przez "Głos Nauczycielski".
Absolwentka Uniwersytetu im. Adama Mickiewicza na kierunku pedagogika specjalna.
Pierwszą pracę w szkole specjalnej zaczęła już po maturze, by zdobyć pieniądze na studia. Obecnie uczy w Zespole Szkół Specjalnych w wielkopolskim Kowanówku. Na co dzień pracuje z dziećmi wymagającymi wyjątkowej uwagi i zaangażowania – niepełnosprawnymi intelektualnie w stopniu lekkim, umiarkowanym, znacznym i głębokim oraz z uczniami z niepełnosprawnościami sprzężonymi.
Dużo uwagi poświęca temu, by jej uczniowie też czuli, że są obywatelami zjednoczonej Europy. Z myślą o nich powstał projekt "Niepełnosprawni są też Europejczykami". Sama była laureatką konkursu na scenariusz lekcji europejskiej, zorganizowanego w 2017 r. przez Przedstawicielstwo Komisji Europejskiej w Polsce.
Jest współautorką projektu sieci współpracy nauczycieli „ Czas TIKa”, jest trenerką programu "Mistrzowie Kodowania" w zakresie programowania. Należy do społeczności Superbelfrzy RP. 
W 2017 r. otrzymała Nagrodę Ministra Edukacji Narodowej za szczególne osiągnięcia edukacyjne i wychowawcze. 
Wykłada na studiach podyplomowych dla nauczycieli z zakresu oligofrenopedagogiki oraz autyzmu w Wyższej Szkole Komunikowania, Politologii i Stosunków Międzynarodowych w Warszawie, Instytucie Studiów Podyplomowych w Warszawie oraz wydziałach zamiejscowych Wyższej Szkoły Pedagogicznej w Łodzi.
Jest współautorką (wraz z Jolantą Majkowską) bloga specjalni.pl.

</doc>
<doc id="4837453" url="https://pl.wikipedia.org/wiki?curid=4837453" title="Kolasa (nazwisko)">
Kolasa (nazwisko)

Kolasa – polskie nazwisko, wywodzić od rzeczownika "kolasa" (ze znaczeniem: «powóz»; «bryka»; «wózek dziecięcy»).

</doc>
<doc id="4837454" url="https://pl.wikipedia.org/wiki?curid=4837454" title="Bound Together Anarchist Collective Bookstore">
Bound Together Anarchist Collective Bookstore

Bound Together Anarchist Collective Bookstore – anarchistyczna księgarnia w dzielnicy Haight-Ashbury w San Francisco prowadzona w formie spółdzielni.
Opis.
Księgarnia znajduje się na ulicy Haight Street 1369. Została założona w 1976 i działała na rogu Hayes St. i Ashbury St. do 1983 roku. Wśród pierwszych członków byli Richard Tetenbaum i Joey Cain. W latach 1976-83 została ona nazwana „Bound Together Bookstore”, a następnie przyjęła oficjalną nazwę „Bound Together: Anarchist Collective Bookstore”. Bok sklepu ozdobiony jest muralem zatytułowanym "Anarchiści obu Ameryk". Renowacja muralu została przeprowadzona 1 listopada 2006.
W swoim przeglądzie „Lonely Planet” z 2016, komentując liczne inicjatywy, stwierdza, że księgarski kolektyw „sprawia, że narzędzia państwa wyglądają jak bezradne”. Członkowie kolektywu rozpoczęli Projekt Literatury Więźniarskiej, który od 2016 wysyła książki do osób uwięzionych od ponad 30 lat. Koordynuje on coroczne Targi Książki Anarchistycznej Bay Area.

</doc>
<doc id="4837460" url="https://pl.wikipedia.org/wiki?curid=4837460" title="Lista procesorów Intel Pentium III">
Lista procesorów Intel Pentium III

Pentium III – procesor w 32-bitowej architekturze stworzony przez firmę Intel w 1999 roku. Procesor bazuje na mikroarchitekturze P6.
Projekt rozwijał się pod kryptonimem Katmai, zanim został oficjalnie przemianowany przez firmę Intel na procesor Pentium III. Zestaw nowych instrukcji określany w fazie wstępnej mianem KNI (Katmai New Instructions) lub MMX-2 przemianowany został w ślad za tym na SSE (Streaming SIMD Extensions), przy czym element SIMD (Single Instruction Multiple Data) określa znane już z techniki MMX jednoczesne przetwarzanie grupy danych przy pomocy jednego rozkazu. Główna różnica pomiędzy SIMD w wersji MMX i SIMD w wersji SSE polega na tym, iż o ile MMX operuje na danych w formacie całkowitym, SSE stosuje tę samą technikę również w odniesieniu do liczb zmiennoprzecinkowych.
Pentium III jest pod wieloma względami bardzo podobny do swego poprzednika, czyli modelu Pentium II. Podwyższenie częstotliwości taktowania stanowi naturalny krok na drodze ewolucji w tej dziedzinie.
Na rdzeniu Coppermine jest oparty procesor konsoli Xbox.
Podstawowe dane].
Pentium 3 na Slot 1
Nowe możliwości.
Po nowych rozkazach SSE oczekuje się więcej mocy obliczeniowej oddawanej do dyspozycji głównie aplikacjom bogatym w efekty 3D, a także dekoderom MPEG-2. Nowe formy organizacji sterowania przepływem mają zoptymalizować proces wymiany informacji pomiędzy procesorem, pamięciami podręcznymi, magistralą AGP i pamięcią operacyjną, co jest najbardziej korzystne dla programów przetwarzających wyjątkowo szerokie strumienie danych. Do grupy tej zaliczają się systemy rozpoznawania mowy, szybkie i dokładne obliczenia w przestrzeni 3D, obróbka sekwencji video i gry komputerowe.
Udoskonalona obsługa MMX i SIMD.
Ponieważ w Pentium III nie ma miejsca ukrywanie dodatkowych rejestrów pod rejestrami FP – koprocesora matematycznego – (stosowane w architekturach MMX i 3DNow!), możliwa jest równoległa praca jednostki SIMD-FP niezależnie od FP/MMX. Znika również (drugi czynnik pozytywny) ograniczenie rozmiarów XMM0 – XMM7. W przypadku MMX były one w naturalny sposób obcięte do rozmiarów swej „przykrywki”, czyli maksymalnie 8 × 80 bitów.
Sterowanie przepływem i obsługa pamięci podręcznej.
Instrukcje sterujące przepływem (Memory Streaming) pozwalają na określenie dokładnej strategii dla pamięci podręcznej. Decyzje takie podejmowane są jeszcze w fazie programowania, bądź to przez samego programistę, bądź przez kompilator. W szczególności możliwe jest wymuszenie przedwczesnego ładowania partii danych lub kodu (Prefetch) oraz określenie, czy blok ten ma być przechowywany w pamięci podręcznej L1, L2, obydwu lub w żadnej z nich. Przechowywanie danych w pamięci podręcznej nie zawsze ma sens. Niejednokrotnie z góry wiadomo, iż część z nich nie będzie powtórnie przetwarzana. Nie ma wtedy sensu zamazywać innych, częściej wykorzystywanych partii kodu. Nowe instrukcje sterowania przepływem nie są związane bezpośrednio z SSE i stanowią rozszerzenia architektury, które mogą być z powodzeniem wykorzystywane niezależnie od jednostki SIMD. Nie wymagają one żadnego dodatkowego wsparcia ze strony systemu operacyjnego.
Uaktualnianie pamięci operacyjnej na podstawie pamięci podręcznej.
W Pentium III zmodyfikowane zostały bufory zapisu i poprawiono mechanizm grupowania następujących po sobie odwołań do pamięci (Write Combining). Cykle zapisu (w odniesieniu do pewnego konkretnego bloku danych) mogą odbywać się poprzez pamięć podręczną (Write Through) lub bez jej udziału, czyli bezpośrednio do pamięci.
Wsparcie ze strony oprogramowania.
By móc czerpać korzyści z techniki SSE konieczna jest stosunkowo głęboka ingerencja w istniejące już aplikacje. Zmiany nie ograniczają się do ponownego skompilowania poszerzonego kodu, ale często dotyczą całych algorytmów, tak by stworzyć możliwość równoległego przetwarzania danych zmiennoprzecinkowych. Gwoli ścisłości warto wspomnieć, iż wiele algorytmów nie poddaje się takim zabiegom.
Obsługa nowych możliwości przez systemy operacyjne.
Możliwości oferowane przez rozszerzenia architektury o SIMD nie są tak łatwe do wykorzystania w praktyce jak MMX czy też 3DNow!, ponieważ nie wystarczy samo przeprogramowanie aplikacji, tak by posługiwały się nowymi rozkazami. Główną barierę stanowi grupa nowych rejestrów, o których istnieniu nic nie wiedzą wielozadaniowe systemy operacyjne. 3DNow! (podobnie jak MMX) korzysta jedynie z ośmiu oryginalnych 64-bitowych rejestrów MM0 – MM7, które naprzemiennie przydzielane są dla operacji INT i FP.
Sytuacja ulega zmianie w przypadku SSE. Przełączaniu procesora do kolejnych programów korzystających z instrukcji SIMD grupy I i II musi towarzyszyć zabezpieczanie i odtwarzanie zawartości rejestrów XMM. Jeżeli któryś z programów podejmie pracę z danymi przejętymi z innego modułu, katastrofa jest nieunikniona. Pentium III dysponuje parą rozkazów fxsave/fxstore, która zabezpiecza i odtwarza zarówno rejestry MMO – MM7 (przynależne do jednostek MMX/FPU), jak i XMMO – XMM7 obsługiwane przez SIMD-FP. Omawiana para instrukcji przemieszcza w sumie 352 bajty.
Microsoft Windows 95.
Windows 95 należy do grupy systemów, która nie pozwala na posługiwanie się rozkazami SIMD. Procesor Pentium III musi być zaprogramowany tak, by nie wykraczał poza zakres, w którym porusza się Pentium II. Bez obawy można wykorzystać wywołania z grupy III i IV, co poprawia nieco dostęp do pamięci i daje kilka nowych rozkazów MMX. W sumie jednak nie należy się spodziewać znaczących efektów z zastosowania nowego procesora w ramach tego systemu operacyjnego.
Microsoft Windows 98.
W lepszej sytuacji znajdują się użytkownicy Windows 98 (wersja pierwotna Windows 98 rozpoznaje Pentium III jako Pentium II, ale mimo tego nowy procesor jest prawidłowo konfigurowany i może używać SSE w pełnym zakresie. Zainstalowanie pierwszego dodatku z poprawkami Service Pack 1 usuwa ten drobny błąd) bowiem spełnia on wszystkie niezbędne wymagania gwarantujące zabezpieczenie treści krytycznych rejestrów XMM. Aplikacje mogą w tym wypadku operować całą gamą nowych rozkazów. Wszystkie programy (nawet te, które „nie wiedzą” nic o istnieniu nowych rozkazów), korzystające z DirectX 6.1 używają (poprzez bibliotekę) wsparcia SSE w formie pośredniej. Funkcje tej biblioteki odwołują się bowiem już do nowych rozkazów.
Microsoft Windows NT 4.0.
W przypadku Windows NT 4.0 wymagany jest dodatek Service Pack 4 i dodatkowy sterownik programowy przygotowany przez firmę Intel. Z powodu braku wsparcia DirectX, korzyści mogą przynieść wyłącznie aplikacje, które same posługują się instrukcjami SSE.

</doc>
<doc id="4837462" url="https://pl.wikipedia.org/wiki?curid=4837462" title="Grygiszki (Białoruś)">
Grygiszki (Białoruś)

Grygiszki – dawny zaścianek. Tereny, na których był położony, leżą obecnie na Białorusi, w obwodzie witebskim, w rejonie brasławskim, w sielsowiecie Dalekie.
Historia.
W czasach zaborów w granicach Imperium Rosyjskiego.
W latach 1921–1939 zaścianek leżał w Polsce, w województwie nowogródzkim (od 1926 w województwie wileńskim), w powiecie dziśnieńskim (od 1926 w powiecie brasławskim), w gminie Bohiń.
Według Powszechnego Spisu Ludności z 1921 roku zamieszkiwało tu 7 osób, wszystkie były wyznania rzymskokatolickiego i zadeklarowały polską przynależność narodową. Był tu 1 budynek mieszkalny.
Miejscowość należała do parafii rzymskokatolickiej w Zamoszach. W 1933 podlegała pod Sąd Grodzki w Opsie i Okręgowy w Wilnie; właściwy urząd pocztowy mieścił się w Zamoszach.

</doc>
<doc id="4837464" url="https://pl.wikipedia.org/wiki?curid=4837464" title="Iwan Dobronrawow">
Iwan Dobronrawow

Iwan Fiodorowicz Dobronrawow (ros. Ива́н Фёдорович Добронра́вов; ur. 2 czerwca 1989 w Woroneżu) – rosyjski aktor filmowy, teatralny i telewizyjny.

</doc>
<doc id="4837474" url="https://pl.wikipedia.org/wiki?curid=4837474" title="Paris La Défense Arena">
Paris La Défense Arena

Paris La Défense Arena (PLDA) (w latach 2016–2018 U-Arena) – stadion w Nanterre. Otwarty w październiku 2017 roku, jest używany przez klub rugby Racing 92 i zastąpił Stade Olympique Yves-du-Manoir jako ich stadion domowy. Prawa do nazwy posiada Paris La Défense, spółka zarządzająca pobliską dzielnicą biznesową La Défense. Jest to jeden z dwóch wielofunkcyjnych stadionów kopułowych w Europie (wraz z Telenor Arena) oraz największym zadaszonym stadionem na kontynencie. 
PLDA oferuje dwie osobne konfiguracje. W konfiguracji do rugby oraz piłki nożnej może pomieścić do 32 000 osób, a podczas koncertów – 40 000 osób.
Historia.
Paris La Défense Arena miała oryginalnie być otwarta w 2014 roku, jednak data otwarcia została przełożona z powodu lokalnych protestów. Nazwa robocza stadionu została zmieniona z „Arena92” na „U Arena”; nawiązując do konfiguracji głównych trybun i kształtu konstrukcji, patrząc z lotu ptaka, w listopadzie 2016, oraz w 2018 na Paris La Défense Arena z powodu zawiązania umowy z Paris La Défense.
Stadion pierwotnie miał mieć składany dach, ale ostatecznie został zbudowany ze stałym zadaszeniem.
Artyści występujący na stadionie.
W PLDA wystąpiło wiele międzynarodowych gwiazd, takich jak: Celine Dion, Iron Maiden, Kendrick Lamar, P!nk, Mylène Farmer, N.E.R.D, Paul McCartney, Rolling Stones, Roger Waters, Rammstein oraz wiele innych.

</doc>
<doc id="4837484" url="https://pl.wikipedia.org/wiki?curid=4837484" title="Odyseusz i gwiazdy">
Odyseusz i gwiazdy

 Odyseusz i gwiazdy (czes. "Odysseus a hvězdy") – czechosłowacki film fantastycznonaukowy dla młodzieży w reżyserii Ludvíka Rážy, zrealizowany w 1976. 

</doc>
<doc id="4837485" url="https://pl.wikipedia.org/wiki?curid=4837485" title="Fotel bujany">
Fotel bujany

Fotel bujany to krzesło stojące na zakrzywionych prowadnicach, na którym można się kołysać. 
Historia.
Pierwszy fotel na biegunach został zaprojektowany w 1725 roku Anglii i służył jako mebel ogrodowy. Następnie rozpowszechniły się w Ameryce, stąd wykonanie pierwszego egzemplarza wielu przypisuje Benjaminowi Franklinowi – wynalazcy piorunochronu – lecz mebel ten był już wcześniej znany, a wynalazca jego pozostaje anonimowy.
Pomysł krzesła, na którym można się bujać, wywodzi się od dziecięcych kołysek i koników na biegunach. Na początku mebel ten nie odróżniał się od zwykłego krzesła poza doczepionymi płozami. Z czasem jego wzornictwo się rozwinęło, pojawiło się mnóstwo wzorów i modeli z różnych materiałów.
W Europie fotel bujany upowszechnił się w XIX wieku, za sprawą niemiecko-austriackiego stolarza Michaela Thoneta. Opatentował on przemysłową metodę produkcji mebli z giętego na gorąco drewna, która okazała się doskonała do profilowania biegunów do mebli.
Thonet zaprojektował fotel bujany z giętymi poręczami oraz wyplatanym siedziskiem. Fotel bujany Thoneta pojawił się w produkcji między 1840 a 1850 rokiem; a wśród jego użytkowników znaleźli się m.in. Albert Einstein czy Pablo Picasso. W Ameryce zaś do popularyzacji foteli bujanych przyczyniali się kolejni prezydenci Stanów Zjednoczonych, z których wielu posiadało swój ulubiony model.

</doc>
<doc id="4837494" url="https://pl.wikipedia.org/wiki?curid=4837494" title="Straż Pożarna we Lwówku Śląskim">
Straż Pożarna we Lwówku Śląskim



</doc>
<doc id="4837500" url="https://pl.wikipedia.org/wiki?curid=4837500" title="Budynek Poczty Polskiej we Lwówku Śląskim">
Budynek Poczty Polskiej we Lwówku Śląskim



</doc>
<doc id="4837506" url="https://pl.wikipedia.org/wiki?curid=4837506" title="Nikola Corporation">
Nikola Corporation

Nikola Corporation – amerykański producent elektrycznych ciężarówek, wcześniej bez powodzenia planujący produkcję pojazdów specjalistycznych oraz elektrycznych pickupów, z siedzibą w Phoenix działający od 2014 roku. 
Historia.
Startup Nikola pod nazwą Nikola Motor Corporation został założony w 2014 roku w Salt Lake City przez miliardera i przedsiębiorcę Trevora Miltona, obierając za cel konstruowanie użytkowych pojazdów specjalistycznych z napędem hybrydowym łączącym silniki elektryczne z wodorowymi ogniwami paliwowymi. Nazwa przedsiębiorstwa nawiązuje do słynnego wynalazcy i inżyniera Nikoli Tesli. Pierwotnie założone w Utah, przedsiębiorstwo ma swoją siedzibę obecnie w Phoenix - stolicy stanu Arizona.
W grudniu 2016 roku Nikola Motor przedstawiło wyniki prac konstrukcyjnych nad pierwszym gotowym pojazdem - ciągnikiem siodłowym o napędzie elektryczno-wodorowym. W momencie premiery spodziewanym pierwszym rokiem produkcji ciężarówki był 2019, jednak pierwsze zamówienia 800 sztuk zaplanowano na 2020 rok na rzecz pierwszego dużego zleceniodawcy - koncernu piwowarskiego Anheuser-Busch.
W grudniu 2017 roku Nikola Motor przedstawiła swoją drugą konstrukcję - elektryczny pojazd typu buggy o nazwie NZT. Na 2019 rok przedsiębiorstwo Nikola zaplanowało ofensywę modelową, prezentując w kwietniu 2019 roku 5 nowych konstrukcji. Spośród ciężarówek, przedstawiono dwa nowe ciągniki siodłowe Two i Tre, a także skuter wodny i wodorowo-elektryczne buggy Reckless.
W lutym 2020 roku Nikola ogłosiła plany opracowania i prezentacji pierwszego samochodu osobowego typu pickup z napędem elektrycznym o nazwie Nikola Badger. Początek produkcji zaplanowano na 2022 rok, z kolei partner do produkcji pojazdu zostanie dopiero ogłoszony. 29 czerwca 2020 roku rozpoczął przyjmowanie rezerwacji na Badgera.
W maju 2020 roku Nikola Motor zmieniło nazwę na Nikola Corporation, dzieląc zarazem swoje struktury na trzy oddziały: zajmujący się konstrukcją pojazdów drogowych i pojazdów specjalistycznych oraz rozwojem ogniw paliwowych.
Kryzys wizerunkowy.
21 września 2020 roku założyciel i dotychczasowy prezes Nikoli Trevor Milton ogłosił rezygnację ze swojego stanowiska w związku z kontrowersjami wokół nieuczciwego informowania inwestorów o faktycznej kondycji spółki, a także zarzutami o spreparowanie materiału filmowego mającego ukazywać rzekomo zdolną do samodzielnego poruszania się ciężarówkę Nikola One - w rzeczywistości, producent spuścił ze wzniesienia nieukończony prototyp bez układu napędowego umożliwiającego samodzielne poruszanie się. Skandal wybuchł po wyniku śledztwa, jakie przeprowadziła agencja Hindenburg Research, co doprowadziło do wszczęcia śledztwa przez amerykańskie organy federalne. Nowym prezesem Nikola Corporation został były pracownik General Motors, Stephen Girsky.
Kryzys wizerunkowy amerykańskiego startupu pogłębił się w listopadzie 2020 roku, kiedy to General Motors wycofało się z wcześniejszego porozumienia na mocy którego miało ono wspomóc proces produkcji elektrycznego pickupa Nikola Badger. Nikola zmuszona była wycofać się z projektu pojazdu, który niespełna kilka miesięcy wcześniej obszernie zapowiedziała.
Akt oskarżenia.
Pod koniec lipca 2021 roku założyciel i były prezes Nikola Corporation, Trevor Milton, po trwającym od września 2020 roku śledztwie został postawiony w stan oskarżenia przez federalnych prokuratorów. Zarzucono mu oszustwa w obrocie papierami wartościowymi, a także kłamstwa na temat rzekomych zasobów finansowych i zdolności inwestycyjnych przedsiębiorstwa. Wszystkie te działania miały na celu zwiększyć wartość akcji firmy i zachęcić potencjalnych inwestorów do zakupu. Skutkowało to szczytową kapitalizacją akcji Nikola w wysokości 8,5 miliarda dolarów amerykańskich. Oskarżyciele zarzucili Miltonowi, że na sprzedaży akcji zarobił ok. 1 miliard dolarów, z kolei inwestorzy w krótkiej perspektywie ponieśli straty.
W wyniku postawionych oskarżeń, Trevor Milton może utracić nieuczciwie pozyskane części swojego majątku, uzyskać dożywotni zakaz pełnienia funkcji zarządczych w podmiotach generujących akcje, a także otrzymać karę grzywny i pozbawienia wolności. Zwolniono go z aresztu po wpłaceniu kaucji o wartości 100 milionów dolarów. Pod koniec grudnia 2021 zarządzana już przez inne osoby, ale uznana za współwinną w postawionych oskarżeniach, Nikola Corporation zgodziła się zawrzeć porozumienie zobowiązujące startup do zapłacenia 125 milionów dolarów kary. Kara rozłożona została na 5 transzy, które firma ma płacić do końca 2023 roku.
Współpraca z Iveco.
Pomimo skandali wizerunkowego wokół założyciela i kwestionowanej wiarygodności Nikola Corporation, we wrześniu 2021 startup nawiązał z powodzeniem współpracę z włoskim producentem samochodów użytkowych Iveco. Na jej mocy w połowie grudnia tego samego roku w niemieckiej fabryce w Ulm rozpoczęła się produkcja ciężarówki Nilola Tre, bliźniaczej wobec modelu Iveco S-Way. W drugiej połowie miesiąca dostarczono pierwsze egzemplarze elektrycznej ciężarówki do nabywcy flotowego w Los Angeles, ostatecznie dostarczając gotowy produkt pomimo zawirowań z ostatniego roku.

</doc>
<doc id="4837513" url="https://pl.wikipedia.org/wiki?curid=4837513" title="Jezioro Turkusowe (Konin)">
Jezioro Turkusowe (Konin)

Jezioro Turkusowe – sztuczne, poprzemysłowe jezioro w Polsce, położone w województwie wielkopolskim, na granicy miasta Konin. Ma zielonkawo-niebieską barwę, od której wzięła się jego nazwa. Jest pozostałością po odkrywce węgla brunatnego „Gosławice” Kopalni Węgla Brunatnego Konin. Jezioro powstało w latach 70. XX w., gdy wyrobisko zostało zalane wodą. Do jeziora odprowadzane były odpady z elektrowni, a w wyniku ich mineralizacji woda przybrała turkusowy kolor. Kąpiel w zbiorniku jest zabroniona z powodu silnie zasadowego odczynu wody.

</doc>
<doc id="4837520" url="https://pl.wikipedia.org/wiki?curid=4837520" title="Józef Gozdzki">
Józef Gozdzki

Józef Gozdzki herbu Doliwa (zm. w 1731 roku) – starosta grabowiecki w latach 1728-1731.
Poseł na sejm 1728 i 1729 roku z województwa bełskiego. Poseł województwa lubelskiego na sejm 1730 roku.

</doc>
<doc id="4837525" url="https://pl.wikipedia.org/wiki?curid=4837525" title="Formuła 2 – Paul Ricard 2018">
Formuła 2 – Paul Ricard 2018

Runda Formuły 2 na torze Circuit Paul Ricard – runda piąta mistrzostw Formuły 2 w sezonie 2018.
Wyniki.
Kwalifikacje.
Źródło: motorsport.com
Główny wyścig.
Wyścig.
Źródło: motorsport.com
Sprint.
Wyścig.
Źródło: motorsport.com

</doc>
<doc id="4837529" url="https://pl.wikipedia.org/wiki?curid=4837529" title="Wyższe Seminarium Duchowne Redemptorystów w Tuchowie">
Wyższe Seminarium Duchowne Redemptorystów w Tuchowie

Wyższe Seminarium Duchowne Redemptorystów w Tuchowie – Wyższe Seminarium Duchowne Redemptorystów (CSsR) przy parafii pw. Nawiedzenia Najświętszej Maryi panny i św. Stanisława Biskupa i Męczennika w Tuchowie, przynależące do zakonnej Prowincji Warszawskiej.
Historia.
W 1903 roku decyzją generała redemptorystów o. Macieja Rausa utworzono polski Studentat w Mościskach. Pierwszym jego prefektem został o. Adolf Żółtowski, a naukę rozpoczęło dziewięciu kleryków. Z powodu trudnych warunków lokalowych trzy lata później studentat przeniesiono do Maksymówki. Jednak okazało się, że wybór miejsca nie był właściwy z powodu problemów klimatycznych, zaopatrzeniowych i komunikacyjnych. W czasie I wojny światowej klasztor został odcięty od reszty prowincji, a członkowie wspólnoty seminaryjnej cierpieli biedę i ubóstwo. 
W 1921 roku seminarium zostało przeniesione do Tuchowa, nad rzeką Białą w diecezji tarnowskiej. Studia podzielone były na dwa semestry. Każdy semestr kończył się egzaminami komisyjnymi, którym przewodniczył prowincjał lub jego delegat. W okresie międzywojennym seminaryjne studium filozoficzno-teologiczne trwało sześć lat. Wykłady obejmowały całe spectrum zagadnień filozoficznych i teologicznych. Dużo czasu poświęcano również na naukę języków obcych, a szczególnie włoskiego, francuskiego i niemieckiego.
Działalność seminarium została przerwana z wybuchem II wojny światowej. Wówczas przełożeni ewakuowali seminarzystów na Wschód. Po zajęciu kresów wschodnich przez Armię Czerwoną, zostali zmuszeni do powrotu. Do polskich kleryków dołączyli także ukraińscy alumni z greckokatolickiej Wiceprowincji Lwowskiej, którzy opuścili Lwów i przybyli do Tuchowa i studiowali aż do 1942 roku. Podczas trudnych warunków wojennych kontynuowano normalnie naukę i zakonną formację. Były częste oraz przymusowe kwaterowanie w klasztorze żołnierzy niemieckich. Bolesną stratą dla wspólnoty seminaryjnej była tragiczna śmierć braci kleryków rozstrzelanych na Woli podczas Powstania Warszawskiego oraz aresztowanie i śmierć w KL Auschwitz wykładowcy Pisma Świętego o. Kazimierza Smorońskiego. W latach 1940–1945 święcenia kapłańskie otrzymało 23 tuchowskich alumnów.
Po II wojnie światowej władze komunistyczne nie sprzyjały działalności redemptorystowskiego Studentatu. W 1952 roku z obawy przed odebraniem klasztoru przez władze komunistyczne po zlikwidowaniu juwenatu w Toruniu, władze zakonne przeniosły studentów filozofii do Torunia. W 1958 roku powrócono do wspólnych studiów filozoficzno-teologicznych w Tuchowie. 
Okres obchodów Milenium Chrztu Polski zaznaczył się licznymi powołaniami redemptorystami, a następnie liczba kleryków zmalała. Ponowny wzrost powołań był na przełomie lat 70. i 80., w wyniku wyboru na papieża Polaka – św. Jana Pawła II oraz epoki „Solidarności”. Wówczas tuchowska wspólnota seminaryjna przekraczała stu kleryków. W tym czasie alumni mieli możliwość udziału w kursach językowych w Austrii i Wielkiej Brytanii a niektórzy z nich kontynuowali studia teologiczne w krajach misyjnych czyli w Brazylii i Argentynie. W wyniku afiliacji Seminarium do Papieskiej Akademii Teologicznej w Krakowie (obecnie Uniwersytet Jana Pawła II w Krakowie) od 1987 roku absolwenci uzyskują tytuł naukowy magistra teologii. 
W 1990 roku ustanowiono dwuletni postulat połączony ze studium filozofii z siedzibą w Krakowie, a następnie kontynuowali czteroletnie studia teologiczne w Tuchowie. Od tego też roku wraz z polskimi studentami naukę rozpoczęli słowaccy współbracia z Prowincji Bratysławskiej obrządku łacińskiego i z Wiceprowincji Michalowce obrządku greckokatolickiego. W latach 1991–2008 naukę pobierali także studenci z Ukrainy. Seminarium ma charakter międzynarodowy i między-obrządkowy. W 2008 roku ponowie dokonano zmian w strukturach formacji. Postulat przybrał formę roku propedeutycznego, zaś całość studium filozofii i teologii odbywa w Tuchowie.

</doc>
<doc id="4837533" url="https://pl.wikipedia.org/wiki?curid=4837533" title="Pan Xuhua">
Pan Xuhua

Pan Xuhua (; ur. 1989 roku w Jiangxi) – chińska wspinaczka sportowa. Specjalizowała się w prowadzeniu oraz we wspinaczce na szybkość. Dwukrotna złota medalistka we wspinaczce sportowej w konkurencji sztafet na szybkość z 2012 i 2014 roku.
Kariera sportowa.
Dwukrotna złota medalistka we wspinaczce sportowej z plażowych igrzyskach azjatyckich w zawodach sztafetowych z 2012 oraz z 2014 roku we wspinaczce na szybkość. &lt;br&gt; W 2018 roku na igrzyska azjatyckich w Dżakarcie wywalczyła srebrny medale we wspinaczce sportowej w konkurencji na szybkość w sztafecie.
Brązowa medalistka mistrzostw Azji z 2007 w konkurencji indywidualnej na szybkość, w finale przegrała z Chinkami He Cuifang oraz z Li Chunhua.
Uczestniczka, festiwalu wspinaczkowego Rock Master, który corocznie odbywa się na słynnych ścianach wspinaczkowych w Arco, gdzie była zapraszana przez organizatora zawodów. W 2010 na tych zawodach wspinaczkowych zajęła 7. miejsca w konkurencji wspinaczki na szybkość. W 2010 we włoskiej Dolinie Aosty "(Courmayeur)" podczas zimowych igrzysk wojskowych zajął 5. miejsce w prowadzeniu.

</doc>
<doc id="4837543" url="https://pl.wikipedia.org/wiki?curid=4837543" title="Dmitrij Czerkasow">
Dmitrij Czerkasow

Dmitrij Czerkasow (ur. 30 stycznia 1973 w Jelcu) – rosyjski reżyser, scenarzysta, aktor i producent filmowy.

</doc>
<doc id="4837547" url="https://pl.wikipedia.org/wiki?curid=4837547" title="Nikola Badger">
Nikola Badger

Nikola Badger – niezrealizowany projekt elektrycznego samochodu osobowego typu pick-up klasy pełnowymiarowej opracowywany przez amerykański startup Nikola w latach 2019 – 2020.
Historia i opis modelu.
W lutym 2020 roku amerykański startup Nikola Corporation przedstawił oficjalne wizualizacje i wstępne dane na temat swojego pierwszego samochodu osobowego o nadwoziu typu pick-up. Nikola Badger przyjęła postać pełnowymiarowego, 4-drzwiowego samochodu łączącego funkcję SUV-a, pojazdu dostawczego i samochodu osobowego.
Pod kątem stylistycznym samochód przyjął dwukolorowe malowanie nadwozia, z reflektorami w kształcie litery C wykonanej w technologii LED, a także masywne wysokoprofilowane opony, obudowane nadkola i pokrytą czarnym plastikiem tylną klapę.
Plany produkcji.
Początek produkcji Nikoli Badger, która docelowo miała odbywać się w zakładach producenta w amerykańskim mieście Phoenix w stanie Arizona, zaplanowano na 2022 rok. Zbieranie zamówień rozpoczęto 29 czerwca 2020 roku.
We wrześniu 2020 roku General Motors ogłosiło zawarcie strategicznego partnerstwa z Nikolą. Koncern nabył 11% akcji w arizońskim startupie o wartości 2 miliardów dolarów, a także zobowiązał się do produkcji pickupa Badger poczynając od końca 2022 roku.
Porzucenie projektu.
30 listopada 2020 roku General Motors poinformowało, że po dwóch miesiącach od zawarcia partnerstwa z Nikola Corporation podjęto decyzję o wycofaniu się z porozumienia. Tracąc partnera mającego wdrożyć do produkcji Nikolę Badger, startup podjął decyzję o anulowaniu projektu elektrycznego pickupa niespełna rok po ogłoszeniu pierwotnych planów w sprawie jego produkcji.
Dane technizne.
Nikola Badger, podobnie do konkurencyjnych konstrukcji takich marek, jak Tesla, Lordstown czy Rivian, miała być oferowana głównie w wariancie o napędzie elektrycznym. Składać się miał on z litowo-jonowej baterii o pojemności 160 kWh, która miałaa zapewnić zasięg do 960 kilometrów.
Nietypowym rozwiązaniem w stosunku do konkurencji miał być z kolei drugi dostępny wariant napędowy, oferujący mieszankę układu elektrycznego i wodorowego.

</doc>
<doc id="4837549" url="https://pl.wikipedia.org/wiki?curid=4837549" title="Athens Mass Transit System">
Athens Mass Transit System



</doc>
<doc id="4837556" url="https://pl.wikipedia.org/wiki?curid=4837556" title="OASA">
OASA



</doc>
<doc id="4837564" url="https://pl.wikipedia.org/wiki?curid=4837564" title="Edmund Molek">
Edmund Molek

Edmund Molek (ur. 18 stycznia 1932 w Bray) – polski działacz partyjny i państwowy, I sekretarz Komitetu Powiatowego PZPR w Piasecznie, w latach 1975–1978 wicewojewoda ostrołęcki.
Życiorys.
Syn Michała i Agnieszki. W 1957 wstąpił do Polskiej Zjednoczonej Partii Robotniczej. W 1962 był sekretarzem ds. propagandy w Komitecie Powiatowym w Nowym Dworze Mazowieckim, następnie od 1962 lub 1968 do 1972 pozostawał przewodniczącym Prezydium Powiatowej Rady Narodowej w Ostrołęce. W 1973 został członkiem Warszawskiego Komitetu Wojewódzkiego PZPR. W latach 1973–1975 pełnił funkcję I sekretarza Komitetu Powiatowego PZPR w Piasecznie, a w latach 1975–1978 – wicewojewody ostrołęckiego.

</doc>
<doc id="4837568" url="https://pl.wikipedia.org/wiki?curid=4837568" title="Ananias Eloi Castro Monteiro">
Ananias Eloi Castro Monteiro

Ananias Elói Castro Monteiro, znany jako Ananias (ur. 20 stycznia 1989 w São Luís, zm. 28 listopada 2016 w La Unión) – brazylijski piłkarz występujący na pozycji napastnika.
Życiorys.
Kariera klubowa.
Ananias karierę rozpoczynał w 2008 w zespole EC Bahia. W 2011 został wypożyczony do Associação Portuguesa de Desportos, umowa do końca 2012. W 2013 podpisał kontrakt z Cruzeiro EC, skąd był wypożyczony do SE Palmeiras, Sport Club do Recife i Associação Chapecoense de Futebol. 11 grudnia 2015, ze skutkiem na 2016 podpisał kontrakt z Associação Chapecoense de Futebol. 
Śmierć.
28 listopada 2016 zginął w katastrofie samolotu LaMia Airlines 2933.

</doc>
<doc id="4837570" url="https://pl.wikipedia.org/wiki?curid=4837570" title="Park Narodowy Sanjay Gandhi">
Park Narodowy Sanjay Gandhi

Park Narodowy Sanjay Gandhi – park narodowy położony w granicach miasta Mumbaj w stanie Maharasztra w południowych Indiach. Jeden z nielicznych parków położonych w obrębie miasta. 
Charakterystyka parku.
Teren parku obejmuje liczne wzgórza porośnięte lasami liściastymi. Na terenie parku znajduje się też 109 grot buddyjskim - Kanheri Caves. Kompleks grot był użytkowany w okresie od II do IX wieku. Grota nr 3 z olbrzymimi posągami Buddy jest bogato dekorowana rzeźbionymi kolumnami i wspornikami.
Fauna.
W parku występują m.in. tygrysy, dziki, kobry.

</doc>
<doc id="4837571" url="https://pl.wikipedia.org/wiki?curid=4837571" title="Salgueiro Maia">
Salgueiro Maia

Fernando José Salgueiro Maia (ur. 1944 w Castelo de Vide, zm. 1992) – portugalski wojskowy, jeden z bohaterów Rewolucji Goździków w Portugalii.
Życiorys.
Fernando José Salgueiro Maia urodził się w 1944 roku w portugalskim mieście Castelo de Vide jako syn pracownika kolejowego. Został wcześnie osierocony przez matkę. 
Służył jako żołnierz zawodowy i w 1966 był słuchaczem szkoły wojskowej Escola Prática de Cavalaria w Santarém. Walczył w wojnach o kontrolę nad koloniami Portugalii w Mozambiku (1967–1969) i Gwinei (1971–1973).
Był członkiem Ruchu Sił Zbrojnych. Podczas Rewolucji Goździków 25 kwietnia 1974 roku w randze kapitana dowodził kolumną wojskową, która opuściła Escola Prática de Cavalaria w Santarém, odbyła marsz na Lizbonę i bezkrwawo opanowała w niej kluczowe rejony. Zaistniała sytuacja i presja ze strony Salgueiro Mai doprowadziły do rezygnacji premiera Marcelo Caetano, jego poddania się generałowi de Spínoli i, w konsekwencji, do upadku dyktatury.
Po tych wydarzeniach Salgueiro Maia powrócił do swojej macierzystej jednostki w Santarém. Konsekwentnie odmawiał objęcia stanowisk politycznych i dyplomatycznych. Awansował na majora w 1981 roku. W 1992 roku zmarł na chorobę nowotworową.
Honory i upamiętnienia.
W Santarém znajduje się pomnik Salgueiro Mai, a w Lizbonie poświęcono mu tablicę pamiątkową. Jest także patronem mostu na rzece Tag. Jest jednym z głównych bohaterów filmu fabularnego Marii de Medeiros "Capitães de Abril" z 2000 roku, a w jego postać wcielił się Stefano Accorsi.
W roku 1983 otrzymał Krzyż Wielki Orderu Wolności, w 1992 roku, pośmiertnie stopień Wielkiego Oficera Orderu Wieży i Miecza, w roku 2016 nadano mu Krzyż Wielki Orderu Infanta Henryka.

</doc>
<doc id="4837574" url="https://pl.wikipedia.org/wiki?curid=4837574" title="Michał Fiałkiewicz">
Michał Fiałkiewicz

Michał Fiałkiewicz – urzędnik terytorialny i sądowy na obszarze Galicji w Cesarstwie Austrii, burmistrz Sanoka, Nowego Sącza, radca sądu krajowego.
Życiorys.
Od około 1833 do około 1835 był praktykantem konceptowym w C. K. Izbie Prokuratury ("K. K. Kammerprokuratur"). Od około 1836 do około 1837 pełnił funkcję prezydującego syndyka w magistracie w Ciężkowicach. Od około 1837 do około 1847 był burmistrzem Sanoka. Od około 1847 do około 1853 był burmistrzem Nowego Sącza. 1 listopada 1851 witał i przyjmował w Nowym Sączu podróżującego po Galicji cesarza Austrii Franciszka Józefa I.
Od około 1853 był radcą magistratu w Krakowie. Jako prowizoryczny radca krakowskiego magistratu w połowie 1855 został mianowany przełożonym ("Vorsteher") w krakowskim okręgu administracyjnym. We wrześniu 1855 został przeniesiony ze stanowiska przełożonego urzędu obwodowego w Pilźnie na stanowisko radcy Sądu Obwodowego w Tarnowie. W tej funkcji pozostawał w kolejnych latach. Z tej posady na początku czerwca 1866 został mianowany radcą C. K. Sądu Krajowego w Krakowie. Stanowisko piastował do około 1872. Podczas swojej pracy tamże działał jako komisarz upadłościowy. Równolegle z posadą radcy Sądu Krajowego od około 1870 pełnił funkcję zastępcy asesora w C. K. Sądzie Powiatowym dla spraw dochodów skarbowych w Krakowie.
Był żonaty z Julią z domu Malinowską. Miał z nią córki Michalinę Julię (ur. 1839), Anielę Alojzę Zygmuntę (1840-1843), Walerianę Józefę (ur. 1842), Karolinę Praksedę (ur. 1843).

</doc>
<doc id="4837578" url="https://pl.wikipedia.org/wiki?curid=4837578" title="Grygołowszczyzna">
Grygołowszczyzna

Grygołowszczyzna (; ) – wieś na Białorusi, w obwodzie witebskim, w rejonie brasławskim, w sielsowiecie Widze.
Historia.
W czasach zaborów w granicach Imperium Rosyjskiego.
W dwudziestoleciu międzywojennym wieś leżała w Polsce, w województwie nowogródzkim (od 1926 w województwie wileńskim), w powiecie dziśnieńskim (od 1926 w powiecie brasławskim), w gminie Bohiń .
Według Powszechnego Spisu Ludności z 1921 roku wieś zamieszkiwało 159 osób, 8 było wyznania prawosławnego a 151 staroobrzędowego. Jednocześnie wszyscy mieszkańcy zadeklarowali białoruską przynależność narodową. Było tu 30 budynków mieszkalnych.
Miejscowość należała do parafii rzymskokatolickiej w Wasiewiczach i prawosławnej w Kozianach. Podlegała pod Sąd Grodzki w Opsie i Okręgowy w Wilnie; właściwy urząd pocztowy mieścił się w m. Koziany.

</doc>
<doc id="4837592" url="https://pl.wikipedia.org/wiki?curid=4837592" title="Grover (postać)">
Grover (postać)

Grover, także Florek – postać fikcyjna, jeden z muppetów Jima Hensona występujący w programie "Ulica Sezamkowa". Jest tam jedną z głównych postaci. Jest on potworem o granatowym futrze, okrągłej głowie i różowym nosie.
Charakterystyka postaci.
Grover to potwór zamieszkały przy fikcyjnej ulicy „Sezamkowej” w Nowym Jorku. Jego wiek nie jest określony. Mieszka on razem ze swoją matką, której imienia dotąd nie poznaliśmy (w serialu określana jest mianem „mamusi Grovera” Grover’s Mommy). Postać posiada wiele prac, do najpopularniejszych należą bycie kelnerem (zwykle zdarza mu się obsługiwać epizodyczną postać – Pana Johnsona) oraz bycie superbohaterem (pseudonim "Super Grover").
Ciało Grovera jest pokryte granatowym futrem. Jest on wysoki. Posiada dwoje oczu bez tęczówek oraz czerwone usta. Posiada również różowy, kulisty nos. Kształt jego głowy jest okrągły. Muppet ten jest wysoki. Ma długie ręce i nogi.
Grover to z usposobienia miły potwór. Kiedy mówi, rzadko używa skrótów. Określa się mianem „słodkiego, futrzastego potworka”. Jest również lekkomyślny oraz niezdarny. Kiedy pracuje w serialowej restauracji Charliego ("Charlie’s Restaurant"), zdarzają mu się niespodziewane incydenty. W jednym skeczu rozlał zupę na klienta, w innym nie dał mu dojść do słowa upierając się, że przy daniu niczego nie brakuje (kiedy to zapomniał podać łyżki bez której Pan Johnson nie zjadłby zupy). Pamięta jednak o zwracaniu się do innych z szacunkiem (np. do swojego stałego klienta – Pana Johnsona – odnosi się z tytułem "sir"). Grover może poszczycić się darem pomocności. Często (choć zwykle mało skutecznie) próbuje pomagać Kermitowi Żabie w swoich wykładach w programie. Często jego wypadki irytują innych, np. Kermita Żabę, kiedy to Grover próbuje sprzedać mu, czego nie potrzebuje. Przykładem jest skecz, w którym Grover próbuje sprzedać żabie szczoteczkę do zębów. Pluszowy płaz upiera się, iż takowej nie potrzebuje, gdyż nie posiada zębów. Choć zwykle obsługiwanie klienta, czy pomoc innym mu nie wychodzą, zawsze ma wobec wszystkich dobre intencje.
Historia postaci.
Początki.
Po raz pierwszy Grovera na szklanym ekranie ujrzano 24 grudnia 1967 roku w programie "The Ed Sullivan Show". Akcja skeczu odbywała się w gabinecie Świętego Mikołaja. Pięć potworów, które opisały się jako grupa „bandytów, oszustów i włamywaczy” chciało okraść Mikołaja z prezentów. Jednym z potworów był Gleep, prototyp Grovera. Kukła miała brudnozielone futro, czerwony nos i złośliwie ustawione oczy. Postać zagrał Frank Oz. Lalka o zielonym futrze była używana przez Jima Hensona w wielu produkcjach z muppetami w latach 1967–1970. Marionetki zwykle używano do przedstawiania postaci epizodycznych.
W 1969 roku, zielonowłosego muppeta używano wiele razy w pierwszej serii "Ulicy Sezamkowej." „Gleep” często pojawiał się u boku żaby Kermita jako pomocnik w wykładach (wiele ze skeczów z udziałem tej pary zostało nagranych jeszcze raz w późniejszych latach z granatowym Groverem). Imię Grover zostało użyte po raz pierwszy serialu wobec prototypu Grovera w skeczu, w którym potwór upiera się, że jego imię ma być napisane wielką literą „G”.
W 1970 roku zadebiutował znany dzisiaj granatowowłosy Grover. Po raz pierwszy wystąpił w skeczu w "The Ed Sullivan Show" razem z Kermitem Żabą. Skecz zatytułowano "What kind of fool am I?" (pol. "jakim rodzajem głupoty jestem?"). Postać ponownie animował Frank Oz, który od tej pory został stałym odtwórcą roli.
Dalsze losy na „Ulicy Sezamkowej”.
Grover swoją osobowością szybko zdobył serca widzów i stał się jedną z głównych postaci, począwszy od serii 2 programu.
Jednym z najpopularniejszych duetów z udziałem muppeta był ten z Groverem i Panem Johnsonem, stałym klientem Grovera w „Restauracji Charliego”. W skeczach zwykle Johnson odwiedzał knajpę, a potwór go obsługiwał. W pierwszych skeczach z udziałem tej pary klient „manipulował” kelnerem, co zwykle wykańczało go [Grovera] na koniec. W późniejszych skeczach to Grover irytował konsumenta, który wielokrotnie żałował odwiedzin w restauracji.
Godny Uwagi jest również duet Grover-Kermit. W skeczach z udziałem tej pary potwór wielokrotnie doprowadzał żabę do frustracji, szczególnie w skeczach, w których Grover pracował jako domokrążca i próbował sprzedać Kermitowi rzeczy, których ten nie potrzebuje, np. grzebień, szczoteczkę do zębów czy ogrzewacz do nosa. W skeczach, w których żaba-muppet prowadziła wykłady dla dzieci, np. na temat cyferki 5., Grover występował w roli niezdarnego pomocnika, do którego płaz miał większą cierpliwość niż do Grovera-domokrążcy.
W 1996 roku rolę głównego wykonawcy roli przejął Eric Jacobson, jednak Oz występował w roli epizodycznie do 2012 roku.
Kontrowersje.
W 2018 roku wokół postaci wybuchła kontrowersja. Grover rzekomo miał wypowiedzieć wulgarne słowo w jednym z odcinków "Ulicy Sezamkowej", zwłaszcza za jego angielskie zdanie "That sounds like an excellent idea" które brzmiało jak "That's a fuckin' excellent idea".
Międzynarodowe wersje.
W wielu krajach imię postaci Grovera zostało zmienione:

</doc>
<doc id="4837596" url="https://pl.wikipedia.org/wiki?curid=4837596" title="Rivian">
Rivian

Rivian Automotive, Inc. – amerykański producent elektrycznych pickupów, SUV-ów i samochodów dostawczych z siedzibą w Plymouth działający od 2009 roku.
Historia.
Początki.
W 2009 roku amerykański inżynier, Robert "RJ" Scaringe, założył w stanie Massachussets przedsiębiorstwo Avera Motors. Dwa lata później jako priorytet przy rozwoju firmy obrano technologię samochodów autonomicznych, zmieniając nazwę na Rivian Automotive i prezentując pierwszy przedprodukcyjny prototyp samochodu elektrycznego. 
Przełomowym momentem było pozyskanie dużego finansowania, które zapewniło Rivianowi fundusze na wkroczenie w kolejny etap rozwoju samochodów elektrycznych i sformułowanie planów nabycia pierwszego zakładu produkcyjnego – dawnej fabryki w mieście Normal w Illinois należącej w przeszłości do Chryslera i Mitsubishi. Z kolei po przeniesieniu swojej siedziby ze stanu Massachussets do Michigan w celu zapewnienia lepszego dostępu do dostawców części, Rivian rozpoczął prace nad własną platformą, układami napędowymi i całym ekosystemem.
Rozwój.
W styczniu 2017 roku Rivian zakupił pierwszy zakład produkcyjny, zgodnie z planami wybierając fabrykę w Normal w stanie Illinois. Z kolei w grudniu tego samego roku producent przedstawił pierwsze plany strategiczne w sprawie rozwoju i przyszłej gamy modelowej mającej się wstępnie złożyć z elektrycznego SUV-a i pickupa. 
W listopadzie 2018 roku na Los Angeles Auto Show Rivian przedstawił dwa przedprodukcyjne modele zapowiadające seryjnie wytwarzane samochody – 5-drzwiowego SUV-a R1S oraz pickupa R1T.
Lata 2018-2019 przyniosły Rivianowi nowych inwestorów pozwalających na kontynuację prac nad wdrażaniem R1S i R1T do produkcji oraz zwiększeniem zatrudnienia. Wśród inwestorów znalazły się m.in. Amazon i Ford Motor Company, które na bazie technologii Riviana planował przedstawić w 2022 roku elektrycznego SUV-a marki Lincoln. Ostatecznie jednak projekt został porzucony, decydując się na zachowanie strategicznego partnerstwa na innych polach.
W marcu 2021 Rivian zapowiedział plany budowy dużej sieci dedykowanych dla swoich pojazdów, wzorem konkurencyjnej Tesli sieci ładowarek, których do 2023 roku ma pojawić się na terenie Stanów Zjednoczonych łącznie 600. W lipcu 2021 dostawy pierwszych egzemplarzy przedstawionego w 2018 roku elektrycznego pickupa zostały przesunięte na sierpień, a następnie odłożone na kolejny, nieokreślony termin z powodu globalnego kryzysu niedoboru półprzewodników uniemożliwiającego ukończenie montażu samochodów. Ostatecznie, pierwsze sztuki dostarczono do klientów z końcem roku. Zgodnie z planami, dostawy pierwszych egzemplarzy spokrewnionego SUV-a R1S rozpoczęły się niespełna rok później, z końcem sierpnia 2022.
W sierpniu 2021 Rivian ogłosił plany wejścia na giełdę, stając się przez to spółką publiczną. Przedsiębiorstwo ostatecznie wkroczyło na giełdę NYSE 10 listopada 2021.
W grudniu 2022 Rivian poinformował, że niepowodzeniem zakończyły się kolejne rozmowy o współpracy z dużym koncernem motoryzacyjnym po niedoszłym partnerstwie z amerykańskim Ford Motor Company. Pierwotnie we wrześniu tego roku ogłoszono plany kooperacji z niemieckim Mercedes-Benz na polu rozwoju elektrycznych samochodów dostawczych, które miałyby trafić do sprzedaży głównie na rynku europejskim. Współpraca w ramach spółki joint-venture została jednak zarzucona, rozwijając się jedynie przez 3 miesiące.
Współpraca z Amazonem.
Po tym jak w lutym 2019 Amazon zapowiedział zainwestowanie w Riviana kwotę 700 milionów dolarów, rozpoczęła się zakrojona na szeroką skalę współpraca pomiędzy tymi podmiotami. Amerykański potentat branży e-commerce zlecił Rivianowi skonstruowanie, wdrożenie do produkcji i wytwarzanie w zakładach w Illinois elektrycznych furgonetek Rivian EDV. Pierwsze fotografie pojazdu wraz z informacjami przedstawiono w październiku 2020, a testy przedprodukcyjnych egzemplarzy ruszyły na początku 2021 roku w Los Angeles i Denver.
Początek masowej produkcji elektrycznych furgonetek dla Amazona wyznaczony został na 2021 rok, z czego w 2022 flota pojazdów ma wynosić 10 tysięcy, a do końca dekady, w 2030 roku, jej liczba ma wynosić 100 tysięcy. Dostawy pierwszych egzemplarzy do amerykańskiej korporacji e-commerce odbyły się w drugiej połowie lipca 2022.

</doc>
<doc id="4837598" url="https://pl.wikipedia.org/wiki?curid=4837598" title="Hajdukowszczyzna (Białoruś)">
Hajdukowszczyzna (Białoruś)

Hajdukowszczyzna (; ) – wieś na Białorusi, w obwodzie witebskim, w rejonie brasławskim, w sielsowiecie Dalekie.
Historia.
W czasach zaborów w granicach Imperium Rosyjskiego.
W dwudziestoleciu międzywojennym wieś leżała w Polsce, w województwie nowogródzkim (od 1926 w województwie wileńskim), w powiecie dziśnieńskim (od 1926 w powiecie brasławskim), w gminie Bohiń .
Według Powszechnego Spisu Ludności z 1921 roku wieś zamieszkiwały 33 osoby, 6 było wyznania rzymskokatolickiego, 22 prawosławnego, a 5 staroobrzędowego. Jednocześnie 12 mieszkańców zadeklarowało polską przynależność narodową, a 21 białoruską. Było tu 9 budynków mieszkalnych.
Miejscowość należała do parafii rzymskokatolickiej w Dalekiem i prawosławnej w Bohiniu. Podlegała pod Sąd Grodzki w Opsie i Okręgowy w Wilnie; właściwy urząd pocztowy mieścił się w Bohiniu.

</doc>
<doc id="4837601" url="https://pl.wikipedia.org/wiki?curid=4837601" title="Mentalność kraba">
Mentalność kraba

Mentalność kraba – sposób myślenia według reguły „Jeśli ja tego nie mogę, to ty również nie możesz”. Metafora została zaczerpnięta od zachowania zauważonego wśród krabów uwięzionych w koszu lub wiadrze. Każdy z nich mógłby samodzielnie uciec, jednakże każda próba ucieczki jest utrudniana przez pozostałe osobniki. Skutkiem takiego zachowania jest niepowodzenie, a w efekcie – śmierć całej grupy.
W psychologii stosuje się tą interpretację zachowania zwierząt jako analogiczny obraz grupy ludzi, której członkowie próbują "zmniejszyć pewność siebie każdego członka, który osiąga sukces większy niż inni, z zazdrości, urazy, złośliwości, spisku lub współzawodnictwa, aby zatrzymać swój postęp". Zachowanie tego wzorca może się także wiązać ze strachem przed zmianami wprowadzanymi przez „wysuwające się przed szereg” jednostki.
Wpływ na zachowanie ludzkie.
„Mentalność kraba” w ujęciu behawiorystycznym dotyczy również ludzi, ponieważ zachowują się podobnie jak kraby w kontekście zachowań społecznych. Wpływ zachowania krabów na wyniki został zaobserwowany w badaniu przeprowadzonym w Nowej Zelandii w 2015 roku, które wykazało poprawę wyników egzaminu nawet o 18% u studentów, gdy ich oceny zostały zgłoszone w sposób uniemożliwiający innym wgląd w ich pozycję w opublikowanych rankingach.

</doc>
<doc id="4837603" url="https://pl.wikipedia.org/wiki?curid=4837603" title="Jan Minkner">
Jan Minkner

Jan Karol Minkner (ur. 1951 w Tarnowskich Górach) – polski działacz i animator kultury, nauczyciel akademicki (etykieta i savoir-vivre) i twórca w zakresie kabaretu estradowego, teatralnego i radiowego. Stworzył ponad 800 tekstów i 100 piosenek o charakterze satyrycznym. Studiował pedagogikę w Wyższej Szkole Pedagogicznej (WSP) w Opolu. W trakcie studiów działał w kulturze studenckiej; był również szefem Zrzeszenia Studentów Polskich w opolskiej WSP. W latach 70. i 80. XX wieku był głównym autorem tekstów i piosenek nastawionego krytycznie wobec władzy PRL kabaretu studenckiego "Skrzat", którego skecze były niejednokrotnie cenzurowane. Z kabaretem występował m.in. w krakowskiej "Piwnicy pod Baranami" oraz w wielu klubach studenckich w całej Polsce. W latach 90. XX wieku stworzył i prowadził kabaret TEKA przy Teatrze im. Jana Kochanowskiego w Opolu, a następnie działał z nim w Radiu Opole. Z rozgłośnią Radia Opole związany był również jako dziennikarz, prowadząc autorskie programy dotyczące kultury i etykiety. Był również redaktorem naczelnym tej rozgłośni i szefem jej Rady Nadzorczej. Swoją aktywność na płaszczyźnie kabaretowej opisał w książce: "Radio Opole. Misja dobrego humoru w latach 2002-2016. Kabaret TEKA i goście". 
Jest ojcem Kamila Minknera, teoretyka polityki i profesora Uniwersytetu Opolskiego.

</doc>
<doc id="4837604" url="https://pl.wikipedia.org/wiki?curid=4837604" title="Donald D. Hoffman">
Donald D. Hoffman

Donald David Hoffman (ur. 29 grudnia 1955 w San Antonio w stanie Texas) – amerykański profesor psychologii poznawczej z Uniwersytetu Kalifornijskiego w Irvine (Kalifornia). Jest autorem popularnych książek naukowych, w tym bestsellerów „The Case Against Reality: How Evolution Hid The Truth From Our Eyes” i „Visual Intelligence: How We Create What We See". 
Hoffman m.in. bada świadomość, percepcję wzrokową i psychologię ewolucyjną za pomocą weryfikowalnych modeli matematycznych i eksperymentów poznawczych. Hoffman zauważa, że powszechnie uznany pogląd, o aktywności mózgu tworzącego świadome doświadczanie, jak dotąd okazał się niewyjaśniony naukowo. Proponuje rozwiązanie, że to sama świadomość powoduje doświadczanie rzeczywistości. W tym celu Hoffman opracował i połączył dwie teorie – teorię percepcji „multimodalnego interfejsu użytkownika” (MUI) i „realizm świadomościowy”.
MUI i realizm świadomościowy.
Hoffman posługując się weryfikowalnymi matematycznymi modelami, postuluje, że istoty nie ewoluowały, aby postrzegać rzeczywistość taką jaką ona jest, ale by postrzegać tak, by maksymalizować swoją skuteczność w przetrwaniu i rozmnażaniu. Hoffman opisuje takie doświadczanie jako „multimodalny interfejs użytkownika” (MUI), posługując się metaforą pulpitu komputerowego i jego ikon. Ikony pulpitu zapewniają funkcjonalny interfejs, dzięki czemu użytkownik nie musi już zajmować się całym działaniem komputera, jego elektronicznych podzespołów i przyłączy z całym internetem. Teoria MUI wykazuje, że interfejs 2D jest najlepszym tu narzędziem. Kieruje się zasadami korekcji błędów oraz kompresji danych, zasadą holograficzną, tworzeniem widoku 3D z 2D, np. budowaniem perspektywy z płaskiej powierzchni. Operuje tylko bieżącym ruchomym punktem uwagi kosztem kompresji danych mniej istotnej reszty, oraz uproszczeniami, np. używając symetrii dla przewidywania wyglądu. Dzięki takiemu interfejsowi zużywa się najmniej energii przy uzyskiwaniu najwięcej profitów.
Realizm świadomościowy opisuje, że to świadomość każdej jednostki doświadcza siebie jako użytkownika a rzeczywistość wokół jako swój model MUI. Takich jednostek świadomościowych jest niezliczona ilość, i każdy doświadcza tylko innych jednostek, poprzez ten własny indywidualny model, w interakcjach z nimi niezliczonymi, jako swoją rzeczywistość. Jest to jednak uproszczone doświadczenie tylko modelu dla innych jednostek świadomościowych, niczym jednostkowych portali z nimi, a nie samych jednostek świadomościowych jako nieuwarunkowanych. Najbardziej zrozumiałe i ważne takie portale, np. dla ludzi, dotyczą innych ludzi a najmniej dla nich dotyczą owadów, roślin, aż po nawet na końcu martwych przedmiotów. Jak w analogii ikon pulpitu od najbardziej użytecznych do najmniej, bądź zbędnych. Nie ma tu więc materii a nawet cała czasoprzestrzeń jest tylko swoistym interfejsem. Poparciem są również eksperymenty poznawcze nad zachowaniem ludzi i zwierząt, stosownie do swoich jednostkowych możliwości, ich adapcyjnego modelu MUI.
Implikacje.
Połączenie obu teorii miało by wspomóc rozumienie fizyki kwantowej, być dla niej punktem wyjścia i przyczynić się do utworzenia tzw. teorii wszystkiego. Równania matematyczne interakcji jednostek MUI są zgodne z równaniami fizyki kwantowej. Ponadto rozwiązałoby to tzw. dylemat psychofizyczny, inaczej problem stosunku umysłu do ciała, świadomości do materii (ang. body-mind problem). Świadomość jest fundamentem doświadczania jej modelu MUI przedstawiającego materię, czasoprzestrzeń itd. Hoffman wysuwa przypuszczenie, że takie MUI z perspektywy mechaniki kwantowej (np. zasady holograficznej) może być doświadczeniem niczym matrycy, której składowe piksele są o wymiarach długości Plancka. Informacja (obiektywna rzeczywistość) byłaby wtedy całkowicie 2D (strukturą płaską) ograniczoną tylko liczbą pikseli. Nic mniejszego niż te piksele nie jest możliwe do obserwacji. Łączy to się również z badaniami kogniwistycznymi, gdzie się wykazuje interfejs 2D (modelu MUI) jako najskuteczniejszy, tj. kierując się nim zużywało się najmniej energii przy uzyskiwaniu najwięcej profitów. 
Teoria MUI opisuje, że obiekty, nie postrzegane są publicznie i wspólnie przez wszystkich, ale jako tylko ikony własnego indywidualnie odrębnego MUI. Tak jak na pulpicie, gdy gra się w grę komputerową z kilkoma użytkownikami innych kopii tej samej gry, np. gry w piłkę nożną, to kopiąc piłkę do współużytkowników, oni nie dostaną jej, ale jedynie obserwują swoje pulpity komputerowe. Przykładowo, „łyżka jest moją ikoną opisującą potencjalny profit do zdobycia. Gdy otwieram oczy to konstruuje łyżkę, ona teraz istnieje by móc użyć ją aby otrzymać profity. Gdy zamykam oczy, łyżka na moment przestaje istnieć, ponieważ przestaje ją konstruować. Coś tam istnieje, w czasie kiedy nie patrzę, lecz cokolwiek to jest, to nie jest łyżka, ani nie obiekt w czasoprzestrzeni”. Aktywność mózgu nie tworzy świadomego doświadczania, gdyż to co jest mózgiem to tak samo tylko własna projekcja indywidualnie odrębnego MUI.
Co więcej, matematycznie jest potwierdzone, że im większa jest skuteczność użytkownika poprzez własny model MUI, tym prawdopodobieństwo, że model ten obiektywnie opisuje rzeczywistość, spada do zera. Obliczenia uwzględniają narzędzia m.in. teorii gier ewolucyjnych (ang. Evolutionary Game Theory EGT), teorii FTB (ang. Fitness Beats Truth Theorem, tłum. zdatność przebija prawdę) i wnioskowania bayesowskiego (ang. Bayesian Decision Theory) oraz dane z komputerowych systemów wizyjnych. 
Ewolucyjnie nastawionym się jest więc na skuteczność, tj. przeżycie i rozmnażanie jako użytkownik modelu MUI, a nie na postrzeganie rzeczywistości takiej jaka jest, poprzez ten model. Własny ukształtowany MUI jest wtedy adaptacyjny, tak jak w analogii interfejsu na którym nie kasuje się ikony plików swojej kilkuletniej pracy, czego konsekwencją byłaby znacznie mniejsza zdatność (ang. fitness) z innymi poprzez ten interfejs. Nie neguje to więc przyczynowości, konsekwencji własnych czynów w interakcji z innymi. Tak jak w przytoczonej wcześniej analogii MUI do gry komputerowej, dana jednostka świadomościowa jest nieuwarunkowana, ale jako użytkownik gry może się z gry komputerowej wylogować, że inni użytkownicy (w tej grze) nie będą jego już nigdy postrzegać. Może on też potem zalogować się do całkiem innej gry, tj. innego MUI. Mogłoby to nawiązywać do buddyjskiego opisu procesu umierania do nieuwarunkowanej natury umysłu poza sansarą oraz do opisu stanu pośmiertnego bardo, gdzie od nieuwarunkowanej natury umysłu i nieograniczonych możliwości, stopniowo buduje się model indywidualnej egzystencji, by po stanie bardo model ten się sfinalizował i nastąpiło uwarunkowane odrodzenie (reinkarnacja).

</doc>
<doc id="4837607" url="https://pl.wikipedia.org/wiki?curid=4837607" title="Najlepsza kobieta mojego życia">
Najlepsza kobieta mojego życia

Najlepsza kobieta mojego życia (czes. "Nejlepší ženská mého života") – czechosłowacka kryminalna komedia filmowa w reżyserii Martina Friča, zrealizowana w 1968. 

</doc>
<doc id="4837613" url="https://pl.wikipedia.org/wiki?curid=4837613" title="Milena Dvorská">
Milena Dvorská

Milena Dvorská (ur. 7 września 1938 w Prościejowie, zm. 22 grudnia 2009 w Pradze) – czeska aktorka filmowa, telewizyjna, teatralna i dubbingowa.
W 1960 ukończyła studia na Wydziale Teatralnym Akademii Sztuk Scenicznych w Pradze. Pracowała w praskich teatrach: D 34, Divadlo E. F. Buriana, Divadlo za branou, Divadlo Na Fidlovačce, Divadelní společnost Háta.

</doc>
<doc id="4837617" url="https://pl.wikipedia.org/wiki?curid=4837617" title="Jerzy Ponikiewski">
Jerzy Ponikiewski

Jerzy Ponikiewski (ur. 20 lipca 1941 w Rzewniu) – polski działacz partyjny i państwowy, w latach 1981–1986 wicewojewoda ostrołęcki.
Życiorys.
Syn Jana i Aleksandry. W 1964 wstąpił do Polskiej Zjednoczonej Partii Robotniczej. Na początku lat 80. był I sekretarzem Komitetu Gminnego PZPR w Krasnosielcu. W latach 1981–1986 pełnił funkcję wicewojewody ostrołęckiego. Od 1982 do 1986 należał do Wojewódzkiej Komisji Kontroli Partyjnej w Komitecie Wojewódzkim PZPR w Ostrołęce. Następnie od 1986 do 1989 pozostawał sekretarzem w KW w Ostrołęce.

</doc>
<doc id="4837619" url="https://pl.wikipedia.org/wiki?curid=4837619" title="Hołowsk">
Hołowsk

Hołowsk – dawny folwark. Tereny, na których był położony, leżą obecnie na Białorusi, w obwodzie witebskim, w rejonie brasławskim, w sielsowiecie Dalekie.
Historia.
W czasach zaborów w granicach Imperium Rosyjskiego.
W latach 1921–1939 folwark leżał w Polsce, w województwie nowogródzkim (od 1926 w województwie wileńskim), w powiecie dziśnieńskim (od 1926 w powiecie brasławskim), w gminie Bohiń.
Według Powszechnego Spisu Ludności z 1921 roku zamieszkiwało tu 97 osób, 56 było wyznania rzymskokatolickiego, 41 prawosławnego. Jednocześnie wszyscy mieszkańcy zadeklarowali polską przynależność narodową. Było tu 16 budynków mieszkalnych.
Leśniczówka należała do parafii rzymskokatolickiej w Wasiewiczach i prawosławnej w Kozianach. W 1933 podlegała pod Sąd Grodzki w Opsie i Okręgowy w Wilnie; właściwy urząd pocztowy mieścił się w m. Koziany.

</doc>
<doc id="4837624" url="https://pl.wikipedia.org/wiki?curid=4837624" title="Solomana Kante">
Solomana Kante

Solomana Kante (ur. 1922, zm. 1987) – gwinejski pisarz pochodzenia malijskiego; twórca pisma N’Ko (1949), służącego do zapisu języków mande. Stał na stanowisku, że języki mande potrzebują rodzimego systemu pisma. Alfabet ten miał – jego zdaniem – promować piśmienność oraz poczucie dumy i jedności kulturowej.

</doc>
<doc id="4837625" url="https://pl.wikipedia.org/wiki?curid=4837625" title="Soulemayne Kante">
Soulemayne Kante



</doc>
<doc id="4837632" url="https://pl.wikipedia.org/wiki?curid=4837632" title="Umarell">
Umarell

Umarell, – określenie w języku włoskim, powszechnie używane w Bolonii, odnoszące się do starszych mężczyzn w wieku emerytalnym, którzy spędzają czas przy placach budowy, obserwując i komentując pracę robotników zazwyczaj poprzez niechciane rady.

</doc>
<doc id="4837635" url="https://pl.wikipedia.org/wiki?curid=4837635" title="Walentin Wydrin">
Walentin Wydrin

Walentin Fieodosjewicz Wydrin (, ur. 1961) – rosyjski językoznawca. Specjalizuje się w językach afrykańskich.
Jest autorem prac naukowych z zakresu języków mande, opublikowanych w językach rosyjskim, francuskim i angielskim. Jego dorobek obejmuje słowniki i opracowania gramatyczne. Ukończył studia na Wydziale Studiów Orientalistyki Petersburskiego Uniwersytetu Państwowego. W 2001 roku uzyskał habilitację na podstawie pracy "Fonołogiczeskij tip i imiennaja morfołogija pra-mandie" (Фонологический тип и именная морфология пра-манде, "Typ fonologiczny i morfologia imienna pra-mande"). W 2010 roku objął stanowisko profesora języków mande w paryskim Institut national des langues et civilisations orientales.

</doc>
<doc id="4837636" url="https://pl.wikipedia.org/wiki?curid=4837636" title="Valentin Vydrin">
Valentin Vydrin



</doc>
<doc id="4837638" url="https://pl.wikipedia.org/wiki?curid=4837638" title="Walentin Fieodosjewicz Wydrin">
Walentin Fieodosjewicz Wydrin



</doc>
<doc id="4837640" url="https://pl.wikipedia.org/wiki?curid=4837640" title="Alan Hovhaness">
Alan Hovhaness

Alan Hovhaness, właśc. Alan Vaness Scott Chakmakjian (orm. Ալան Յովհաննէս; ur. 8 marca 1911 w Somerville w stanie Massachusetts, zm. 21 czerwca 2000 w Seattle) – amerykański kompozytor pochodzenia ormiańskiego.
Życiorys.
Jego ojciec był chemikiem, matka pochodziła ze Szkocji. Pobierał lekcje fortepianu u Adelaide Proctor i Heinricha Gebharda. W latach 1932–1934 uczył się w New England Conservatory of Music u Fredericka Converse’a, później był uczniem Bohuslava Martinů w Tanglewood. W latach 1948–1951 był wykładowcą w Tanglewood, następnie osiadł w Nowym Jorku. Dwukrotny laureat stypendium Fundacji Pamięci Johna Simona Guggenheima (1954 i 1958). W 1959 roku otrzymał stypendium Fulbrighta, dzięki któremu odwiedził Japonię i Indie. Doktor honoris causa University of Rochester (1958). Od 1967 roku kompozytor-rezydent Seattle Symphony Orchestra. W 1977 roku został członkiem Amerykańskiej Akademii Sztuki i Literatury.
Twórczość.
Był jednym z najbardziej płodnych kompozytorów współczesnych. Pozostawił po sobie około 500 utworów, reprezentujących różne gatunki muzyczne, w tym ponad 60 symfonii. Aktywny od wczesnej młodości do wieku podeszłego, ponad 30 spośród swoich symfonii skomponował po przekroczeniu 60. roku życia. Krytyczny wobec swojej twórczości, pod wpływem niepochlebnej opinii ze strony Aarona Coplanda i Leonarda Bernsteina w 1943 roku zniszczył większość swoich młodzieńczych dzieł, w tym 7 pierwszych symfonii.
Wypracował własny, indywidualny styl, oparty na połączeniu muzyki europejskiej z elementami muzyki Wschodu. Początkowo pozostawał pod silnym wpływem muzyki armeńskiej, naśladując twórczość Yenovka Der Hagopiana i Komitasa Wardapeta. Na przełomie lat 50. i 60. pod wpływem odbytych podróży i studiów coraz silniej w muzyce Hovhanessa zaczynają pojawiać się nawiązania do kultury muzycznej Dalekiego Wschodu (chińska muzyka okresu Tang, japońskie gagaku, koreańskie ah-ak, muzyka indyjska). W swoich kompozycjach sięgał po wschodnie instrumentarium (utwory na sitar, koto, shō, ryūteki, hichiriki). Muzyka Hovhanessa cechuje się wyrazistą melodyką modalną, determinującą konsonansową lub nieco dysonansową harmonikę. Kompozytor odszedł od tradycyjnej pracy motywiczno-tematycznej, w wielu utworach porzucił całkowicie tradycyjne formy muzyki europejskiej, np. w "IX symfonii", składającej się z 24 krótkich części uszeregowanych w 5 większych segmentów. W utworze "Wind Drum" posłużył się indyjską ragą, opierając półgodzinną kompozycję w całości na jednym modi 6-dźwiękowym. W koncercie "Lousadzak" z 1944 roku zastosował technikę opartą na powtarzaniu formuł bez wzajemnej koordynacji między wykonawcami przy zachowaniu ścisłej kontroli wysokości, wyprzedzającą późniejszy aleatoryzm kontrolowany. Innym oryginalnym utworem jest "And God Created Great Whales", napisany na rzecz ruchu przeciwko polowaniom na morskie ssaki, w którym orkiestrze towarzyszą nagrane na taśmę głosy wielorybów.
Muzyce stawiał cele praktyczne, dbał też o przystępną formę utworów. Stąd preferował formy kameralne, nawet jego opery są dostępne dla małych zespołów. Krytykował elitarny charakter muzycznej awangardy, operując prostymi środkami wyrazu i odwołując się do emocjonalnej wrażliwości słuchacza. W wielu utworach widoczne jest religijno-mistyczne nastawienie kompozytora. Swoim kompozycjom często nadawał tytuły o charakterze programowym. Minimalistyczna, uduchowiona muzyka Hovhanessa swoją formą przypomina znacznie późniejsze dzieła Arvo Pärta, Henryka Mikołaja Góreckiego i Johna Tavernera. Pomimo swojej nonkonformistycznej postawy twórczej potrafił się podporządkować celom praktycznym, pisząc utwory na zamówienie, np. utwór "Koke no kiwa" dla telewizji japońskiej czy "XVII symfonię" na zlecenie koncernu metalurgicznego.

</doc>
<doc id="4837641" url="https://pl.wikipedia.org/wiki?curid=4837641" title="Tablice rowerowe w Polsce">
Tablice rowerowe w Polsce

Tablice rowerowe w Polsce stosowano w latach 1920–1954, a sam obowiązek rejestracji rowerów obowiązywał do 1964.
1920–1936.
Nie istniało ogólnokrajowe zarządzenie dotyczące tablic rowerowych – każde województwo samo ustalało wygląd tablic rowerowych oraz zasady tworzenia numeru na nich.
1936–1937.
Po raz pierwszy tablice rowerowe wprowadzone centralnym zarządzeniem wydawano od 15 września 1936. Tablice rowerowe były stosowane do rowerów i wózków poruszanych siłą nóg, a od 1937 r. również motocykli o pojemności silnika mniejszej niż 100 cm³. Tablicę należało umieścić z tyłu pod siodełkiem, prostopadle do osi roweru. Pod numerem znajdowały się cyfry oznaczające lata dwuletniego okresu rejestracji rowerów.
Tablice były żółte z czarnymi znakami i miały wymiary 120×76 mm. Numer składał się z litery i 5 cyfr. W numerze nie mogły być użyte litery F, G, J, O, Q, V.
Dwie pierwsze cyfry oznaczały województwo, chociaż stosowane wyróżniki różniły się od tych stosowanych na tablicach samochodowych.
Wyróżniki województw:
Województwo śląskie samo ustaliło system tablic rowerowych. Co prawda, ich kolorystyka była taka sama, co w innych województwach, ale zasady tworzenia numeru były zupełnie inne. Na tablicy znajdowało się 6 cyfr, a numery wydawano od 100 100 w górę.
Podział zakresów cyfrowych pomiędzy powiaty woj. śląskiego:
1938–1939.
15 listopada 1937 r. Minister Komunikacji wydał Zarządzenie w sprawie kształtu, barwy, i wymiarów tabliczek rowerowych na okres rejestracyjny 1938–1939. Tablice rowerowe wydawano dla rowerów i wózków poruszanych siłą nóg oraz motocykli o pojemności silnika mniejszej niż 100 cm³.
Tablicę należało umieścić z tyłu pod siodełkiem, prostopadle do osi roweru.
Tablice miały czarne tło, żółte znaki i obwódkę. Były nieco mniejsze od poprzednich – miały wymiary 105×105 mm.
Zachowano układ 1 litera + 5 cyfr. W górnym rzędzie znajdowała się litera i dwucyfrowy wyróżnik województwa, a w dolnym 3 cyfry. W numerze nie mogły być w nim użyte litery F, G, J, O, Q, V. Do lipca 1938 r. wyróżniki województw były te same, co na tablicach z lat 1936–1937 (z wyjątkiem M. Warszawy: 01000–04499 i woj. białostockiego: 04500–08999), chociaż część województw, a także m. st. Warszawa, zachowało dawne wyróżniki.
Wyróżniki województw od lipca 1938 r.
Podobnie jak poprzednio, system tablic rowerowych w województwie śląskim wyglądał inaczej. Co prawda, kolorystyka tablic była taka sama, co w pozostałych województwach, zasady tworzenia numeru pozostały niezmienione, czyli numer składał się z 6 cyfr od 100 100 w górę.
Podział zakresów cyfrowych pomiędzy powiaty woj. śląskiego:
Inaczej wyglądały tablice rowerów wojskowych. Tło wprawdzie miały czarne, tak samo jak tablice rowerów cywilnych, ale znaki i obwódka miały kolor biały. Numer zaczynał się zawsze od litery W, a po nim następowało 5 cyfr (pierwsza była oddzielona od litery i pozostałych cyfr kreskami).
II wojna światowa.
Na terenie III Rzeszy nie wydawano tablic rowerowych. Rowery musiały jedynie być zarejestrowane i wyposażone w „dowód rejestracyjny roweru”.
Na terenie GG od 1 września 1940 r. wszystkie rowery (także wózki rowerowe oraz riksze) musiały być wyposażone w nowe tabliczki. Niestety, nie udało się do tej pory dotrzeć do dokumentów, ale na podstawie zachowanych tabliczek można określić, jakie były reguły ich wydawania:
Lata 1940–1941:
tablice w kształcie przypominającym szkolną tarczę; tło czarne, znaki srebrne. Tabliczki te były aluminiowe, odlewane. Czasem zdarzały się tabliczki kwadratowe ze ściętymi rogami, ale z takim samym układem znaków. Numer składał się z wyróżnika literowego, pięciu cyfr (na górze litery, kropka i dwie cyfry, a na dole trzy cyfry), a pod cyframi był mały napis „1940-1” lub tylko „1941”. Rowery zarejestrowane w miastach będących siedzibami dystryktów miały jedną literę, a zarejestrowane w powiatach – 2 lub 3 litery, gdzie pierwsza oznaczała dystrykt, a po przełamaniu druga lub druga i trzecia – powiat.
Rok 1942:
Tablice trójkątne, tło czarne, znaki srebrne. Tabliczki te były żeliwne, odlewane. Układ znaków i oznaczenie dystryktów i powiatów taki sam, jak na tablicach okresu 1940–1941 – na górze litery, pod nimi dwie cyfry, a jeszcze niżej trzy cyfry. Rok wydania (1942) był zapisany na górze, koło liter oznaczających miejsce rejestracji („19” po lewej stronie, „42” po prawej stronie).
Lata 1943–1944:
Rozporządzenie Generalnego Gubernatora o dopuszczeniu pojazdów do ruchu drogowego z dnia 13 października 1942 r. uchylało z dniem 1.01.1943 r. Rozporządzenie o ruchu rowerów na drogach publicznych z 1937 r. 1 stycznia 1943 r. odstąpiono od wydawania tablic rowerowych, jednakże nadal do 31 grudnia 1943 r. rowery należało rejestrować i wydawano na ten fakt urzędowe poświadczenie taki „dowód rejestracyjny roweru”. (Dziennik Rozporządzeń dla GG Nr 85, rok 1942, s. 577).
Znane są również tablice rowerowe z 1942 r. (m. Częstochowa) z nazwą miasta numerem i rokiem wydania – kształt prostokątno-owalny. Również znane są podobne tablice z 1943 r. (pow. radomszczański), ale o nieco innym kształcie (owalny itp.), o których nie wiadomo, czy pochodzą z rowerów, czy z furmanek. Ponadto znane są tablice prostokątne z lat 1940–1941 z żółtym tłem i czarnymi znakami. Na górze tłoczona nazwa powiatu (Tomaszów), pod nim malowane trzy cyfry lub litera, łącznik i dwie cyfry (np. S-94), a na dole tłoczone lata 1940–1941. Również nie udało się ustalić znaczenia i zastosowania tych tablic – czy są to też tablice rowerowe, czy z innych pojazdów (np. furmanek czy dorożek). Ponadto na terenie Generalnego Gubernatorstwa rowery niemieckich sił zbrojnych, policyjnych, urzędów i instytucji nie podlegały rejestracji i, co za tym idzie, nie posiadały tablic rejestracyjnych.
Na jednej z rosyjskojęzycznych stron na temat tablic rejestracyjnych można się dowiedzieć, że w ZSRR w tamtych latach istniały tablice rowerowe. Brak bliższych danych na ich temat.
Brak danych na temat występowania tablic rowerowych na tych terenach.
Brak danych na temat występowania tablic rowerowych na tych terenach.
Brak danych na temat występowania tablic rowerowych na tych terenach.
Brak danych na temat występowania tablic rowerowych na tych terenach.
1945–1946.
Podobnie jak w latach 1920–1936, nie istniało ogólnokrajowe zarządzenie dotyczące tablic rowerowych i każde województwo samo ustalało wygląd tablic rowerowych oraz zasady tworzenia numeru na nich.
1947–1948.
U góry tablicy znajdowała się nazwa powiatu oraz napis ROK 1947/48.
Tablica miała czarne tło, żółte znaki i obwódkę. Były dosyć małe – mierzyły tylko 88×78 mm. Numer składał się z 5 cyfr.
1949–1950/1951.
Tablice z okresu 1947–1948 były ważne do 30 września 1949 r.
Wymiary tablicy były te same, co w latach 1947–1948. Tablice miały czarne tło i białe znaki i obwódkę. Numer miał literę i 5 cyfr (poszczególne przedziały cyfrowe oznaczały województwo). W numerze nie mogły być użyte litery: J, O, Q, V.
Wyróżniki województw:
Dodatkowe wyróżniki województw wprowadzone w czerwcu 1950 r.:
1951.
Tablice z okresu 1949–1950 mogły być wydawane jeszcze w 1951 r., aż do wyczerpania zasobów.
Wymiary tablicy i kolorystyka nadal pozostawały niezmienione.
Zmieniono układ numeru – od tej pory składał się z 2 liter i 3 cyfr. Pierwsza litera oznaczała województwo. Drugą literą nie mogły być B, D, I, J, O, V, z wyjątkiem województw katowickiego i wrocławskiego, gdzie była dopuszczona jako druga litera B.
Wyróżniki województw:
1952–1954.
Tablice miały kształt trójkąta z zaokrąglonymi rogami.
Długość podstawy wynosiła 70 mm, boków – 90 mm, a szerokość zaokrąglenia – 30 mm. Tło było czarne, a znaki i obwódka żółte. Numer składał się z litery i 5 cyfr (dwie pierwsze oznaczały województwo, wyróżniki były te same, co na tablicach samochodowych).
Tablice rowerowe ostatecznie wycofano w Polsce w styczniu 1954. Jednak obowiązku rejestracji rowerów w Polsce nie zniesiono – przy rejestracji rowerów wydawano jedynie kartę rowerową (dowód rejestracyjny). Obowiązek rejestracji rowerów zniesiono w Polsce w 1964 roku.

</doc>
<doc id="4837642" url="https://pl.wikipedia.org/wiki?curid=4837642" title="Narodowy Instytut Języków i Kultur Orientalnych">
Narodowy Instytut Języków i Kultur Orientalnych



</doc>
<doc id="4837643" url="https://pl.wikipedia.org/wiki?curid=4837643" title="Jerzy Plantagenet, książę Clarence">
Jerzy Plantagenet, książę Clarence

George Plantagenet (ur. 21 października 1449, zm. 18 lutego 1478) – książę Clarence od 1461 r. z dynastii Plantagenetów (linia Yorków), syn Ryszarda Plantageneta i Cecylii Neville, brat królów Anglii: Edwarda IV Yorka i Ryszarda III.
Życiorys.
Pochodzenie.
Urodził się 21 października 1449 r. jako dziewiąte dziecko (a szósty syn) z dwanaściorga dzieci Ryszarda Plantageneta, księcia Yorku i pretendenta do tronu Anglii oraz Cecylii Neville. Spośród licznego rodzeństwa dzieciństwo przeżyły trzy siostry George'a: Anna, Elżbieta i Małgorzata oraz trzej bracia: Edward IV, Edmund i Ryszard. 
Dojście Yorków do władzy.
Pod koniec 1460 r. ojciec George'a i jeden z jego braci - 17-letni Edmund - zginęli pod Wakefield, jednej z wielu bitw Wojny Dwóch Róż. Zwłoki Ryszarda Plantageneta zostały zdekapitowane, po czym głowę przystrojoną papierową koroną, zatknięto na pice obok oddzielonej od ciała głowy Edmunda i obie zawisły na południowej bramie Yorku. Tytuł księcia Yorku otrzymał brat George'a, Edward.
2 lutego 1461 r. Edward IV zwyciężył w bitwie pod Mortimer's Cross, podczas której pojawił się parhelion, który miał symbolizować trzech pozostałych przy życiu synów Ryszarda Plantageneta: Edwarda, George'a i Ryszarda. Stronnicy Yorków uznali to za boże błogosławieństwo. Wkrótce z kraju uciekła królowa Małgorzata Andegaweńska wraz z synem Edwardem Westminsterem. 
28 czerwca 1461 r. Edward IV został koronowany na króla Anglii. 
Marzenia o koronie i konflikt z bratem.
George w latach 1461-1470 był potencjalnym następcą tronu Anglii, ponieważ ze związku Edwarda IV i Elżbiety Woodville aż do listopada 1470 r. rodziły się same córki.
George marząc o koronie Anglii, utrzymywał, że Edward IV jest dzieckiem nieślubnym (księżna Cecylia przed narodzinami Edwarda miała mieć romans z łucznikiem zwanym Blaybourne) i w związku z tym to on, jako następny z kolei syn Ryszarda Plantageneta powinien być królem. 
Jerzy był skonfliktowany z żoną brata, którą Edward poślubił w 1464 r. - Elżbietą Woodville i rozgłaszał, że to małżeństwo jest nieważne.
Małżeństwo z córką Twórcy Królów.
Jerzy, bez zgody króla, 11 lipca 1469 r. poślubił starszą córkę Ryszarda Neville'a zwanego Twórcą Królów, Izabelę.
Z tego związku pochodziło 4 dzieci:
Izabela Neville zmarła 22 grudnia 1476 r. w połogu. Z rozkazu Jerzego stracono służkę Izabeli, Ankarette Twynho, na podstawie podejrzenia o otrucie księżnej.
Plany małżeńskie po śmierci Izabeli.
Jedna z sióstr Jerzego - Małgorzata York - była księżną Burgundii. 4 stycznia 1477 r. owdowiała i dziedziczką księstwa została jej jedyna pasierbica, Maria Burgundzka. Małgorzata zaproponowała, aby owdowiały Jerzy poślubił Marię. Jerzy był zachwycony perspektywą ożenku z Marią, która była uważana za najlepszą partię Europy. Edward IV nie wyraził zgody na to małżeństwo. Taką decyzję podjął prawdopodobnie pod wpływem żony, która obawiała się, że jej szwagier może wykorzystać burgundzką armię w walce o koronę Anglii, co postawi jej synów - Edwarda V i Ryszarda - w niebezpieczeństwie. 
Aresztowanie i śmierć.
Brak zgody ze strony króla na ślub George'a z księżną Burgundii spowodował rozgoryczenie księcia. Ponownie zaczął publicznie występować przeciwko bratu m.in. stanął w obronie jednego ze swych popleczników, Thomasa Burdet'a, którego skazano na śmierć za oczernianie Edwarda IV i jego następcy Edwarda V. George około 10 czerwca 1477 r. został oskarżony o zdradę i osadzony w Tower. 
W styczniu 1478 r. odbył się jego proces i uznano go winnym. 18 lutego 1478 r. został utopiony w beczce małmazji. 
Nie ma dowodów na to, czy Elżbieta Woodville wpłynęła na króla, aby utrzymał wyrok śmierci w mocy. Domenico Mancini, który przybył na dwór królewski 5 lat później, pisał, że królowa "wyrobiła sobie opinię, iż żadne z jej dzieci nie zasiądzie na tronie, póki żyw będzie Clarence, i z łatwością przekonała do tego swego małżonka króla". 
Ryszard III prawdopodobnie wstawił się u króla za bratem oraz był rozgniewany egzekucją, natomiast poprosił Edwarda IV o zadysponowanie majątkiem Warwicka (który należał mu się po śmierci Izabeli) na jego korzyść.
Dziedzictwo.
Po śmierci George'a opiekę nad jego dziećmi - Małgorzatą i Edwardem - przejęła jego szwagierka, Anna Neville. Z powodu tego, iż George umarł jako zdrajca, jego dzieci zostały odsunięte od możliwości dziedziczenia tronu.
W kwietniu 1483 r. zmarł Edward IV a królem został jego starszy syn, Edward V. Lord Protektor, którym został Ryszard III, powrócił do tezy którą za życia wygłaszał George i ogłosił, że małżeństwo Edwarda IV z Elżbietą Woodville było nieważne a dzieci z tego związku są dziećmi nieślubnymi; na tej podstawie odsunął od władzy Edwarda V samemu obejmując tron.
Ryszard III został pokonany w bitwie pod Bosworth przez Henryka VII Tudora i w efekcie tego syn George'a został uwięziony. W 1499 r. po 14 latach przebywania w zamknięciu, został stracony za zdradę. Jego córka Małgorzata została wydana za mąż za stronnika Tudorów, była opiekunką księcia Walii Artura Tudora oraz Marii I Tudor. Została ścięta z rozkazu Henryka VIII Tudora w 1541 r.

</doc>
<doc id="4837650" url="https://pl.wikipedia.org/wiki?curid=4837650" title="Marian Mączyński">
Marian Mączyński

Marian Ireneusz Mączyński (ur. 15 października 1934 w Plewiskach, zm. 15 lutego 2016 w Poznaniu) – polski działacz partyjny i państwowy, w latach 1975–1976 wicewojewoda pilski.
Życiorys.
Syn Stanisława i Bronisławy. Uczył się w Wieczorowym Uniwersytecie Marksizmu-Leninizmu i Wyższej Szkole Partyjnej. Należał do Towarzystwa Przyjaźni Polsko-Radzieckiej, Związku Młodzieży Wiejskiej oraz Związku Młodzieży Polskiej. W 1954 wstąpił do Polskiej Zjednoczonej Partii Robotniczej, w tym samym roku został sekretarzem Podstawowej Organizacji Partyjnej w Poznaniu. W latach 1975–1976 pełnił funkcję wicewojewody pilskiego. Od 1975 do 1981 zasiadał w Komitecie Wojewódzkim PZPR w Pile i był członkiem jego egzekutywy, dodatkowo od 1976 do 1981 zajmował w nim stanowisko sekretarza ds. rolnych.
Pochowany na cmentarzu Junikowo w Poznaniu (25/4/1/19).

</doc>
<doc id="4837653" url="https://pl.wikipedia.org/wiki?curid=4837653" title="Rivian R1S">
Rivian R1S

Rivian R1S – elektryczny samochód osobowy typu SUV klasy wyższej produkowany pod amerykańską marką Rivian od 2022 roku.
Historia i opis modelu.
W listopadzie 2018 roku Rivian przedstawił swojego pierwszego SUV-a o nazwie R1S, który razem z pokrewnym pickupem R1T został opracowany jako pierwsze wersje produkcyjne samochodu powstałego dekadę wcześniej amerykańskiego startupu. Samochód utrzymano w awangardowym i minimalistycznym wzornictwie charakteryzującym się charakterystycznymi, pionowo umieszczonymi owalnymi reflektorami, które łączy biegnący przez pas przedni pas wykonany w technologii LED. Z tyłu pojawił się z kolei podłużny, wąski pas świetlny biegnący przez całą szerokość nadwozia, przecinając w pół klapę bagażnika. Nadwozie zyskało też bardziej foremne proporcje, z linią dachu biegnącą ku krawędzi nadwozia ściętej pod kątem prostym. Opcjonalnie R1S może zyskać dwubarwne malowanie nadwozia, z dachem i słupkami pokrytymi kontrastowym lakierem.
Samochód powstał z myślą o zróżnicowanych sposobach użytkowania, oferując także właściwości podczas jazdy po bezdrożach i terenie. Rivian R1S może zanurzyć się na głębokość 0,9 metra. W porównaniu do pokrewnego R1T, samochód posiada krótszy rozstaw osi oraz skrócony zwis tylny. Przekłada się to na inne właściwości podczas manewru zawracania, oferując promień skrętu mniejszy o 1,2 metra.
Siedmioosobowa kabina pasażerska zachowała minimalistyczne wzornictwo, z kokpitem wykończonym mieszanką skóry i drewna oraz fotelami wykończonymi pikowaną sztuczną skórą. Wzorem pokrewnego R1T, deskę rozdzielczą zdominowały dwa ekrany na czele z dotykowym, umieszczonym w konsoli centralnej. Charakteryzują się one kolejno przekątną 12,3 oraz 15,6 cala. Przestrzeń transportowa umożliwia rozbudowane opcje aranżacji – fotele trzeciego rzędu siedzeń w bagażniku mogą zostać schowane, z kolei pod maską umieszczony został dodatkowy przedni bagażnik, tzw. frunk.
Sprzedaż.
Produkcja i sprzedaż Riviana R1S pierwotnie miała rozpocząć się na początku 2021 roku na tej samej linii produkcyjnej w Illinois, co pokrewny pickup R1T. Po opóźnieniach, przedsiębiorstwo jako priorytet obrało uruchomienie linii produkcyjnych dla pickupa we wrześniu 2021, by wytwarzanie SUV-a R1S rozpocząć w lipcu 2022 roku. Pierwsze egzemplarze trafiły do nabywców w Stanach Zjednoczonych miesiąc później.
Jeszcze przed rozpoczęciem dostaw, Rivian wywołał kontrowersje wśród klientów, którzy złożyli zamówienia na bazowy wariant wyposażenia. W styczniu 2022 firma ogłosiła, że jego cena zostaje zwiększona z 70 tysięcy dolarów do 84,5 tysiąca dolarów, obejmując tym także dotychczas złożone już zamówienia. Po krytycznych głosach amerykański startup wycofał się z tej decyzji wobec osób, które zamówiły R1S przed styczniem 2022 roku. W sierpniu 2022 firma podjęła kolejną niepopularną decyzję, wycofując podstawowy wariant wyposażenia „Explore”, zmuszając zamawiających go na przeniesienie zamówienia na następny w specyfikacji wariant konfiguracji.
Dane techniczne.
W momencie premiery, Rivian R1S docelowo miał być oferowany w trzech wariantach napędowych. Podstawowy, z baterią 105 kWh rozwija moc 402 KM, średni posiada 135 kWh baterię i 753 KM mocy, z kolei topowa odmiana R1S oferuje 180 kWh baterię i 660 kilometrów zasięgu maksymalnego na jednym ładowaniu przy zarazem nieznacznie mniejszej mocy 764 KM. W momencie rynkowego debiutu, który miał miejsce 4 lata później, specyfikacja techniczna Riviana R1S uległa zmianom. Topowa odmiana zyskała z dwóch silników większą moc, która wyniosła 835 KM. W ten sposób, rozpędza się ona do 100 km/h w 3,1 sekundy, by osiągać maksymalną prędkość 180 km/h. Rivian R1S może ciągnąć przyczepę o masie całkowitej do 3,5 tony.

</doc>
<doc id="4837655" url="https://pl.wikipedia.org/wiki?curid=4837655" title="Edwidge Danticat">
Edwidge Danticat

Edwidge Danticat (ur. 19 stycznia 1969 w Port-au-Prince) – amerykańska pisarka pochodzenia haitańskiego. 
Życiorys.
Urodziła się 19 stycznia 1969 w Port-au-Prince na Haiti. Gdy miała kilka lat, jej rodzice wyemigrowali do Stanów, zostawiając Danticat pod opieką wujostwa. Gdy w 1981 roku dołączyła do rodziny w Stanach, posługiwała się językiem kreolskim i nie znała prawie angielskiego. Od wczesnego wieku zaczęła pisać opowiadania, z początku by uciec od rzeczywistości w nowym otoczeniu, w którym śmiano się z jej pochodzenia. W 1990 roku ukończyła studia pierwszego stopnia w dziedzinie literatury francuskiej na Barnard College, a w 1993 roku została absolwentką twórczego pisania na Uniwersytecie Browna. Jej autobiograficzna praca dyplomowa ukazała się w 1994 roku jako powieść pod tytułem "Oddech, oczy, pamięć". Książka została wybrana do klubu książkowego Oprah Winfrey, co przyczyniło się do jej popularności. Następnego roku ukazała się druga publikacja Danticat: zbiór opowiadań "Krik? Krak!", który został nominowany do National Book Award. W drugiej połowie lat 90. znalazła się na liście trzydziestu artystów poniżej trzydziestki, którzy zmienią przyszłość według „The New York Timesa”, a także na listach „Granta's 20 Best Young American Novelists” (1996) i „American fiction of the future” magazynu „New Yorker” (1999). Wykładała twórcze pisanie na Uniwersytecie Nowojorskim (1996–1997) oraz Uniwersytecie Miami (2000, 2008).
W latach 1993–1995 pracowała przy produkcjach dokumentalnych Jonathana Demme’a dotyczących Haiti. Znajomość z reżyserem przerodziła się w przyjaźń, a Danticat została matką chrzestną jego najmłodszej córki. W 2003 była koproducentką jego dokumentu "The Agronomist", przy którym pracowała na planie z Wyclefem Jeanem. W tej roli współpracowała także z Patricią Benoît przy dokumencie "Courage and Pain" (1996) o torturowanych zwolennikach Jean-Bertranda Aristide’a. Zasiadała w jury konkursu głównego na 57. MFF w Cannes (2004). Jest autorką scenariusza do jednego z segmentów filmu nowelowego "Girl Rising" (2013), który opisuje trudy zdobywania wykształcenia przez młode kobiety w różnych stronach świata"."
W swojej twórczości literackiej opisuje burzliwą historię Haiti, od rzezi Haitańczyków po losy współczesnych emigrantów, często budując narrację z perspektywy osób ubogich i kobiet. Tworzy po angielsku. Poza dziełami dla dorosłych czytelników pisze także książki dla dzieci ("Mama’s Nightingale: A Story of Immigration and Separation") i młodzieży (m.in. "Behind the Mountains, Anacaona: The Golden Flower"). Pod jej redakcją ukazały się m.in. antologie "The Butterfly’s Way: Voices from the Haitian Dyaspora in the United States" oraz "The Beacon Best of 2000: Great Writing by Men and Women of All Colors and Cultures". W 2020 roku została pierwszą osobą w historii, której dwukrotnie przyznano nagrodę Story Prize.
Twórczość.
Źródło.

</doc>
<doc id="4837659" url="https://pl.wikipedia.org/wiki?curid=4837659" title="Mieczysław Żelaznowski">
Mieczysław Żelaznowski

Mieczysław Żelaznowski (ur. 18 kwietnia 1937 we Lwowie) – polski trener kolarstwa, pracujący w Dolmelu Wrocław, m.in. trener Ryszarda Szurkowskiego.
Życiorys.
Jego ojciec, Jan Żelaznowski był kolejarzem. Po II wojnie światowej zamieszkał z rodzicami w Bralinie, tam ukończył szkołę podstawową. Następnie uczył się liceum elektrycznym we Wrocławiu i rozpoczął treningi kolarskie. Po ukończeniu szkoły został pracownikiem wrocławskiego Dolmelu i zawodnikiem sekcji kolarskiej działającego przy tym klubie sportowego (wówczas pod nazwą RKS M-5, od 1956 RKS Olimpia). W 1957 był sklasyfikowany na 3. miejscu w okręgu dolnośląskim wśród zawodników z tzw. kartą wyścigową (bez licencji zawodniczej), w 1958 został w okręgu klasyfikowany na 7. miejscu wśród zawodników z licencją, w 1960 na 1. miejscu wśród zawodników z tzw. licencją I i II i został powołany do szerokiej kadry przed Wyścigiem Pokoju, w 1961 na 3. miejscu, w 1962 na 12. miejscu, w 1963 na 11. miejscu wśród zawodników z licencja I i II. W latach 1958-1960 odbywał służbę wojskową i był wówczas zawodnikiem CWKS Legii Warszawa i Odry Brzeg. Następnie powrócił do macierzystego klubu.
W latach 1962-1992 był trenerem w Dolmelu Wrocław (klub nazwę tę przyjął w połowie lat 60.). Jego najwybitniejszymi zawodnikami byli Ryszard Szurkowski (od jesieni 1967), Jan Brzeźny, Henryk Charucki, Jan Faltyn. W latach 1985-1993 był członkiem zarządu Polskiego Związku Kolarskiego, w tym w latach 1991-1993 członkiem prezydium.
W 2010 został odznaczony Krzyżem Oficerskim Orderu Odrodzenia Polski.

</doc>
<doc id="4837661" url="https://pl.wikipedia.org/wiki?curid=4837661" title="Tadeusz Koziołek">
Tadeusz Koziołek

Tadeusz Koziołek (ur. 17 czerwca 1939 w Krasnosielcu, zm. 27 czerwca 2010 w Pile) – polski działacz partyjny i państwowy, w latach 1982–1987 wicewojewoda pilski.
Życiorys.
Syn Franciszka i Eugenii. Uczył się w Wieczorowym Uniwersytecie Marksizmu-Leninizmu. W 1965 wstąpił do Polskiej Zjednoczonej Partii Robotniczej. Od 1974 do 1975 był sekretarzem ds. rolnych w Komitecie Powiatowym PZPR w Złotowie. W latach 1975–1980 był kierownikiem Wydziału Rolnego i Gospodarki Żywnościowej Komitetu Wojewódzkiego PZPR w Pile. Od 28 stycznia 1982 do 1987 pełnił funkcję wicewojewody pilskiego. Od 1986 był członkiem egzekutywy KW PZPR w Pile, a od 1987 do 1990 sekretarzem ds. rolnych w nim.
Pochowany na cmentarzu komunalnym w Pile (7/D/4/3).

</doc>
<doc id="4837662" url="https://pl.wikipedia.org/wiki?curid=4837662" title="Juha Janhunen">
Juha Janhunen

Juha Antero Janhunen (ur. 12 lutego 1952 w Pori) – fiński językoznawca, orientalista. Specjalizuje się w językach samojedzkich i mongolskich. Zajmuje się komparatystyką językoznawczą, etnohistorią, lingwistyką terenową, problematyką języków zagrożonych i ich rewitalizacją.
Jest absolwentem Uniwersytetu Helsińskiego. W 1976 r. ukończył studia magisterskie, a w 1986 r. uzyskał doktorat z języków samojedzkich. W 1994 r. objął stanowisko profesora języków i kultur wschodnioazjatyckich.

</doc>
<doc id="4837665" url="https://pl.wikipedia.org/wiki?curid=4837665" title="Rivian R1T">
Rivian R1T

Rivian R1T – elektryczny samochód osobowy typu pickup klasy wyższej produkowany pod amerykańską marką Rivian od 2021 roku.
Historia i opis modelu.
Pierwszym samochodem startupu Rivian przeznaczonym do seryjnej produkcji został pickup R1T o napędzie elektrycznym, którego światowa premiera odbyła się w listopadzie 2018 roku podczas targów samochodowych Los Angeles Auto Show. Samochód połączył 4-drzwiową kabinę pasażerską z dużym przedziałem transportowym mogącą pomieścić 5 pasażerów. 
Samochód utrzymano w futurystycznym wzornictwie, wyróżniając się podłużnymi świetlistymi pasami zdobiącymi pas przedni i tylny. Dodatkowo, z przodu pojawiły się dwa owalne reflektory umieszczone pionowo wykonane w technologii LED. Poza standardowymi funkcjami oświetlenia pojazdu, świetliste pasy z przodu i tyłu informują także o stanie naładowania akumulatorów. Za projekt stylistyczny elektrycznego pickupa Riviana odpowiedzialny był amerykański projektant Jeff Hamound, który wcześniej zdobył doświadczenie pracując w zespole projektantów ówczesnego koncernu FCA.
Kabina pasażerska Riviana R1T utrzymana została w minimalistycznym wzornictwie, łączącym materiały z tworzywa sztucznego z akcentami z aluminium i drewna. Deskę rozdzielczą przyozdobiły dwa ekrany: pierwszy o przekątnej 12,3-cala utworzył cyfrowe zegary, z kolei drugi, centralnie umieszczony o przekątnej 15,6 cala posłużył za centrum sterowania m.in. systemem multimedialnym.
Poza przedziałem transportowym wyposażonym w elektrycznie zasuwaną roletę, Rivian R1T wyposażony został dodatkowo także w dwa duże schowki. Pierwszym z nich jest bagażnik przedni, tzw. frunk, mogący pomieścić po podniesieniu maski do 311 litrów bagażu. Ponadto, w przestrzeni pomiędzy oparciami tylnego rzędu siedzeń a przedziałem transportowym umieszczono schowek na długie przedmioty jak np. narty.
Sprzedaż.
Po tym, jak pierwotnie produkcja R1T miała rozpocząć się z końcem 2020 roku, proces wdrażania do niej elektrycznego pickupa Riviana trwał łącznie prawie 3 lata. Po trwających od czerwca 2021 opóźnieniach wynikających z globalnego niedoboru półprzewodników, produkcja R1T jako pierwszego w historii seryjnego pickupa z napędem elektrycznym rozpoczęła się w zakładach w Normal w Illinois 14 września 2021 roku. Dostawy pierwszych egzemplarzy do nabywców rozpoczęły się pod koniec października. Rivian, pomimo planów debiutu na europejskim rynku w 2022 roku, nie uwzględnił pickupa R1T w swojej gamie modelowej - tam utworzy ją wyłącznie SUV R1S.
Dane techniczne.
Rivian R1T dostępny jest trzech wariantach napędowych. Podstawowy oferuje baterię o pojemności 105 kWh i zasięgu maksymalnym ok. 370 kilometrów, pośredni z baterią 135 kWh i maksymalnym zasięgiem ok. 505 kilometrów oraz topowy wyróżniający się baterią o pojemności 180 kWh i maksymalnym zasięgu na jednym ładowaniu określonym na ok. 643 kilometry. Każdego Riviana R1T napędzają cztery silniki elektryczne, które rozwijają łączną moc 835 KM i maksymalny moment obrotowy 1231 Nm. Pozwala to rozpędzić się do 100 km/h w 3,1 sekundy, rozpędzając się maksymalnie do 180 km/h.

</doc>
<doc id="4837668" url="https://pl.wikipedia.org/wiki?curid=4837668" title="Kościół św. Wawrzyńca w Kijewie Królewskim">
Kościół św. Wawrzyńca w Kijewie Królewskim

Kościół świętego Wawrzyńca – rzymskokatolicki kościół parafialny należący do parafii pod tym samym wezwaniem (dekanat Unisław Pomorski diecezji toruńskiej).
Jest to świątynia zbudowana pod koniec XIII wieku. Budowla jest jednonawowa, reprezentuje styl gotycki i została wzniesiona głównie z kamienia polnego. Jest jednym z najstarszych, tak dobrze zachowanych kościołów na Ziemi Chełmińskiej. Budowla została zniszczona w 1616 roku przez pożar. W 1645 roku otrzymali ją dominikanie z Chełmna, którzy remontowali świątynię do 1674 roku. Na miejscu starego zostało wybudowane nowe częściowo ceglane prezbiterium oraz została podwyższona zakrystia o partię muru z cegły. Po zakończeniu prac budowla została ponownie poświęcona a na pamiątkę została umieszczona tablica, która zachowała się do dnia dzisiejszego. Drewniana wieża została wybudowana w 1757 roku co zostało upamiętnione blaszaną chorągiewką właśnie z tą datą. We wnętrzu świątyni zachowało się dużo skarbów z zamierzchłych czasów. Należą do nich m.in.: późnobarokowy ołtarz główny, powstały na przełomie XVII i XVIII wieku (który oryginalnie znajdował się w kościele dominikanów w Chełmnie) oraz dwa ołtarze boczne, wykonane w XVIII wieku z rokokowymi antepediami. Ciekwa jest również naturalnych rozmiarów pieta, powstała w latach 1380-90, rzeźba Matki Boskiej z Dzieciątkiem, wykonana w latach 1420-30, późnogotycki krucyfiks, powstały w XVI wieku i barokowe rzeźby, wykonane w XVII wieku.

</doc>
<doc id="4837678" url="https://pl.wikipedia.org/wiki?curid=4837678" title="Camas Bookstore and Infoshop">
Camas Bookstore and Infoshop

Camas Bookstore and Infoshop – kanadyjska księgarnia i infoshop non-profit mieszcząca się przy 2620 Quadra Street, na terytorium Victorii w Kolumbii Brytyjskiej. 
Opis.
Kolektyw, w skład którego wchodził m.in. kanadyjski anarchista Allan Antliff, zaczął wynajmować miejsca na półkach w Dark Horse Books w Victorii. Camas powstał przy ulicy Quadra 2590 na rogu Kings Road, we wrześniu 2007. Infoshop został nazwany od rośliny kamasja (ang. "camas"), którą hodował miejscowy naród Lekwungen. 
Projekt miał na celu nagłośnienie perspektyw sprawiedliwości społecznej i stworzenie solidarnych powiązań z ruchami społecznymi na całym świecie. Przestrzeń ta miała być jak najszerzej otwarta. Księgarnia sprzedaje książki i ziny na tematy anarchizmu, antykapitalizmu i antykolonializmu. Jest ona nienastawiona na zysk i wspiera się poprzez sprzedaż książek oraz wydarzenia, takie jak wystawy, spotkania czytelnicze i filmy. 
Camas został zaatakowany przez Wydział Policji Victoria w 2010. Podczas rewizji policja zatrzymała czterech wolontariuszy, zabierając ze sobą dwa komputery. Funkcjonariusze poszukiwali dowodów wandalizmu domu burmistrza. W październiku 2012 Camas Books przeniósł się do nowej lokalizacji przy 2620 Quadra, niecałe pół przecznicy od pierwotnej lokalizacji.

</doc>
<doc id="4837686" url="https://pl.wikipedia.org/wiki?curid=4837686" title="Korsarz (powieść Josepha Conrada)">
Korsarz (powieść Josepha Conrada)

Korsarz () – ostatnia ukończona powieść Josepha Conrada, opublikowana w 1923.
Pierwsze polskie tłumaczenie wydały w 1947 wydawnictwa Instytut Wydawniczy „Biblioteka Polska” i St. Jamiołkowski &amp; T. J. Evert, przekładu dokonał Jerzy Bohdan Rychliński.
Motto książki, wzięte z Edmunda Spensera, które znalazło się także na nagrobku Conrada, brzmi: „Sen po trudzie, port po wzburzonych morzach, Spokój po wojnie, śmierć po życiu, cieszy ogromnie”. Powieść jest opatrzona dedykacją: „Tę opowieść o ostatnich dniach francuskiego Brata Wybrzeża ofiaruję w dowód przyjaźni G. Jean Aubry’emu”.
Historia wydania.
Conrad zaczął pisać powieść w 1921, odpoczywając od pisania innej powieści, "W zawieszeniu". Skończył ostatnie poprawki 16 lipca 1922.
Fabuła.
Jean Peyrol, starszy, znużony francuski żeglarz, przybywa na farmę w pobliżu Tulonu. Farma jest własnością Arlette, pięknej młodej kobiety, której rodzice zginęli w czasie Rewolucji francuskiej. Oboje bohaterowie stronią od ludzi. Ale Peyrol musi podjąć jeszcze jeden wysiłek, by pomóc swojemu krajowi. Gdy Napoleon Bonaparte dochodzi do władzy, na farmę przybywa młody porucznik marynarki wojennej, Réal, który ma wypełnić misję przeciwko angielskiej flocie na Morzu Śródziemnym. Arlette zakochuje się w poruczniku, a Peyrol zostaje wciągnięty w jego działania.
Recepcja.
Sam Conrad nazwał swą powieść „książką sentymentów – wielu sentymentów”, ale nie miał o niej zbyt dużego mniemania. Pisał, że „z pewnością się nie wyróżnia”. Zdzisław Najder pisze, że „w późnej twórczości Conrada to jedyny utwór, który rzeczywiście angażował wiele głębokich uczuć pisarza: nostalgię za Morzem Śródziemnym, niechęć do rewolucji, nabyty patriotyzm angielski”. 
Książka odniosła rekordowy sukces. Pierwszy nakład wyniósł 40 tys. egzemplarzy. Niemniej, jak pisze Najder, odbiór powieści był odwrotnością publikacji pierwszych książek Conrada sprzed ćwierć wieku: popularność był wielka, zaś opinie krytyków niechętne. Powieść określano jako: komercjalną, sztuczną i przesłodzoną, bladą bez życia. 
Ekranizacje.
Powieść została zekranizowana pod tytułem "L'avventuriero" (polski tytuł "Awanturnik", 1967), reż. Terence Young, w rolach głównych Anthony Quinn, Rosanna Schiaffino i Rita Hayworth.

</doc>
<doc id="4837689" url="https://pl.wikipedia.org/wiki?curid=4837689" title="Maurice Delafosse">
Maurice Delafosse

Maurice Delafosse (ur. 20 grudnia 1870, zm. 13 listopada 1926) – francuski administrator kolonii afrykańskich, afrykanista i etnolog, lektor języków obcych. Jego dorobek obejmuje prace poświęcone problematyce kolonializmu w Afryce i historii kontynentu afrykańskiego. Jest także autorem publikacji z zakresu językoznawstwa.

</doc>
<doc id="4837691" url="https://pl.wikipedia.org/wiki?curid=4837691" title="Roman Jachnik">
Roman Jachnik

Roman Jachnik (ur. 18 lipca 1933 w Kórniku, zm. 11 października 2001) – polski działacz partyjny i państwowy, w latach 1976–1982 wicewojewoda pilski, były prezes Towarzystwa Przyjaciół Ziemi Pałuckiej.
Życiorys.
Syn Waleriana i Jadwigi. Ukończył sześciotygodniowy kurs w Wyższej Szkole Partyjnej przy KC KPZR w Moskwie. W 1961 wstąpił do Polskiej Zjednoczonej Partii Robotniczej. Na początku lat 70. był naczelnikiem powiatu wągrowieckiego, do 1977 zajmował też stanowisko prezesa Towarzystwa Przyjaciół Ziemi Pałuckiej. W 1976 został członkiem Komitetu Wojewódzkiego PZPR w Pile, należał też do jego egzekutywy i zasiadał w prezydium Wojewódzkiej Komisji Rewizyjnej KW PZPR. Od 1976 do 1982 pełnił funkcję wicewojewody pilskiego.
Został pochowany na Cmentarzu Komunalnym w Wągrowcu.

</doc>
<doc id="4837699" url="https://pl.wikipedia.org/wiki?curid=4837699" title="Antoni Jan Świeżawski">
Antoni Jan Świeżawski

Antoni Jan Świeżawski herbu Paprzyca (zm. przed 24 sierpnia 1744 roku) – podstarości i sędzia grodzki bełski w 1737 roku, wojski bełski od 1715 roku, marszałek sejmiku deputackiego województwa bełskiego w 1737 roku.
Deputat na Trybunał Główny Koronny z województwa bełskiego w 1731 roku.

</doc>
<doc id="4837703" url="https://pl.wikipedia.org/wiki?curid=4837703" title="Andrzej Dürer">
Andrzej Dürer



</doc>
<doc id="4837704" url="https://pl.wikipedia.org/wiki?curid=4837704" title="Andrzej Durer">
Andrzej Durer



</doc>
<doc id="4837707" url="https://pl.wikipedia.org/wiki?curid=4837707" title="Andrzej Duerer">
Andrzej Duerer



</doc>
<doc id="4837712" url="https://pl.wikipedia.org/wiki?curid=4837712" title="Szymon Olszyński">
Szymon Olszyński

Szymon Olszyński herbu Pniejnia – podkomorzy wiski, łowczy wiski, cześnik bełski w latach 1720-1732, marszałek sejmiku przedsejmowego 1732 roku z województwa bełskiego.
Poseł na sejm zwyczajny pacyfikacyjny 1735 roku z województwa bełskiego.

</doc>
<doc id="4837725" url="https://pl.wikipedia.org/wiki?curid=4837725" title="HMS Alceste">
HMS Alceste

HMS „Alceste” – nazwa noszona na przestrzeni dziejów przez szereg okrętów Royal Navy:

</doc>
<doc id="4837726" url="https://pl.wikipedia.org/wiki?curid=4837726" title="Konserwatorium Praskie">
Konserwatorium Praskie

Konserwatorium Praskie, Konserwatorium w Pradze () – czeska szkoła zlokalizowana w Pradze, oferująca kształcenie w zakresie muzyki i sztuk scenicznych. Została założona w 1808 roku.

</doc>
<doc id="4837727" url="https://pl.wikipedia.org/wiki?curid=4837727" title="Konserwatorium w Pradze">
Konserwatorium w Pradze



</doc>
<doc id="4837729" url="https://pl.wikipedia.org/wiki?curid=4837729" title="VLF Automotive">
VLF Automotive

VLF – amerykański producent samochodów osobowych, sportowych i terenowych z siedzibą w Rochester działający od 2012 roku.
Historia.
W 2012 roku słynny przemysłowiec Bob Lutz i przedsiębiorca Gilbert Villarreal założyli przedsiębiortwo VL Automotive, zmnieniając ostatecznie nazwę na VLF Automotive po dołączeniu do zespołu duńskiego projektanta i przedsiębiorcy Henrika Fiskera. W styczniu 2013 roku przedsiębiorso zaprezentowało pierwszy samochód - Destino, będący bliźniaczą odmianą Fiskera Karma ze zmodyfikowanym pasem przednim i w pełni spalinowym układem napędowym. W 2016 roku wyprodukowano krótką serię modeli w zakładach w Auburn Hills.
3 lata po premierze pierwszego modelu, VLF przedstawiło drugą konstrukcję - tym razem opracowaną od podstaw jako konstrukcja tej firmy ze stylistyką autorstwa Henrika Fiskera. Sportowe coupe Force 1 wyprowukowano w 2016 roku w limitowanej puli 50 sztuk. W 2017 roku VLF ogłosiło skupienie się wznowieniu produkcji Hummera H1 pod nazwą HUMVEE C-Series, koncentrują się na eksporcie tych pojazdów głównie na rynek chiński.

</doc>
<doc id="4837731" url="https://pl.wikipedia.org/wiki?curid=4837731" title="Antoni Ślusarczyk">
Antoni Ślusarczyk

Antoni Jakub Ślusarczyk (ur. 9 stycznia 1928 w Śmieszkowie, zm. 4 grudnia 2015 w Pile) – polski działacz partyjny i państwowy, były przewodniczący Prezydium Powiatowej Rady Narodowej w Ostrzeszowie oraz I sekretarz KP PZPR w Krotoszynie, w latach 1975–1976 wicewojewoda pilski.
Życiorys.
Syn Piotra i Wiktorii. Od 1955 do 1957 był szefem powiatowego Komitetu Frontu Jedności Narodu (Komitetu Frontu Narodowego); działał też w Towarzystwie Przyjaciół Dzieci (od 1961 do 1962 prezes w powiecie). W 1957 wstąpił do Polskiej Zjednoczonej Partii Robotniczej. W latach 1958–1961 radny i sekretarz Powiatowej Rady Narodowej w Czarnkowie, następnie do 1962 był sekretarzem PRN w Jarocinie. W latach 1962–1972 przewodniczył Prezydium Powiatowej Rady Narodowej w Ostrzeszowie, a w latach 1972–1975 pozostawał I sekretarzem Komitetu Powiatowego PZPR w Krotoszynie. Od 1975 do 1976 pełnił funkcję wicewojewody pilskiego.
Pochowany na cmentarzu komunalnym w Pile (4/A/20/3).

</doc>
<doc id="4837737" url="https://pl.wikipedia.org/wiki?curid=4837737" title="Čestmír Řanda">
Čestmír Řanda

Čestmír Řanda (ur. 5 grudnia 1923 w Rokycanach, zm. 31 sierpnia 1986 w Pradze) – czeski aktor filmowy, teatralny i głosowy oraz reżyser teatralny.
Uzyskał w 1944 wykształcenie techniczne i pracował w przemyśle metalurgicznym w Rokycanach, udzielając się jednocześnie w teatrze amatorskim. Po zakończeniu II wojny światowej podjął studia aktorskie na wydziale teatralnym Konserwatorium Praskiego. Po ukończeniu studiów w 1948 podjął pracę aktorską i reżyserską w Teatrze Josefa Kajetána Tyla w Pilźnie. Od 1960 pracował w praskim Teatrze na Vinohradach, a od 1966 do śmierci w Teatrze Narodowym. Poza pracą w teatrze występował w radio i telewizji oraz zajmował się dubbingiem. W filmie debiutował w 1953. Został wyróżniony tytułami Zasłużonego Członka Teatru Narodowego (1977) oraz Zasłużonego Artysty (1978). Jest pochowany na Cmentarzu Wyszehradzkim w Pradze.

</doc>
<doc id="4837740" url="https://pl.wikipedia.org/wiki?curid=4837740" title="HUMVEE C-Series">
HUMVEE C-Series



</doc>
<doc id="4837747" url="https://pl.wikipedia.org/wiki?curid=4837747" title="Oskar Nedbal">
Oskar Nedbal

Oskar Nedbal (ur. 26 marca 1874 w Taborze, zm. 24 grudnia 1930 w Zagrzebiu) – czeski kompozytor, dyrygent i altowiolista.
Życiorys.
Oskar Nedbal dorastał w rodzinie adwokata i amatorskiego muzyka Karela Nedbala. Kiedy ojciec odkrył jego zainteresowanie muzyką, postanowił zapisać go do praskiego konserwatorium. Był uczniem Antona Bennewitza i Antonína Dvořáka, a także długoletnim członkiem Kwartetu Czeskiego. Pracował jako dyrygent filharmonii w Pradze i Tonkünstlerorchester w Wiedniu. Położył zasługi na polu opery i baletu. Był twórcą operetek, jego dorobek obejmuje m.in. utwory "Polska krew" (Wiedeń 1913) i "Die keusche Barbara" (Wiedeń 1911).

</doc>
<doc id="4837947" url="https://pl.wikipedia.org/wiki?curid=4837947" title="Antonín Bennewitz">
Antonín Bennewitz

Antonín Bennewitz, także Anton Benevic (ur. 26 marca 1833 w Přívracie, zm. 29 maja 1926 w Doksach) – czeski skrzypek i pedagog.
Życiorys.
W latach 1846–1852 studiował w Konserwatorium Praskim u Moritza Mildnera. Od 1852 do 1861 roku był koncertmistrzem Teatru operowego w Pradze, następnie od 1861 do 1863 roku pełnił analogiczną funkcję w Mozarteum w Salzburgu. Od 1866 roku wykładał w Konserwatorium Praskim, w latach 1882–1901 był jego dyrektorem. Jego uczniami byli m.in. Otakar Ševčík, Josef Suk, Karel Hoffmann, Karel Halíř, František Ondříček i Oskar Nedbal. 
Od 1865 roku występował w trio fortepianowym z Františkiem Hegenbarthem i Bedřichem Smetaną.

</doc>
<doc id="4837952" url="https://pl.wikipedia.org/wiki?curid=4837952" title="Anton Bennewitz">
Anton Bennewitz



</doc>
<doc id="4838108" url="https://pl.wikipedia.org/wiki?curid=4838108" title="Bronisław Frankowski">
Bronisław Frankowski

Bronisław Kazimierz Frankowski (ur. 22 grudnia 1941 w Gnieźnie, zm. 19 marca 2022 w Pile) – polski działacz partyjny i państwowy, funkcjonariusz Milicji Obywatelskiej, w latach 1978–1979 wicewojewoda pilski, w latach 1979–1981 prezydent Piły.
Życiorys.
Syn Antoniego i Pelagii. Kształcił się w Wieczorowym Uniwersytecie Marksizmu-Leninizmu i na sześciotygodniowym kursie w Wyższej Szkole Partyjnej KPZR. Kierował zarządem wojewódzkim Związku Socjalistycznej Młodzieży Polskiej w Pile, a także radą wojewódzką Federacji Socjalistycznych Związków Młodzieży Polskiej. Przez wiele lat działał w Związku Harcerstwa Polskiego, był m.in. zastępcą i komendantem Hufca ZHP w Gnieźnie.
W 1971 wstąpił do Polskiej Zjednoczonej Partii Robotniczej. W latach 1975–1981 należał do Komitetu Wojewódzkiego PZPR w Pile, zasiadał w jego egzekutywie. Od ok. lutego 1978 do czerwca 1979 pełnił funkcję wicewojewody pilskiego, od 1979 do 1981 zajmował stanowisko prezydenta Piły. W 1980 został sekretarzem ds. propagandy w KW PZPR w Pile. W 1981 wstąpił do Milicji Obywatelskiej, w 1982 zdał egzamin na pierwszy stopień oficerski w Akademii Spraw Wewnętrznych. Od 1982 był zastępcą naczelnika Wydziału Polityczno-Wychowawczego w Komendzie Wojewódzkiej MO w Pile, a od 1986 do 1989 – naczelnikiem takiegoż wydziału w Wojewódzkim Urzędzie Spraw Wewnętrznych w Pile. W III RP działał w Towarzystwie Przyjaciół Powstania Wielkopolskiego, za co wyróżniono go Srebrną Odznaką Honorową „Wierni Tradycji”. W ostatnich latach swego życia był aktywnym działaczem Sojuszu Lewicy Demokratycznej w Pile.
25 marca 2022 pochowany na cmentarzu komunalnym przy ul. Motylewskiej w Pile.

</doc>
<doc id="4838282" url="https://pl.wikipedia.org/wiki?curid=4838282" title="Wodospady Varone">
Wodospady Varone

Wodospady Varone (wł. "Cascate del Varone") – ciąg wodospadów powstałych na potoku Magnone w gminie Tenno, w autonomicznej prowincji Trydent w północnych Włoszech.
Położenie.
Wodospady znajdują się ok. 3 km od miejscowości Riva del Garda, przy drodze krajowej SS421 w kierunku Ponte Arche. Leżą na terenie prywatnego parku przyrodniczego o nazwie Cascate del Varone. Tworzy je potok Magnone, który spływa doliną Ravizze i uchodzi do jeziora Garda. Jego wody pochodzą z podziemnych wycieków z położonego wyżej jeziora Tenno, które na krótko wnikają w wapienny masyw, a następnie wypływają na powrót, tworząc wodospad. Nazwa "Varone" pochodzi od nazwy przysiółka (Varone) wioski Riva del Garda, położonej w pobliżu.
Geneza.
Po wycofaniu się lodowca w górę doliny Garda – Sarca i jednoczesnym zaniku jego bocznych ramion, wody spływające z bocznych dolin, takich jak dolina Tenno-Ballino, zyskały znacznie większy spad, co przyczyniało się do intensywnej erozji podłoża. Przez kilkanaście tysięcy lat, a może nawet więcej, woda bogata w piasek, kamyki i żwir rzeźbiła skalną ścianę. Erozja naturalnie miała różne skutki w zależności od lokalnej twardości skały, a także nasilała się tam, gdzie ciek koncentrował się w naturalnych zagłębieniach, a zwłaszcza pęknięciach skały.
W twardych skałach, takich jak skały Varone (wapienie jurajskie), erozja koncentruje się zawsze wzdłuż wąskich i głębokich szczelin, poszerzając je i pogłębiając. Wody, opadając z kolejnych uskoków skalnych, tworzyły wiry. Wirująca woda, pełna zawieszonych cząstek piasku, działała jak wielka ściernica, szlifująca boki powstającego wąwozu i pogłębiająca go coraz bardziej, tworząc kotły eworsyjne. Systematycznie obrywanie się skał, tworzących próg wodospadu, powodowało jego cofanie się w górę toku wody i wydłużanie powstałego poniżej niego wąwozu.
Dziś wąwóz ma głębokość 55 metrów w części dolnej, a w górnej osiąga głębokość 73 metrów. Skok wodospadu osiąga w sumie 98 metrów wysokości. Działalność erozyjna wodospadu trwa do dziś, a jego cofanie się jest obliczane na średnio około dwóch milimetrów rocznie.
Turystyka.
Już w połowie XIX w. wodospad i prowadzący do niego wąwóz stały się znane wśród turystów, jednak ci byli praktycznie pozbawieni możliwości łatwego do nich dostępu. Umożliwiło im go dopiero wybudowanie ciągu kładek, biegnących wąwozem ponad tokiem spływającego nim potoku.
Kładka, która wchodzi do wąwozu poniżej wodospadu, została otwarta 20 czerwca 1874 r. „Ojcami chrzestnymi” byli Jan Wettyn, król Saksonii i książę Czarnogóry Mikołaj I, którzy byli na wakacjach w pobliżu Riva del Garda, a sama uroczystość pozostała na długo w pamięci okolicznych mieszkańców.
Od tego czasu wizyta u wodospadu stała się obowiązkową dla wszystkich turystów przebywających nad Gardą. W rejestrze gości pojawiają się nazwiska koronowanych głów, polityków, pisarzy i artystów. Byli wśród nich „Majowy król” Włoch Humbert II, cesarz Franciszek Józef I i włoski pisarz i polityk Gabriele D’Annunzio. Andrea Maffei (1798–1885), znany włoski poeta, wybitny tłumacz i librecista, który dzieciństwo spędził w pobliskim Riva del Garda, poświęcił kaskadom jeden ze swych sonetów. Bywali tu pisarze Franz Kafka, Thomas Mann oraz wielu innych. Thomas Mann przebywał w Riva del Garda między 1901 a 1904 rokiem i najwyraźniej wodospad i wąwóz wywarły na nim spore wrażenie, czemu dał wyraz w jednym z fragmentów powieści "Czarodziejska góra".
Wejście do wodospadu zostało zaprojektowane przez architekta Maroniego na początku XX wieku. Dziś całe otoczenie stanowi niewielki, tarasowaty ogród, pełen klombów i kwiatów. Przy wejściu znajduje się niewielki parking. Wejście jest płatne.

</doc>
<doc id="4838325" url="https://pl.wikipedia.org/wiki?curid=4838325" title="Manipa">
Manipa

Manipa () – wyspa w Indonezji w archipelagu Moluków, na wschód od Buru.

</doc>
<doc id="4838327" url="https://pl.wikipedia.org/wiki?curid=4838327" title="Wojciech Kozłowski (ur. 1981)">
Wojciech Kozłowski (ur. 1981)

Wojciech Kozłowski (ur. 1981) – polski historyk mediewista, doktor nauk humanistycznych, w latach 2017–2021 dyrektor Instytutu Solidarności i Męstwa im. Witolda Pileckiego.
Życiorys.
Wojciech Kozłowski ukończył studia magisterskie w Instytucie Historii na Uniwersytecie Warszawskim oraz mediewistykę na Uniwersytecie Środkowoeuropejskim (CEU).
W latach 2007–2008 oraz 2009–2010 stypendysta Międzynarodowego Funduszu Wyszehradzkiego. W 2011 r. prowadził zajęcia na Tbiliskim Uniwersytecie Państwowym oraz odbył stypendium dydaktyczne na CEU. W latach 2012–2013 był stypendystą New Europe College w Bukareszcie.
W 2014 r. uzyskał stopień doktora nauk humanistycznych na wydziale studiów o średniowieczu CEU broniąc dysertacji pt. "The thirteenth-century „international” system and the origins of the Angevin-Piast dynastic alliance", której promotorem był Balázs Nagy.
W latach 2017–2021 sprawował funkcję dyrektora w Instytucie Solidarności i Męstwa im. Witolda Pileckiego, następnie został zastępcą dyrektora tej instytucji.

</doc>
<doc id="4838328" url="https://pl.wikipedia.org/wiki?curid=4838328" title="Heinz Hitler">
Heinz Hitler

Thesdorf Quellental Heinrich „Heinz” Hitler (ur. 14 marca 1920 w Magdeburgu, zm. 21 lutego 1942 w Moskwie) – niemiecki wojskowy, nazista, bratanek Adolfa Hitlera. Zginął w czasie II wojny światowej. 
Życiorys.
Heinrich Hitler urodził się 14 marca 1920 r. w Magdeburgu. Był synem Aloisa Hitlera juniora i jego drugiej żony Hedwigi Heidemann (1889–1966) oraz bratankiem Adolfa Hitlera. Rodzice pobrali się 13 grudnia 1919 r. w Hamburgu, jednak ich małżeństwo w świetle prawa było nielegalne, ponieważ ojciec nigdy nie rozwiódł się z pierwszą żoną Irlandką, Bridget Dowling. 
W przeciwieństwie do swojego starszego, przyrodniego brata Williama Patricka Hitlera, był zagorzałym nazistą i ulubieńcem wuja Adolfa. W latach 1935-1939 uczęszczał do elitarnej nazistowskiej akademii wojskowej, Narodowy Instytut Edukacji Politycznej ( NPEA, też Napola) w Ballenstedt, w kraju związkowym Saksonia-Anhalt. 
Pragnąc zostać oficerem Heinz dołączył w 1939 r. do Wehrmachtu. Po wybuchu II wojny światowej został wcielony jako podoficer łączności do 23 Dywizji Piechoty, 23. Pułku Artylerii Poczdamskiej w 1941 r. Brał udział w ataku na Związek Radziecki, niemiecki kryptonim operacja Barbarossa. Został odznaczony Krzyżem Żelaznym II Klasy i Czarną Odznaką za Rany.10 stycznia 1942 r. został wysłany w celu odzyskania sprzętu komunikacyjnego z wysuniętej pozycji. Został pojmany przez żołnierzy radzieckich i wzięty do niewoli radzieckiej. Trafił do rosyjskiego obozu Butyrki, więzienia przejściowe i śledczego w Moskwie, służącego także do przetrzymywania więźniów politycznych. Tam zmarł w 1942 r.

</doc>
<doc id="4838329" url="https://pl.wikipedia.org/wiki?curid=4838329" title="Estadio El Sardinero">
Estadio El Sardinero



</doc>
<doc id="4838331" url="https://pl.wikipedia.org/wiki?curid=4838331" title="Zbrodnia i kara (Teatr Telewizji 1987)">
Zbrodnia i kara (Teatr Telewizji 1987)

Zbrodnia i kara – spektakl Teatru Telewizji w reżyserii Andrzeja Wajdy z 1987 roku, będący telewizyjną wersją inscenizacji powieści Fiodora Dostojewskiego pod tym samym tytułem. Wersja sceniczna, także w reżyserii Wajdy, miała swoją premierę 7 października 1984 roku na deskach Teatru Starego w Krakowie.
Spektakl został zaliczony do stu najlepszych w historii Teatru Telewizji przedstawień teatralnych, wytypowanych w sierpniu 1999 r. przez Akademię Teatru Telewizji.

</doc>
<doc id="4838332" url="https://pl.wikipedia.org/wiki?curid=4838332" title="Ocalenie (powieść)">
Ocalenie (powieść)

Ocalenie: opowieść z płytkiego morza () – powieść Josepha Conrada, opublikowana w 1920, oparta na doświadczeniach Conrada z czasów służby na parowcu „Vidar”. Powieść jest powrotem do bohatera wczesnych powieści Conrada, "Szaleństwa Almayera" i "Wyrzutka" – kapitana Toma Lingarda. Powieść składa się z 3 tomów: "Człowiek i bryg, Wybrzeże zbiegów, Porwanie".
Pierwsze polskie tłumaczenie wydało w 1929 wydawnictwo Dom Książki Polskiej, przekładu dokonała Aniela Zagórska.
Historia wydania.
Conrad zaczął pisać powieść jeszcze w 1896, po czym zostawił ją na ponad 20 lat. Utwór nosił wówczas roboczy tytuł "Wybawca – opowieść z cieśnin". Wznowił prace w 1918, a zakończył 25 maja 1919. Powieść od 1919 ukazywała się w miesięczniku „Land and Water”.
W wydaniu książkowym ukazała się najpierw w Stanach zjednoczonych (21 maja 1920), a potem w Anglii (14 czerwca). Wydanie brytyjskie autor zadedykował Frederickowi C. Penfieldowi, byłemu ambasadorowi USA w Wiedniu.
Fabuła.
Archipelag Malajski. Kapitan Tom Lingard płynie by pomóc swojemu przyjacielowi Hassimowi w odzyskaniu królestwa. Gdy napotyka unieruchomiony jacht pomaga ściągnąć go z mielizny. Nie spotyka się jednak z dobrym przyjęciem ze strony właściciela, pana Traversa, który uważa go za awanturnika, natomiast zdobywa przychylność jego żony i sam ulega jej urokowi. Jednak pomoc, której udziela jachtowi powoduje problemy dla Hassima. Wkrótce tubylcy, kierowani przez rywala Hassima, zaczynają zagrażać jednostkom i ich załogom. Mimo różnic zdań poczucie honoru i wierność swoim przekonaniom każe Lingardowi chronić Europejczyków, nawet za cenę życia.
Recepcja.
Sam Conrad nazwał swą powieść „połatanym dziełem”, pisał także: „Oczywiście, "mon cher", to niezbyt dobre. Swoje najlepsze rzeczy napisałem dawno temu.” Niemniej książka została bardzo dobrze przyjęta przez krytyków (m.in. Katherine Mansfield). 

</doc>
<doc id="4838333" url="https://pl.wikipedia.org/wiki?curid=4838333" title="Lista światowego dziedzictwa UNESCO w Austrii">
Lista światowego dziedzictwa UNESCO w Austrii

Lista światowego dziedzictwa UNESCO w Austrii – lista miejsc w Austrii wpisanych na listę światowego dziedzictwa UNESCO, ustanowioną na mocy Konwencji w sprawie ochrony światowego dziedzictwa kulturowego i naturalnego, przyjętą przez UNESCO na 17. sesji w Paryżu 16 listopada 1972 i ratyfikowaną przez Austrię 18 grudnia 1992 roku.
Obecnie (stan na 2021 rok) na liście znajduje się 12 miejsc: 11 reprezentujących dziedzictwo kulturowe i 1 przyrodnicze). Na austriackiej liście informacyjnej UNESCO – liście obiektów, które Austria zamierza rozpatrzyć do zgłoszenia do wpisu na listę światowego dziedzictwa, znajduje się 10 obiektów (stan w roku 2021).

</doc>
<doc id="4838339" url="https://pl.wikipedia.org/wiki?curid=4838339" title="Władysław Wałach">
Władysław Wałach

Władysław Jan Wałach (ur. 25 czerwca 1935 w Pstrągowej) – polski działacz partyjny i państwowy, były I sekretarz Komitetów Miejskich PZPR w Zduńskiej Woli i Tomaszowie Mazowieckim, w latach 1976–1990 wicewojewoda piotrkowski.
Życiorys.
Syn Antoniego i Pelagii. Od 1969 do 1970 kształcił się w Wieczorowym Uniwersytecie Marksizmu-Leninizmu, od 1971 do 1974 był słuchaczem Wyższej Szkole Partyjnej KPZR. W 1960 wstąpił do Polskiej Zjednoczonej Partii Robotniczej, początkowo był sekretarzem Rady Zakładowej w Zakładach Włókien Chemicznych „Chemitex-Wistom” w Tomaszowie Mazowieckim. Od 1965 pełnił funkcję sekretarza w Komitecie Powiatowym PZPR w Tomaszowie Mazowieckim, a od 1970 do 1971 – I sekretarza KP w Zduńskiej Woli. W latach 1974–1976 powrócił do Tomaszowa jako I sekretarz, od 1974 kierował też tamtejszą Miejską Radą Narodową. Należał do Komitetów Wojewódzkich PZPR w Łodzi (w 1975) i Piotrkowie Trybunalskim (od 1975), zasiadł także w egzekutywie KW PZPR w Piotrkowie Trybunalskim. Od września 1976 do 1990 pełnił funkcję wicewojewody piotrkowskiego. W 1989 kandydował do Senatu w okręgu piotrkowskim (zajął 6 miejsce na 12 kandydatów).

</doc>
<doc id="4838341" url="https://pl.wikipedia.org/wiki?curid=4838341" title="Jara Cimrman śpi">
Jara Cimrman śpi

Jara Cimrman śpi (czes. "Jára Cimrman ležící, spící") – czechosłowacki film komediowy w reżyserii Ladislava Smoljaka, zrealizowany w 1983. 

</doc>
<doc id="4838342" url="https://pl.wikipedia.org/wiki?curid=4838342" title="Historyczne tablice rejestracyjne w Polsce">
Historyczne tablice rejestracyjne w Polsce

Historyczne tablice rejestracyjne w Polsce – pierwszy polski wzór tablic rejestracyjnych wprowadzono w 1922 r. Kolejne wzory wprowadzano w 1937, 1944, 1946, 1950, 1956 i 1976 r. Obowiązywały również tablice rejestracyjne dla rowerów i pojazdów konnych.
Przed 1918.
Polska nie istniała jako niepodległe państwo, więc na jej terenie funkcjonowały systemy zaborców.
Niemcy
Pierwsze tablice rejestracyjne stosowane były w Niemczech od 1901 r. Początkowo składały się z nazwy prowincji i cyfr arabskich występujących po nim, a od 1902 zamiast nazwy prowincji stosowany był wyróżnik.
Tablice stosowane od 1906, składały się z dwóch wyróżników: pierwszy, liczba rzymska, stanowił kraj związkowy, a drugi, litera alfabetu łacińskiego, stanowiła prowincja, po których występował numer złożony z cyfr arabskich.
Od 1912 stosowany był podział przedziałów cyfrowych między rejencje.
Austro-Węgry
Tablice stosowane od 1906, składały się z wyróżnika kraju, po którym była opcjonalnie liczba rzymska, a następnie 3-cyfrowy numer, np. SXV 639.
Wyróżniki krajów:
Rosja
Rosja nie zdążyła wprowadzić wzoru tablic rejestracyjnych z uwagi na niski poziom motoryzacji, numery były ograniczone jedynie do cyfr.
I wojna światowa
W 1915 roku wojska państw centralnych zajęły część ziem polskich znajdujących się uprzednio pod zaborem rosyjskim. Stosowane były następujące wyróżniki:
1918–1922.
W latach 1918–1922 wszystkie pojazdy (tj. cywilne i wojskowe) były rejestrowane przez centralne władze wojskowe i tablica miała postać czarnego numeru na białym tle.
1922–1928.
6 lipca 1922 Minister Robót Publicznych oraz Minister Spraw Wewnętrznych wydali rozporządzenie wprowadzające pierwszy w Polsce system tablic rejestracyjnych w miejsce systemów państw zaborczych.
Tablice miały białe tło i czarną obwódkę oraz czerwone litery i czarne cyfry, oddzielone na tablicach przednich czerwoną kreską. Z przodu pojazdu umieszczano zawsze tablicę jednorzędową o wymiarach 490×145 mm, a z tyłu zawsze dwurzędową o wymiarach 375×245 mm. Na motocyklach bez wózka tablicę w kształcie łuku (bez określonych wymiarów) umieszczano z przodu, równolegle do osi pojazdu. Na motocyklach z wózkiem umieszczano dodatkowo z tyłu tablicę dwurzędową o wymiarach tablicy samochodowej. Na ostatniej przyczepie (samochód mógł wówczas ciągnąć nieograniczoną liczbę przyczep) umieszczano tylną tablicę przeniesioną z pojazdu ciągnącego.
Do roku 1928 na samochodach tylną tablicę można było zastąpić tzw. tablicą świetlną, tj. namalowaną na ściance lampy i odpowiadającą wyglądem i wymiarami tylnej tablicy rejestracyjnej.
Litery były wyróżnikiem województwa. Wyróżnik województwa składał się z dwóch pierwszych spółgłosek jego nazwy (wyjątkiem były województwo wileńskie i miasto stołeczne Warszawa), przy czym dozwolone było stosowanie polskich znaków. Liczba cyfr w numerze nie była określona w rozporządzeniu (numer mógł mieć najwyżej 5 cyfr). Ponadto każde województwo miało przedział cyfrowy, w którym mogły być wydawane numery. W województwie śląskim, ze względu na jego autonomię, wydawano numery od 1 w górę, niezależnie od pozostałych województw.
Wyróżniki województw:
Zakresy liczbowe dla poszczególnych województw:
1928–1937.
Wydane 27 stycznia 1928 r. rozporządzenie ministerstw Robót Publicznych, Spraw Wewnętrznych i Spraw Wojskowych znowelizowało system. Zmieniono wymiary tablic samochodowych; tablica przednia miała teraz wymiary 555×145 mm, a tylna 440×245 mm. Wprowadzono tablicę tylną motocyklową o wymiarach 300×190 mm. Zniesiono tablicę świetlną.
15 stycznia 1933 r., na podstawie rozporządzenia ministerstw: Komunikacji, Spraw Wewnętrznych i Spraw Wojskowych wprowadzono numery ewidencyjne przyczep. Numer musiał być namalowany po lewej stronie przedniej części przyczepy ciemnoniebieską farbą na żółtym tle. Składał się z 2 liter oznaczających województwo, cyfr oraz liter WP oznaczających „wóz przyczepny”.
Dodatkowe zakresy liczbowe dla poszczególnych województw wprowadzone w 1929 r.:
Inne typy tablic
1937–1939 (1944).
W 1937 roku ogłoszono zarządzenie Ministra Komunikacji z 26 stycznia 1937 r. oraz zarządzenie Ministra Komunikacji, Spraw Wewnętrznych i Wojskowych z 27 października 1937 r. wprowadzające nowy system tablic rejestracyjnych. Składały się z 6 białych znaków (1 litera + 5 cyfr) umieszczonych na czarnej tablicy o wymiarach 350×125 mm. dla samochodów, natomiast dla motocykli z przodu tablica w kształcie łuku 250 na 65 mm, z tyłu tablica dwurzędowa motocyklowa o wym. 170 na 170 mm.
Oznaczenia te przetrwały w praktyce w zasadzie jedynie do wybuchu wojny we wrześniu 1939. Po wybuchu II wojny światowej większość ówczesnych samochodów i motocykli została skonfiskowana albo przez Wojsko Polskie (częstokroć wraz z ewakuowanym wojskiem znalazła się na Węgrzech lub w Rumunii) lub przez okupantów, albo uległa zniszczeniu w zawierusze wojennej.
Litera oznaczała przeznaczenie pojazdu:
Dwie pierwsze cyfry oznaczały województwo. Warszawa miała oddzielny zakres cyfr.
Wyróżniki województw w latach 1937–1944 (w praktyce do września 1939):
Inne typy tablic
II wojna światowa.
1 września 1939 rozpoczęła się II wojna światowa. Po zakończeniu kampanii wrześniowej tereny II RP rozparcelowano głównie pomiędzy zaborców – Niemcy i ZSRR, a także inne kraje.
Bezpośrednio do Niemiec włączono województwa śląskie, pomorskie, poznańskie oraz zachodnie fragmenty woj. kieleckiego (tj. Zagłębie Dąbrowskie i okolice), zachodnie fragmenty woj. krakowskiego, część woj. łódzkiego z Łodzią, północno-zachodnią część woj. warszawskiego oraz Suwałki z woj. białostockiego. Po ataku Niemiec na ZSRR do III Rzeszy przyłączono także dawne woj. białostockie.
Tablice składały się z wyróżnika i następującego po nim ciągu cyfr arabskich. Miały tło białe, znaki i obramowanie czarne.
Z terenów województw lubelskiego, warszawskiego (bez północno-zachodniej części), kieleckiego (bez zachodnich fragmentów), krakowskiego (bez zachodnich fragmentów), wschodniej części łódzkiego, zachodniej części lwowskiego z Rzeszowem, Tarnobrzegiem, lewobrzeżnym Przemyślem utworzono Generalne Gubernatorstwo – twór administracyjny będący pod okupacją Niemiec, gdzie zachowano namiastki polskich przepisów i instytucji. Teren GG podzielono na cztery dystrykty (warszawski, krakowski, lubelski i radomski). Po ataku Niemiec na ZSRR 1 sierpnia 1941 utworzono dystrykt galicyjski z siedzibą we Lwowie.
Na terenie tzw. Generalnego Gubernatorstwa wprowadzono od lutego 1940 tablice odpowiadające wymiarami, barwami, wzorem i krojem czcionki tablicom niemieckim. Stosowane były dla samochodów (w tym nielicznych traktorów) i motocykli. Miały tło białe, znaki i obramowanie czarne.
W czasie wojny na terenach okupacji niemieckiej (w tym w Generalnym Gubernatorstwie) każdy samochód i motocykl dopuszczony do ruchu przez Niemców musiał mieć na rejestracji przybite czerwone V.
Do ZSRR przyłączono tereny województw stanisławowskiego, tarnopolskiego, wołyńskiego, poleskiego, nowogródzkiego, wileńskiego (bez Wilna) i okolic, białostockiego (bez Suwałk), wschodnią część woj. lwowskiego ze Lwowem i prawobrzeżnym Przemyślem. 21 lipca 1940 do ZSRR włączono także Wileńszczyznę jako część Litewskiej SRR. Po ataku Niemiec na ZSRR w 1941 tereny te znalazły się pod okupacją niemiecką. W 1944 ponownie zostały zajęte przez Armię Czerwoną, natomiast 16 sierpnia 1945 większa część tych ziem (bez większości województwa białostockiego i części województw poleskiego i lwowskiego) została włączona w skład ZSRR.
Tablice składały się z wyróżnika składającego się z dwóch liter i dwóch par cyfr oddzielonych myślnikiem. Miały tło czarne, znaki białe.
Do Litwy przyłączono Wilno i okolice. 21 sierpnia 1940 Wilno, jak i cała Litwa, zostało włączone do ZSRR jako Litewska SRR.
Tablice składały się z wyróżnika i ciągu cyfr. Tablice miały postać czarnych znaków na białym tle.
Do Słowacji przyłączono skrawki Podhala, Spiszu i Orawy.
Tablice były w prostej linii kontynuacją tablic czechosłowackich. W ich skład wchodziła litera S jako wyróżnik Słowacji i 5-cyfrowy numer. Tablice miały postać białych znaków na czarnym tle.
Dnia 22 czerwca 1941 Niemcy dokonały ataku na ZSRR, w wyniku czego wschodnia część II RP znalazła się pod okupacją niemiecką. Województwo białostockie zostało bezpośrednio anektowane w skład III Rzeszy jako Bezirk Bialystok, wschodnią część woj. lwowskiego oraz woj. stanisławowskie i tarnopolskie włączono do GG jako dystrykt galicyjski, województwa wołyńskie i poleskie stały się częścią Komisariatu Rzeszy Ukraina, a województwa wileńskie, nowogródzkie i poleskie stały się częścią Komisariatu Rzeszy Wschód.
1944–1946.
Jeszcze przed zakończeniem II wojny światowej wprowadzono pierwsze powojenne polskie tablice rejestracyjne. Zmodyfikowano system z roku 1937. 11 września 1944 Kierownik Resortu Komunikacji, Poczt i Telegrafów wydał Zarządzenie w sprawie znakowania pojazdów mechanicznych i sposobu wykonania tablic rejestracyjnych.
Zasady tworzenia numeru były prostą transformacją ustaleń z roku 1937: tablice z 1944 roku składały się z 1 litery i 6 cyfr (w odróżnieniu od tablic z 1937 r., które miały 5 cyfr – wojnę i okupację przetrwały ukryte przed okupantami pojazdy z polskimi przedwojennymi tablicami rejestracyjnymi) w kolorze białym na czarnym tle. Dziesięciu województwom i m. st. Warszawie przydzielono określone wyróżniki (tyle że trzycyfrowe), pozostawiając niezmienione kody przeznaczenia pojazdu. Z uwagi na nieuregulowaną jeszcze sprawę zachodniej granicy Polski poniższy rozdzielnik numerów nie obejmował tzw. Ziem Odzyskanych.
Wyróżniki województw od roku 1944:
Inne typy tablic
1946.
W kwietniu 1946 różnymi okólnikami wydano kolejne regulacje dot. tablic. Opublikowane one zostały w organie Automobilklubu Polskiego „Motoryzacja”. Centralny Zarząd Motoryzacji był instytucją powołaną wewnątrz Ministerstwa komunikacji i regulował tuż po wojnie sprawy motoryzacji, a rejestracje pojazdów w latach 1945–1946 prowadziły na szczeblu województw Okręgowe Urzędy Samochodowe, które mogły powierzając sprawy rejestracji pojazdów Rejonowym Urzędom Samochodowy istniejącym na szczeblu powiatów. Ówczesne przepisy dopuszczały do chwili kiedy będą produkowane tablice tłoczone samodzielne wykonanie przez właściciela pojazdu tablicy rejestracyjnej z nadanym numerem.
Tablice zwykłe.
Regulował je okólnik nr 69 z 3 kwietnia 1946 r. opublikowany w organie Automobilklubu Polskiego
„Motoryzacja” nr???
Barwy:
Tablice zwykłe miały tło czarne, znaki białe
Wymiary:
jak tablice z lat 1937 i 1944
Budowa: jedna litera + pięć cyfr z czego dwie pierwsze oznaczały województwo – szczegóły patrz wyróżniki
Wyróżniki województw były określane wyróżnikiem cyfrowym
Znaczenie liter (rodzaje pojazdów):
A, B – samochody osobowe, dostawcze, jeepy niebędące taksówkami
C – samochody ciężarowe, autobusy
M,N – motocykle
T – taksówki
Uwagi:
Wyróżniki na tablicach z kwietnia 1946 r.
Literowe oznaczenia pojazdów:
Wyróżniki województw:
Rozdzielnik cyfrowy:
Wyróżniano też numery specjalne dla niektórych instytucji:
Uwaga: dla pojazdów dyplomatycznych państw obcych zarezerwowano przedział 00001–00999, przeznaczony dla M. Warszawy, dzieląc go na (kwestię tę regulował okólnik nr 68 opublikowany w organie Centralnego Zarządu Motoryzacji „Motoryzacja” nr 1/1946):
Inne typy tablic.
TABLICE PRÓBNE:
Regulowały je okólniki nr 59 (tablice próbne, próbne „warsztatowe” z literą W) oraz nr 62 (tablice próbne „handlowe” z literą S) opublikowane w organie Automobilklubu Polskiego „Motoryzacja” nr 1/1946.
Barwy:
Miały tło czarne, znaki żółte,
Wymiary:
jak tablice z lat 1937 i 1944
Budowa: litery PR + cztery cyfry, z czego dwie pierwsze oznaczały województwo + ewentualnie 1 litera (S lub W)
Rozdzielnik cyfrowy przeznaczony dla pojazdów udających się do i z przeglądu technicznego, rejestracji:
Numery próbne przeznaczone dla pojazdów wydane wskutek ważnych interesów państwowych:
TABLICE PRÓBNE SPECJALNE: wydawane dla przedsiębiorstw i warsztatów trudniących się zbytem i naprawą pojazdów
Rozdzielnik cyfrowy pomiędzy te przedsiębiorstwa i warsztaty:
– dla celów przeprowadzenia pojazdów przeznaczonych do sprzedaży do miejsca zbytu (PR + 4 cyfry + S):
– dla Punktów Zbytu i Składnic Okręgowych Urzędów Samochodowych:
– na okres max. 1 miesiąca dla Państwowych Zakładów Samochodowych (trudniącymi się naprawami pojazdów) (PR + 4 cyfry + W):
POJAZDY MILICYJNE otrzymywały rejestracje jak pojazdy cywilne.
TABLICE WOJSKOWE (tak jak tablice wojskowe 1944):
Barwy: Tło czarne; obramówka, litery, cyfry białe tłoczone.
Budowa: Litera W (oznaczająca wojsko), rzymska cyfra w przedziale od I do III, 3 cyfry arabskie.
1946–1956.
25 listopada 1946 Minister Komunikacji w porozumieniu z Ministrem Administracji Ziem Odzyskanych wydał Zarządzenie w sprawie znaków rejestracyjnych pojazdów mechanicznych, wprowadzające nowy system rejestracji pojazdów. Wzorowany był on na systemie z 1937 r.
Tablice posiadały niezmienioną kolorystykę, były jednak nieco większe od poprzednich (tablice samochodowe mierzyły 350×140 mm). Na wszystkich tablicach, oprócz przednich motocyklowych i pojazdów PKS-u, na dole znajdowała się pełna nazwa stolicy województwa, w którym pojazd był zarejestrowany.
Litera oznaczała przeznaczenie pojazdu:
W latach 1946–1950:
Od roku 1950:
Dwie pierwsze cyfry były wyróżnikiem województwa. Oddzielne wyróżniki miały Łódź i Warszawa.
Wyróżniki województw w latach 1946–1950:
W 1950 roku utworzono województwa zielonogórskie, koszalińskie i opolskie, zwiększając tym samym liczbę województw do 17 i przydzielono im wyróżniki.
Przemianowano również województwo pomorskie na województwo bydgoskie i województwo śląskie na województwo katowickie.
Wyróżniki województw od roku 1950 (po nowym podziale administracyjnym):
Tablice motocyklowe przednie (w kształcie łuku) miały wymiary 260×70 mm (większy promień 520 mm), a motocyklowe tylne – 170×170 mm.
W latach 1946–1950 na tablicach motocyklowych stosowano układ 1 litera + 4 cyfry. Litera oznaczała przeznaczenie pojazdu (kody takie jak na tablicach samochodowych), a dwie pierwsze cyfry były wyróżnikiem województwa.
W latach 1950–1956 na tablicach motocyklowych stosowano układ 2 litery + 4 cyfry. Dwie pierwsze cyfry stanowiły wyróżnik województwa. Litery były tylko częścią wyróżnika pojazdu, nie oznaczały już przeznaczenia motocykla. Dopuszczone były następujące pary liter: EG, EJ, EL, EM, EN, EP, ER, ES, ET, EW, EZ, GE, GJ, GL, GM, GN, GR, GS, GT, GW, GZ, JL, JM, JN, JP, JS, JT, JW, JZ, LM, LN, LP, LR, LS, LW, LZ, MN, MP, MR, MS, MT, MW, NP, NR, NS, NT, NW, PS, PT, PW, RS, RT i RW. W praktyce jednak tłoczono I zamiast J. Pod numerem na tylnej tablicy widniała nazwa stolicy województwa.
Tablice dla przyczep miały 5 cyfr. Tak jak na tablicach samochodowych i motocyklowych, dwie pierwsze cyfry były wyróżnikiem województwa.
Inne typy tablic
1956–1976.
19 czerwca 1956 r., pomimo iż nie zmieniano podziału administracyjnego kraju, Minister Transportu Drogowego i Lotniczego wydał zarządzenie w sprawie wymiarów i wyglądu tablic rejestracyjnych, które wprowadziło zasadniczą zmianę w zasadach oznaczania miejsca rejestracji – wyróżniki literowe zamiast cyfrowych.
Tablice samochodowe miały wymiary 375×120 mm (w 1964 roku dopuszczono także tylne tablice dwurzędowe o wymiarach 290×220 mm). Numer składał się z dwóch liter i czterech cyfr. Wydawane przez odpowiednie wydziały komunikacji tablice były stalowe, a znaki były w nich wytłaczane, a następnie malowane: same tablice były czarne, a znaki malowane były na biało. Krój liter i cyfr był nieco „kanciasty”. Oprócz tablic rejestracyjnych każdy samochód-wywrotka miał być zaopatrzony w znak rejestracyjny o tej samej treści, namalowany na tyle nadwozia białą farbą na czarnym tle pismem drukowanym, o podanych w zarządzeniu wymiarach.
Pierwsza litera oznaczała województwo (lub służbę państwową), a druga powiat lub grupę powiatów (w przypadku miasta Łodzi i miasta stołecznego Warszawy – dzielnicę miasta). Od 1957 roku miastami wydzielonymi były także Poznań, Wrocław i Kraków, jednak nie otrzymały one oddzielnych wyróżników. Wyróżniki powiatów nie były określone centralnym zarządzeniem – były ustalane przez lokalne władze (rady narodowe). Drugą literą nie mogły być D, J, Ł, U, Ż (o innych polskich literach nie wspominano, ale też ich nie stosowano), a od 1964 roku również N i Y.
W 1959 roku wycofano w motocyklach przednią tablicę, dwustronną i mocowana na błotniku, wzdłuż osi pojazdu i od tego czasu numer rejestracyjny motocykla musiał być namalowany z obu stron przedniego błotnika lub tablicach umieszczonych po jego bokach. Obowiązek umieszczania numeru rejestracyjnego z przodu motocykla formalnie zniesiono w 1969 roku. Na przyczepach umieszczano tylną tablicę przeniesioną z pojazdu ciągnącego. Od 1968 roku przyczepy o ciężarze całkowitym powyżej 750 kg oraz przyczepy przeznaczone do ciągnięcia przez ciągnik jednoosiowy musiały mieć osobne tablice. Na ciągnikach rolniczych umieszczano dwie tablice samochodowe (z przodu i z tyłu). Przyczepy samowyładowawcze musiały mieć numer rejestracyjny namalowany na tylnej burcie.
Tablice motorowerowe wprowadzono w 1959 roku. Miały wymiary 120×100 mm oraz białe tło i czarne znaki. W latach 1959–1964 miały w górnym rzędzie 2 litery i cyfrę, a w dolnym 3 cyfry. Od 1964 roku miały układ 3 litery + 3 cyfry.
W połowie lat 60. pojemność rejestracyjna wyczerpywała się i 13 maja 1964 zarządzeniem Ministra Komunikacji wprowadzono także drugi układ znaków polegający na odwrotnej kolejności (cztery cyfry + dwie litery). W niektórych powiatach wydawano tylko numery, natomiast tablice rejestracyjne właściciel pojazdu musiał wykonać samodzielnie.
Numery ewidencyjne przyczep wprowadzono w 1964 roku. Numer składał się z 1 litery oznaczającej województwo i 5 cyfr i musiał być namalowany na prawej burcie w odległości 1 m od przedniego obrysu przyczepy, na czarnym polu z białymi znakami, o wymiarach 375×120 mm (czyli takich samych, co wymiary tablic samochodowych). W przypadku przyczep dłużycowych musiała być wykonana tablica z numerem ewidencyjnym o takich samych wymiarach, w miejscu do tego przeznaczonym.
Numeru ewidencyjnego nie umieszczano na przyczepach jednoosiowych przeznaczonych do przewozu bagażu lub sprzętu turystycznego, ciągniętych przez samochody osobowe, motocykle i autobusy.
Wyróżniki województw:
Wyróżniki przydzielone poszczególnym powiatom:
Województwo białostockie (A):
Województwo bydgoskie (B):
Województwo kieleckie (C):
Województwo koszalińskie (E):
Województwo łódzkie (F):
Województwo gdańskie (G):
Województwo opolskie (H):
Miasto Łódź (I):
Województwo krakowskie (K):
Województwo lubelskie (L):
Województwo szczecińskie (M):
Województwo olsztyńskie (O):
Województwo poznańskie (P):
Województwo rzeszowskie (R):
Województwo katowickie (S):
Województwo warszawskie (T):
Miasto stołeczne Warszawa (W):
Województwo wrocławskie (X):
Województwo zielonogórskie (Z):
Wyróżniki służb specjalnych:
Inne typy tablic
1976–2000.
W 1975 roku po raz kolejny zmieniono podział administracyjny kraju, ustanawiając 49 województw i likwidując powiaty. W ślad za ową reformą administracyjną 15 marca 1976 roku Minister Komunikacji wydał "Zarządzenie w sprawie oznaczania pojazdów samochodowych i przyczep", wprowadzające nowy system rejestracji pojazdów.
Nowe tablice były nadal czarne z białymi znakami, ale były większe od poprzednich (tablice samochodowe miały wymiary 520×120 mm). Zastosowano też całkowicie nowy, bardziej czytelny, specyficznie polski krój pisma, stosowany z niewielkimi zmianami do dziś.
Przywrócono 7-znakową długość numeru stosowaną w latach 1922–1937 i 1944–1946. Wprowadzono układ 3 litery + 4 cyfry dla pojazdów prywatnych. 2 pierwsze litery były wyróżnikiem województwa (każde województwo otrzymało po 2 wyróżniki – nowe wyróżniki sukcesywnie wprowadzano w 1980, 1993 i 1997 r.). Trzecia litera była częścią wyróżnika pojazdu, stosowaną zazwyczaj w celu rejonizacji według gmin/ich zespołów (rejonów) lub dzielnic.
Oznakowanie 3 litery + 3 cyfry + 1 litera było zastrzeżone dla pojazdów państwowych. Tak samo jak na tablicach pojazdów prywatnych, 2 pierwsze litery oznaczały województwo. Od 1983 roku ostatnią literą numeru pojazdów państwowych nie mogły być A, I, J, L, M, O, T, W – litery te pełniły funkcję „wyróżnika przynależności pojazdu”.
W 1980 roku wprowadzono nowe wyróżniki dla poszczególnych województw. Odtąd województwa bydgoskie, gdańskie, krakowskie, łódzkie, poznańskie i wrocławskie miały po 4 wyróżniki, województwo katowickie – 5; warszawskie – 6, a pozostałe województwa – po 3.
Na samochodach umieszczano dwie tablice – z przodu i z tyłu, natomiast na innych pojazdach – jedną, z tyłu.
Do 1978 roku dla ciągników rolniczych wydawano dwie tablice samochodowe (tylna dwurzędowa o wymiarach 290×230 mm), natomiast od 1979 roku – jedną motocyklową (tylko na tył, o wymiarach 190×150 mm).
Do 1983 roku na przyczepach o ciężarze powyżej 750 kg oraz przyczepach turystycznych umieszczano osobną tablicę, natomiast na przyczepach o ciężarze do 750 kg oraz motocyklowych – tylną tablicę przeniesioną z pojazdu ciągnącego. Od 1984 roku wszystkie przyczepy, oprócz motocyklowych, musiały mieć osobną tablicę.
Do 1991 roku wszystkie motocykle musiały mieć namalowany numer rejestracyjny na przednim błotniku.
Przyczepy i naczepy samowyładowawcze oprócz tablic musiały mieć namalowany numer rejestracyjny na tylnej burcie. Znaki musiały być białe lub kontrastować z kolorem burty. Przepis ten nie dotyczył przyczep, które nie miały burty w kształcie płaszczyzny.
Termin wymiany tablic rejestracyjnych wz. 1956 kilkakrotnie przesuwano, ostatecznie stare tablice straciły ważność 31 grudnia 1983 roku.
Do 1993 roku tablice mogły być wykonane z materiałów innych niż blacha (np. z plastiku), a od 1993 roku musiały być odporne na pożar oraz posiadać znak legalizacyjny (grawerkę), określony obowiązującą normą. Tablice inne niż blaszane, zniesione w 1993 roku, zachowały ważność do 31 grudnia 1995 r.
Tablice motorowerowe, wprowadzone w 1983 r., miały zielone tło, tak jak tablice cudzoziemskie i wymiary 140×115 mm. Do września 1996 numery rejestracyjne motorowerów mogły być wydawane tylko w układzie 3 litery + 4 cyfry.
Na początku lat 90., wskutek gwałtownego wzrostu liczby samochodów na polskich drogach, okazało się, że w kilku województwach pojemność rejestracyjna przyjętego systemu wyczerpuje się. W 1991 roku zniesiono więc podział na pojazdy prywatne i państwowe (tablice państwowe zachowały ważność do 31 grudnia 1993 r.), a w 1993 roku wprowadzono nowe wyróżniki dla województw z dużą liczbą samochodów (1 dla województwa katowickiego i 2 dla warszawskiego). W 1996 roku dopuszczono natomiast stosowanie układu 3 litery + 3 cyfry + 1 litera dla wszystkich pojazdów po wyczerpaniu pojemności rejestracyjnej układu 3 litery + 4 cyfry, zaś w 1997 roku wprowadzono 4 nowe wyróżniki dla województwa warszawskiego. W takim kształcie tablice te wydawano do 2000 r.
Po reformie administracyjnej kraju w 1999 r., a przed wprowadzeniem nowych tablic, do końca wydawania starych tablic mogły być stosowane wyróżniki tylko z tych starych województw, w których mieściły się stolice nowych województw. Wyróżniki pozostałych województw mogły być stosowane tylko do 30 czerwca 1999 (przepis ten nie był przestrzegany w niektórych województwach). Na tablicach tymczasowych mogły być stosowane wyróżniki ze wszystkich starych województw.
Tablice wz. 1976 pozostają ważne i nie ma wyznaczonego terminu ich obowiązkowej wymiany. Pojazdy z takimi tablicami będzie można spotkać na polskich drogach prawdopodobnie jeszcze przez wiele lat.
Wyróżniki województw: (stan na 31 grudnia 1998 r.) – "kursywą" oznaczono wyróżniki niewykorzystane.
Wyróżniki województw (1 stycznia 1999 – 30 kwietnia 2000):
Wyróżniki służb specjalnych:
Wyróżniki sił zbrojnych:
Wyróżniki taksówek
Od 1985 roku do 2000 w niektórych miastach wojewódzkich w Polsce wydawano osobne zestawy numerów rejestracyjnych dla taksówek. Cyfry były identyczne z numerem bocznym taksówki.
Inne typy tablic
Tablice rejestracyjne dorożek.
Do lat 50. XX wieku również dorożki miały w Polsce tablice rejestracyjne. Określenie ich wzorów, wymiarów, barw, układu i tym podobnych leżało w gestii władz powiatowych albo miejskich (gminnych). Najczęściej widniał na nich rok wydania, nazwa powiatu albo miasta i numer kolejny. Tablice te każdego roku były zmieniane. Ich kształty były różne (koliste, kwadratowe i tym podobne). W latach 60. XX wieku w niektórych miastach w Polsce dorożki miały jedynie numery boczne, tak jak taksówki obecnie.
Tablice rejestracyjne wozów konnych (furmanek).
Były to tablice informacyjne zawierające jedynie imię i nazwisko właściciela i jego adres albo nazwę firmy i jej siedzibę. Musiał je wykonać właściciel wozu konnego i umieścić na jego prawej burcie. Od 1962 do 1983 obowiązywał przepis, w myśl którego wozy konne należące do jednego właściciela musiały mieć na tablicy dodatkowo numer porządkowy (numeracja zaczynała się od 1).
Prawdopodobnie do początku lat 50. XX wieku wozy konne w Polsce miały również tablice rejestracyjne zawierające rok wydania, nazwę województwa albo powiatu lub miasta i numer kolejny. Tablice te co 2 lata były zmieniane. Ich kształty były różne (koliste, kwadratowe i tym podobne), a określenie ich wzorów, wymiarów, barw, układu i tym podobnych leżało w gestii władz wojewódzkich, powiatowych albo miejskich (gminnych).

</doc>
<doc id="4838343" url="https://pl.wikipedia.org/wiki?curid=4838343" title="Estadi Cornellà-El Prat">
Estadi Cornellà-El Prat



</doc>
<doc id="4838346" url="https://pl.wikipedia.org/wiki?curid=4838346" title="Jackalope">
Jackalope

Jackalope – mityczne zwierzę północnoamerykańskiego folkloru opisywane jako zając z rogami antylopy widłorogiej lub porożem jelenia. Jackalope to zbitka wyrazowa słów "jackrabbit" i "antelope" (antylopa). Wiele trofeów myśliwskich takich hybryd w postaci ściennych dekoracji wykonano z poroża jelenia.
Każdego roku turyści w Stanach Zjednoczonych nabywają tysiące egzemplarzy wypchanych jackalope’ów. W stanie Wyoming umieszczone są znaki drogowe ostrzegające kierowców, aby uważali na jackalope’y. Przed 1982 rokiem izba handlowa miasta Douglas ("Douglas Chamber of Commerce") wydawała tysiące licencji na polowanie na jackalope’y rocznie.
Historia.
W latach 30. XX wieku Douglas Herrick i jego brat Ralph, którzy byli myśliwymi z umiejętnościami taksydermii, spopularyzowali jackalope’a. Po umocowaniu do tuszki zająca poroża jelenia, sprzedali później taki zestaw właścicielowi lokalnego hotelu w mieście Douglas (Wyoming). W sumie bracia sprzedali dziesiątki tysięcy takich pamiątek. Przed 2003 rokiem Jim Herrick, syn Ralpha, dostarczał trzykrotnie w ciągu roku komplet 400 jackalope’ów właścicielom Wall Drug, przydrożnej atrakcji turystycznej w miasteczku Wall (Dakota Południowa); ten asortyment stanowił jedynie niewielką część jego całkowitej produkcji.
Na początku XXI wieku głowy i rogi jackalope’ów zdobiły domy i bary w dużej części Stanów Zjednoczonych. W Douglas sprzedawane są pocztówki przedstawiające tę istotę, a w centrum miasteczka zlokalizowane jest jej wyobrażenie w postaci dużej białej rzeźby.
Obecność w popkulturze.
W ilustrowanej publikacji dziecięcej "Song of the Jackalope" (2002) Roya Campbella pojawiła się postać radosnego jackalope’a. W 2004 roku wydana została książeczka "Have You Ever Seen a Jackalope?", której autorem był pisarz literatury dziecięcej, Jillian Lloyd.
Spośród pozycji beletrystycznych dla dorosłych na rynku pojawiło się opowiadanie "The Keeper of the Jackalopes" (2014), za którą w 2014 roku Angela Readman otrzymała nagrodę Costa Short Story. W 2014 roku, na łamach czasopisma „Apex Magazine”, Ursula Vernon opublikowała opowiadanie "Jackalope Wives", w którym przedstawiła podanie o istotach Selkie ze szkockiego folkloru. Autorka ukazała w tej historii kobiety-jackalope’y zdominowane przez mężczyzn, którzy kradną ich zdejmowalną skórę. W "Jackalope Dreams" (2008) Mary Clearman Blew opisuje krajobrazy amerykańskiego Zachodu, by przyjrzeć się upadkowi relacji międzyludzkich. Z kolei Jeremy Bauer w swojej książce "The Jackalope Wars" (2010) zbadał napięcia zachodzące pomiędzy poetami. Amerykańska uczelnia Santa Fe University of Art and Design (Santa Fe) udostępnia internetowe czasopismo studenckie „Jackalope Magazine”.
Jackalope pojawił się też w grach wideo. W "Red Dead Redemption" (2010) jednym z wyzwań gracza jest upolowanie i oskórowanie hybrydy. W "Redneck Rampage" (1997) stwory te są agresywnymi wrogami napotkanymi na początku rozgrywki. W "Guild Wars 2" (2012) Jackalope jest najrzadszym do nabycia domowym mini zwierzątkiem.

</doc>
<doc id="4838350" url="https://pl.wikipedia.org/wiki?curid=4838350" title="Erkin Koray">
Erkin Koray

Erkin Koray // (ur. 24 czerwca 1941 w Stambule) – turecki piosenkarz, gitarzysta i autor tekstów. Prekursor rocka anatolijskiego.

</doc>
<doc id="4838355" url="https://pl.wikipedia.org/wiki?curid=4838355" title="Koviljka Špirić">
Koviljka Špirić

Koviljka Špirić (ur. 4 grudnia 1963) – bośniacka dyplomatka, ambasador Bośni i Hercegowiny w Polsce (2010–2014; od 2019).
Życiorys.
Koviljka Špirić studiowała pedagogikę na Uniwersytecie w Nowym Sadzie (1983–1988). Od ukończenia studiów do 1992 pracowała w szkole podstawowej Ratko Jovanovicia w Tesliciu. Przez kolejnych pięć lat z kolei w tamtejszej szkole średniej im. Jovana Dučici. W latach 1997–2008 pracowała jako tłumaczka z angielskiego i polskiego dla misji IFOR, SFOR, EUFOR. W latach 2008–2010 odpowiadała za współpracę międzynarodową gminy Teslić. W październiku 2010 objęła funkcję ambasadora Bośni i Hercegowiny w Polsce, którą to pełniła do lutego 2014. Następnie, w latach 2014–2018 była ambasador BiH w Kanadzie. Od 11 lipca 2019 ponownie reprezentuje BiH w Polsce.
Otrzymała szereg wyróżnień od władz Teslicia za działalność społeczną. W 2014 została odznaczona Krzyżem Komandorskim Orderu Zasługi Rzeczypospolitej Polskiej.
Poza rodzimym językiem, używa także angielskiego i polskiego.

</doc>
<doc id="4838374" url="https://pl.wikipedia.org/wiki?curid=4838374" title="Krystyna Domańska-Maćkowiak">
Krystyna Domańska-Maćkowiak

Krystyna Domańska-Maćkowiak (ur. 22 stycznia 1936 w Berlinie, zm. 13 lipca 2021) – polska muzykolog, profesor chóralistyki, wykładowca Akademii Muzycznej w Poznaniu.
Życiorys.
Urodziła się w Berlinie, gdzie jej ojciec Władysław był dyrektorem polskiego biura podróży Orbis a matka Agnieszka sekretarką w polskim konsulacie. Rodzina została ewakuowana w ostatnich dniach sierpnia 1939 do Warszawy. 
W wyniku działań II wojny światowej została oddzielona od swojej rodziny, często zmieniała miejsce przebywania (od Berlina po teren obecnej Białorusi). Po zakończeniu wojny z odnalezioną rodziną zamieszkała w Poznaniu. Tu ukończyła szkołę podstawową i rozpoczęła naukę w Liceum Pedagogicznym dla Wychowawczyń Przedszkoli.
Szkolenie muzyczne rozpoczęła za radą nauczycielki Kunegundy Gettler w Społecznym Ognisku Muzycznym dla Dorosłych. Równocześnie zapisała się do chóru parafialnego przy kościele św. Marcina w Poznaniu, gdzie dyrygentem był Marian Nagórski, za jego namową odbyła przesłuchanie u profesora Edmunda Maćkowiaka.
Kariera zawodowa.
W 1959 roku zdobyła dyplom Akademii Muzycznej w Poznaniu. Jeszcze w trakcie studiów przejęła na kilka lat dyrygenturę chóru parafii św. Wojciecha w Poznaniu.
Od 1961 roku zatrudniona w Akademii Muzycznej w Poznaniu jako asystentka profesora Edmunda Maćkowiaka, który wówczas prowadził uczelniany chór mieszany. W tym samym roku rozpoczęła także pracę w Punkcie Konsultacyjnym dla nauczycieli bez wyższego wykształcenia z tzw. Ziem Odzyskanych. 
W latach 1980–1990 pełniła funkcję prodziekana do spraw dydaktycznych na Akademii Muzycznej w Poznaniu. Od 1998 kierownik Zakładu Muzyki Kościelnej, który to sama powołała.
W trakcie swojej wieloletniej pracy prowadziła chór uczelniany i wydziałowy.
Od 1972 pełniła funkcję dyrektora artystycznego I okręgu miasta Poznań, a od 1988 Wielkopolski.
Życie prywatne.
Była żoną profesora Edmunda Maćkowiaka. Pochowana na Cmentarzu Junikowo w Poznaniu.

</doc>
<doc id="4838390" url="https://pl.wikipedia.org/wiki?curid=4838390" title="Sciapteryx consobrina">
Sciapteryx consobrina

Sciapteryx consobrina – gatunek błonkówki z rodziny pilarzowatych.
Zasięg występowania.
Gatunek szeroko rozpowszechniony w Europie. Notowany w Austrii, Bułgarii, Chorwacji, Czechach, Danii, Estonii, Francji, Holandii,na Łotwie, w Luksemburgu, Mołdawii, Niemczech Polsce, europejskiej części Rosji, Rumunii, Słowacji, Szwecji, Szwajcarii, na Ukrainie oraz na Węgrzech, w Wielkiej Brytanii i we Włoszech.
Budowa ciała.
Gąsienice mają zmienne ubarwienie od żółtego, przez zielone i szare do całkowicie czarnego z również zmiennym, a czasem całkowicie zanikającym wzorem czarnych plamek. Głowa od czarnej przez upstrzoną pomarańczowymi plamkami po całkowicie pomarańczową. Imago czarne z wąskimi, jasnymi prążkami na brzuchu.
Biologia i ekologia.
Gatunek związany z roślinami z rodzaju "Ranunculus" (jaskier) i piżmaczkiem wiosennym. Osobniki dorosłe latają od końca marca do czerwca

</doc>
<doc id="4838397" url="https://pl.wikipedia.org/wiki?curid=4838397" title="Port Alexander">
Port Alexander

Port Alexander – miasto w Stanach Zjednoczonych w południowo-wschodniej części stanu Alaska. Znajduje się na Wyspie Baranowa, w jej południowej części. Szacowana populacja w 2019 roku wyniosła 52 osoby.
Geografia.
Powierzchnia miasta wynosi 38,89 km², z czego 9,07 km² stanowi ląd.
Historia.
Zatokę, nad którą leży Port Alexander, odkrył w 1795 roku brytyjski podróżnik George Vancouver. Nazwę miejscu nadał w 1849 roku Michaił Tebenkow, admirał rosyjskiej floty. Na początku XX wieku miasto stało się ważnym ośrodkiem połowu łososia i znacznie się rozrosło. Jednak w 1938 roku ze względu na zmniejszenie ilości ryb przemysł przestał się opłacać, a wybuch II wojny światowej tylko dobił miasto, którego populacja zmniejszyła się z ponad 2000 osób do około 20 w latach 50.
W 1971 roku miasto Port Alexander zostało zlikwidowane i włączone jako część miasta Sitka. Jednak niedługo później, w 1974, w wyniku interwencji mieszkańców zostało ponownie inkorporowane jako osobne miasto.

</doc>
<doc id="4838418" url="https://pl.wikipedia.org/wiki?curid=4838418" title="Sciapteryx costalis">
Sciapteryx costalis

Sciapteryx costalis – gatunek błonkówki z rodziny pilarzowatych.
Zasięg występowania.
Gatunek szeroko rozprzestrzeniony w Europie. 
Dzieli się na trzy podgatunki:
Biologia i ekologia.
Żeruje na roślinach z rodziny jaskrowatych.

</doc>
<doc id="4838423" url="https://pl.wikipedia.org/wiki?curid=4838423" title="Leszek Majewski">
Leszek Majewski

Leszek Majewski (ur. 4 lipca 1931 w Łoniewie, zm. 6 stycznia 2019 w Płocku) – polski działacz partyjny i państwowy, samorządowiec, były I sekretarz Komitetu Miejskiego PZPR w Płocku, w latach 1980–1990 wicewojewoda płocki.
Życiorys.
Syn Piotra i Marianny. Ukończył studia w Wyższej Szkole Pedagogicznej w Bydgoszczy, zawodowo pracował jako nauczyciel. Od 1952 do 1956 działał w Związku Młodzieży Polskiej. W 1955 wstąpił do Polskiej Zjednoczonej Partii Robotniczej. Od 1962 do 1975 zasiadał w Komitecie Powiatowym i Miejskim PZPR w Płocku, gdzie był kolejno instruktorem ds. rolnych, starszym instruktorem oraz sekretarzem ds. rolnych i II sekretarzem. W latach 1975–1980 pozostawał I sekretarzem Komitetu Miejskiego PZPR w Płocku. Od 1975 należał do egzekutywy Komitetu Wojewódzkiego PZPR w Płocku, od 1978 zasiadał w tamtejszym sekretariacie. Od stycznia 1980 do 1990 pełnił funkcję wicewojewody płockiego. W III RP został działaczem Sojuszu Lewicy Demokratycznej, zasiadał w jego miejskich władzach. W latach 1994–2002 był członkiem płockiej rady miejskiej II i III kadencji, pełnił funkcję jej wiceprzewodniczącego.
Został pochowany 12 stycznia 2019 na Cmentarzu Starym w Płocku.

</doc>
<doc id="4838501" url="https://pl.wikipedia.org/wiki?curid=4838501" title="Pražská konzervatoř">
Pražská konzervatoř



</doc>
<doc id="4838578" url="https://pl.wikipedia.org/wiki?curid=4838578" title="Maurice Langeron">
Maurice Langeron

Maurice Langeron (ur. 3 stycznia 1874 w Dijon, zm. 27 czerwca 1950 w Bourg-la-Reine) – francuski lekarz, mykolog, parazytolog i paleobotanik.
Życiorys.
Studiował nauki przyrodnicze w Muséum national d'Histoire naturelle w Paryżu (Narodowym Muzeum Historii Naturalnej i Medycyny na Wydziale Lekarskim w Paryżu ). W 1902 r. obronił pracę doktorską. W 1930 r. został dyrektorem oddziału mykologii w laboratorium parazytologii na wydziale medycyny w Paryżu. Dwa lata później został zastępcą dyrektora w laboratorium parazytologii w École pratique des hautes études, a w 1942 r. dyrektorem ds. Badań w Centre national de la recherche scientifique (CNRS).
W 1901 r. uczestniczył w badaniu trawertynów eoceńskich w Sézanne w departamencie Marne. W latach 1911, 1919 i 1920 przez Instytut Pasteura wysłany został na kilka misji parazytologicznych w Tunezji. W 1922 r. bierze udział w misji parazytologicznej na Krecie, w 1925 na Korsyce, w 1927 r. w Ameryce Południowej, w 1936 r. w Maroku.
Praca naukowa.
Podczas pracy w laboratorium parazytologicznym doskonali techniki badań mikrobiologicznych i pasożytniczych oraz mykologii ogólnej i medycznej. Klasyfikuje i koordynuje postacie narządów rozrodczych grzybów, poprawia systematykę grzybów chorobotwórczych dla ludzi. Na podstawie danych morfologicznych i biologicznych redukuje ich liczbę z 746 do 42. Wnosi istotny wkład w identyfikację grzybicy.
W naukowych nazwach opisanych przez niego taksonów dodawane jest jego nazwisko Langeron. Jego nazwiskiem nazwano rodzaj pasożytniczego grzyba "Langeronia" (obecnie "Trichophyton").
Wybrane publikacje.
W 1965 roku jego "Précis de mycologie" zostało przetłumaczone na angielski i opublikowane jako "Zarys mykologii". Inne znane prace Langerona:

</doc>
<doc id="4838584" url="https://pl.wikipedia.org/wiki?curid=4838584" title="Pierwszych piętnaście żywotów Harry’ego Augusta">
Pierwszych piętnaście żywotów Harry’ego Augusta

Pierwszych piętnaście żywotów Harry’ego Augusta (ang. "The First Fifteen Lives of Harry August") – powieść fantastycznonaukowa brytyjskiej pisarki Catherine Webb opublikowana w 2014 roku pod pseudonimem Claire North.
Fabuła.
Główny bohater, Harry August, posiada niezwykłą cechę: po śmierci odradza się w nowym ciele w dniu swoich poprzednich narodzin, dokładnie pamiętając minione życie. Przeżył kilkanaście razy XX wiek; wiedza zdobyta w poprzednich wcieleniach pozwala mu łatwo osiągać sukcesy w następnych. Z Harrym nawiązują kontakt przedstawiciele tzw. Klubu Kronosa, tajnej organizacji ludzi o podobnych właściwościach (są oni nazywani „kalaczakrami”). Informują go, że zbliża się koniec świata i że w każdym kolejnym życiu Harry’ego koniec ten jest coraz bliższy.
Nagrody i wyróżnienia.
"Pierwszych piętnaście żywotów Harry’ego Augusta" włączono również do oferty trzech brytyjskich klubów książki (Richard and Judy Book Club, Waterstones Book Club i BBC Radio 2 Book Club).
Polskie wydanie.
Polskie wydanie powieści zostało opublikowane w 2015 roku przez wydawnictwo Świat Książki w tłumaczeniu Tomasza Wyżyńskiego.

</doc>
<doc id="4838585" url="https://pl.wikipedia.org/wiki?curid=4838585" title="Feira Nova do Maranhão">
Feira Nova do Maranhão

Feira Nova do Maranhão – miasto i gmina w Brazylii, w Regionie Północno-Wschodnim, w stanie Maranhão. 
Ma powierzchnię 1473,41 km2. Według danych ze spisu ludności w 2010 roku gmina liczyła 8126 mieszkańców, a gęstość zaludnienia wynosiła 5,52 osób/km2. Dane szacunkowe z 2019 roku podają liczbę 8504 mieszkańców. 
W 2017 roku produkt krajowy brutto per capita wyniósł 7795,59 reali brazylijskich.
Gminę utworzono w 1994 roku, wcześniej tereny te administracyjnie były przynależne do gminy Riachão.

</doc>
<doc id="4838586" url="https://pl.wikipedia.org/wiki?curid=4838586" title="Feira Nova do Maranhao">
Feira Nova do Maranhao



</doc>
<doc id="4838589" url="https://pl.wikipedia.org/wiki?curid=4838589" title="Johann Heinrich Link">
Johann Heinrich Link



</doc>
<doc id="4838599" url="https://pl.wikipedia.org/wiki?curid=4838599" title="Michał Wołk Łaniewski">
Michał Wołk Łaniewski

Michał Wołk Łaniewski herbu Korczak (zm. w 1745 roku) – chorąży starodubowski w latach 1710-1745, pisarz grodzki nowogródzki w latach 1701-1708.
Był wyznawcą kalwinizmu.

</doc>
<doc id="4838604" url="https://pl.wikipedia.org/wiki?curid=4838604" title="Marcjan Wacławowicz Górski">
Marcjan Wacławowicz Górski

Marcjan Wacławowicz Górski (Gurski) herbu Nałęcz (zm. krótko przed 15 lutego 1633 roku) – chorąży wileński w latach 1612-1633.
Żonaty z Maryną Bohdanówną Sołomerecką.
Poseł powiatu wileńskiego na sejm 1621 roku.
Był wyznawcą kalwinizmu.

</doc>
<doc id="4838606" url="https://pl.wikipedia.org/wiki?curid=4838606" title="Idalinowo">
Idalinowo

Idalinowo – dawna kolonia. Tereny, na których był położony, leżą obecnie na Białorusi, w obwodzie witebskim, w rejonie brasławskim, w sielsowiecie Dalekie.
Historia.
W czasach zaborów w granicach Imperium Rosyjskiego.
W latach 1921–1939 kolonia leżała w Polsce, w województwie nowogródzkim (od 1926 w województwie wileńskim), w powiecie dziśnieńskim (od 1926 w powiecie brasławskim), w gminie Bohiń.
Według Powszechnego Spisu Ludności z 1921 roku zamieszkiwało tu 15 osób, 14 były wyznania rzymskokatolickiego a 1 prawosławnego. Jednocześnie 12 mieszkańców zadeklarowało polską przynależność narodową, 2 białoruską a 1 rosyjska. Były tu 2 budynki mieszkalne.
Miejscowość należała do parafii rzymskokatolickiej w Dalekiem i prawosławnej w Bohiniu. W 1933 podlegała pod Sąd Grodzki w Opsie i Okręgowy w Wilnie; właściwy urząd pocztowy mieścił się w Bohiniu.

</doc>
<doc id="4838609" url="https://pl.wikipedia.org/wiki?curid=4838609" title="Andreas Allescher">
Andreas Allescher

Andreas Allescher (ur. 6 czerwca 1828 w Monachium, zm. 10 kwietnia 1903 w Monachium) – niemiecki nauczyciel i mykolog.
Andreas Allescher ukończył seminarium nauczycielskie we Freising. Jako nauczyciel pracował w Haag an der Amper, Monachium, Berchtesgaden-Engedey i znów w Monachium. W 1862 r. przeszedł na emeryturę.
Jego hobby była mykologia i stał się znanym mykologiem. Wniósł ważny wkład w poznanie grupy grzybów niedoskonałych. Szczególnie interesował się grupą grzybów zaliczanych do rzędu rdzowców ("Pucciniales"). Oprócz grzybów zbierał także glony, porosty i mchy. W niemieckiej florze roślin zarodnikowych opublikowanej przez Gottloba Ludwiga Rabenhorsta Allescher zredagował sekcje dotyczące grzybów.
W naukowych nazwach opisanych przez niego taksonów dodawany jest skrót jego nazwiska Allesch. Większość z tych nazw to obecnie synonimy innych taksonów. Jego nazwiskiem nazwano rodzaje grzybów "Allescheria", "Allescheriella" i "Allescherina".

</doc>
<doc id="4838610" url="https://pl.wikipedia.org/wiki?curid=4838610" title="Mikołaj Bitowt Aleksandrowicz">
Mikołaj Bitowt Aleksandrowicz

Mikołaj Bitowt Aleksandrowicz herbu własnego – sędzia grodzki upicki w latach 1625-1639.
Żonaty z Ester Zofią Wołczkówną i Hanną Czypianką Juszkiewiczówną.
Był członkiem konfederacji generalnej zawiązanej 16 lipca 1632 roku. Poseł na sejm konwokacyjny 1632 roku z powiatu upickiego. Był elektorem Władysława IV Wazy z województwa trockiego w 1632 roku.
Był wyznawcą kalwinizmu.

</doc>
<doc id="4838611" url="https://pl.wikipedia.org/wiki?curid=4838611" title="Williams Padura Diaz">
Williams Padura Diaz

Williams Padura Diaz (ur. 24 października 1986) – kubański siatkarz, grający na pozycji atakującego. 
Jego starszym bratem jest Ángel Dennis, który również jest siatkarzem. 
Sukcesy klubowe.
Mistrzostwo Kataru:

</doc>
<doc id="4838614" url="https://pl.wikipedia.org/wiki?curid=4838614" title="Inusino">
Inusino

Inusino – dawny zaścianek. Tereny, na których był położony, leżą obecnie na Białorusi, w obwodzie witebskim, w rejonie brasławskim, w sielsowiecie Widze.
Skorowidze z 1924 i 1933 podają nazwę zaścianka jako Inusin.
Historia.
W czasach zaborów w granicach Imperium Rosyjskiego.
W latach 1921–1939 zaścianek leżał w Polsce, w województwie nowogródzkim (od 1926 w województwie wileńskim), w powiecie dziśnieńskim (od 1926 w powiecie brasławskim), w gminie Bohiń.
Według Powszechnego Spisu Ludności z 1921 roku zamieszkiwało tu 7 osób, wszystkie były wyznania rzymskokatolickiego i zadeklarowały polską przynależność narodową. Był tu 1 budynek mieszkalny.
Miejscowość należała do parafii rzymskokatolickiej w Dalekiem. W 1933 podlegała pod Sąd Grodzki w Opsie i Okręgowy w Wilnie; właściwy urząd pocztowy mieścił się w Bohiniu.

</doc>
<doc id="4838616" url="https://pl.wikipedia.org/wiki?curid=4838616" title="Tomtex">
Tomtex

Zakłady Przemysłu Wełnianego „Tomtex” – fabryka tkanin w Tomaszowie Mazowieckim, w PRL – ZPW im. Marcelego Nowotki, jeden z największych pracodawców w historii miasta.
Historia.
Prywatna fabryka.
Firmę w podtomaszowskich wówczas Starzycach nad rzekami Czarną i Piasecznicą, w 1857 roku założył Zusman Bornstain. Podobnie jak przy fabryce innego dużego tomaszowskiego przemysłowca – Hila Landsberga nad rzeką Wolbórką, tak i tutaj pierwsze główne zabudowania fabryczne ulokowano przy rzekach, które dodatkowo w celu zwiększenia ich mocy spiętrzono w Staw Starzycki. Woda była niezbędna do napędzania maszyn, tym bardziej, że starzycką fabrykę zelektryfikowano dopiero przed wybuchem pierwszej wojny światowej czyli 60 lat po powstaniu. Energia elektryczna uniezależniła wtedy produkcje od nurtu rzeki, jednak nadal odprowadzano do niej nieczystości poprodukcyjne. W 1913 roku fabryka zatrudnieniała 350 robotników a wartość produkcji wyniosła 1 mln rubli. W połowie 1914 roku czynnych było 105 krosien i 4700 wrzecion, zatrudniano już osiemdziesięciu pracowników więcej. W 1911 roku zmarł Zusman Bornstain, a jego spadkobiercy założyli firmę przemysłowo-handlową „Starzycka Fabryka Sukna i Kortów”. 
Uspołecznienie i rozbudowa.
Po II wojnie światowej, w wyniku nacjonalizacji przemysłu fabryka została przemianowana na „Zakłady Przemysłu Wełnianego „Tomtex” im. Marcelego Nowotki” Zakłady znacznie rozbudowano o dodatkowe hale od strony drogi na Łódź (dziś ulica Ujezdzka), biurowiec, szkoły i bursę dla uczennic spoza Tomaszowa. Do 2002 roku przy zakładzie istniało technikum włókiennicze i zasadnicza szkoła zawodowa. Przekształcono je w obecne Liceum Plastyczne im. Stanisława Wyspiańskiego – jedną z dwóch szkół artystycznych w mieście.
Stan obecny.
Przedsiębiorstwo pod nazwą ZPW „Tomtex” istnieje do dziś. Zajmuje się produkcją tkanin wełnianych i mieszankowych wełny z innymi rodzajami włókien, choć w dużo węższym zakresie co w przeszłości. Część terenu dawnego „Tomtexu” w latach 90. XX wieku odsprzedano pod grecką fabrykę przekąsek „Star Foods” i kilka mniejszych przedsiębiorstw lokalnych. Od początku XXI wieku, po sprzedaży „Star Foods” na terenie dawnych zakładów przemysłu wełnianego działa fabryka PepsiCo. Amerykanie produkują tu chrupki Cheetos.

</doc>
<doc id="4838620" url="https://pl.wikipedia.org/wiki?curid=4838620" title="Wilhelm Henningsen">
Wilhelm Henningsen

Wilhelm Henningsen (ur. 29 lipca 1904 w Husby, zm. 2 września 1939 w Gdańsku) – niemiecki wojskowy, Oberleutnant artylerii morskiej.
Od początku lat 30. XX wieku służył w III Oddziale Artylerii Morskiej w Świnoujściu, pełniąc funkcję instruktora szkoleniowego. Awans na oficera zawdzięczał nienagannej służbie, energicznej postawie i wysokim kwalifikacjom. Od marca 1938 do września 1939 dowodził 1. Kompanią Szturmową Kriegsmarine ("Marine-Stosstrupp-Kompanie").
Przed południem pierwszego dnia walk na Westerplatte został ciężko ranny w brzuch, gdy podrywał swój oddział do walki. Następnego dnia zmarł. Po śmierci Henningsena dowództwo kompanii objął porucznik Walter Schug.
Na jego cześć komenda Kriegsmarine w Świnoujściu przemianowała w 1940 roku – Fort Zachodni w Świnoujściu (ówcześnie „Westbatterie”), gdzie wcześniej służył Henningsen, na Baterię Henningsen. Na bramie fortu znajdowała się także upamiętniająca go tablica.

</doc>
<doc id="4838622" url="https://pl.wikipedia.org/wiki?curid=4838622" title="Eygirdowie">
Eygirdowie



</doc>
<doc id="4838624" url="https://pl.wikipedia.org/wiki?curid=4838624" title="Hryniewiczowie">
Hryniewiczowie



</doc>
<doc id="4838625" url="https://pl.wikipedia.org/wiki?curid=4838625" title="Isaje (Białoruś)">
Isaje (Białoruś)

Isaje (; ) – wieś na Białorusi, w obwodzie witebskim, w rejonie brasławskim, w sielsowiecie Dalekie.
Historia.
W czasach zaborów w granicach Imperium Rosyjskiego.
W dwudziestoleciu międzywojennym wieś leżała w Polsce, w województwie nowogródzkim (od 1926 w województwie wileńskim), w powiecie dziśnieńskim (od 1926 w powiecie brasławskim), w gminie Bohiń.
Według Powszechnego Spisu Ludności z 1921 roku wieś zamieszkiwały 54 osoby, 6 było wyznania rzymskokatolickiego, 48 prawosławnego. Jednocześnie 6 mieszkańców zadeklarowało polską przynależność narodową, 48 białoruską. Było tu 9 budynków mieszkalnych.
Miejscowość należała do parafii rzymskokatolickiej w Dalekiem i prawosławnej w Bohiniu. Podlegała pod Sąd Grodzki w Opsie i Okręgowy w Wilnie; właściwy urząd pocztowy mieścił się w Bohiniu.

</doc>
<doc id="4838626" url="https://pl.wikipedia.org/wiki?curid=4838626" title="Jean-Baptiste Barla">
Jean-Baptiste Barla

Jean-Baptiste Barla (ur. 3 maja 1817 w Nicei, zm. 6 listopada 1896 w Nicei) – francuski botanik i mykolog.
Jean-Baptiste Barla był synem i wnukiem zamożnych kupców. Przyrodą interesował się od dzieciństwa. Był uczniem Antoinea Risso. Najpierw zajmował się badaniem flory swojego regionu, później stał się pasjonatem mykologii. Swoje pierwsze dzieło opublikował w 1855 roku. W 1865 r. wraz ze swoim kolegą Jean Baptiste Vérany założył z własnych funduszy Muzeum Historii Naturalnej w Nicei. Zapisał się do Mycological Society of France i regularnie publikował w wydawanym przez to towarzystwo biuletynie. Znaczną część swojego majątku, wraz z Muzeum Historii Naturalnej w Nicei przekazał miastu Nicea. Miasto odwdzięczyło się nazywając jego imieniem ulicę i już nieistniejący most.
W naukowych nazwach opisanych przez niego taksonów dodawane jest jego nazwisko Barla.

</doc>
<doc id="4838627" url="https://pl.wikipedia.org/wiki?curid=4838627" title="Samuel Deszpot Zenowicz">
Samuel Deszpot Zenowicz

Samuel Mikołajewicz Deszpot Zenowicz herbu własnego (zm. w 1645 roku) – chorąży mścisławski w latach 1616-1645, dworzanin Jego Królewskiej Mości.
Żonaty z Zofią Dymitrówną Sapieżanką i Maryną Bakówną.
Był wyznawcą kalwinizmu.

</doc>
<doc id="4838629" url="https://pl.wikipedia.org/wiki?curid=4838629" title="Gedeon Rajecki (Dunin)">
Gedeon Rajecki (Dunin)



</doc>
<doc id="4838630" url="https://pl.wikipedia.org/wiki?curid=4838630" title="Kazimierz Piątkowski">
Kazimierz Piątkowski

Kazimierz Piątkowski (ur. 19 lutego 1924 w Buku, zm. 14 grudnia 2006 w Sopocie) – podoficer Armii Krajowej, kawaler Krzyża Srebrnego Orderu Wojennego Virtuti Militari.
Życiorys.
Syn Wincentego (listonosza, powstańca wielkopolskiego) i Anny z domu Dzięciołowskiej. Przed wybuchem wojny uczył się w gimnazjum. Podczas kampanii wrześniowej uczestniczył w ewakuacji z Poznania 7 wojskowego Szpitala Okręgowego, a następnie służył jako sanitariusz w szpitalu polowym Armii „Poznań” w Żyrardowie. W październiku 1939 powrócił do Buku, a w połowie grudnia tr. został z rodziną wysiedlony przez Niemców do obozu przejściowego w Młyniewie. Następnie mieszkał w Częstochowie i Sędziszowie (tu podjął pracę w parowozowni). Od stycznia 1943 działał w konspiracji - w Inspektoracie „Maria” Armii Krajowej. Pełnił funkcję kolportera w Placówce Marcinowice („Mors”), gdzie rozprowadzał między innymi gazetkę podziemną „Czyn”. Jako zagrożonego aresztowaniem przeniesiono go do oddziału partyzanckiego „Skrzetuski”, w którym został celowniczym karabinu maszynowego. W sierpniu 1944 wraz z oddziałem włączony do Samodzielnego Batalionu Szturmowego „Suszarnia” 106 Dywizji Piechoty Armii Krajowej, w szeregach którego uczestniczył w akcji „Burza”.
Po wojnie ukończył szkołę średnią i pracował zawodowo aż do przejścia na emeryturę w roku 1979. Od 1950 żonaty z Aliną z domu Mróz, z którą miał syna Andrzeja i córkę Ewę. Członek Światowego Związku Żołnierzy Armii Krajowej. W 1977 zweryfikowany w stopniu chorążego, a 15 maja 1989 pozytywnie zweryfikowany jako kawaler Krzyża Srebrnego Orderu Wojennego Virtuti Militari, nadanego za udział w akcji pod Charsznicą (w 1944). Zmarł w Sopocie i spoczywa na tamtejszym cmentarzu komunalnym przy ulicy Malczewskiego (sektor: AK, rząd: 1, grób: 62).

</doc>
<doc id="4838653" url="https://pl.wikipedia.org/wiki?curid=4838653" title="Jadwigowo (Białoruś)">
Jadwigowo (Białoruś)

Jadwigowo (, "Jadwihawa"; , "Jadwigowo") – dawny chutor na Białorusi, w obwodzie witebskim, w rejonie brasławskim, w sielsowiecie Dalekie.
Historia.
W latach 1921–1939 był to zaścianek leżący w granicach Polski, w województwie nowogródzkim (od 1926 w województwie wileńskim), w powiecie dziśnieńskim (od 1926 w powiecie brasławskim), w gminie Bohiń.
Według Powszechnego Spisu Ludności z 1921 roku zamieszkiwało tu 15 osób, 5 było wyznania rzymskokatolickiego a 10 prawosławnego. Jednocześnie wszyscy mieszkańcy zadeklarowali białoruską przynależność narodową. Były tu 4 budynki mieszkalne. Według Powszechnego Spisu Ludności z 1931 roku zaścianek liczył 18 mieszkańców w 3 budynkach.
Miejscowość należała do parafii rzymskokatolickiej w Wasiewiczach i prawosławnej w Kozianach. W 1933 podlegała pod Sąd Grodzki w Opsie i Okręgowy w Wilnie; właściwy urząd pocztowy mieścił się w Bohiniu.
Po II wojnie światowej miejscowość miała status chutoru. Została zlikwidowana w 1973 roku.

</doc>
<doc id="4838661" url="https://pl.wikipedia.org/wiki?curid=4838661" title="Jakimowszczyzna">
Jakimowszczyzna

Jakimowszczyzna – dawny zaścianek. Tereny, na których był położony, leżą obecnie na Białorusi, w obwodzie witebskim, w rejonie brasławskim, w sielsowiecie Widze.
Historia.
W czasach zaborów w granicach Imperium Rosyjskiego.
W 1866 liczył 15 mieszkańców. Zamieszkiwali oni dwa domy.
W latach 1921–1939 zaścianek leżał w Polsce, w województwie nowogródzkim (od 1926 w województwie wileńskim), w powiecie dziśnieńskim (od 1926 w powiecie brasławskim), w gminie Bohiń.
Według Powszechnego Spisu Ludności z 1921 roku zamieszkiwały tu 24 osoby, wszystkie były wyznania prawosławnego i zadeklarowały białoruską przynależność narodową. Były tu 4 budynki mieszkalne.
Miejscowość należała do parafii rzymskokatolickiej w Wasiewiczach i prawosławnej w Kozianach. W 1933 podlegała pod Sąd Grodzki w Opsie i Okręgowy w Wilnie; właściwy urząd pocztowy mieścił się w Kozianach.

</doc>
<doc id="4838670" url="https://pl.wikipedia.org/wiki?curid=4838670" title="Jakszty">
Jakszty

Jakszty (; ) – wieś na Białorusi, w obwodzie witebskim, w rejonie brasławskim, w sielsowiecie Widze.
Historia.
W czasach zaborów w granicach Imperium Rosyjskiego.
W 1866 wieś włościańska, liczyła 83 mieszkańców.
W dwudziestoleciu międzywojennym wieś leżała w Polsce, w województwie nowogródzkim (od 1926 w województwie wileńskim), w powiecie dziśnieńskim (od 1926 w powiecie brasławskim), w gminie Bohiń .
Według Powszechnego Spisu Ludności z 1921 roku wieś zamieszkiwało 161 osób, wszystkie były wyznania prawosławnego i zadeklarowały białoruska przynależność narodową. Było tu 36 budynków mieszkalnych.
Miejscowość należała do parafii rzymskokatolickiej w Wasiewiczach i prawosławnej w Kozianach. Podlegała pod Sąd Grodzki w Opsie i Okręgowy w Wilnie; właściwy urząd pocztowy mieścił się w Kozianach.

</doc>
<doc id="4838675" url="https://pl.wikipedia.org/wiki?curid=4838675" title="Marian Radzimierski">
Marian Radzimierski

Marian Radzimierski (ur. 8 stycznia 1940 w Kutnie, zm. w 28 kwietnia 2013 w Płocku) – polski działacz partyjny i państwowy, prawnik, w latach 1980–1990 wicewojewoda płocki.
Życiorys.
Syn Piotra i Marianny. Absolwent Zespołu Szkół w Kutnie. Ukończył studia prawnicze i uzyskał uprawnienia radcy prawnego. W 1967 wstąpił do Polskiej Zjednoczonej Partii Robotniczej. Był członkiem Komisji Ekonomicznej w Komitecie Powiatowym PZPR w Płocku i dyrektorem Wydziału Finansowego Urzędu Wojewódzkiego w Płocku. Od 1979 pozostawał zastępcą członka Komitetu Wojewódzkiego PZPR w Płocku, objął funkcję przewodniczącego Wojewódzkiej Komisji Skarg i Wniosków. Od 1981 do 27 listopada 1986 pełnił funkcję wicewojewody płockiego. Następnie od 1986 do 1989 kierował Wydziałem Ekonomicznym KW w Płocku, przekształcanym kolejno w Wydział Ekonomiczno-Społeczny i Pion Społeczno-Gospodarczy. W III RP działał w prywatnym przedsiębiorstwie z branży rewizji finansowej i w Towarzystwie Wspierania Inicjatyw Gospodarczych.

</doc>
<doc id="4838679" url="https://pl.wikipedia.org/wiki?curid=4838679" title="Opowieści niepokojące">
Opowieści niepokojące

Opowieści niepokojące () – pierwszy wydrukowany zbiór opowiadań Josepha Conrada. Książka, wydana w 1898 roku zawiera 4 opowiadania wcześniej opublikowane w różnych czasopismach i jedno nowe. W Polsce wydane w 1925, w tłumaczeniu Anieli Zagórskiej i Heleny Gay.

</doc>
<doc id="4838696" url="https://pl.wikipedia.org/wiki?curid=4838696" title="Lassie wróć">
Lassie wróć



</doc>
<doc id="4838700" url="https://pl.wikipedia.org/wiki?curid=4838700" title="Jan Grużewski (zm. 1689)">
Jan Grużewski (zm. 1689)

Jan Grużewski herbu Lubicz (zm. 16 maja 1689 roku) – dworzanin pokojowy Jego Królewskiej Mości, podkomorzy żmudzki w latach 1684-1689, chorąży żmudzki od 1658 roku, ciwun Wielkich Dyrwian w latach 1651-1685.
Żonaty z Teodorą Ogińską.
Był wyznawcą kalwinizmu. 
Poseł sejmiku rosieńskiego na sejm 1650 roku, sejm nadzwyczajny 1654 roku.
Jako chorąży Księstwa Żmudzkiego był członkiem antyszwedzkiej konfederacji szlachty żmudzkiej, zebranej na pospolite ruszenie w Szadowie 3 czerwca 1656 roku. 
Książę Bogusław Radziwiłł w spisanym w 1668 roku testamencie uczynił go jednym z dwunastu opiekunów swej jedynej córki Ludwiki Karoliny Radziwiłł.
W 1674 roku był elektorem Jana III Sobieskiego z Księstwa Żmudzkiego.

</doc>
<doc id="4838702" url="https://pl.wikipedia.org/wiki?curid=4838702" title="Maciej Szczodrowski">
Maciej Szczodrowski

 Maciej Szczodrowski z Błociszewa, Brodnicy i Szczodrowa herbu Ostoja (zm. po 1440 r.) – rycerz, dziedzic Brodnicy i Wronowa, właściciel Szczodrowa w Wielkopolsce.
Życiorys.
Maciej Szczodrowski urodził się zapewne w jednym z majątków rodzinnych – w Brodnicy lub Błociszewie). Był synem Mikołaja z Błociszewa Błociszewskiego, kasztelana santockiego i sędziego poznańskiego. Jego matką była Katarzyna. Miał siostrę Jadwigę i braci: Mikołaja, Andrzeja i Jana. Ożeniony był z Małgorzatą, dziedziczką części Szczodrowa. W roku 1420 prowadził spór sądowy z kapitułą poznańską o granice między Górką i Brodnicą. Tego roku występował wraz z bratem Andrzejem. Jako dziedzic we Wronowie występował w roku 1426. Żył jeszcze w roku 1440, kiedy jego brat Andrzej Brodnicki ręczył za niego, iż będzie żył w zgodzie ze Stanisławem, woźnym kościańskim.

</doc>
<doc id="4838704" url="https://pl.wikipedia.org/wiki?curid=4838704" title="Kasterlee">
Kasterlee

Kasterlee – gmina w Belgii w prowincji Antwerpia, w północno-wschodniej części kraju. Populacja na koniec 2019 roku wynosiła 18 865 osoby. Na obszar gminy składają się miejscowości: Kasterlee właściwe (8562 mieszkańców), Tielen i Lichtaart.
Przez Kasterlee przepływa rzeka Kleine Nete.

</doc>
<doc id="4838706" url="https://pl.wikipedia.org/wiki?curid=4838706" title="Benigna Cardoso da Silva">
Benigna Cardoso da Silva

Benigna Cardoso da Silva (ur. 15 października 1928 w Sítio Oitis, w gminie Santana do Cariri, w Brazylii, zm. 24 października 1941 tamże) – brazylijska dziewica i męczennica, Błogosławiona Kościoła katolickiego. Zginęła śmiercią męczeńską w wyniku gwałtu przez swojego rówieśnika-prześladowcę. Uważana jest za brazylijską Marię Goretti, za ten sam męczeński motyw zbrodni. 
Życiorys.
Urodziła się jako czwarte i ostatnie dziecko José Cardoso da Silvy i Thereza Maria da Silvy. Jej ojciec zmarł jeszcze przed jej urodzeniem, zaś matka gdy Benigna miała rok. Osierocone dzieci zostały adoptowane przez inną rodzinę. Benigna była znana jako pobożna dziewczyna, chętna zawsze do pomocy. Podczas drogi do szkoły Benigna nie pozwalała kolegom z klasy niszczyć roślin, zrywać kwiatów czy gałęzi. Na zajęciach była uczennicą uważną, punktualną i chętną do współpracy. W szkole była dobrą uczennicą, której przeszkadzało doprowadzające ją do łez karanie uczniów z jej klasy.
W wieku 12 lat, kiedy potrafiła już czytać i pisać, Benigna zaczęła być nękana przez Raula Alvesa Ribeiro, chłopca starszego od niej o około cztery lata, który często proponował jej randki z nim. Nie chciała jednak mieć z tym chłopakiem nic wspólnego, bo uważała się za zbyt młodą na romantyczne zaangażowanie i to, co się z nim wiąże.
Natychmiast poprosiła o pomoc wikariusza swojej parafii, ks. Cristiano Coêlho, który był również jej spowiednikiem. Ten ostatni najpierw zasugerował jej, aby przyjechała do Santana do Cariri na studia, aby uciec od wioski i od człowieka, który stał się prawdziwym prześladowcą.
Podarował jej również Biblię, którą Benigna zawsze przechowywała z troską. Między jego stronami dziewczyna znalazła nauki, które pozwoliły jej przeciwstawić się Raulowi i coraz bardziej umacniać swoją wiarę. Uwielbiała też opowiadać epizody biblijne innym dzieciom.
24 października 1941 roku w wieku 13 lat zamordował ją Raimundo „Raul” Alves Ribeiro, chłopak w jej wieku, który chciał ją zgwałcić. Gdy ona się na to nie zgodziła ten wziął maczetę bił ją nią, zaś na koniec została przez niego ścięta. Jej ciało zostało znalezione wkrótce potem po paru godzinach i następnego dnia pochowane na publicznym cmentarzu San Michele, Santana do Cariri, w grobie jej przybranej rodziny. W 2012 roku jej szczątki zostały przeniesione do kościoła parafialnego w tamtej miejscowości.
16 marca 2013 roku rozpoczął się jej proces beatyfikacyjny na szczeblu diecezjalnym. Został on zamknięty 16 września tegoż roku, a akty przesłano do Rzymu. 2 października 2019 papież Franciszek podpisał dekret o męczeństwie Benigny, co otwiera drogę do jej beatyfikacji.
24 października 2022, arcybiskup Manaus kard. Leonardo Ulrich Steiner, podczas uroczystej eucharystii w parku w brazylijskim mieście Crato, dokonał uroczystego aktu beatyfikacji brazylijskiej męczennicy, wpisując ją w poczet błogosławionych Kościoła katolickiego. Uroczystość miała miejsce w 81. rocznicę jej męczeńskiej śmierci. 
Jej wspomnienie liturgiczne obchodzone jest 24 października.

</doc>
<doc id="4838707" url="https://pl.wikipedia.org/wiki?curid=4838707" title="Michał Giekowicz Worłowski">
Michał Giekowicz Worłowski

Michał Giekowicz Worłowski herbu Lubicz – podstoli kowieński w latach 1667-1685.
Żonaty z Anną Rodygorską.
Był wyznawcą kalwinizmu.

</doc>
<doc id="4838709" url="https://pl.wikipedia.org/wiki?curid=4838709" title="Ruch Sił Zbrojnych">
Ruch Sił Zbrojnych

Ruch Sił Zbrojnych (), Ruch Kapitanów – konspiracyjna organizacja w wojsku portugalskim w latach siedemdziesiątych XX wieku, skupiająca głównie młodszych oficerów, niezadowolonych z warunków służby wojskowej i ciągłego prowadzenia wojen w koloniach.
Członkowie MFA różnili się pomiędzy sobą w poglądach politycznych i społecznych: liberalno-demokratycznych, socjalistycznych, komunistycznych i ultralewicowych, ale wspólne było u nich przekonanie o konieczności demokratyzacji Portugalii i przeprowadzenia dekolonizacji.
Członkowie MFA dokonali 25 kwietnia 1974 przewrotu wojskowego, znanego jako rewolucja goździków, w wyniku którego upadła dyktatura Marcelo Caetano, kontynuatora twórcy Nowego Państwa Alfredo Salazara. Władzę od MFA przejął wojskowy Komitet Ocalenia Narodowego, zaś sama organizacja nadzorowała organy państwa.
Od lipca 1974 MFA był najważniejszą siłą w rządzie, a przewagę w nim miały grupy lewicowe, w tym komunistyczne, których przedstawicielem był premier pułkownik Vasco Gonçalves. W marcu 1975 utworzona została i postawiona na czele państwa Rada Rewolucji. Tymczasem w samym MFA występowały coraz większe tarcia między socjalistami (Ernesto Augusto de Melo Antunes), ultralewicą (Otelo Saraiva de Carvalho) i komunistami. Ultralewica podjęła nieudaną próbę kolejnego zamachu 25 listopada 1975 roku. Od tego czasu prądy umiarkowane zyskały przewagę w MFA.
W latach 1976–1982 Rada Rewolucji stanowiła ciało doradcze prezydenta oraz nastąpił rozpad MFA, który tymczasem tracił znaczenie na rzecz sił cywilnych.

</doc>
<doc id="4838710" url="https://pl.wikipedia.org/wiki?curid=4838710" title="Kalenkowszczyzna">
Kalenkowszczyzna

Kalenkowszczyzna – dawna wieś. Tereny, na których była położona, leżą obecnie na Białorusi, w obwodzie witebskim, w rejonie brasławskim, w sielsowiecie Dalekie.
Historia.
W czasach zaborów w granicach Imperium Rosyjskiego.
W 1866 wieś prywatna, liczyła 120 mieszkańców, było tu 12 domów
W latach 1921–1939 kolonia leżała w Polsce, w województwie nowogródzkim (od 1926 w województwie wileńskim), w powiecie dziśnieńskim (od 1926 w powiecie brasławskim), w gminie Bohiń.
Według Powszechnego Spisu Ludności z 1921 roku zamieszkiwały tu 62 osoby, 8 było wyznania rzymskokatolickiego, a 54 prawosławnego. Jednocześnie 54 mieszkańców zadeklarowało polską przynależność narodową, a 8 białoruską. Było tu 18 budynków mieszkalnych.
Miejscowość należała do parafii rzymskokatolickiej w Wasiewiczach i prawosławnej w Bohiniu. W 1933 podlegała pod Sąd Grodzki w Opsie i Okręgowy w Wilnie; właściwy urząd pocztowy mieścił się w Bohiniu.

</doc>
<doc id="4838725" url="https://pl.wikipedia.org/wiki?curid=4838725" title="Tielen (Belgia)">
Tielen (Belgia)

Tielen – wieś w Belgii w prowincji Antwerpia w gminie Kasterlee. Na koniec 2019 roku zamieszkana przez 3995 osób.
Transport.
W Tielen znajduje się stacja kolejowa, łącząca miejscowość z Turnhout, Brukselą i Antwerpią.

</doc>
<doc id="4838726" url="https://pl.wikipedia.org/wiki?curid=4838726" title="Karwele">
Karwele

Karwele – dawny zaścianek. Tereny, na których był położony, leżą obecnie na Białorusi, w obwodzie witebskim, w rejonie brasławskim, w sielsowiecie Dalekie.
Historia.
W czasach zaborów w granicach Imperium Rosyjskiego.
W latach 1921–1939 zaścianek leżał w Polsce, w województwie nowogródzkim (od 1926 w województwie wileńskim), w powiecie dziśnieńskim (od 1926 w powiecie brasławskim), w gminie Bohiń.
Według Powszechnego Spisu Ludności z 1921 roku zamieszkiwało tu 8 osób, wszystkie były wyznania prawosławnego i zadeklarowały białoruską przynależność narodową. Był tu 1 budynek mieszkalny.
Miejscowość należała do parafii rzymskokatolickiej w Wasiewiczach i prawosławnej w Bohiniu. W 1933 podlegała pod Sąd Grodzki w Opsie i Okręgowy w Wilnie; właściwy urząd pocztowy mieścił się w Bohiniu.

</doc>
<doc id="4838728" url="https://pl.wikipedia.org/wiki?curid=4838728" title="Florek (Ulica Sezamkowa)">
Florek (Ulica Sezamkowa)



</doc>
<doc id="4838731" url="https://pl.wikipedia.org/wiki?curid=4838731" title="Firestorm Books &amp; Coffee">
Firestorm Books &amp; Coffee

Firestorm Books &amp; Coffee – amerykańska księgarnia oraz kawiarnia prowadzona i zarządzana przez pracowników będąca autonomicznym centrum społecznym. Zlokalizowana jest w Asheville w Północnej Karolinie. 
Opis.
Nazwany po burzy ogniowej (ang. "firestorm") infoshop działa z myślą o stworzeniu trwałej, radykalnej przestrzeni wydarzeń społecznościowych. W księgarni regularnie organizowane są wydarzenia, takie jak pokazy filmowe, polityczne, podróżnicze i ekonomiczne nauczanie, a także koncerty oraz warsztaty społeczne. Firestorm został otwarty w maju 2008, a jego współtwórcami byli Libertie Valance i Neala Byrne (alias Kila Donovan). Od momentu założenia lokal gościł m.in. ekonomistę Thomasa Greco, aktywistę LGBT Wayne'a Besena, grupę artystyczną Beehive Collective, badacza środowiska Kirkpatricka Sale oraz członków organizacji Mercy for Animals. 
W maju 2010 Firestorm został uznany przez Slow Money Alliance za drugi najlepszy „Slow Money Business in America”. W grudniu 2011 lokal znalazł się na liście „10 najfajniejszych niezależnych kawiarni w USA” opracowanej przez Zagata, amerykańskiego wydawcę popularnych przewodników po restauracjach. W styczniu 2014 kolektyw ogłosił, że zamierza zamknąć dotychczasowy lokal w centrum miasta i poszukać nowej lokalizacji w West Asheville. Firestorm pozostał nieczynn od marca 2014 do lipca 2015. W lipcu kolektyw oficjalnie otworzył nową przestrzeń na Haywood Road w West Asheville, pod nazwą Firestorm Books &amp; Coffee. Zmiana nazwy odzwierciedlała rozszerzone ukierunkowanie na działanie jako księgarnia.
W sierpniu 2018 miasto Asheville pozwało „Firestorm” za zorganizowanie cotygodniowej akcji redukcji szkód, która obejmowała dystrybucję czystych strzykawek i naloksonu. Członkowie Kolektywu Firestorm zarzucali miastu dyskryminację „narkomanów, bezdomnych, sąsiadów, którzy używają strzykawek do legalnego leczenia oraz osób transpłciowych” i wynajęli prawnika. Naruszenia te zostały później zniesione bez zakłóceń w stosunku do pierwotnie wymienionych działań.
Firestorm jest własnością zarządzaną przez Kolektyw Firestorm, spółdzielnię, która formalne decyzje podejmuje na podstawie konsensusu i według sprawiedliwego podziału pracy oraz odpowiedzialności. Zgodnie ze swoją tożsamością antykapitalistycznego biznesu, Firestorm jest zobowiązany do działania bez zysku, reinwestując w lokalną społeczność 100% niedoszłych zysków.

</doc>
<doc id="4838734" url="https://pl.wikipedia.org/wiki?curid=4838734" title="Bolesław Stachowiak">
Bolesław Stachowiak

Bolesław Stachowiak (ur. 8 sierpnia 1923 w Gorszewicach) – polski działacz partyjny i państwowy, w latach 1973–1980 wicewojewoda poznański.
Życiorys.
Syn Wojciecha i Anny. W 1945 służył w komendzie powiatowej Milicji Obywatelskiej w Szamotułach. Należał do Polskiej Partii Robotniczej, w 1948 wstąpił do Polskiej Zjednoczonej Partii Robotniczej. Odbył dwuletni kurs w Centralnej Szkole Partyjnej PZPR. Pełnił funkcję I sekretarza Komitetu Powiatowego w PZPR w Szamotułach, 25 lutego 1967 dokonał otwarcia szkoły w Kaźmierzu. W latach 1975–1978 był członkiem egzekutywy Komitetu Wojewódzkiego PZPR w Poznaniu. Od 1973 do 1980 pełnił funkcję wicewojewody poznańskiego (zarówno „dużego”, jak i „małego” województwa).

</doc>
<doc id="4838747" url="https://pl.wikipedia.org/wiki?curid=4838747" title="Ignacy Zborowski">
Ignacy Zborowski

Ignacy Zborowski (oficer) - uczestnik powstania kościuszkowskiego
Ignacy Zborowski (1826-1911) - prawnik, poseł do austriackiej Rady Państwa, dożywotni członek austriackiej Rady Panów

</doc>
<doc id="4838749" url="https://pl.wikipedia.org/wiki?curid=4838749" title="Młodość i inne opowiadania">
Młodość i inne opowiadania

Młodość i inne opowiadania () – zbiór trzech opowiadań Josepha Conrada. Książka, wydana w 1902 r. zawiera jedno z najbardziej znanych dzieł Conrada, nowelę "Jądro ciemności". W Polsce w tłumaczeniu Anieli Zagórskiej wydany w dwóch oddzielnych tomach, w ramach "Pism zbiorowych" z przedmową Stefana Żeromskiego, pierwsze dwa utwory w 1930, zaś ostatni w 1939. W całości opublikowany w 1957.

</doc>
<doc id="4838772" url="https://pl.wikipedia.org/wiki?curid=4838772" title="Marian Grendysa">
Marian Grendysa

Marian Grendysa (ur. 11 grudnia 1931 w Świlczy, zm. 26 kwietnia 2019) – polski działacz partyjny i państwowy, były I sekretarz Komitetu Powiatowego PZPR w Przeworsku, w latach 1975–1979 wicewojewoda przemyski.
Życiorys.
Syn Stanisława i Zofii. W 1950 wstąpił do Polskiej Zjednoczonej Partii Robotniczej, od 1950 do 1957 był etatowym działaczem partyjnym w strukturach Ludowego Wojska Polskiego. W latach 1966–1975 zajmował stanowisko sekretarza i I sekretarza Komitetu Powiatowego PZPR w Przeworsku, a w latach 1975–1976 był członkiem egzekutywy Komitetu Wojewódzkiego PZPR w Przemyślu. Od 1975 do 1979 pełnił funkcję wicewojewody przemyskiego. Był przewodniczącym komitetu rejsu dookoła świata Henryka Jaskuły.
Był współautorem rozdziału "Przeworsk w Polsce Ludowej" w publikacji "Siedem wieków Przeworska" pod redakcją Antoniego Kunysza (1974).
Został pochowany na Nowym Cmentarzu w Przeworsku.

</doc>
<doc id="4838777" url="https://pl.wikipedia.org/wiki?curid=4838777" title="Antoni Piątkowski (urzędnik)">
Antoni Piątkowski (urzędnik)

Antoni Piątkowski – urzędnik terytorialny i sądowy na obszarze Galicji w Cesarstwie Austrii, burmistrz Nowego Targu, Sanoka, Rzeszowa, c. k. radca wyższego sądu krajowego.
Życiorys.
Był synem Jakuba i Petroneli z domu Rudzińskiej. Od około 1830 był burmistrzem Neumarkt (Nowy Targ), a od około 1831 do około 1832 pełnił funkcję prezydującego syndyka w tamtejszym magistracie (posada burmistrza była wówczas nieobsadzona). Około 1832/1833 był syndykiem w magistracie w Krośnie. Od około 1833 do około 1836 był burmistrzem Sanoka. Od około 1836 do około 1842 był burmistrzem Rzeszowa.
Od około 1842 do około 1847 był asesorem w C. K. Sądzie Dystryktu dla Suczawy. Od około 1847 od około 1853 był radcą w C. K. Sądzie Kryminalnym w Samborze, w tym od około 1849/1850 jednocześnie pełnił funkcję komisarza tamtejszego więzienia, a od około 1850 był w dyspozycji galicyjskiego C. K. Sądu Apelacyjnego. Od około 1853 do około 1855 był radcą krajowym w C. K. Sądzie Krajowym ("K. K. Landrecht") we Lwowie i w tym czasie nadal pozostawał w dyspozycji galicyjskiego C. K. Sądu Apelacyjnego. Od lutego 1855 do 1857 był prezesem C. K. Sądu Obwodowego w Tarnopolu. Od 21 października 1857 do około 1862 był radcą wyższego sądu krajowego w C. K. Wyższym Sądzie Krajowym we Lwowie.
Z żoną Emilią (córka Ignacego Bordolo, około 1834 rachmistrza kopalni w urzędu górniczym saliny w Bochni). Miał z nią synów Adolfa Juliusza Józefa (1834-1836), Wilhelma Juliusza Mieczysława (ur. 1836). W Sanoku zamieszkiwał z rodziną w domu pod numerem konskrypcyjnym 14.

</doc>
<doc id="4838778" url="https://pl.wikipedia.org/wiki?curid=4838778" title="Antoni Piątkowski">
Antoni Piątkowski



</doc>
<doc id="4838785" url="https://pl.wikipedia.org/wiki?curid=4838785" title="Nik Zupančič">
Nik Zupančič

Nik Zupančič (ur. 3 października 1968 w Lublanie) – słoweński hokeista, reprezentant Jugosławii i Słowenii, trener.
Kariera.
Nik Zupančič karierę rozpoczął w 1984 roku w Olimpiji Lublana, w której występował pięciokrotnie (1984–1987, 1988–1996, 2001, 2005–2006, 2007–2009) oraz odnosił największe sukcesy w swojej karierze: wicemistrzostwo Jugosławii 1991, czterokrotnie zajął 3. miejsce w ekstraklasie jugosłowiańskiej (1985, 1986, 1987, 1990), trzykrotne mistrzostwo Słowenii (1995, 1996, 2001), pięciokrotne wicemistrzostwo Słowenii (1992, 1993, 1994, 2008, 2009), zajął 3. miejsce w ekstraklasie słoweńskiej 2006, wicemistrzostwo Austrii 2008, zdobył Puchar Jugosławii 1987, trzykrotnie Puchar Słowenii (1994, 1996, 2001), zajął 3. miejsce w Pucharze Konfederacji 1995 oraz zdobył mistrzostwo Interligi 2001.
Reprezentował również: Medveščak Zagrzeb (1987–1988 – Puchar Jugosławii 1988), HK Bled (1996–1997 – 3. miejsce w ekstraklasie słoweńskiej 1997), austriacki VEU Feldkirch (1997–1999 – 94 mecze,79 punktów (43 gole, 36 asyst)), z którym zdobył Mistrzostwo Austrii, 1998, zajął 3. miejsce w Österreichische Eishockey-Liga 1999, wygrał rozgrywki Europejskiej Hokejowej Ligi 1998 oraz dwukrotnie zdobył mistrzostwo Alpenligi (1998, 1999), a także fiński JYP (1999–2000 – 52 mecze, 30 punktów (12 goli, 18 asyst)), szwedzki Timrå IK (2000–2001 – 47 meczów, 10 punktów (9 goli, 1 asysta)), HK Jesenice, z którym w sezonie 2001/2002 rozegrał łącznie 25 meczów ligowych, w których łącznie zdobył 58 punktów (23 gole, 35 asyst), spędził 31 minut na ławce kar oraz wywalczył wicemistrzostwo Słowenii 2002 oraz został królem strzelców (19 goli), najlepszym asystentem (22 asysty) i zarazem najlepszym punktującym ekstraklasy słoweńskiej (41 punktów).
Potem reprezentował barwy austriackich klubów: dwukrotnie EHC Lustenau (2002–2003 i 2003–2005 – 106 meczów, 199 punktów (92 gole, 107 asyst)), EC Dornbirn (2003 – 1 mecz), EV Zeltweg (2006–2007 – 32 mecze, 75 punktów (32 mecze, 43 asysty)) oraz w sezonie 2009/2010 klub Oberligi austriackiej – EC Weiz, w którym rozegrał 20 meczów, zdobył 33 punkty (15 goli, 18 asyst)), spędził 14 minut na ławce kar, po czym w wieku 41 lat zakończył sportową karierę.
Kariera reprezentacyjna.
Nik Zupančič z reprezentacji Jugosławii U-18 rozegrał 12 meczów, w których zdobył 35 punktów (25 goli, 10 asyst) oraz wystąpił na dwóch turniejach o mistrzostwo świata juniorów (1987 – awans do Grupy B, król strzelców (18 goli), najlepszy punktujący (23 punkty), najlepszy napastnik), 1988).
Z seniorskiej reprezentacją Jugosławii rozegrał 14 meczów, w których zdobył 10 punktów (7 goli, 3 asysty), spędził 12 minut na ławce kar oraz wystąpił na dwóch turniejach o mistrzostwo świata (1989, 1991).
Po rozpadzie Jugosławii w 1992 roku Nik Zupančič rozpoczął występy w reprezentacji Słowenii, w której w latach 1993–2004 rozegrał 66 meczów, w których zdobył 100 punktów (52 gole, 48 asyst), spędził 50 minut na ławce kar oraz brał udział w 11 turniejach o mistrzostwo świata (1993, 1994, 1995, 1996, 1997 – awans do Grupy B, 1998, 1999, 2000 – król strzelców (7 goli), 2001 – awans do Elity, najlepszy w klasyfikacji face-off (76,25%), najlepszy wskaźnik +/- (+16), 2002, 2004 – awans do Elity).
Kariera trenerska.
Nik Zupančič po zakończeniu kariery sportowej rozpoczął karierę trenerską. W latach 2011–2015 był asystentem Matjaža Kopitara w reprezentacji Słowenii, a od lutego 2015 prowadził HDD Jesenice. Po dymisji Kopitara z funkcji selekcjonera, został mianowany nowym selekcjonerem reprezentacji Słowenii, z którą podczas mistrzostw świata I Dywizji Grupy A 2016 rozgrywanych w katowickim Spodku wywalczył awans mistrzostw świata Elity oraz wywalczył w tym samym roku w Mińsku awans do turnieju olimpijskiego 2018 w Pjongczangu, na których był jednak asystentem selekcjonera Kariego Savolainena, gdyż po spadku z Elity na mistrzostwach świata 2017 rozgrywanych we Francji i w Niemczech podał się do dymisji.
W sezonie 2017/2017 ponownie szkolił HDD Jesenice. Następnie w latach 2018–2019 prowadził austriacki VEU Feldkirch, a 20 czerwca 2019 roku został trenerem klubu Polskiej Hokej Ligi – Unii Oświęcim, w którym w sezonie 2019/2020 dotarł do finału Pucharu Polski 2019, w którym "Biało-Niebiescy" przegrali 2:0 z GKS-em Jastrzębie-Zdrój, a przedwcześnie zakończone z powodu pandemii koronawirusa rozgrywki Polskiej Hokej Ligi 2019/2020, zakończyli na 2. miejscu i uznaniowo zostali wicemistrzami Polski. W trakcie kolejnej edycji PHL 2020/2021 zrezygnował z posady po kolejce z dnia 15 listopada 2020, gdy w trakcie spotkania w Toruniu otrzymał karę meczu za niesportowe zachowanie. W czerwcu 2021 ponownie objął posadę trenera HDD. Na początku lipca 2022 ogłoszono, że ponownie został trenerem Unii Oświęcim.

</doc>
<doc id="4838788" url="https://pl.wikipedia.org/wiki?curid=4838788" title="Sebastian Michał Tyczyński">
Sebastian Michał Tyczyński

Sebastian Michał Tyczyński (ur. 1799, zm. 20 maja 1853 w Falkenbergu) – polski ksiądz rzymskokatolicki, doktor teologii, nauczyciel, profesor historii Kościoła, prawa kościelnego i teologii, rektor Uniwersytetu Lwowskiego (1849–1850).
Nauki pobierał we Lwowie i w Wiedniu. W 1826 obronił doktorat na Wydziale Teologicznym Uniwersytetu Wiedeńskiego. Po powrocie z Wiednia został proboszczem w Hoczwi. W 1827 został sekretarzem biskupa przemyskiego Jana Antoniego de Potoczki. W 1929 rozpoczął wykłady z teologii na Uniwersytecie Lwowskim, od 1831 do śmierci w 1853 wykładał także dogmatykę.

</doc>
<doc id="4838791" url="https://pl.wikipedia.org/wiki?curid=4838791" title="Powiat Niihari">
Powiat Niihari

 – dawny powiat w Japonii, w prefekturze Ibaraki. Z dniem 13 lutego 2005 roku liczył mieszkańców i zajmował powierzchnię 319,87 km².

</doc>
<doc id="4838792" url="https://pl.wikipedia.org/wiki?curid=4838792" title="Tajfun i inne opowiadania">
Tajfun i inne opowiadania

Tajfun i inne opowiadania () – zbiór opowiadań Josepha Conrada. Książka, wydana w 1903 roku zawiera 3 opowiadania wcześniej opublikowane w różnych czasopismach i jedno nowe. 
W Polsce wydane w 1957, w tłumaczeniu Anieli Zagórskiej i Jerzego Bohdana Rychlińskiego. 
Nowela "Tajfun" została wydana w języku polskim samodzielnie w 1926 nakładem Towarzystwa Księgarzy Polskich na Kresach w przekładzie Jerzego Bohdana Rychlińskiego. 
Zawartość.
Opowiadanie "Amy Foster" było w Polsce opublikowane także pod tytułem "Janko Góral" (1914, w tłumaczeniu Marii Bunikiewiczowej).

</doc>
<doc id="4838794" url="https://pl.wikipedia.org/wiki?curid=4838794" title="Maria Marszał">
Maria Marszał

Maria Marszał z domu Nuckowska (ur. 27 czerwca 1945 w Lipnikach) – polska działaczka partyjna i państwowa, w latach 1984–1990 wicewojewoda przemyski.
Życiorys.
Córka Mariana i Józefy. Ukończyła studia wyższe, od 1976 była słuchaczką studiów doktoranckich w Wyższej Szkole Nauk Społecznych przy KC PZPR. W 1969 wstąpiła do Polskiej Zjednoczonej Partii Robotniczej. W 1975 została sekretarzem ds. rolnych w Komitecie Powiatowym PZPR w Lubaczowie. W latach 1975–1976 była starszym inspektorem i zastępcą kierownika w Wydziale Rolnym i Gospodarki Żywnościowej Komitetu Wojewódzkiego PZPR w Przemyślu. Od 1978 do 1980 pozostawała sekretarzem w KW PZPR w Krośnie. Od 1984 do 1990 pełniła funkcję wicewojewody przemyskiego. Od 2001 do 2005 była sekretarzem Regionalnej Izby Gospodarczej w Przemyślu.

</doc>
<doc id="4838797" url="https://pl.wikipedia.org/wiki?curid=4838797" title="Olga Avigail Mieleszczuk">
Olga Avigail Mieleszczuk

Olga Avigail Mieleszczuk (ur. jako Olga Mieleszczuk w Warszawie) – pieśniarka, akordeonistka i badaczka wschodnioeuropejskich tradycji muzycznych.
Życiorys.
Ma klasyczne wykształcenie muzyczne – jest absolwentką Uniwersytetu Muzycznego Fryderyka Chopina w Warszawie. Ukończyła także antropologię kulturową w Instytucie Stosowanych Nauk Społecznych Uniwersytetu Warszawskiego. W 2012 roku przeszła na judaizm i przyjęła drugie imię Avigail. Przeprowadziła się następnie do Jerozolimy. 
Jest inicjatorką wielu projektów promujących wielokulturowość, w których biorą artyści z Polski i Izraela. Sama specjalizując się w muzyce żydowskiej tradycji aszkenazyjskiej działa na rzecz odnowienia muzyki i kultury jidysz wśród Żydów. Współdziała z organizacjami promującymi kulturę żydowską w Polsce i Izraelu. Od samego początku swojej twórczości koncentruje się na muzyce żydowskiej zwłaszcza z pogranicza Polski (Galicja, Polesie). 
Studiowała muzykę chasydzką, ludowe pieśni jidysz, wielojęzyczne pieśni żydowskie. Brała udział w dwuletnim seminarium dla pieśni jidysz w Teatrze Jidysz w Warszawie. Studiuje jidysz w Yung Yiddish Center w Tel Awiwie. Olga studiuje także tradycyjne techniki śpiewu słowiańskiej muzyki (takie jak ukraiński „biały głos”). Jej dokonania artystyczne budzą zainteresowanie nie tylko w środowiskach żydowskich, ale także wśród odbiorców z innych kręgów kulturowych. 
Występowała m.in. w Lincoln Center w Nowym Jorku, Jewish Museum w Oslo, Eden-Tamir Music Center w Jerozolimie, na warszawskim Festiwalu Singera, na Chutzpahl Festival w Vancouver, Jewish Music Festival w Berkeley w Kalifornii, Festival Piyut w Jerozolimie, Ashkenaz Festival w Toronto.

</doc>
<doc id="4838799" url="https://pl.wikipedia.org/wiki?curid=4838799" title="Parafia św. Stanisława Kostki w Jerzyskach">
Parafia św. Stanisława Kostki w Jerzyskach

Parafia pw. Świętego Stanisława Kostki w Jerzyskach – parafia rzymskokatolicka, należąca do dekanatu Łochów, diecezji drohiczyńskiej, metropolii białostockiej. 
Historia parafii.
Wieś Jerzyska została założona ok. 1752 i pierwotnie nosiła nazwę Budy Jeżyskie. Od 1763 należała do parafii w Kamionnej. Teren pod budowę przyszłego kościoła i na wyposażenie parafii ofiarowała w latach 30. XX w. hrabina Elżbieta Maria z hr. Zamoyskich Kurnatowska, właścicielka dóbr łochowskich, jadowskich i kołodziąskich. W październiku 1933 roku ukończono budowę drewnianej kaplicy pw. św. Stanisława Kostki. W dniu 8 grudnia 1933 biskup siedlecki czyli podlaski Henryk Przeździecki erygował w Jerzyskach nową parafię Św. Stanisława Kostki. Pierwszym proboszczem został ks. Czesław Zgorzałek. Obecna świątynia została zbudowana w latach 1948–1965. 
Obszar parafii.
Miejscowości i ulice.
W granicach parafii znajdują się miejscowości: 

</doc>
<doc id="4838801" url="https://pl.wikipedia.org/wiki?curid=4838801" title="Rumsztyk">
Rumsztyk

Rumsztyk – potrawa (element dania głównego) przygotowywana najczęściej z mięsa wołowego, odmiana steku.
Potrawa ma postać ciętego plastra wołowiny pozyskanej z górnej części zadu o masie od 100 do 150 gramów. W trakcie przygotowywania mięso jest plastrowane, a krawędź tłuszczu i ścięgna cięte. Następnie mięso jest smażone lub duszone, często z dużą ilością cebuli lub przyrządzane na sposób angielski na półsurowo.
W Austrii rumsztyk jest elementem składowym Tafelspitz i jest w tej postaci gotowany w wywarze warzywnym, przypominając francuskie Poule-au-pot. Czesi używają rumsztyku nadziewanego boczkiem jako podstawy dania nazywanego svíčková na smetaně.

</doc>
<doc id="4838802" url="https://pl.wikipedia.org/wiki?curid=4838802" title="Merve Boluğur">
Merve Boluğur

Merve Boluğur (ur. 16 września 1987) – turecka aktorka i modelka. Znana jest z roli Sułtanki Nurbanu w serialu Wspaniałe stulecie.

</doc>
<doc id="4838804" url="https://pl.wikipedia.org/wiki?curid=4838804" title="Parafia Matki Bożej Częstochowskiej w Kątach">
Parafia Matki Bożej Częstochowskiej w Kątach

Parafia pw. Matki Bożej Częstochowskiej w Kątach – parafia rzymskokatolicka, należąca do dekanatu Łochów, diecezji drohiczyńskiej, metropolii białostockiej. 
Obszar parafii.
Miejscowości i ulice.
W granicach parafii znajdują się miejscowości:

</doc>
<doc id="4838808" url="https://pl.wikipedia.org/wiki?curid=4838808" title="AZS Politechnika Wrocławska">
AZS Politechnika Wrocławska



</doc>
<doc id="4838812" url="https://pl.wikipedia.org/wiki?curid=4838812" title="Grupa generała Józefa Hallera">
Grupa generała Józefa Hallera



</doc>
<doc id="4838814" url="https://pl.wikipedia.org/wiki?curid=4838814" title="Parafia Chrystusa Króla w Ogrodnikach">
Parafia Chrystusa Króla w Ogrodnikach

Parafia pw. Chrystusa Króla w Ogrodnikach – parafia rzymskokatolicka, należąca do dekanatu Łochów, diecezji drohiczyńskiej, metropolii białostockiej. 
Zasięg parafii.
Do parafii należą wierni z miejscowości: Grabowiec, Ogrodniki i Zagrodniki.

</doc>
<doc id="4838820" url="https://pl.wikipedia.org/wiki?curid=4838820" title="Parafia Najświętszej Maryi Panny Królowej Polski w Ostrówku">
Parafia Najświętszej Maryi Panny Królowej Polski w Ostrówku

Parafia pw. Najświętszej Maryi Panny Królowej Polski w Ostrówku – parafia rzymskokatolicka, należąca do dekanatu Łochów, diecezji drohiczyńskiej, metropolii białostockiej. 
Obszar parafii.
Miejscowości i ulice.
W granicach parafii znajdują się miejscowości: 

</doc>
<doc id="4838826" url="https://pl.wikipedia.org/wiki?curid=4838826" title="Kajetan Żmigrodzki">
Kajetan Żmigrodzki

Kajetan Żmigrodzki – polski ksiądz rzymskokatolicki, profesor teologii, rektor Uniwersytetu Lwowskiego (1852–1853).
Został w 1816 profesorem teologii pastoralnej będąc równocześnie kanclerzem łacińskiego metropolitalnego konsystorza i egzaminatorem księży trzech obrządków. W 1830 na jego życzenie cesarz Franciszek II zwolnił go z obowiązków wykładowcy pozostawiając na stanowisku dyrektora studiów gimnazjalnych do 1837 Od lutego 1846 do 30 marca 1849 pełnił funkcję administratora Sede vacante po śmierci biskupa Franciszka de Paula Pisztka i nominacji Wacława Wilhelma Wacławiczka, który ostatecznie nie przyjął sakry biskupiej. Ponownie został administratorem Sede vacante archidiecezji lwowskiej po śmierci biskupa Łukasza Baranieckiego od 1 lipca 1858 do 6 grudnia 1860

</doc>
<doc id="4838828" url="https://pl.wikipedia.org/wiki?curid=4838828" title="Parafia Trójcy Przenajświętszej i św. Anny w Prostyni">
Parafia Trójcy Przenajświętszej i św. Anny w Prostyni

Parafia pw. Trójcy Przenajświętszej i świętej Anny w Prostyni – parafia rzymskokatolicka, należąca do dekanatu Łochów, diecezji drohiczyńskiej, metropolii białostockiej. 
Zasięg parafii.
Do parafii należą wierni z miejscowości: Bojary, Boreczek, Grądy, Kiełczew, Kolonia Złotki, Majdan Kiełczewski, Orzełek, Poniatowo, Prostyń, Rytele Święckie, Treblinka, Wólka Dolna, Wólka Okrąglik i Złotki.

</doc>
<doc id="4838836" url="https://pl.wikipedia.org/wiki?curid=4838836" title="Henryk Chmiel (fotograf)">
Henryk Chmiel (fotograf)

Henryk Chmiel (ur. w Cieszynie) – polski artysta fotograf, uhonorowany tytułem Artiste FIAP (AFIAP). Członek rzeczywisty i Artysta Fotoklubu Rzeczypospolitej Polskiej Stowarzyszenia Twórców (AFRP). Członek rzeczywisty Cieszyńskiego Towarzystwa Fotograficznego. Członek założyciel międzynarodowej grupy fotograficznej Silesian Photo Art Group.
Życiorys.
Henryk Chmiel związany z cieszyńskim środowiskiem fotograficznym, fotografuje od czasów szkoły podstawowej – wówczas uczestniczył a pracach szkolnego kółka fotograficznego. Miejsce szczególne w jego twórczości zajmuje fotografia dokumentalna, krajobrazowa, fotografia kreacyjna, fotografia portretowa, fotografia przyrodnicza. Jest członkiem rzeczywistym Cieszyńskiego Towarzystwa Fotograficznego, w 2015 był współzałożycielem międzynarodowej grupy fotograficznej Silesian Photo Art Group (grupy fotografów wywodzących się ze Śląska).
Henryk Chmiel jest autorem i współautorem wielu wystaw fotograficznych w Polsce i za granicą; indywidualnych i zbiorowych, poplenerowych oraz pokonkursowych. Bierze aktywny udział w Międzynarodowych Salonach Fotograficznych, organizowanych (między innymi) pod patronatem FIAP, zdobywając wiele akceptacji, medali, nagród, wyróżnień, dyplomów, listów gratulacyjnych.
W 2015 roku został przyjęty w poczet członków rzeczywistych Fotoklubu Rzeczypospolitej Polskiej Stowarzyszenia Twórców. Decyzją Komisji Kwalifikacji Zawodowych Fotoklubu RP, otrzymała dyplom potwierdzający kwalifikacje do wykonywania zawodu artysty fotografa, fotografika (legitymacja nr 390). Pokłosiem udziału w Międzynarodowych Salonach Fotograficznych (pod patronatem FIAP) było przyznanie Henrykowi Chmielowi (w 2017 roku) tytułu honorowego Artiste FIAP (AFIAP) – przez Międzynarodową Federację Sztuki Fotograficznej FIAP, obecnie z siedzibą w Luksemburgu.

</doc>
<doc id="4838837" url="https://pl.wikipedia.org/wiki?curid=4838837" title="Andrzej Brodnicki">
Andrzej Brodnicki

Andrzej Brodnicki z Błociszewa i Brodnicy herbu Ostoja (zm. przed 1452 r.) – dziedzic Brodnicy, właściciel Luboni, Krajkowa, Karsowa i Marszewa, wicechorąży kościański 1440-1445, burgrabia kościański 1447-1448, wicewojewoda kościański w 1448.
Życiorys.
Andrzej Brodnicki urodził się zapewne w Brodnicy lub Błociszewie. Był synem Mikołaja z Błociszewa Błociszewskiego, kasztelana santockiego i sędziego poznańskiego. Jego matką była Katarzyna. Miał siostrę Jadwigę i braci: Macieja, Mikołaja i Jana. Ożeniony był z Elżbietą, wdową po Sędziwoju z Brzeźna, z którą miał córki – Katarzynę i Elżbietę. Wraz z bratem Mikołajem w roku 1435 zapisali na części miasta i wsi Brodnica 5 grzywien rocznego czynszu wyderkafowego od sumy 50 grzywien Mościcowi z Koźmina. W roku 1446 wraz z bratem Mikołajem zapisali na mieście i wsi Brodnicy 10 grzywien czynszu wyderkafowego od sumy 100 grzywien klasztorowi Św. Katarzyny w Poznaniu. Tego roku Andrzej Brodnicki dał bratu Mikołajowi swoją połowę wsi Karsowa i Marszewa uzyskanych od Mościca z Koźmina. W zamian otrzymał od brata połowę dworu nabytego od tegoż Mościca, wraz z ogrodem i łąką w Brodnicy. W 1449 roku był zastawnym posiadaczem części dóbr ziemskich w Chaławach. Nie żył już w 1452 roku. Córki Andrzeja, Katarzyna i Eklżbieta, w latach 1452-1462 wniosły połowę Brodnicy Andrzejowi i Wincentemu h. Łodzia, braciom z Choryni.
Andrzej Brodnicki był wicechorążym kościańskim w latach 1440-1445, burgrabią kościańskim w latach 1447-1448 oraz wicewojewodą kościańskim w 1448.

</doc>
<doc id="4838840" url="https://pl.wikipedia.org/wiki?curid=4838840" title="Ciasteczkowy Potwór">
Ciasteczkowy Potwór

Ciasteczkowy Potwór (Cookie Monster) – postać fikcyjna, jeden z muppetów Jima Hensona występujących w serialu "Ulica Sezamkowa". Jest tam jedną z głównych postaci.
Charakterystyka postaci.
Ciasteczkowy Potwór, to postać zamieszkała przy fikcyjnej ulicy „Sezamkowej” w Nowym Jorku. Jego prawdziwe imię to Sidney. W serialu epizodycznie występują jego matka, kuzynka oraz siostra. W jednym z odcinków serialu "Hotel Furchester" pojawia się jego kuzyn pochodzący z Wielkiej Brytanii – "Biscuit Monster." Urodziny potwora wypadają 2 listopada. 
Ciasteczkowy Potwór posiada dwoje wielkich, zezowatych oczu. Całe jego ciało pokryte jest niebieskim futrem. Ma wielkie dłonie oraz stopy.
Ciasteczkowy Potwór, jak wskazuje imię, ma ogromną słabość do ciasteczek. Za wszelką cenę próbuje je zdobyć od każdego. Dosłownie wszystko kojarzy mu się z ciasteczkami, np. w segmencie, w którym malował obrazy, cały czas je zjadał, gdyż cokolwiek namalował, przypominało mu ciastka. Postać ta może pochwalić się również sprytem, przebiegłością i chytrością. W filmie "Elmo ratuje Boże Narodzenie" bohater próbuje zjeść ciasteczka, które Elmo kupił dla Świętego Mikołaja. Ciasteczkowy przebrał się za świątecznego bohatera i próbował wyłudzić smakołyki, jednak mały potwór widział, kim jest „Mikołaj” i nie dał mu przysmaków. Ciasteczkowy zrobiłby dla ciastek wszystko, nigdy się on nie podda. W jednym ze skeczów, Oskar Zrzęda próbował nabrać go i zabierał ciastko sprzed jego nosa na sznurku. Zdeterminowany potwór jednak, ostatecznie zdobył upragniony smakołyk po wielu nieudanych próbach. 
Ulubiona literą Ciasteczkowego Potwora jest „C”, co wyznał w swojej piosence "C is for Cookie" (pol. "C jak ciasteczko").
Historia postaci.
Przed „Ulicą Sezamkową”.
W 1967 Jim Henson został poproszony o współpracę z firmą General Foods przy produkcji reklamy. Na potrzeby spotu lalkarz uszył trzy potwory, każdy zjadał inny reklamowany produkt – płatki w kształcie kółek, koron oraz „flecików”. „Zjadacz kółek” to poprzednik Ciasteczkowego Potwora. Kukła była podobna do dzisiejszej, miała jednak zielone futro oraz zęby. Henson używał lalki również w innych mniejszych produkcjach jako postacie epizodyczne.
Pierwsza seria „Ulicy Sezamkowej”.
Ciasteczkowy Potwór stał się Ciasteczkowym Potworem w pierwszej serii "Ulicy Sezamkowej." Choć był postacią bezimienną, to odnoszono się do niego jako „potwora z obsesją na punkcie ciastek".
Dalsze losy na „Ulicy Sezamkowej”.
Postać szybko odniosła sukces w serialu. W serii drugiej został ochrzczony „Ciasteczkowym Potworem”. 
W roku 1971 po raz pierwszy odśpiewano bardzo znany dzisiaj utwór "C is for Cookie", w którym to Ciasteczkowy opowiada o swojej miłości do ciasteczek.
W 2005 roku, aby ograniczyć otyłość u dzieci w Ameryce, postać tymczasowo przemianowano na "Veggie Monster" (Warzywny Potwór).
W 2015 roku został jedną z głównych postaci programu "Hotel Furchester." 

</doc>
<doc id="4838847" url="https://pl.wikipedia.org/wiki?curid=4838847" title="Tadeusz Dec">
Tadeusz Dec

Tadeusz Dec (ur. 10 listopada 1942 w Rakszawie, zm. 12 stycznia 2017 w Przemyślu) – polski działacz partyjny i państwowy, inżynier rolnictwa, były szef Powiatowej Rady Narodowej w Lubaczowie i naczelnik powiatu lubaczowskiego, w latach 1975–1987 wicewojewoda przemyski.
Życiorys.
Syn Piotra i Marii. Ukończył Liceum Ogólnokształcące w Lubaczowie i studia inżynierskie w Wyższej Szkole Rolniczej w Lublinie. Od 1961 do 1964 odbywał przeszkolenie wojskowe w Ciechanowie i w Wyższej Szkole Oficerskiej Wojsk Rakietowych i Artylerii, uzyskał rangę podpułkownika i kapitana rezerwy. W latach 1958–1966 należał do Związku Młodzieży Socjalistycznej, w 1962 wstąpił do Zjednoczonego Stronnictwa Ludowego. Od 1966 do 1968 kierownik w oddziale Rzeszowskiego Przedsiębiorstwa Nasiennego „Centrala Nasienna” w Oleszycach, potem do 1970 był inspektorem i kierownikiem w Powiatowej Stacji Kwarantanny i Ochrony Roślin w Lubaczowie.
Od 1970 działał jako kierownik Wydziału Rolnictwa i Leśnictwa przy Prezydium Powiatowej Radzie Narodowej w Lubaczowie. Od 1 lipca 1972 do 15 grudnia 1973 kierował prezydium PRN, następnie od 16 grudnia 1973 do 31 maja 1975 pozostawał naczelnikiem powiatu lubaczowskiego. Jednocześnie działał w strukturach partyjnych, zajmował stanowiska wiceprezesa Powiatowego Komitetu w Lubaczowie (1972–1975) i członka Wojewódzkiego Komitetu ZSL w Rzeszowie (1970–1975), a od 1975 do 1987 pozostawał zastępcą szefa WK ZSL w Przemyślu. Od 1 czerwca 1975 do stycznia 1987 pełnił funkcję wicewojewody przemyskiego. Następnie od 1987 do 1989 kierował wojewódzkimi strukturami ZSL, dodatkowo od 1988 do 1989 był zastępcą członka Naczelnego Komitetu ZSL.
Później pracował w Państwowym Przedsiębiorstwie Handlu i Usług oraz jako szef działu firmy ochroniarskiej. Został również działaczem Związku Żołnierzy Wojska Polskiego w Przemyślu, kierował rejonowym biurem tej organizacji; należał też do Związku Kombatantów RP i Byłych Więźniów Politycznych. Odznaczony medalami ZŻWP.

</doc>
<doc id="4838848" url="https://pl.wikipedia.org/wiki?curid=4838848" title="Kucharówka (Białoruś)">
Kucharówka (Białoruś)

Kucharówka – dawna leśniczówka. Tereny, na których była położona, leżą obecnie na Białorusi, w obwodzie witebskim, w rejonie brasławskim, w sielsowiecie Widze.
Historia.
W czasach zaborów w granicach Imperium Rosyjskiego.
W latach 1921–1939 leśniczówka leżała w Polsce, w województwie nowogródzkim (od 1926 w województwie wileńskim), w powiecie dziśnieńskim (od 1926 w powiecie brasławskim), w gminie Bohiń.
Według Powszechnego Spisu Ludności z 1921 roku zamieszkiwało tu 4 osoby, wszystkie były wyznania rzymskokatolickiego i zadeklarowały polską przynależność narodową. Był tu 1 budynek mieszkalny.
Leśniczówka należała do parafii rzymskokatolickiej w Dalekiem. W 1933 podlegała pod Sąd Grodzki w Opsie i Okręgowy w Wilnie; właściwy urząd pocztowy mieścił się w m. Bohiń.

</doc>
<doc id="4838855" url="https://pl.wikipedia.org/wiki?curid=4838855" title="Dom studencki Kounica">
Dom studencki Kounica

Dom studencki Kounica,także Kaunica, cz. "Kounicovy koleje" – dom studencki w Žabovřeskach w Brnie. Podczas II wojny światowej więzienie i miejsce egzekucji. Po wojnie więzienie dla Niemców. Obecnie dom studencki Uniwersytetu Weterynarii i Farmacji. Nazwa upamiętnia fundatora Václava Roberta z Kounic.

</doc>
<doc id="4838859" url="https://pl.wikipedia.org/wiki?curid=4838859" title="Kukciszki">
Kukciszki

Kukciszki – dawna wieś. Tereny, na których była położona, leżą obecnie na Białorusi, w obwodzie witebskim, w rejonie brasławskim, w sielsowiecie Dalekie.
Historia.
W czasach zaborów w granicach Imperium Rosyjskiego.
W latach 1921–1939 wieś leżała w Polsce, w województwie nowogródzkim (od 1926 w województwie wileńskim), w powiecie dziśnieńskim (od 1926 w powiecie brasławskim), w gminie Bohiń.
Według Powszechnego Spisu Ludności z 1921 roku zamieszkiwały tu 23 osoby, wszystkie były wyznania rzymskokatolickiego i zadeklarowały polską przynależność narodową. Było tu 8 budynków mieszkalnych.
Miejscowość należała do parafii rzymskokatolickiej w Zamoszach. W 1933 podlegała pod Sąd Grodzki w Opsie i Okręgowy w Wilnie; właściwy urząd pocztowy mieścił się w Zamoszach.

</doc>
<doc id="4838866" url="https://pl.wikipedia.org/wiki?curid=4838866" title="Kułdynka">
Kułdynka

Kułdynka – dawna leśniczówka. Tereny, na których była położona, leżą obecnie na Białorusi, w obwodzie witebskim, w rejonie brasławskim, w sielsowiecie Dalekie.
Według Skorowidzów z 1924 i 1933 leśniczówka nosiła nazwę Kuldynka.
Historia.
W latach 1921–1939 leśniczówka leżała w Polsce, w województwie nowogródzkim (od 1926 w województwie wileńskim), w powiecie dziśnieńskim (od 1926 w powiecie brasławskim), w gminie Bohiń.
Według Powszechnego Spisu Ludności z 1921 roku zamieszkiwało tu 7 osób, wszystkie były wyznania rzymskokatolickiego i zadeklarowały polską przynależność narodową. Był tu 1 budynek mieszkalny.
Leśniczówka należała do parafii rzymskokatolickiej w Zamoszach. W 1933 podlegała pod Sąd Grodzki w Opsie i Okręgowy w Wilnie; właściwy urząd pocztowy mieścił się w m. Zamoszach.

</doc>
<doc id="4838868" url="https://pl.wikipedia.org/wiki?curid=4838868" title="Pomniki przyrody w Radomsku">
Pomniki przyrody w Radomsku

Na terenie Radomska znajduje się 11 pomników przyrody. Wszystkie są pomnikami przyrody ożywionej w postaci drzew.

</doc>
<doc id="4838874" url="https://pl.wikipedia.org/wiki?curid=4838874" title="Tettenhall">
Tettenhall

Tettenhall – dzielnica miasta Wolverhampton w Anglii, w hrabstwie West Midlands, w dystrykcie Wolverhampton. Leży 3 km od centrum miasta Wolverhampton. W 1961 roku civil parish liczyła 14 867 mieszkańców. Tettenhall jest wspomniana w Domesday Book (1086) jako "Totenhale"/"Totehala".

</doc>
<doc id="4838878" url="https://pl.wikipedia.org/wiki?curid=4838878" title="Bitwa pod Zadorożem">
Bitwa pod Zadorożem

Bitwa nad Zadorożem – część wielkiej bitwy nad Autą. Walki polskiego 39 pułku piechoty z sowiecką 4 Dywizją Strzelców i zbiorczą brygadą kawalerii 15 Armii w czasie lipcowej ofensywy Frontu Zachodniego Michaiła Tuchaczewskiego w okresie wojny polsko-bolszewickiej.
Położenie wojsk przed bitwą.
Front Północno-Wschodni gen. Stanisława Szeptyckiego, który dysponował około 70 tys. żołnierzami i 460 działami. 
1 Armia gen. Gustawa Zygadłowicza dysponowała 34 000 żołnierzy i 186 działami. Ugrupowana była w sposób następujący: 
Na południe od linii kolejowej Połock – Mołodeczno zajmowała stanowiska 4 Armii gen. Szeptyckiego. Jej północne skrzydło tworzyła grupa gen. Jana Rządkowskiego w składzie 1 Dywizja Litewsko–Białoruska i 11 Dywizja Piechoty.
Front Zachodni Michaiła Tuchaczewskiego liczył około 150–160 tys. żołnierzy i 772 działa
Plan Tuchaczewskiego zakładał dwustronne oskrzydlenie polskiej 1 Armii gen. Zygadłowicza, okrążenie jej i zniszczenie w rejonie Łużki – Głębokie. 
W tym celu:
Całością sił uderzeniowych dowodził dowódca Frontu Zachodniego Michaił Tuchaczewski.
Przebieg bitwy.
4 lipca 1920 wojska Frontu Zachodniego Michaiła Tuchaczewskiego rozpoczęły natarcie.
39 pułk piechoty wchodzący w skład IX Brygady Piechoty z Grupy gen. Władysława Jędrzejewskiego bronił pozycji nad Autą na lewym skrzydle brygady.
Już w pierwszych godzinach nieprzyjacielskiego natarcia zarysował się kryzys na odcinku polskiej obrony. 
39 pp został odrzucony na drugą linię okopów.
W walce z oddziałami sowieckiej 4 Dywizji Strzeleckiej i zbiorczą brygadą kawalerii jego pozycje kilkakrotnie przechodziły z rąk do rąk. Pułk w walce stracił około 50% szeregowców i 40% kadry oficerskiej. Wieczorem pułk wycofał się za Mniutę i przeszedł do obrony przedmościa Zadoroże. 
5 lipca przeciwnik przełamał front polski na północ i południe od przedmościa, a jego kawaleria zaczęła zagrażać wyjściem na tyły broniących się oddziałów. O 14.00 dowódca pułku otrzymał rozkaz opuszczenia przedmościa. Z ocalałych żołnierzy zdołano sformować tylko jeden batalion pod dowództwem kpt. Stanisława Szyłejki.
Wieczorem zbiorczy batalion zajął stanowiska pod Zaborzem po obu stronach drogi z Zadoroża do Głębokiego. Jednak i tu kawaleria bolszewicka wykonywała głębokie obejścia uniemożliwiające utrzymanie pozycji obronnej. W trakcie dalszego odwrotu tylko część batalionu zdołała przedrzeć się do Głębokiego. Kpt. Szyłejko wraz z grupą żołnierzy został otoczony przez kawalerię i dostał się do niewoli.
W Głębokiem resztki pułku uzupełniono rozbitkami z różnych oddziałów 1 Armii i jako batalion skierowano do obrony linii Olszanki.

</doc>
<doc id="4838879" url="https://pl.wikipedia.org/wiki?curid=4838879" title="Kurhan (Białoruś)">
Kurhan (Białoruś)

Kurhan – dawna leśniczówka. Tereny, na których była położona, leżą obecnie na Białorusi, w obwodzie witebskim, w rejonie brasławskim, w sielsowiecie Dalekie.
Według mapy WIGu leśniczówka nosiła nazwę Kurchan.
Historia.
W czasach zaborów w granicach Imperium Rosyjskiego.
W latach 1921–1939 leśniczówka leżała w Polsce, w województwie nowogródzkim (od 1926 w województwie wileńskim), w powiecie dziśnieńskim (od 1926 w powiecie brasławskim), w gminie Bohiń.
Według Powszechnego Spisu Ludności z 1921 roku zamieszkiwało tu 3 osoby, wszystkie były wyznania rzymskokatolickiego i zadeklarowały polską przynależność narodową. Był tu 1 budynek mieszkalny.
Leśniczówka należała do parafii rzymskokatolickiej w Dalekiem. W 1933 podlegała pod Sąd Grodzki w Opsie i Okręgowy w Wilnie; właściwy urząd pocztowy mieścił się w m. Bohiń.

</doc>
<doc id="4838891" url="https://pl.wikipedia.org/wiki?curid=4838891" title="Łabińce (Białoruś)">
Łabińce (Białoruś)

Łabińce – dawny zaścianek. Tereny, na których był położony, leżą obecnie na Białorusi, w obwodzie witebskim, w rejonie brasławskim, w sielsowiecie Opsa.
Historia.
W latach 1921–1939 zaścianek leżał w Polsce, w województwie nowogródzkim (od 1926 w województwie wileńskim), w powiecie dziśnieńskim (od 1926 w powiecie brasławskim), w gminie Bohiń a następnie w gminie Opsa.
Według Powszechnego Spisu Ludności z 1921 roku zamieszkiwało tu 8 osób, wszystkie były wyznania rzymskokatolickiego i zadeklarowały polską przynależność narodową. Był tu 1 budynek mieszkalny.
Miejscowość należała do parafii rzymskokatolickiej w Opsie. W 1933 podlegała pod Sąd Grodzki w Opsie i Okręgowy w Wilnie; właściwy urząd pocztowy mieścił się w Opsie.

</doc>
<doc id="4838893" url="https://pl.wikipedia.org/wiki?curid=4838893" title="Ioan Suciu">
Ioan Suciu

Ioan Suciu (ur. 4 grudnia 1907 w Blaju, zm. 27 czerwca 1953 w Syhocie Marmaroskim) – rumuński biskup Kościoła Rumuńskiego Zjednoczonego z Rzymem, męczennik, błogosławiony kościoła katolickiego.
Życiorys.
Urodził się w 1907 roku w Blaju. Jego ojciec był księdzem greckokatolickim. Ioan Suciu studiował najpierw w kolegium przy kościele św. Atanazego w Rzymie, a następnie na uniwersytecie papieskim Angelicum. 29 listopada 1931 po sześciu latach studiów i uzyskaniu doktoratu z teologii otrzymał święcenia kapłańskie. 25 maja 1940 został mianowany biskupem pomocniczym eparchii Oradea Mare ze stolicą tytularną Moglaena. Sakry biskupiej udzielił mu 22 lipca 1940 roku biskup Valeriu Traian Frențiu. W 1942 również został administratorem apostolskim Archieparchii Fogaraszu i Alba Iulia. W 1948 roku został uwięziony przez komunistyczne władze, które przejęły władzę w Rumunii po II wojnie światowej. Zmarł 27 czerwca 1953 w więzienu Syhocie Marmaroskim.
19 marca 2019 papież Franciszek podpisał dekret o męczeństwie jego (z powodu cierpień jakie odniósł w więzieniu) i 6 innych rumuńskich biskupów. Razem z nimi został beatyfikowany 2 czerwca 2019 w Blaju, w czasie podróży apostolskiej papieża Franciszka do Rumunii.

</doc>
<doc id="4838896" url="https://pl.wikipedia.org/wiki?curid=4838896" title="Jarosław Kisiński">
Jarosław Kisiński

Jarosław Kisiński (ur. 9 grudnia 1962 w Libiążu) – polski muzyk, gitarzysta, saksofonista, autor tekstów, kompozytor i wokalista. Lider i współzałożyciel zespołu Sztywny Pal Azji. Członek ZAiKS i SAWP. Jego profesjonalny debiut sceniczny miał miejsce 29 listopada 1982 (koncert w krakowskiej hali Wisły z zespołem Instytucja). 
Ukończył I Liceum Ogólnokształcące im. Stanisława Staszica w Chrzanowie i Szkołę Muzyczną II stopnia im. W. Żeleńskiego w Krakowie w klasie saksofonu.

</doc>
<doc id="4838901" url="https://pl.wikipedia.org/wiki?curid=4838901" title="Stanisław Mazur (politolog)">
Stanisław Mazur (politolog)

Stanisław Mazur (ur. 8 maja 1969 w Kamienicy) – polski politolog, doktor habilitowany nauk humanistycznych, profesor uczelni na Uniwersytecie Ekonomicznym w Krakowie i jego rektor w kadencji 2020–2024.
Życiorys.
Absolwent I Liceum Ogólnokształcącego im. Jana Długosza w Nowym Sączu. W 1994 ukończył studia politologiczne na Uniwersytecie Jagiellońskim. Doktoryzował się w 1999 na uczelni macierzystej na podstawie dysertacji zatytułowanej: "Organizacja i doktryna Międzynarodówki Liberalnej", której promotorem był Andrzej Zięba. Stopień naukowy doktora habilitowanego nauk humanistycznych uzyskał w 2012 na Uniwersytecie Wrocławskim w oparciu o dorobek naukowy oraz pracę pt. "Władza dyskrecjonalna wysokich urzędników publicznych. Perspektywa nowego instytucjonalizmu".
Związany z Akademią Ekonomiczną w Krakowie, przekształconą w Uniwersytet Ekonomiczny, na którym w 2014 objął stanowisko profesora nadzwyczajnego, a po zmianach prawnych – profesora uczelni. W latach 1996–1997 był kierownikiem Centrum Studiów nad Gospodarką i Administracją, a w latach 1997–2005 dyrektorem Małopolskiej Szkoły Administracji Publicznej AE w Krakowie. Od 2014 kierował kolejno Katedrą Gospodarki i Administracji Publicznej, Katedrą Administracji Publicznej oraz Katedrą Polityk Publicznych. W latach 2016–2020 zajmował stanowisko dziekana Wydziału/Kolegium Gospodarki i Administracji Publicznej. W czerwcu 2020 został wybrany na rektora Uniwersytetu Ekonomicznego w Krakowie w kadencji 2020–2024.
Specjalizuje się w polityce publicznej, administracji publicznej i zarządzaniu publicznym. Wypromował dwóch doktorów nauk ekonomicznych. Redaktor naczelny czasopisma „Zarządzanie Publiczne”, prezes Fundacji Gospodarki i Administracji Publicznej w Krakowie (2007–2009) i członek Rady Służby Cywilnej (2009–2015). 

</doc>
<doc id="4838904" url="https://pl.wikipedia.org/wiki?curid=4838904" title="Powiat Shida">
Powiat Shida

 – dawny powiat w Japonii, w prefekturze Ibaraki.
Historia.
Powiat został założony 2 grudnia 1878 roku. Wraz z utworzeniem nowego systemu administracyjnego 1 kwietnia 1889 roku powiat Shida został podzielony na miejscowość Edosaki i 13 wiosek: Azuma, Nakaya, Kimiga, Numasato, Okuno, Asahi, Kimihara, Ami, Hatosaki, Kihara, Funashima, Anjū oraz Ukishima.
1 kwietnia 1896 roku powiat Shida został podzielony: wsie Azuma i Nakaya zostały włączone do powiatu Niihari, a pozostała jego część do powiatu Inashiki, tym samym powiat został rozwiązany.

</doc>
<doc id="4838916" url="https://pl.wikipedia.org/wiki?curid=4838916" title="Łuskowszczyzna">
Łuskowszczyzna

Łuskowszczyzna (; ) – wieś na Białorusi, w obwodzie witebskim, w rejonie brasławskim, w sielsowiecie Dalekie.
Historia.
W czasach zaborów w granicach Imperium Rosyjskiego.
W 1866 wieś prywatna, liczyła 50 mieszkańców którzy mieszkali 4 domach .
W dwudziestoleciu międzywojennym wieś leżała w Polsce, w województwie nowogródzkim (od 1926 w województwie wileńskim), w powiecie dziśnieńskim (od 1926 w powiecie brasławskim), w gminie Bohiń.
Według Powszechnego Spisu Ludności z 1921 roku wieś zamieszkiwało 105 osób, 13 było wyznania rzymskokatolickiego a 92 prawosławnego. Jednocześnie 84 mieszkańców zadeklarowało polską przynależność narodową a 21 białoruską. Były tu 23 budynki mieszkalne.
Miejscowość należała do parafii rzymskokatolickiej w Dalekiem i prawosławnej w Bohiniu. Podlegała pod Sąd Grodzki w Opsie i Okręgowy w Wilnie; właściwy urząd pocztowy mieścił się w Bohiniu.

</doc>
<doc id="4838927" url="https://pl.wikipedia.org/wiki?curid=4838927" title="Apethymus serotinus">
Apethymus serotinus

Apethymus serotinus – gatunek błonkówki z rodziny pilarzowatych.
Zasięg występowania.
Gatunek szeroko rozpowszechniony w Europie. Notowany w Albanii, Austrii, Belgii, Bułgarii, Chorwacji, Czechach, Danii, Estonii, we Francji, w Holandii, Irlandii, na Łotwie, w Niemczech, Polsce, europejskiej części Rosji Rumunii, na Słowacji, w Szwecji, Szwajcarii, na Węgrzech i we Włoszech (włączenie z Sycylią).
Budowa ciała.
Gąsienice osiągają 15-18 mm długości. Ciało pofałdowane. Głowa niebieska, połyskująca. Grzbiet jest ubarwiony ciemnoszaro, zaś boki i brzuch są jasnoszare do żółtawoszarego. 
Imago ma 8 -10 mm długości. Ubarwienie przeważająco czarne z białymi środkowymi partiami tylnych odnóży oraz 6 do 8 segmentem czułków w tym samym kolorze. 
Biologia i ekologia.
Występuje lokalnie. Gatunek związany z drzewami z rodzaju dąb. Larwy żerują, zazwyczaj odsłonięte na górnych powierzchniach liści, od maja do lipca. Osobniki dorosłe spotyka się od sierpnia do października. 

</doc>
<doc id="4838940" url="https://pl.wikipedia.org/wiki?curid=4838940" title="DOSKY">
DOSKY



</doc>
<doc id="4838942" url="https://pl.wikipedia.org/wiki?curid=4838942" title="Karol Duchoň">
Karol Duchoň

Karol Duchoň (ur. 21 kwietnia 1950 w Galancie, zm. 5 listopada 1985 w Bratysławie) – słowacki piosenkarz.
Kariera.
W 1968 roku rozpoczął karierę jako wykonawca utworów muzyki popularnej. W 1973 roku zdobył srebrną, a w 1974 – złotą „Bratysławską Lirę”. Koncertował i występował na krajowej i zagranicznej scenie muzycznej. W 2006 roku został uhonorowany nagrodą "Aurel 2006" za całokształt zasług na rzecz kultury muzycznej Republiki Słowackiej.

</doc>
<doc id="4838943" url="https://pl.wikipedia.org/wiki?curid=4838943" title="Gabriel Dušík">
Gabriel Dušík

Gabriel „Gabo” Dušík (ur. 26 stycznia 1961 w Bratysławie) – słowacki muzyk, kompozytor, piosenkarz i autor tekstów; współzałożyciel zespołu rockowego Gravis.

</doc>
<doc id="4838944" url="https://pl.wikipedia.org/wiki?curid=4838944" title="Michal Dočolomanský">
Michal Dočolomanský

Michal Dočolomanský (ur. 25 marca 1942 w Niedzicy, zm. 26 sierpnia 2008 w Bratysławie) – słowacki aktor, piosenkarz i osobowość telewizyjna.
Biografia.
W 1964 roku ukończył studia aktorskie w Wyższej Szkole Sztuk Scenicznych (VŠMU) w Bratysławie. W tymże roku stał się członkiem Słowackiego Teatru Narodowego, gdzie grał już jako uczeń VŠMU. W 1972 roku powierzono mu jedną z ról w miniserialu "Adam Szangala".
W 2007 r. został odznaczony Orderem Ľudovíta Štúra I klasy za nadzwyczajne zasługi na rzecz rozwoju kultury i sztuki teatralnej. W tym samym roku otrzymał nagrodę Funduszu Literackiego za całokształt dorobku.

</doc>
<doc id="4838947" url="https://pl.wikipedia.org/wiki?curid=4838947" title="Milan Lasica">
Milan Lasica

Milan Lasica (ur. 3 lutego 1940 w Zwoleniu, zm. 18 lipca 2021 w Bratysławie) – słowacki aktor, dramaturg, komik, piosenkarz i osobowość telewizyjna.
Biografia.
Urodził się w Zwoleniu. Część dzieciństwa spędził w Pliešovcach. Po zdaniu matury w bratysławskim gimnazjum podjął w 1957 r. studia z zakresu dramaturgii i teatrologii w Wyższej Szkole Sztuk Scenicznych (VŠMU) w Bratysławie. Studia ukończył w 1962 r.
Od początku kariery występował z poznanym podczas studiów Júliusem Satinskim.
Jego drugą żoną została Magda Vášáryová.

</doc>
<doc id="4838949" url="https://pl.wikipedia.org/wiki?curid=4838949" title="Jan Kazimierz Worłowski">
Jan Kazimierz Worłowski

Jan Kazimierz Michałowicz Worłowski herbu Lubicz (zm. 7 kwietnia 1689 roku) – podstoli kowieński w latach 1686-1689, podstarości kowieński w latach 1678-1689. podczaszy starodubowski już w 1666 roku, sekretarz i dworzanin pokojowy Jego Królewskiej Mości.
Żonaty z Dorotą Jerzówną Strebeykówną i Zofią Blinstrupówną.
Był wyznawcą kalwinizmu.
Poseł sejmiku kowieńskiego na sejm 1681 roku, sejm 1683 roku, sejm 1685 roku, sejm zwyczajny 1688 roku.

</doc>
<doc id="4838954" url="https://pl.wikipedia.org/wiki?curid=4838954" title="A208P">
A208P



</doc>
<doc id="4838960" url="https://pl.wikipedia.org/wiki?curid=4838960" title="Radiospacja">
Radiospacja

Radiospacja – polska, internetowa rozgłośnia radiowa, która rozpoczęła działalność 23 marca 2020. Prezentuje muzykę rockową, elektroniczną i alternatywną, soul, funk, hip-hop i techno, a także folk, jazz, muzykę filmową oraz klasyczną. Program nadaje 7 dni w tygodniu, 24 godziny na dobę. Współpracownicy radia prowadzą w większości przypadków swoje audycje autorskie z domów.
Historia.
Stacja powstała w chwili pojawienia się na terenie Polski pierwszych zachorowań na koronawirusa. Reklamowała się wtedy hasłem „W domu sieć!”. Od początku swojego istnienia radio wyróżnia się tym, że audycje muzyczne nadawane są z domów prowadzących je osób. Projekt planowany był od wielu miesięcy, a rozprzestrzeniająca się pandemia jedynie przyspieszyła rozpoczęcie emisji.
Połowa 80-osobowego zespołu związana była z wieloma stacjami radiowymi, przede wszystkim z Radiostacją, ale także Trójką, Radiem PiN, Antyradiem, Radiem Zet, RMF FM, Radiem Jazz, Polskim Radiem BIS czy Chilli Zet. Poza tym współpracownikami są młodsi autorzy, wielu z nich to pokolenie dwudziestolatków, a także artyści.
Opis.
Poza całą Polską, prowadzący Radiospacji mówią i grają z Himalajów, Doliny Krzemowej, Indonezji, Islandii, Londynu, Paryża i Rejkiawiku.
Kontakt autorów audycji ze słuchaczami odbywa się także poza czasem emisyjnym – w mediach społecznościowych.
We wrześniu 2020 pełniącym obowiązki prezesa stacji został Jacek Nowak, który w latach 90. XX wieku współtworzył rozgłośnię radiową RMF FM i przez lata związany był także ze stacją telewizyjną TVN. Również we wrześniu została otwarta siedziba radia przy ulicy Okrężnej w Warszawie, gdzie nagrywane i emitowane są niektóre audycje, m.in. "Lista Przebojów" prowadzona przez Pawła Sito czy rozmowy z gośćmi Radiospacji.
Zespół.
W zespole redakcyjnym pracują m.in. Paweł Sito (szef programowy), Paweł Stasiak, Teresa Drozda, Stanisław Trzciński, Marcin Chłopaś, Jacek Kaczyński, Jan Szlagowski, Andrzej Jakubowicz, Marek Gałązka.
Od maja 2020 roku do stycznia 2021 roku do zespołu redakcyjnego należał też Artur Orzech, zaś od kwietnia do czerwca 2020 roku Maciej Orłoś. Audycje prowadzili również: Katarzyna "Novika" Nowicka (od kwietnia 2020 do marca 2021), Andrzej Szajewski, Marcin Celiński, Marcin Fabjański, Jan Malinowski, Jacek Olechowski, KaCeZet, Paprodziad, Patrycja Kosiarkiewicz, Sławomir "Druh Sławek" Jabrzemski, Maciej Envee Goliński, Leszek Gnoiński, Jacek Podsiadło, Kamil Sipowicz, Ewa Woydyłło-Osiatyńska, Grzegorz Brzozowicz.

</doc>
<doc id="4838963" url="https://pl.wikipedia.org/wiki?curid=4838963" title="Vojtěch Náprstek">
Vojtěch Náprstek

Vojtěch Náprstek, także Vojta Náprstek (ur. 17 kwietnia 1826 w Pradze, zm. 2 września 1894 tamże) – czeski działacz patriotyczny, założyciel Muzeum Kultur Azji, Afryki i Ameryki w Pradze. Był filantropem i społecznikiem. Wspierał ruch równouprawnienia kobiet. 

</doc>
<doc id="4838964" url="https://pl.wikipedia.org/wiki?curid=4838964" title="Vojta Náprstek">
Vojta Náprstek



</doc>
<doc id="4838976" url="https://pl.wikipedia.org/wiki?curid=4838976" title="Dirk Rossmann">
Dirk Rossmann

Dirk Rossmann (ur. 7 września 1946 w Hanowerze) – niemiecki przedsiębiorca, założyciel sieci drogeryjnej Rossmann.
Życiorys.
Rossmann dorastał w Niemczech.
W 1972 r., w wieku 25 lat, założył sieć sklepów Rossmann.
Jest żonaty, ma dwoje dzieci i mieszka w Dolnej Saksonii.

</doc>
<doc id="4838985" url="https://pl.wikipedia.org/wiki?curid=4838985" title="Tarcza antykryzysowa">
Tarcza antykryzysowa



</doc>
<doc id="4838987" url="https://pl.wikipedia.org/wiki?curid=4838987" title="Elvy Sukaesih">
Elvy Sukaesih

Elvy Sukaesih (ur. 25 czerwca 1951 w Dżakarcie) – indonezyjska piosenkarka. Należy do czołowych wykonawców muzyki dangdut w Indonezji, gdzie jest nazywana „królową dangdutu”.

</doc>
<doc id="4838988" url="https://pl.wikipedia.org/wiki?curid=4838988" title="Izabela Lis-Wielgosz">
Izabela Lis-Wielgosz

Izabela Lis-Wielgosz (ur. 12 października 1975) – prof. UAM dr hab., serbistka, paleoslawistka, mediewistka, badaczka literatury i kultury cerkiewnosłowiańskiej, wicedyrektor ds. nauki w Instytucie Filologii Słowiańskiej na Wydziale Filologii Polskiej i Klasycznej Uniwersytetu im. Adama Mickiewicza w Poznaniu.
Życiorys.
W 1999 roku uzyskała tytuł magistra na Uniwersytecie im. Adama Mickiewicza w Poznaniu. W 2003 roku uzyskała tytuł doktora nauk humanistycznych w zakresie literaturoznawstwa słowiańskiego pracą pt. "Święci w kulturze duchowej i ideologii Słowian prawosławnych w średniowieczu (do XV w.)", habilitację natomiast otrzymała w roku 2014 rozprawą pt. "O trwałości znaczeń. Siedemnastowieczna literatura serbska w służbie tradycji". Od 2016 roku profesor nadzwyczajny (profesor uniwersytecki) Uniwersytetu im. Adama Mickiewicza w Poznaniu.
Jej zainteresowania naukowe skupiają się wokół przekładu literackiego, zwłaszcza przekładu dzieł cerkiewnosłowiańskich na język polski, badań dawnych kultur za pomocą nowoczesnych rozwiązań metodologicznych oraz sztuki dawnej i nowoczesnej.
Działalność naukowa.
Członkostwo (wybrane) w komitetach redakcyjnych, instytucjach i towarzystwach

</doc>
<doc id="4838989" url="https://pl.wikipedia.org/wiki?curid=4838989" title="Olga Peczenko-Srzednicka">
Olga Peczenko-Srzednicka

Olga Peczenko-Srzednicka (ur. 1918 w Petersburgu, zm. 3 maja 1975 w Krakowie) – polska graficzka, tworząca głównie w technice litografii i drzeworytu
Życiorys.
Od 1937 studiowała na Akademii Sztuk Pięknych w Warszawie, następnie naukę kontynuowała w Katedrze Grafiki Artystycznej na Akademii Sztuk Pięknych im. Jana Matejki w Krakowie, gdzie uzyskała dyplom w 1953 w Pracowni Litografii u prof. Konrada Srzednickiego (za którego wyszła za mąż). Członkini Związku Polskich Artystów Plastyków.
Działalność artystyczna.
Pracowała głównie w technice litografii i drzeworytu. Jej kompozycje charakteryzują się uproszczeniem formy, przedstawiając przedmioty, postaci sprowadzone często do geometrycznych kształtów lub przedstawione ekspresyjną linią. Jej prace znajdują się w kolekcjach: Muzeum Sztuki Współczesnej w Skopju (MSU), Zachęty Narodowej Galerii Sztuki, Muzeum Narodowym w Krakowie, Muzeum Narodowym w Lublinie, Węgierskim Muzeum Narodowym oraz w kolekcjach prywatnych.
Została pochowana na cmentarzu na Prądniku Czerwonym w Krakowie.

</doc>
<doc id="4838990" url="https://pl.wikipedia.org/wiki?curid=4838990" title="Gedeon Wołk Łaniewski">
Gedeon Wołk Łaniewski

Gedeon Wołk Łaniewski herbu Korczak (ur. 1636 roku) – sędzia grodzki nowogródzki w latach 1689-1705, stolnik starodubowski w latach 1689–1705, podstoli starodubowski w latach 1665-1688/1689.
Żonaty z Katarzyną Siliczówną.
Był wyznawcą kalwinizmu.

</doc>
<doc id="4838995" url="https://pl.wikipedia.org/wiki?curid=4838995" title="A20D-P">
A20D-P



</doc>
<doc id="4838999" url="https://pl.wikipedia.org/wiki?curid=4838999" title="Kieran Hansen">
Kieran Hansen

Kieran Hansen (ur. 16 listopada 1971 w Sydney) – australijski łyżwiarz szybki specjalizujący się w short tracku, brązowy medalista igrzysk olimpijskich, trzykrotny medalista mistrzostw świata.
Trzykrotnie wystąpił w zimowych igrzyskach olimpijskich. W 1992 roku podczas igrzysk w Albertville wziął udział w biegu sztafetowym, w którym Australijczycy zajęli siódme miejsce. W lutym 1994 roku wystąpił na igrzyskach olimpijskich w Lillehammer. Zdobył brązowy medal olimpijski w biegu sztafetowym (w australijskim zespole wystąpili poza nim Steven Bradbury, Andrew Murtha i Richard Nizielski). Ponadto zajął dwunaste miejsce w biegu na 1000 m i 23. na 500 m. Podczas kolejnych zimowych igrzysk, w 1998 roku w Nagano, wystąpił tylko w sztafecie i zajął ósme miejsce.
W latach 1991–1994 zdobył trzy medale mistrzostw świata (po jednym z każdego koloru) w biegach sztafetowych. W startach indywidualnych w mistrzostwach świata zajął 16. miejsce w wieloboju w 1992 roku, 14. miejsce w 1993 roku i 17. w 1994 roku.

</doc>
<doc id="4839000" url="https://pl.wikipedia.org/wiki?curid=4839000" title="Wojciech Födrich">
Wojciech Födrich

Wojciech Födrich – urzędnik terytorialny i sądowy na obszarze Galicji w Cesarstwie Austrii, burmistrz Sanoka.
Życiorys.
Urodził się na ziemi czeskiej. Był synem Jakuba, urzędnika tytoniowego.
Około 1827/1828 był syndykiem w magistracie Wadowic. Od około 1829 do około 1832 burmistrzem Sanoka.
Od około 1832 do około 1837 pełnił funkcję radcy w magistracie miasta Lwowa.
Od około 1837 do około 1846 był radcą w C. K. Sądzie Kryminalnym w Samborze.
Był żonaty z Marią z domu Hessel de Ehrenfeld. Miał z nią syna Roberta Franciszka Wojciecha (ur. 1829 w Sanoku).

</doc>
<doc id="4839001" url="https://pl.wikipedia.org/wiki?curid=4839001" title="Jerzy Michał Kamiński">
Jerzy Michał Kamiński

Jerzy Michał Kamiński herbu Prawdzic – wojski oszmiański w latach 1682-1698, wojski rzeczycki już w 1672 roku.
Żonaty z Hanną Czyżówną.
Był wyznawcą kalwinizmu.

</doc>
<doc id="4839003" url="https://pl.wikipedia.org/wiki?curid=4839003" title="Edo Kondologit">
Edo Kondologit

Edo Kondologit, właśc. Ehud Edward Kondologit (ur. 5 sierpnia 1967 w Sorong) – indonezyjski piosenkarz, aktor i polityk.
Jego dorobek muzyczny obejmuje utwory jazzowe i chrześcijańskie utwory religijne. W swojej twórczości porusza m.in. tematykę pokoju i jedności narodowej. W dalszym okresie aktywności poświęcił się aktorstwu.
Życiorys.
Pochodzi z Papui Zachodniej. Urodził się w 1967 roku w Sorong. Wygrał konkurs wokalny na antenie TVRI.
W swoim dorobku fonograficznym ma albumy "Yang Menangis" (1998) i "Pagi Pertama" (2004). Zagrał w filmach "Red Cobex" i "Salah Bodi" oraz w serialach telewizyjnych "Madun" i "Keluarga Minus".
Był żonaty z Niar Septią Cahyaną.
Dyskografia.
Źródło:

</doc>
<doc id="4839005" url="https://pl.wikipedia.org/wiki?curid=4839005" title="Yura Yunita">
Yura Yunita

Yura Yunita, właśc. Yunita Rachman (ur. 9 czerwca 1991 w Bandungu) – indonezyjska piosenkarka.
Urodziła się w rodzinie o tradycjach muzycznych. Jako dziecko zainteresowała się grą na fortepianie i śpiewem. Ukończyła studia na Wydziale Komunikacji Uniwersytetu Padjadjaran w Bandungu.
Jej pierwszy album pt. "Yura" okazał się sukcesem i został zaliczony do sześciu najlepszych albumów indonezyjskich (przez magazyn „Rolling Stone Indonesia”). W 2014 r. znalazła się wśród czterech kandydatek na najlepszą wokalistkę magazynu HAI.

</doc>
<doc id="4839011" url="https://pl.wikipedia.org/wiki?curid=4839011" title="Glenn Fredly">
Glenn Fredly

Glenn Fredly, właśc. Glenn Fredly Deviano Latuihamallo (ur. 30 września 1975 w Dżakarcie, zm. 8 kwietnia 2020 tamże) – indonezyjski piosenkarz, aktor i producent.
Pochodził z Moluków. Karierę wokalną zaczynał w 1995 roku, kiedy to został członkiem grupy Funk Section.
Jego debiutancki album solowy pt. "Glenn" zawierał osiem utworów. W 2000 roku ukazał się jego drugi album, zatytułowany "Kembali", a zawarte na nim piosenki „Salam Bagi Sahabat” i „Kasih Putih” zyskały dużą popularność. Album "Selamat Pagi, Dunia" (2003) również spotkał się z pozytywnym odbiorem. W 2001 roku otrzymał AMI (Anugerah Musik Indonesia) za najlepszy utwór muzyczny i dla najlepszego piosenkarza w kategorii muzyki R&amp;B.

</doc>
<doc id="4839012" url="https://pl.wikipedia.org/wiki?curid=4839012" title="Raditya Dika">
Raditya Dika

Raditya Dika, właśc. Dika Angkasaputra Moerwani (ur. 28 grudnia 1984 w Dżakarcie) – indonezyjski pisarz, komik, aktor i osobowość internetowa.
Życiorys.
W wieku 21 lat wydał swoją pierwszą powieść pt. "Kambing Jantan: Sebuah Catatan Harian Pelajar Bodoh", która spotkała się z zainteresowaniem młodzieży i została bestsellerem. W 2009 roku na podstawie książki powstał film. Autor wydał także książki "Cinta Brontosaurus", "Manusia Setengah Salmon" i "Marmut Merah Jambu", które również doczekały się adaptacji filmowej.
Stworzył serial komediowy "Malam Minggu Miko", w którym także grał. Zasiadał w jury programów telewizyjnych Stand Up Comedy Indonesia (Kompas TV) i Stand Up Comedy Academy (Indosiar).
Jest także pierwszym indonezyjskim youtuberem, który zebrał ponad milion subskrypcji.

</doc>
<doc id="4839014" url="https://pl.wikipedia.org/wiki?curid=4839014" title="Ivan Krajíček">
Ivan Krajíček

Ivan Krajíček (ur. 24 maja 1940 w Żylinie, zm. 5 czerwca 1997 w Bratysławie) – słowacki aktor, piosenkarz, komik, reżyser i osobowość telewizyjna.
Biografia.
Już jako dziecko przejawiał zainteresowanie muzyką – uczył się gry na skrzypcach. Pod koniec lat 50. dotarł do Bratysławy, gdzie wstąpił do Wyższej Szkoły Sztuk Scenicznych. Po ukończeniu studiów dołączył do teatru Nová scéna, a następnie do zespołu operetkowego.
Wraz ze Oldem Hlaváčkiem stworzył popularny program "Hostinec pod gaštanom". Później prowadzili razem program "Vtipnejší vyhráva". Zajmował się także reżyserią, stworzył m.in. serial "My sme malí muzikanti".

</doc>
<doc id="4839015" url="https://pl.wikipedia.org/wiki?curid=4839015" title="Zora Kolínska">
Zora Kolínska

Zora Kolínska (ur. 27 lipca 1941, zm. 17 czerwca 2002) – słowacka aktorka i piosenkarka. Studiowała w Wyższej Szkole Sztuk Scenicznych (VŠMU) w Bratysławie. W 1998 r. została laureatką nagrody DOSKY w kategorii Najlepsza aktorka, za rolę w spektaklu "Scény z Domu Bessemenovcov – Meštiaci".
Życiorys.
Miała starszego brata Ctibora. W 1945 roku jej rodzina przeprowadziła się do Popradu. Tutaj zaczęła chodzić do szkoły podstawowej. Gdy miała osiem lat, jej matka zginęła w wypadku. Później jej ojciec ożenił się ponownie, a z drugą żoną miał córkę Lívię. W szkole podstawowej recytowała w trakcie uroczystości szkolnych i wygrywała konkursy recytacji. Kontynuowała naukę w gimnazjum na ul. Šrobárovej w Koszycach. Studiowała w Wyższej Szkole Sztuk Scenicznych (VŠMU) w Bratysławie. 
W latach 1963–1965 była członkinią Teatru w Trnawie. Między 1966–1968 występowała w "Teatrze poezji". Tu oprócz gry aktorskiej występowała także jako śpiewaczka w programach kabaretowych Milana Lasicy i Júliusa Satinskego. W roku 1968 znalazła się na ósmym miejscu w ankiecie " Zlatý Slávik". Potem Teatr poezji zmienił nazwę na "Teatr na Korze", z którego odeszła w roku 1971 do teatru Nová scéna w Bratyslawie. Grała każdy rodzaj roli, od komicznych przez groteskowe do poważnych. Była jedną z założycielek Teatru Astorka Korzo '90. Często występowała z Ivanem Krajíčkiem, z którym nagrała kilka duetów. Inni aktorzy z którymi występowała to m.in.: Zita Furková, Magda Vášáryová, Stano Dančiak, Martin Huba, Marián Labuda, Juraj Kukura, Milan Kňažko i wielu innych.
Po roku 1989 zaczęła się zajmować własnym przedsiębiorstwem, posiadała sklep meblowy. Wystawa znajdowała się w Domie novinárów na ulicy Kapucínskej w Bratislave. Nie tylko sprzedawała meble, ale zapewniała także ich wyrób na miarę, wedle upodobania klientów.
W latach dziewięćdziesiątych regularnie występowała w programie Ivana Krajíčka Repete. Po jego śmierci w roku 1997 przejęła prowadzenie programu i jako prowadząca cieszyła się takim samym powodzeniem co Ivan Krajíček.
Pierwszym małżonkiem Zory został Milan Lasica. Ślub wzięli w dzień jej obrony (w Wyższej Szkole Sztuk Scenicznych). Po ośmiu latach się rozwiedli. Później jej partnerem przez siedem lat był Juraj Kukura. Dalej poznała lekarza Igora Petra, z którym mieszkała do końca życia. Krótko przed jej śmiercią się pobrali, po dwudziestu latach bycia razem.

</doc>
<doc id="4839017" url="https://pl.wikipedia.org/wiki?curid=4839017" title="Dušan Rapoš">
Dušan Rapoš

Dušan Rapoš (ur. 20 czerwca 1953 w Moravanach) – słowacki reżyser, scenarzysta i kompozytor. Znany jest przede wszystkim z trylogii filmów muzycznych "Fontána pre Zuzanu" (1985, 1993, 1999).
Ukończył studia dziennikarskie na Wydziale Filozoficznym Uniwersytetu Komeńskiego w Bratysławie (1975). Kształcił się także w bratysławskiej Wyższej Szkole Sztuk Scenicznych, gdzie otrzymał „czerwony dyplom” oraz Nagrodę Ministra Szkolnictwa.

</doc>
<doc id="4839019" url="https://pl.wikipedia.org/wiki?curid=4839019" title="Titi DJ">
Titi DJ

Titi DJ, właśc. Titi Dwi Jayati (ur. 27 maja 1966 w Dżakarcie) – indonezyjska piosenkarka, modelka i osobowość telewizyjna.
Przez sześć sezonów zasiadała w jury programu Indonesian Idol. Wraz z Krisdayanti i Ruth Sahanayą tworzy grupę wokalną 3 Diva.
Największym sukcesem piosenkarki został album "Bahasa Kalbu" z 1999 roku, który przyniósł jej nagrody AMI (Anugerah Musik Indonesia) w czterech kategoriach.

</doc>
<doc id="4839021" url="https://pl.wikipedia.org/wiki?curid=4839021" title="Sherina Munaf">
Sherina Munaf

Sherina, właśc. Sinna Sherina Munaf (ur. 11 czerwca 1990 w Bandungu) – indonezyjska piosenkarka i aktorka.
Życiorys.
W 1999 roku wydała swój debiutancki album pt. "Andai Aku Besar Nanti". Na kanwie jej drugiego albumu ("Petualangan Sherina") powstał film o tym samym tytule, z nią samą w roli głównej.
Na Asia-Pacific Film Festival (2001) otrzymała nagrodę specjalną w kategorii "Most Talented Child Artist".

</doc>
<doc id="4839023" url="https://pl.wikipedia.org/wiki?curid=4839023" title="Sherina">
Sherina



</doc>
<doc id="4839024" url="https://pl.wikipedia.org/wiki?curid=4839024" title="Sinna Sherina Munaf">
Sinna Sherina Munaf



</doc>
<doc id="4839027" url="https://pl.wikipedia.org/wiki?curid=4839027" title="Julian Skrobot">
Julian Skrobot

Julian Skrobot, ps. „Rajmund”, „Rajmund Rużajskiˮ (ur. 1908, zm. 16 stycznia 1945 w Małogoszczu) – porucznik Narodowych Sił Zbrojnych, komendant placówki NSZ/AK "Wierna".
Życiorys.
Przed wojną pracował jako kierownik szkoły w Niwkach, a później inspektor szkolny powiatu będzińskiego. W 1939 walczył w Kampanii wrześniowej a po jej zakończeniu przybył do Buska-Zdroju jako oficer szkoleniowy AK.
W 1942 aresztowany przez żandarmerię i skazany na śmierć. Udało mu się zbiec i wraz z żoną przybył do Małogoszcza, gdzie został komendantem NSZ rejonu Małogoszcz - najliczniejszej formacji wojskowej w tym rejonie. Zasłynął wieloma akcjami przeciwko Niemcom, m.in. likwidacją konfidentów gestapo. Po scaleniu z NSZ z AK został komendantem placówki NSZ-AK "Wierna".
16 stycznia 1945 po wkroczeniu sowietów do Małogoszcza aresztowany i rozstrzelany przez NKWD na oczach żony i dzieci.
Historię Juliana Skrobota i okręgu NSZ Małogoszcz opisał jego syn Maciej Skrobot. Nie zdążył jej wydać w latach 90. z powodu nagłej śmierci. Publikacja została wydana w 2018 dzięki staraniom wnuka Juliana Skrobota - Remigiusza.

</doc>
<doc id="4839029" url="https://pl.wikipedia.org/wiki?curid=4839029" title="Marta Postuła">
Marta Postuła

Marta Monika Postuła (ur. 1976) – polska ekonomistka, profesor nauk społecznych o specjalności finanse publiczne.
Wykształcenie.
Jest absolwentką Prywatnej Wyższej Szkole Businessu i Administracji w Warszawie (1999). Jej pierwsza badawcza polegała dotyczyła analizy programów reformy finansów publicznych w Polsce i stała się podstawą rozprawy doktorskiej „Zarządzanie finansami publicznymi w Polsce w warunkach transformacji i integracji gospodarczej”, przygotowanej pod kierunkiem Grzegorza Kołodki, którą obroniła w 2007 w Szkole Głównej Handlowej w Warszawie. 
Prowadzone po doktoracie badania, oprócz licznych publikacji dotyczących efektywności zarządzania środkami publicznymi, znalazły odzwierciedlenie w rozprawie habilitacyjnej „Racjonalizacja wydatków publicznych a podstawowe funkcje państwa”. Postępowanie habilitacyjne zostało przeprowadzone i pozytywnie zakończone w 2013 na Uniwersytecie Ekonomicznym w Krakowie.
16 września 2020 odebrała z rąk prezydenta Rzeczypospolitej Polskiej Andrzeja Dudy tytuł profesora nauk społecznych przyznany 28 lutego 2020. 
Odbyła również staże zagraniczne, m.in. w Instytucie Współpracy Międzynarodowej Ministerstwa Finansów Japonii (1999).
Posiada złożony z wynikiem pozytywnym egzamin na audytora wewnętrznego w jednostkach sektora finansów publicznych, egzamin na urzędnika państwowego, egzamin dla kandydatów członków rad nadzorczych w spółkach Skarbu Państwa (2000).
Działalność naukowa i zawodowa.
W latach 1999–2015 pracowała w Ministerstwie Finansów, przechodząc całą ścieżkę kariery od podreferendarza w Wydziale Rynku Pracy i Sektora Gospodarstw Domowych w Departamencie Polityki Finansowej, Analiz i Statystyki do dyrektora Departamentu Reformy Finansów Publicznych (departament ten kilkukrotnie zmieniał nazwę). 
W latach 2015–2016 była dyrektorem Departamentu Transportu Kolejowego i zastępcą dyrektora Departamentu Rozwoju Kolei w Ministerstwie Infrastruktury i Budownictwa.
Członek Zespołu doradczego do oceny wniosków o przyznanie stypendiów ministra właściwego do spraw szkolnictwa wyższego i nauki dla studentów i wybitnych młodych naukowców.
Była członkiem rad nadzorczych spółek: Banku Gospodarstwa Krajowego, Agencji Zarządu Nieruchomości i Rozwoju Regionalnego Sp. z o.o., Azoty-Adipol S.A., PL.2012, PL.2012+, SKM Trójmiasto oraz PKP Intercity. 
Od 2013 współpracuje z Akademią Leona Koźmińskiego w Warszawie, w której jest członkiem zespołu badawczego Centrum Badawczego Transformacji, Integracji i Globalizacji TIGER. 
Od 2014 jest związana z Wydziałem Zarządzania UW, gdzie pełni liczne funkcje, m.in. kierownika Katedry Finansów i Rachunkowości. Członkini Komisji Senackiej ds. Finansowych UW w kadencji 2020-2024.
Jest autorką ponad 130 publikacji naukowych z dziedziny ekonomii, w szczególności finansów publicznych.

</doc>
<doc id="4839030" url="https://pl.wikipedia.org/wiki?curid=4839030" title="Szymon Zabiełło">
Szymon Zabiełło



</doc>
<doc id="4839038" url="https://pl.wikipedia.org/wiki?curid=4839038" title="Melissa Ryan">
Melissa Ryan



</doc>
<doc id="4839046" url="https://pl.wikipedia.org/wiki?curid=4839046" title="Neisseria skkuensis">
Neisseria skkuensis

Neisseria skkuensis – gram-ujemna bakteria wykryta po raz pierwszy w 2010 roku w krwi pacjenta z owrzodzeniem stopy cukrzycowej. Bakteria ta wytwarza katalazę, ale nie redukuje azotanów, ani azotynów. Fermentuje glukozę, sacharozę oraz fruktozę, ale nie maltozę i laktozę. Kolonie bakteryjne są okrągłe, o szarawym kolorze i osiągają średnicę 0,5-1 mm, mogą z powodzeniem rosnąć na agarze z krwią oraz na agarze czekoladowym, a optymalna temperatura do ich wzrostu wynosi 35°C. "N. skkuensis" jest wrażliwa na wiele antybiotyków takich jak penicylina, ale wykazuje umiarkowaną odporność na tetracyklinę. Gatunek ten jest blisko spokrewniony z "Neisseria animalis, N. elongata" oraz "N. lactamica""." Bakteria ta może wywoływać stany patologiczne takie jak zapalenie wsierdzia.

</doc>
<doc id="4839049" url="https://pl.wikipedia.org/wiki?curid=4839049" title="Peter Cipollone">
Peter Cipollone

Peter M. "Pete" Cipollone (ur. 5 lutego 1971) – amerykański wioślarz, sternik. Złoty medalista olimpijski z Aten.
Zawody w 2004 były jego drugimi igrzyskami olimpijskimi, debiutował w 2000. Złoty medal zdobył w ósemce. Był w niej również mistrzem świata w 1997, 1998 i 1999, zdobywał srebro w 2003 i brąz w 2002. W czwórce ze sternikiem był mistrzem świata w 1995 i wicemistrzem w 1994.

</doc>
<doc id="4839052" url="https://pl.wikipedia.org/wiki?curid=4839052" title="Alois Vojtěch Šembera">
Alois Vojtěch Šembera

Alois Vojtěch Šembera, znany także pod pseudonimem Mudromil Mýtský (ur. 21 marca 1807 w Vysoké Mýto, zm. 23 marca 1882 w Wiedniu) – czeski dziennikarz, pisarz, działacz czeskiego odrodzenia narodowego, profesor mowy i literatury czeskiej na uniwersytecie w Wiedniu. Tłumaczył z języka niemieckiego.
Wydawał czeskie kalendarze. Wystąpił przeciwko Rękopisom. W 1839 r. opowiedział się za wprowadzeniem czeskich nazw ulic w Brnie, później też w Ołomuńcu. Starał się o to, aby w brneńskim teatrze mówiono i śpiewano w języku czeskim.

</doc>
<doc id="4839054" url="https://pl.wikipedia.org/wiki?curid=4839054" title="Mudromil Mýtský">
Mudromil Mýtský



</doc>
<doc id="4839057" url="https://pl.wikipedia.org/wiki?curid=4839057" title="Neisseria weixii">
Neisseria weixii

Neisseria weixii – nieruchliwy gatunek gram-ujemnej bakterii odkryty w odbytnicy szczekuszki czarnowargiej. Tworzy ziarniaki występujące w parach (dwoinki) lub w łańcuchach oraz mające średnicę 0,2-0,9 mikrometrów. Kolonie "N. weixii" są okrągłe i białe, a ich średnica wynosi 1-1,2 mm. Mogą z powodzeniem rosnąć w temperaturze 22-42°C na agarze z krwią, agarze czekoladowym, pożywce LB, ale nie na agarze MacConkeya. "N. weixii" fermentuje m.in. glukozę, fruktozę czy sacharozę oraz zdolna jest do redukcji azotanów, wytwarza także katalazę. Gatunek ten jest blisko spokrewniony z "Neisseria iguanae, N. perflava" oraz "N. flavescens""."

</doc>
<doc id="4839058" url="https://pl.wikipedia.org/wiki?curid=4839058" title="Bartosz Molik">
Bartosz Molik

Bartosz Molik (ur. 3 października 1973 w Olsztynie) – polski fizjoterapeuta, naukowiec, profesor nauk medycznych i nauk o zdrowiu, profesor Akademii Wychowania Fizycznego Józefa Piłsudskiego w Warszawie i jej rektor w kadencji 2020–2024.
Życiorys.
W 1997 ukończył studia z zakresu rehabilitacji ruchowej na Akademii Wychowania Fizycznego Józefa Piłsudskiego w Warszawie. Doktoryzował się w 2003 na uczelni macierzystej na podstawie dysertacji: "Kryteria klasyfikacji osób niepełnosprawnych w koszykówce na wózkach", której promotorem był dr hab. Andrzej Kosmol. Stopień naukowy doktora habilitowanego nauk o kulturze fizycznej uzyskał w 2011 na AWF Warszawa w oparciu o pracę zatytułowaną: "Wydolność beztlenowa i skuteczność w grach zespołowych a klasyfikacja zawodników niepełnosprawnych". Tytuł profesora nauk medycznych i nauk o zdrowiu otrzymał 25 października 2019.
Jako nauczyciel akademicki związany z Akademią Wychowania Fizycznego Józefa Piłsudskiego w Warszawie, na której objął stanowisko profesora. Na uczelni tej pełnił szereg funkcji organizacyjnych: był kierownikiem Zakładu Sportu Niepełnosprawnych (2005–2012), kierownikiem Katedry Teorii i Metodyki Nauczania Ruchu, kierownikiem Katedry Nauczania Ruchu, a także prodziekanem (2012–2016) i dziekanem (2016–2020) Wydziału Rehabilitacji. W czerwcu 2020 został wybrany na rektora AWF Warszawa w kadencji 2020–2024.
Specjalizuje się w adaptowanej aktywności fizycznej, rehabilitacji ruchowej i sportach niepełnosprawnych. Opublikował ponad 190 prac naukowych, wypromował troje doktorów nauk o kulturze fizycznej. Członek towarzystw naukowych, m.in. Polskiego Towarzystwa Fizjoterapii i Polskiego Towarzystwa Rehabilitacji.
Był asystentem trenera reprezentacji Polski w koszykówce na wózkach oraz rugby na wózkach.
Odznaczony Srebrnym (2010) i Brązowym (2003) Krzyżem Zasługi oraz Medalem Komisji Edukacji Narodowej. W 2013 otrzymał nagrodę Young Professional Award.

</doc>
<doc id="4839060" url="https://pl.wikipedia.org/wiki?curid=4839060" title="Stadion Górnika Radlin">
Stadion Górnika Radlin



</doc>
<doc id="4839062" url="https://pl.wikipedia.org/wiki?curid=4839062" title="Kościół Podwyższenia Krzyża Świętego w Lisewie">
Kościół Podwyższenia Krzyża Świętego w Lisewie

Kościół Podwyższenia Krzyża Świętego − rzymskokatolicki kościół parafialny należący do parafii pod tym samym wezwaniem (dekanat Chełmno diecezji toruńskiej).
Świątynia ma około 700 lat, gdyż w swoim zasadniczym zrębie została wzniesiona pod koniec XIII wieku. Na przełomie XV i XVI wieku od strony północnej została dobudowana do niej kruchta, która w XVIII wieku została przebudowana na kaplicę. W latach 1551−1585, dzięki staraniom wojewody chełmińskiego Stanisława Kostki, została zbudowana gotycko-renesansowa, trzykondygnacyjna, ceglana wieża, której podstawa została założona na zbliżonym do kola planie. W rzeczywistości jest to szesnastobok. Z cegły został zbudowany również jej dach hełmowy. Wieża ta dodaje malowniczości surowemu, kamienno-ceglanemu kościołowi. Prezbiterium jest ozdobione schodkowym szczytem. Do wnętrza wchodzi się przez gotycki portal. We wnętrzu znajduje się wiele cennych zabytków, m.in. gotycka szafka ołtarzowa, rokokowy ołtarz główny, powstały w 2 połowie XVIII wieku, umieszczony wcześniej w kościele franciszkanów w Chełmnie, barokowe ołtarze boczne. Świątynia posiada także okazałe alabastrowe epitafium rodziny Kostków z 1591 roku, ozdobione sceną Sądu Ostatecznego, odkute w warsztacie van den Blocków w Gdańsku.
W lisewskim kościele pochowani są członkowie rodu Kostków, związanych w XVI i XVII w. z Lisewem jako starostowie lipieńscy, w tym Stanisław Kostka, wojewoda chełmiński oraz jego synowie, Jan Kostka, kasztelan gdański i wojewoda sandomierski, i Stanisław.,

</doc>
<doc id="4839066" url="https://pl.wikipedia.org/wiki?curid=4839066" title="Ioan Bălan">
Ioan Bălan

Ioan Bălan (ur. 11 lutego 1888 w Teiuș, zm. 4 października 1959 w Bukareszcie) – rumuński biskup Kościoła Rumuńskiego Zjednoczonego z Rzymem, męczennik, błogosławiony kościoła katolickiego.
Życiorys.
Urodził się w 1888 roku w Teiuș. Studiował teologię najpierw w Budapeszcie, a później w Wiedniu. 7 lipca 1903 roku otrzymał święcenia kapłańskie. 29 września 1936 został mianowany biskupem diecezjalnym eparchii Lugoju. Sakry biskupiej udzielił mu 18 października tegoż roku biskup Alexandru Nicolescu. W 1948 roku został uwięziony przez komunistyczne władze, które przejęły władzę w Rumunii po II wojnie światowej. Najpierw został internowany w klasztorach, a później umieszczono go w więzieniu Syhocie Marmaroskim. Zmarł 4 października 1959 w szpitalu w Bukareszcie. 19 marca 2019 papież Franciszek podpisał dekret o męczeństwie jego (z powodu cierpień jakie odniósł w więzieniu) i 6 innych rumuńskich biskupów. Razem z nimi został beatyfikowany 2 czerwca 2019 w Blaju, w czasie podróży apostolskiej papieża Franciszka do Rumunii.

</doc>
<doc id="4839067" url="https://pl.wikipedia.org/wiki?curid=4839067" title="Ectobius erythronotus">
Ectobius erythronotus

Ectobius erythronotus – gatunek karaczana, występujący w następujących regionach: Południowe Niemcy, Szwajcaria, była Czechosłowacja, Węgry, Austria, Włochy, była Jugosławia, Albania, Grecja, Bułgaria, Rumunia, Polska, Mołdawia oraz Łotwa.

</doc>
<doc id="4839071" url="https://pl.wikipedia.org/wiki?curid=4839071" title="Ireneusz Jagodziński">
Ireneusz Jagodziński

Ireneusz Jagodziński (ur. 21 stycznia 1956, zm. 8 listopada 2012) – polski strzelec sportowy, mistrz Europy (1977), medalista zawodów Przyjaźń-84.
Życiorys.
Od 1970 był zawodnikiem Gwardii Zielona Góra.
W 1975 został złotym medalistą mistrzostw Europy juniorów w konkurencji karabin pneumatyczny 40 strzałów drużynowo (z Krzysztofem Stefaniakiem i Lucjanem Prackim), a indywidualnie wywalczył w tej konkurencji brązowy medal. W tym samym roku zdobył także złoty medal mistrzostw Europy juniorów w konkurencji karabin standard 60 strzałów leżąc (z Ryszardem Milczarkiem i Wiesławem Andrukiem), a indywidualnie zajął w tej konkurencji 2. miejsce. W 1976 został wicemistrzem Europy juniorów w konkurencji karabin standard 60 strzałów leżąc (z Wiesławem Andrukiem i Krzysztofem Stefaniakiem). W 1977 został mistrzem Europy seniorów w konkurencji karabin pneumatyczny 40 strzałów drużynowo (z Edwardem Trajdą, Andrzejem Trajdą i Romualdem Siemionowem). W 1984 roku wystąpił w zawodach Przyjaźń-84, zdobywając srebrny medal w konkurencji karabinek małokalibrowy – 3 postawy, a w strzelaniu z karabinka pneumatycznego zajmując 7. miejsce. W zawodach Pucharu Świata dwukrotnie zajmował 2. miejsce (w 1986 w Bukareszcie w konkurencji karabinek pneumatyczny 10 metrów oraz w 1987 w Suhl w konkurencji karabinek małokalibrowy leżąc) i dwukrotnie 3. miejsce (w 1986 w Monachium w konkurencji karabinek małokalibrowy leżąc i w tym samym roku w Bukareszcie w konkurencji karabinek małokalibrowy – 3 postawy, Ponadto na mistrzostwach Europy w 1987 zajął 4. miejsce w konkurencji karabinek małokalibrowy klęcząc.
Był także trenerem strzelectwa w Gwardii oraz sędzią strzeleckim.
Od 2013 rozgrywany jest w Zielonej Górze strzelecki Memoriał Ireneusza Jagodzińskiego.

</doc>
<doc id="4839078" url="https://pl.wikipedia.org/wiki?curid=4839078" title="Tafelspitz">
Tafelspitz

Tafelspitz – danie mięsne charakterystyczne dla kuchni austriackiej i bawarskiej, zwłaszcza znane w Wiedniu, gdzie było popularyzowane przez jego amatora, cesarza Franciszka Józefa I. Pozostaje popularnym daniem austriackim (wcześniej austro-węgierskim). 
Danie zostało po raz pierwszy opisane w 1911 przez Adolfa Friedricha Karla Hessa w jego książce kucharskiej "Servierkunde". Nazwa wywodzi się od trójkątnego kształtu plastra wołowiny lub cielęciny (udziec, ligawa, dolna część zrazowa lub rumsztyk zwężający się w kierunku ogona). Mięso (po usunięciu skóry i ścięgien) jest gotowane do miękkości w wywarze warzywnym z dodatkiem liści laurowych, pieprzu i ziaren jałowca.
Tafelspitz serwowany jest tradycyjnie w miedzianym garnku, z pieczonymi ziemniakami (ewentualnie pokrojonymi w plasterki z marchewką i selerem), sosem szczypiorkowym (jajeczno-szczypiorkowym w Tyrolu) lub jabłkowo-chrzanowym, ale zdarzają się wersje ze szpinakiem w śmietanie, z gotowaną kapustą, fasolką szparagową albo gotowaną dynią.

</doc>
<doc id="4839081" url="https://pl.wikipedia.org/wiki?curid=4839081" title="HMS Alcide">
HMS Alcide

HMS „Alcide” – nazwa noszona na przestrzeni dziejów przez szereg okrętów Royal Navy:

</doc>
<doc id="4839084" url="https://pl.wikipedia.org/wiki?curid=4839084" title="Gizmotron">
Gizmotron

Gizmotron lub Gizmo – urządzenie elektryczne mocowane do mostka gitary, które umożliwia osiągnięcie efektu dźwiękowego o zbliżonym do orkiestry smyczkowej brzmieniu. Wymyślone i opracowane zostało przez członków grupy 10cc, Kevina Godleya i Lola Creme’a. Po raz pierwszy zastosowali to urządzenie podczas nagrywania piosenki „Old Wild Men” pochodzącej z albumu "Sheet Music", który wydano w 1974 roku.
Historia.
Pierwszy gizmotron.
Jak wyjaśnił Godley w jednym z wywiadów, obaj z Lolem Creme’em chcąc osiągnąć brzmienie orkiestry smyczkowej mieli do wyboru albo melotron albo wynajęcie rzeczywistej orkiestry. Melotron, instrument klawiszowy zawierający taśmy z nagranymi dźwiękami instrumentów smyczkowych, odrzucili z uwagi na niską, ich zdaniem, jakość brzmienia. Wynajęcie orkiestry natomiast uważali za kosztowne i czasochłonne. Choć ich urządzenie zostało oficjalnie opracowane w 1975 roku, to jego początki miały miejsce wcześniej. Pierwszą próbą muzyków była wiertarka elektryczna z gumką przymocowaną jednym końcem do gitary elektrycznej Fender Stratocaster, używanej przez Creme’a. Wynik był zachęcający, więc prototyp (GIZ Mark 1A) zaczęli opracowywać we współpracy z wydziałem inżynierii Uniwersytetu Manchesterskiego. Urządzenie składało się z sześciu nylonowych kółek, napędzanych silnikiem elektrycznym, nałożonych na struny gitary i nadających im brzmienie skrzypiec.
Gizmotron został użyty podczas wielu nagrań grupy 10cc, a następnie na potrzeby debiutanckiego albumu duetu Godley &amp; Creme, "Consequences" (1977). Zrewolucjonizował świat gitarzystów dając im możliwość tworzenia autentycznych brzmień instrumentów strunowych, takich jak skrzypce, altówki i wiolonczele. W 1976 roku Creme i Godley skontaktowali się z firmą Musitronics Corporation w Rosemont, w stanie New Jersey, wytwórcą urządzeń umożliwiających efekty gitarowe (w tym Mu-Tron III).
W 1979 roku, po trzech latach udanego choć kosztownego rozwoju ich wynalazku, Musitronics wypuścił na rynek wersję sześciokółkową na gitarę elektryczną i czterokółkową na gitarę basową. Wersja na gitarę basową okazała się bardziej popularna. Działała też lepiej niż wersja na gitarę elektryczną. W 1978 roku urządzenie wykorzystał Jimmy Page podczas nagrywania piosenki „In the Evening”, pochodzącej z albumu Led Zeppelin, "In Through the Out Door" (1979).
Mimo że generowany przez gizmotron dźwięk był wyjątkowy, jego masowa produkcja okazała się zniechęcająca. Okazał się on urządzeniem trudnym do opanowania, i to pomimo kolorowych przycisków oraz porad technicznych, zaoferowanych klientom przez Creme’a i Godleya. Ostatecznie zawodna konstrukcja gizmotronu sprawiła, iż nie spełnił pokładanych w nim nadziei stając się komercyjną porażką. Po bankructwie produkującego go przedsiębiorstwa poszedł w zapomnienie, a nieliczne, pozostałe egzemplarze zostały wyprzedane. W 1981 roku zaprzestano jakiejkolwiek produkcji.
Gizmotron 2.0.
W 2004 roku zapomniane urządzenie zwróciło uwagę Aarona Kipnessa, który opracował i wyprodukował części do renowacji klawinetu Hohnera. Podczas trwających blisko dekadę poszukiwań, Kipnessowi udało się zgromadzić niewielką kolekcję oryginalnych, choć zniszczonych gizmotronów. W 2013 roku zebrał kilkuosobowy zespół inżynierów w celu renowacji, a następnie zaprojektowania nowej i ulepszonej wersji urządzenia przy użyciu nowoczesnych materiałów i metod produkcji. Inicjatywa ta spotkała się z poparciem Kevina Godleya. Nowy Gizmotron 2.0 (patent amerykański nr 9,997,144 z 2018 r.) został wprowadzony na rynek w 2016 roku.

</doc>
<doc id="4839086" url="https://pl.wikipedia.org/wiki?curid=4839086" title="Szymon Zabiełło (zm. 1700)">
Szymon Zabiełło (zm. 1700)

Szymon Mikołajewicz Zabiełło z Chrzczona herbu Topór (zm. 18 listopada 1700 roku) – podsędek kowieński w latach 1694-1700, wojski kowieński w latach 1692-1693, podstoli wiłkomierski w 1684 roku.
Żonaty z Katarzyną Anną Negowiczówną.
Był wyznawcą kalwinizmu.

</doc>
<doc id="4839090" url="https://pl.wikipedia.org/wiki?curid=4839090" title="Jan Štěrba">
Jan Štěrba

Jan Štěrba (ur. 1 czerwca 1981) – czeski kajakarz. Dwukrotny brązowy medalista olimpijski.
Medale zdobywał w 2012 i 2016 w kajakowej czwórce na dystansie 1000 metrów. Podczas obu startów osadę tworzyli również Daniel Havel, Lukáš Trefil i Josef Dostál. Na mistrzostwach świata wywalczył pięć medali. Sięgnął po złoto w kajakowej czwórce na dystansie 1000 metrów w 2014, srebro w 2013 oraz brąz w 2010 i 2015. W czwórce na dystansie 500 metrów był drugi w 2017. W latach 2005-2015 był wielokrotnym medalistą mistrzostw Europy w różnych konkurencjach, sięgając łącznie po trzy złote, dwa srebrne i cztery brązowe krążki.

</doc>
<doc id="4839095" url="https://pl.wikipedia.org/wiki?curid=4839095" title="VLF Destino">
VLF Destino

VLF Destino – samochód osobowy klasy wyższej wyprodukowany pod amerykańską marką VLF w 2016 roku.
Historia i opis modelu.
Duży, wyższej klasy sedan Destino został zaprezentowany w styczniu 2013 roku na Detroit Auto Show jako pierwszy samochód założonego rok wcześniej przedsiębiorstwa VLF. 
Pojazd zbudowano jako bliźniaczą konstrukcję wobec Fiskera Karmy, zyskując modyfikacje wizualne obejmujące głównie pas przedni i tylny zderzak. Znalazł się pojedynczy, duży wlot powietrza. Największą różnicą było jednak zastąpienie oryginalnego hybrydowego, spalinowo-elektrycznego układu napędowego wyłącznie spalinowym silnikiem V8 konstrukcji General Motors pochodzący z modelu Chevrolet Corvette.
Sprzedaż.
Nieco ponad 3,5 roku po debiucie, w czerwcu 2016 roku, VLF z powodzeniem rozpoczęło dostawy krótkiej serii produkcyjnych egzemplarzy za cenę 229 tysięcy dolarów amerykańskich za sztukę. Jednym z nabywców jest muzyk Carlos Santana.

</doc>
<doc id="4839099" url="https://pl.wikipedia.org/wiki?curid=4839099" title="Cryptocercidae">
Cryptocercidae

Cryptocercidae – rodzina karaczanów, której jedynym rodzajem jest "Cryptocercus".

</doc>
<doc id="4839122" url="https://pl.wikipedia.org/wiki?curid=4839122" title="Andrzej Komosiński">
Andrzej Komosiński

Andrzej Komosiński (ur. 2 sierpnia 1957 w Grudziądzu) – polski strzelec sportowy, medalista zawodów Przyjaźń-84.
Życiorys.
W latach 1973–2008 był zawodnikiem Floty Gdynia. 
W 1984 roku wystąpił w zawodach Przyjaźń-84, zdobywając brązowy medal w konkurencji karabinek małokalibrowy leżąc, a w konkurencji karabinek małokalibrowy – 3 postawy zajął 15. miejsce. 
We Flocie Gdynia był także instruktorem broni długiej. Służył w Marynarce Wojennej, w stopniu starszego chorążego. Przeszedł do rezerwy w 2009.

</doc>
<doc id="4839127" url="https://pl.wikipedia.org/wiki?curid=4839127" title="Chaophraya Surasak">
Chaophraya Surasak

Chaophraya Surasak (taj. เจ้าพระยาสุรศักดิ์) – miasto w południowej Tajlandii w regionie Tajlandia Wschodnia, w prowincji Chonburi. W 2019 roku liczyło 143 024 mieszkańców.

</doc>
<doc id="4839129" url="https://pl.wikipedia.org/wiki?curid=4839129" title="Laem Chabang">
Laem Chabang

Laem Chabang (taj. แหลมฉบัง) – miasto w południowej Tajlandii w regionie Tajlandia Wschodnia, w prowincji Chonburi. W 2019 roku liczyło 88 271 mieszkańców.

</doc>
<doc id="4839130" url="https://pl.wikipedia.org/wiki?curid=4839130" title="Tajmyr (wyspa)">
Tajmyr (wyspa)

Tajmyr (ros. Остров Таймыр) – wyspa na Morzu Karskim należąca do Archipelagu Nordenskiölda. Administracyjnie należy do Kraju Krasnojarskiego. Wraz z całym archipelagiem jest częścią Wielkiego Rezerwatu Arktycznego.
Wyspa położona jest w zachodniej części Zatoki Tajmyrskiej, blisko półwyspu Tajmyr - oddzielająca je cieśnina ma średnio 3 km szerokości. W pobliżu jej brzegów położone są inne wyspy, m.in. Nansena, Pilota Machotkina i Bonewi.
Tajmyr ma około 33 km długości i 10 km szerokości. Został odkryty przez szwedzkiego/fińskiego podróżnika Adolfa Erika Nordenskiölda podczas jego wyprawy na okręcie Vega w latach 1878–80.

</doc>
<doc id="4839132" url="https://pl.wikipedia.org/wiki?curid=4839132" title="Interchange">
Interchange



</doc>
<doc id="4839133" url="https://pl.wikipedia.org/wiki?curid=4839133" title="Wiesław Andruk">
Wiesław Andruk

Wiesław Andruk (ur. 2 marca 1957) – polski strzelec sportowy, mistrz Europy (1977).
Życiorys.
Był zawodnikiem Kadry Rembertów.
W 1975 został złotym medalistą mistrzostw Europy juniorów w konkurencji karabin standard 60 strzałów leżąc drużynowo (z Ryszardem Milczarkiem i Ireneuszem Jagodzińskim). W 1976 został w tej samej konkurencji wicemistrzem Europy juniorów (z Ireneuszem Jagodzińskim i Krzysztofem Stefaniakiem). W 1977 został mistrzem Europy seniorów w konkurencji karabin dowolny 60 strzałów leżąc. W tym samym roku w tej samej konkurencji został też wicemistrzem Europy juniorów, a drużynowo wywalczył mistrzostwo Europy juniorów (z Krzysztofem Stefaniakiem i Bogną Temlak). 

</doc>
<doc id="4839134" url="https://pl.wikipedia.org/wiki?curid=4839134" title="Rangsit">
Rangsit

Rangsit (taj. รังสิต) – miasto w południowej Tajlandii w regionie Tajlandia Centralna, w prowincji Pathum Thani. W 2019 roku liczyło 85 260 mieszkańców.

</doc>
<doc id="4839140" url="https://pl.wikipedia.org/wiki?curid=4839140" title="Samut Sakhon">
Samut Sakhon

Samut Sakhon (taj. สมุทรสาคร) – miasto w południowej Tajlandii w regionie Tajlandia Centralna, stolica prowincji Samut Sakhon. W 2019 roku liczyło 67 515 mieszkańców.

</doc>
<doc id="4839142" url="https://pl.wikipedia.org/wiki?curid=4839142" title="Henryk Maciąg (polityk)">
Henryk Maciąg (polityk)

Henryk Maciąg (ur. 23 lipca 1928 w Kuszlowie) – polski działacz partyjny i państwowy, nauczyciel, były szef Powiatowej Rady Narodowej w Radomiu i naczelnik powiatu zwoleńskiego, w latach 1980–1987 wicewojewoda radomski.
Życiorys.
Syn Stanisława i Katarzyny, wychował się w rolniczej rodzinie. W czasie wojny działał w konspiracji. Ukończył gimnazjum w Pionkach i kurs nauczycielski w Radomiu. Studiował także filologię polską i biologię na Uniwersytecie Łódzkim. Podjął pracę nauczyciela, początkowo od 1947 do 1949 zatrudniony w szkole podstawowej w Bożem. Następnie był kolejno kierownikiem szkół podstawowych w Pogroszynie (1949–1950), Chronowie (1950–1953), Wolanowie (1953–1954) oraz Wawrzyszowie (1954–1959). Zajmował się też prowadzeniem kursów dla analfabetów oraz uniwersytetu powszechnego, pracował jako instruktor metodyczny.
Od 1948 działał w Związku Młodzieży Polskiej. W 1948 wstąpił do Stronnictwa Ludowego, w listopadzie 1949 przeszedł do Zjednoczonego Stronnictwa Ludowego. Od 1959 związany z Powiatową Radą Narodową w Radomiu, początkowo przez rok był podinspektorem w tamtejszym Inspektoracie Oświaty. Następnie zajmował stanowisko wiceprzewodniczącego (1960–1968) i przewodniczącego (1968–1973) Prezydium PRN w Radomiu. Od 16 grudnia 1973 do 31 maja 1975 pozostawał naczelnikiem powiatu zwoleńskiego. Jednocześnie działał w strukturach partyjnych, zajmował stanowiska wiceprezesa Powiatowego Komitetu w Radomiu (1958–1973) i członka Wojewódzkiego Komitetu ZSL w Kielcach (1958–1975). W 1975 krótko kierował strukturami partii w powiecie zwoleńskim, a od 1975 do 1987 pozostawał szefem Wojewódzkiego Komitetu w Radomiu.
W kwietniu 1980 został wicewojewodą radomskim, zakończył pełnienie funkcji w 1987. Dodatkowo od 1976 do 1980 był zastępcą członka, a od 1980 do 1988 członkiem Naczelnego Komitetu ZSL. Działał także jako członek zarządu powiatowego i wiceszef wojewódzkiego Komitetu Frontu Jedności Narodu, przewodniczący zarządu powiatowego Związek Ochotniczych Straży Pożarnych oraz zastępca Powiatowego Społecznego Komendanta ORMO w Radomiu.
Ożenił się z Marią, doczekał się z nią synów.

</doc>
<doc id="4839144" url="https://pl.wikipedia.org/wiki?curid=4839144" title="Om Noi">
Om Noi

Om Noi (taj. อ้อมน้อย) – miasto w południowej Tajlandii w regionie Tajlandia Centralna, w prowincji Samut Sakhon. W 2019 roku liczyło 53 978 mieszkańców.

</doc>
<doc id="4839145" url="https://pl.wikipedia.org/wiki?curid=4839145" title="Świętomir Błociszewski">
Świętomir Błociszewski

 Świętomir Błociszewski z Błociszewa i Brodnicy herbu Ostoja (zm. przed 1408 r.) – rycerz, dziedzic Brodnicy i Błociszewa w Wielkopolsce.
Życiorys.
Świętomir Błociszewski pochodził z Błociszewa w Wielkopolsce. Świętomir miał synów Mikołaja Błociszewskiego, kasztelana santoskiego i sędziego poznańskiego oraz Jana z Błociszewa. W roku 1395 dziedziczył w Brodnicy, kiedy jego sąsiedzi Będlewscy herbu Łodzia poręczyli Żydom 80 grzywien. Żydów tych w roku 1408 spłacił jego syn Mikołaj. Świętomir, jako właściciel Brodnicy występował w roku 1405. Już nie żył w roku 1408 . Jego synowie Jan i Mikołaj ufundowali kościół w Błociszewie w 1408 roku a pierwszym plebanem został Piotr.

</doc>
<doc id="4839146" url="https://pl.wikipedia.org/wiki?curid=4839146" title="Powiat Okada">
Powiat Okada

 – dawny powiat w Japonii, w prefekturze Ibaraki.
Historia.
Powiat został założony 2 grudnia 1878 roku. Na dzień przed wprowadzeniem nowego systemu administracyjnego, 31 marca 1889 roku, powiat Okada został podzielony na 7 wiosek: Anjō, Ōgata, Okada, Iinuma, Sugawara, Ōhanawa i Toyooka.
1 kwietnia 1896 roku powiat Okada został połączony z powiatem Yūki. W wyniku tego połączenia powiat został rozwiązany.

</doc>
<doc id="4839147" url="https://pl.wikipedia.org/wiki?curid=4839147" title="Sakon Nakhon">
Sakon Nakhon

Sakon Nakhon (taj. สกลนคร) – miasto w północno-wschodniej Tajlandii w regionie Tajlandia Północno-Wschodnia, stolica prowincji Sakon Nakhon. W 2019 roku liczyło 53 100 mieszkańców.

</doc>
<doc id="4839148" url="https://pl.wikipedia.org/wiki?curid=4839148" title="Yuka Kobayashi (wspinaczka sportowa)">
Yuka Kobayashi (wspinaczka sportowa)

 (ur. 29 grudnia 1987 w Tōkai-mura prefekturze Ibaraki) – japońska wspinaczka sportowa. Specjalizująca się we boulderingu, prowadzeniu oraz we wspinaczce łącznej. Wielokrotna medalista mistrzostw Azji, dwukrotna wicemistrzyni Azji we wspinaczce sportowej z 2008 i 2015.
Kariera sportowa.
Na mistrzostwach Azji we wspinaczce sportowej zdobywała srebrne medale w konkurencji prowadzenia: w 2008 w Kantonie (przegrała w finale z Koreanką Kim Ja-in) oraz w 2015 w Ningbo (w finale przegrała ponownie z Kim Ja-in). W 2004 w Jeolli Południowej zdobyła brązowy medal, ulegając Koreankom Kim Ja-in i Go Mi-sun.
W 2012 w Haiyang w Chinach na plażowych mistrzostwach Azji we wspinaczce sportowej w prowadzeniu zdobyła brązowy medal.
Wielokrotna uczestniczka festiwalu wspinaczkowego Rock Master, który corocznie odbywa się na ścianach wspinaczkowych w Arco. W 2016 na tych zawodach wspinaczkowych zajęła siódme miejsce w konkurencji prowadzenia.

</doc>
<doc id="4839149" url="https://pl.wikipedia.org/wiki?curid=4839149" title="Indywidualne Mistrzostwa Danii na Żużlu 1971">
Indywidualne Mistrzostwa Danii na Żużlu 1971

Indywidualne Mistrzostwa Danii na Żużlu 1971 – cykl turniejów żużlowych, mających na celu wyłonienie najlepszych żużlowców w Danii w sezonie 1971. Tytuł zdobył Ole Olsen.
Finał.
 

</doc>
<doc id="4839150" url="https://pl.wikipedia.org/wiki?curid=4839150" title="Louise Farrenc">
Louise Farrenc

Jeanne-Louise Farrenc, z domu Dumont (ur. 31 maja 1804 w Paryżu, zm. 15 września 1875 tamże) – francuska pianistka i kompozytorka.
Życiorys.
Studiowała u Johanna Nepomuka Hummla i Ignaza Moschelesa, a później u Antonína Rejchy. W 1821 roku poślubiła flecistę i wydawcę muzycznego Aristide’a Farrenca (1794–1865), z którym wspólnie występowała. Ich córka, Victorine Farrenc (1826–1859), także była pianistką. W latach 1842–1873 wykładała w Konserwatorium Paryskim, gdzie prowadziła klasę fortepianu. Wspólnie z mężem, a po jego śmierci sama, wydawała antologię "Le trésor des pianistes" (Paryż 1861–1874). W 1869 roku otrzymała nagrodę francuskiej Académie des beaux-arts za twórczość fortepianową.
Muzyka Farrenc utrzymana była w stylu wczesnoromantycznym. Cieszyła się dużym poważaniem wśród współczesnych, pozytywnie na temat jej dzieł fortepianowych wypowiadał się Robert Schumann. Skomponowała m.in. 3 symfonie, 2 uwertury, "Fantazję" na fortepian i orkiestrę, "Nonet Es-dur", "Sekstet c-moll" na fortepian i instrumenty dęte, 2 kwintety fortepianowe, tria fortepianowe, "Trio" na fortepian, flet i wiolonczelę, "Trio" na flet, klarnet i wiolonczelę, 2 sonaty na wiolonczelę i fortepian, "Sonatę" na skrzypce i fortepian, liczne utwory fortepianowe, wariacje i miniatury.

</doc>
<doc id="4839151" url="https://pl.wikipedia.org/wiki?curid=4839151" title="Kapit (Malezja)">
Kapit (Malezja)

Kapit – miasto w Malezji w stanie Sarawak. W 2000 roku liczyło 13 610 mieszkańców.

</doc>
<doc id="4839153" url="https://pl.wikipedia.org/wiki?curid=4839153" title="Gua Musang">
Gua Musang

Gua Musang – miasto w Malezji, w stanie Kelantan. W 2000 roku liczyło 16 578 mieszkańców.

</doc>
<doc id="4839154" url="https://pl.wikipedia.org/wiki?curid=4839154" title="Bitwa nad Dołhem">
Bitwa nad Dołhem

Bitwa nad Dołhem – część wielkiej bitwy nad Autą. Walki polskich 11. i 17 Dywizji Piechoty, VII Brygady Rezerwowej i IX Brygady Piechoty z sowiecką 15 Armią w czasie lipcowej ofensywy Frontu Zachodniego Michaiła Tuchaczewskiego w okresie wojny polsko-bolszewickiej.
Położenie wojsk przed bitwą.
Front Północno-Wschodni gen. Stanisława Szeptyckiego w składzie 1. i 4 Armia dysponujący około 70 tys. żołnierzami i 460 działami. 
1 Armia gen. Gustawa Zygadłowicza dysponowała 34 000 żołnierzy i 186 działami. Ugrupowana była w sposób następujący: 
Na południe od linii kolejowej Połock – Mołodeczno zajmowała stanowiska 4 Armii gen. Szeptyckiego. Jej północne skrzydło tworzyła Grupa gen. Jana Rządkowskiego w składzie 1 Dywizja Litewsko–Białoruska i 11 Dywizja Piechoty.
Front Zachodni Michaiła Tuchaczewskiego liczył około 150–160 tys. żołnierzy i 772 działa
Plan Tuchaczewskiego zakładał dwustronne oskrzydlenie polskiej 1 Armii gen. Zygadłowicza, okrążenie jej i zniszczenie w rejonie Łużki – Głębokie. 
W tym celu:
Całością sił uderzeniowych dowodził dowódca Frontu Zachodniego Michaił Tuchaczewski.
Przebieg bitwy.
4 lipca 1920 wojska Frontu Zachodniego Michaiła Tuchaczewskiego rozpoczęły natarcie.
Znajdująca się w centrum sowieckiego ugrupowania 15 Armia Korka uderzyła na centrum i lewe skrzydło polskiej 1 Armii gen. Zygadłowicza oraz na lewe skrzydło 4 Armii gen. Szeptyckiego. 
Okopów nad Szoszą, na zachodnim brzegu jezior Szo i Dołhego do Kamionki broniła 11 Dywizja Piechoty gen. Ignacego Ledóchowskiego.
Na północ od Kamionki, wzdłuż jezior Dołhego i Świadowo, przez folwark Górki oraz wzdłuż Auty do Spihalszczyzny broniła się Grupa gen. Jędrzejewskiego. Od południa sąsiadem 11 Dywizji Piechoty była 1 Dywizja Litewsko-Białoruska.
Pierwsza linia obrony wzmocniona została zasiekami z drutu kolczastego. Druga linia wyznaczona została wzdłuż Mniuty, jezioro Plissa i Świlicy. W rejonie Królewszczyzna – Hołubicze, znajdowała się 17 Dywizja Piechoty stanowiąca odwód Frontu.
Sowiecka 15 Armia wzmocniona kombinowaną grapą kawalerii, rozpoczęła natarcie o 2.00 ogniowym przygotowaniem. Około 4.00 uderzyła na froncie od jeziora Szo do jeziora Żado. Jej 33 Dywizja Strzelców nacierała na stanowiska polskie położone w przesmyku na północ od Jeziora Dołhego, a 11 DS na dwa bataliony 48 pułku piechoty broniące przesmyku na południe od tego jeziora. Artyleria sowiecka zniszczyła okopy pierwszej linii i przerwała łączność. 48 pp wycofał się za Soszę, ponosząc wysokie straty.
Brygada Kozaków Kubańskich nacierała wzdłuż toru kolejowego i przerwała front pod folwarkiem Górki i wyszła na tyły 38 pułku piechoty.
Ten stracił jednak połowę stanu osobowego i wycofał się w kierunku Plissy.
Na krótko kontratakiem III/40 puku piechoty, zdołano chwilowo powstrzymać napór przeciwnika. Sytuacja taktyczna zmusiła do odwrotu także 39 pułk piechoty. Postępujące za nim oddziały 4 Dywizji Strzelców zagroziły tyłom VII Brygady Rezerwowej.
Odwrót 38 i 48 pułków piechoty spowodował powstanie piętnastokilometrowej luki w polskim froncie między grapami generałów Jędrzejewskiego i Rządkowskiego.
Około 13.00 Sowieci wznowili natarcie. Broniąca linii Plissa – Zadroże IX Brygada Piechoty została częściowo rozbita, a 39 pułk piechoty stracił większość ciężkiej broni. Również VII Brygada Rezerwowa poniosła wysokie straty, a oddziały sowieckiej 15 Armii przerwały drugą linię polskiej obrony nad Mniutą. W godzinach wieczornych załamała się także obrona 11 DP nad Soszą.
Dopiero o 17.00 przeszła do przeciwnatarcia odwodowa 17 Dywizja Piechoty z zadaniem odzyskania pierwszej linii obrony nad Autą i w przesmykach koło Jeziora Dołhego. Dywizja odrzuciła pod Uściem czołowe oddziały 33 Dywizji Strzelców, a pod Dajlidowem czoło 11 Dywizji Strzelców. Z powodu braku łączności z sąsiadami, oporu przeciwnika i ciemności utrudniających walkę w lesistym terenie, o północy dowódca 17 DP wstrzymał natarcie i wycofał dywizję za Mniutę.
Bilans walk.
Walki oddziałów polskich zakończyły się ich klęską. Nie zdołano utrzymać pierwszej linii obrony. Wobec ogromnej przewagi nieprzyjaciela gen. Zygadłowicz zrezygnował z odzyskania pierwszej linii i 5 lipca skupił wysiłki na osłonie rejonu Głębokie – Parafianowo.

</doc>
<doc id="4839155" url="https://pl.wikipedia.org/wiki?curid=4839155" title="Philipp Maximilian Opiz">
Philipp Maximilian Opiz

Philipp Maximilian Opiz (ur. 5 czerwca 1787 w Čáslavie, zm. 20 maja 1858 w Pradze) – czeskiego pochodzenia austriacki botanik i mykolog.
Życiorys.
Był synem urzędnika austro-węgierskiego. Kontynuując rodzinną tradycję również został urzędnikiem i objął stanowisko ojca. Został przeniesiony do Pardubic, a następnie do Pragi, gdzie pracował jako specjalista ds. leśnictwa aż do emerytury. W czasie pracy kontynuował studia na Politechnice Praskiej. Nauczył się m.in. języka łacińskiego i francuskiego.
Utworzył międzynarodowe stowarzyszenie zajmujące się wymianą okazów zielnikowych, eksykatów, nasion roślin i owadów. Jego pomysł okazał się sukcesem. Klub wymiany, który założył dla Austrii i Niemiec, był pierwszym w swoim rodzaju i znalazł wielu naśladowców. Podobne instytuty powstały wkrótce w Londynie, Paryżu, a nawet w Ameryce Północnej. Przez ponad 40 lat, aż do końca życia, Opiz z niestrudzoną wytrwałością zajmował się żmudnym i nie zawsze wdzięcznym procesem wymiany tych materiałów między uczonymi, czasem dokładając do tego z własnej kieszeni. Znany był także z działalności ekologicznej. Był gorącym zwolennikiem obsadzenia wolnych przestrzeni w Pradze drzewami. W tym celu założył stowarzyszenie mające się tym zająć. Był także członkiem wielu towarzystw międzynarodowych, m.in. w Bonn, Dreźnie, Edi.
Praca naukowa.
W wolnym czasie interesował się botaniką. Podróżując po okolicy i w Karkonoszach, dokładnie poznał florę czeską, a w latach 1809–1812 dostarczał materiały do pracy opublikowanej przez prof. Johanna Emanuela Pohla: "Tentamen florae Bohemiae". W latach 1811–1813 w czasopiśmie „Hesperus”, w „Wiadomościach Ekonomicznych”, później także w „Isis”, „Liebich’s Forstmann u. s.” opublikował ponad 25 krótszych lub dłuższych publikacji. Do śmierci w tych czasopismach opublikował w sumie ponad 400 artykułów. Ponadto, począwszy od 1810 r. przez 10 lat publikował zielnik rolniczy.
W 1817 r. Opiz opublikował duże dzieło "Niemieckie rośliny zarodnikowe, ułożone według ich naturalnych lokalizacji". Było ono załącznikiem do "Flora von Deutschland" J.C. Röhlinga. W tym samym roku opublikował "8 Flora cryptogamica Bohemiae sicca". Składała się z 8 broszur po 25 gatunków w każdej. W 1823 r. pojawiły się: "Böhmens phanerogamische und kryptogamische Gewächse", a w 1825 ukazały się dwie mniejsze prace: "Przewodnik do oznaczania pelargonii" jako fragment "Prodromusa Decandolle" i dodatek do Tobiasza Seitsa: "Róże po ich owocach". Jednym z jego największych dzieł, napisanym z niezwykłą starannością, jest "Nomenclator botanicus". Pracował nad nim od 1820 r., jednak nie zdążył go dokończyć przed śmiercią. Tylko pierwszy numer pierwszej części ukazał się w 1831 r. Jednak pozostawione przez Opiza odręczne notatki zawierają wyjątkowo dużą ilość materiału: 1466 broszur roślinnych i 1004 kartek tekstu. Stały się one własnością Muzeum Czech w Pradze. Muzeum temu Opiz przekazał jeszcze za swojego życia wszystkie swoje zbiory. W 1852 r. opublikował w języku czeskim "Seznam rostlin květeny české".
W naukowych nazwach opisanych przez niego taksonów dodawane jest jego nazwisko Opiz.

</doc>
<doc id="4839157" url="https://pl.wikipedia.org/wiki?curid=4839157" title="VLF Force 1">
VLF Force 1

VLF Force 1 – samochód sportowy klasy średniej wyprodukowany pod amerykańską marką VLF w 2016 roku.
Historia i opis modelu.
W styczniu 2016 roku na Detroit Auto Show VLF przedstawiło swój drugi samochód firmowany własnym logo, będący zarazem pierwszą konstrukcją opracowaną od podstaw jako samodzielna konstrukcja z projektem stylistycznym autorstwa Henrika Fiskera.
VLF Force 1 otrzymało stylistykę łączącą liczne wloty powietrza, muskularne nadkola i długą maskę, pod którą znalazła się 10-cylindrowa jednostka napędowa zapożyczona od koncernu Chrysler - wprost z modelu Dodge Viper. Z tego modelu zapożyczono także projekt deski rozdzielczej.
Sprzedaż.
W kwietniu 2016 roku VLF zbudowało limitowaną serię 50 sztuk Force 1, ustalając cenę katalogową 268 500 dolarów amerykańskich za sztukę.

</doc>
<doc id="4839158" url="https://pl.wikipedia.org/wiki?curid=4839158" title="Přívrat">
Přívrat

Přívrat – wieś i gmina (obec) w Czechach, w kraju pardubickim, w powiecie Uście nad Orlicą.
Historia.
Wieś i twierdza zostały po raz pierwszy wspomniane w 1455. Přívrat zawsze był odrębną gminą, dopiero w latach 1989–1991 należał do Česká Třebová.
Środowisko.
W Přívrat najważniejszą górą jest Jasanův kopec (515 m), najdłuższym ciekiem wodnym – Husí krk, a największym obszarem wodnym – Dolní rybník.

</doc>
<doc id="4839160" url="https://pl.wikipedia.org/wiki?curid=4839160" title="Alias (polecenie)">
Alias (polecenie)



</doc>
<doc id="4839164" url="https://pl.wikipedia.org/wiki?curid=4839164" title="Everis A. Hayes">
Everis A. Hayes

Everis Anson Hayes (ur. 10 marca 1855 w Waterloo, zm. 3 czerwca 1942 w San Jose) – amerykański polityk, członek Partii Republikańskiej.
Działalność polityczna.
W okresie od 4 marca 1905 do 3 marca 1913 przez cztery kadencje był przedstawicielem 5. okręgu, a od 4 marca 1913 do 3 marca 1919 przez trzy kadencje przedstawicielem 8. okręgu wyborczego w stanie Kalifornia w Izbie Reprezentantów Stanów Zjednoczonych.

</doc>
<doc id="4839167" url="https://pl.wikipedia.org/wiki?curid=4839167" title="Mindfulness">
Mindfulness



</doc>
<doc id="4839168" url="https://pl.wikipedia.org/wiki?curid=4839168" title="Marek Szlęzak">
Marek Szlęzak

Marek Jan Szlęzak (ur. 28 kwietnia 1934 w Będzinie) – polski działacz partyjny i państwowy, w latach 1978–1987 wicewojewoda rzeszowski.
Życiorys.
Syn Ludwika i Władysławy. W 1953 wstąpił do Polskiej Zjednoczonej Partii Robotniczej. Od 1953 do 1967 należał do egzekutywy Komitetu Miejskiego PZPR w Rzeszowie, od 1960 do 1962 był też instruktorem w Wydziale Ekonomicznym Komitetu Wojewódzkiego PZPR w tym mieście. Od 1 kwietnia 1978 do 30 października 1987 pełnił funkcję wicewojewody rzeszowskiego. Od 1984 do 1986 pozostawał członkiem egzekutywy Komitetu Wojewódzkiego PZPR w Rzeszowie, do 1987 zajmował w nim też stanowisko lektora.

</doc>
<doc id="4839170" url="https://pl.wikipedia.org/wiki?curid=4839170" title="Meiningeńczycy">
Meiningeńczycy

Meiningeńczycy – zespół teatralny założony i prowadzony przez księcia Jerzego II von Sachsen-Meiningen, który funkcjonował w księstwie Saksonia-Meiningen w latach 1860–1908. Znakiem rozpoznawczym grupy było zerwanie z systemem gwiazdorskim i wprowadzenie zasady współodpowiedzialności całego zespołu za poziom przedstawień, nowe techniki reżyserii grup statystów na scenie, archeologiczna dbałość o historyczną wierność realiom prezentowanej epoki oraz wyjątkowa wystawność organizowanych przedstawień. Na repertuar składały się tytuły klasyki niemieckiej, angielskiej i francuskiej. W latach 1874–1890 Meiningeńczycy występowali w miastach całej Europy, co przyniosło im sławę i wywarło wpływ na europejski teatr. Uznawani są za prekursorów ruchu Wielkiej Reformy Teatralnej, która zaczęła się rozwijać w latach 90. XIX wieku.
Twórcy i rytm pracy zespołu.
Zespołem kierował najpierw baron von Stein, a od 1866 roku Friedrich von Bodenstedt, natomiast cztery lata później w reżysera wcielił się osobiście książę Jerzy II. W roku 1873 funkcję przejął Ludwig Chronegk i to pod jego kierunkiem trupa rozpoczęła wielkie tournée po Europie, zdobywając powszechne uznanie publiczności i krytyki.
Książę był nie tylko fundatorem, ale sam przez cały czas istnienia teatru pełnił rolę inscenizatora i dostarczyciela pomysłów, ponadto, utalentowany malarsko, przygotowywał szkice kostiumów i scenografii. Techniczną pracę nad organizacją przedstawień powierzał reżyserowi, w roli tej najdłużej pozostawał Ludwik Chronegk i to jego uznaje się za pierwszego nowoczesnego reżysera, którego celem było nadzorowanie i spajanie różnych elementów przedstawienia. Helena von Heldburg – żona księcia, eks-aktorka jego teatru, gdy już sama przestała występować na scenie, nauczała adeptów rzemiosła aktorskiego.
W Meiningen wystawiano sztuki przez sześć miesięcy w roku, po dwa spektakle tygodniowo. W jednym sezonie na afiszu mogło być nawet 15 sztuk. Książę zamknął dworską operę, aby móc poświęcić się działalności teatralnej. Podczas wyjazdów aktorzy grali każdego dnia, niekiedy prezentując nawet dwie lub trzy sztuki dziennie.
Nowa koncepcja aktora.
Meiningeńczycy dbali, aby w zespole wszyscy aktorzy czuli się równi. Według poglądów Jerzego II, które stały w opozycji do funkcjonującego w drugiej połowie stulecia systemu gwiazdorskiego, każdy aktor miał do wykonania tak samo istotne zadanie na scenie. Recenzenci zauważali, że dzięki współpracy zespół uwypuklał artystyczną wartość całej sztuki, a nie monologi czy wystąpienia poszczególnych gwiazd prezentujących swoje kwestie.
Brak podziału na role małe i duże, obsadzanie gwiazd w epizodach innych spektakli, niwelowało niezdrowe ambicje aktorów oraz pokazywało, że każdą, nawet najmniejszą rolę trzeba zagrać jak najlepiej. Aby aktor nie skostniał w jednym typie roli, dbano o różnorodność kreacji realizowanych przez jedną osobę. By nie stracić kontaktu z rolą i pokazywaną epoką, próby odbywały się nawet po premierze.
Książę osobiście przygotowywał szkice do kostiumów. Dekoracje, rekwizyty i kostiumy były już gotowe i noszone przez artystów od pierwszej próby, aby aktor mógł przyzwyczaić się do swojej roli. Kostiumy musiały być realistyczne, tak więc rolę rycerza, jeśli zachodziła potrzeba, odgrywano w pełnej zbroi, co było dla aktora niemałym wyzwaniem. Kostium, jego kształt, a także waga wpływał na sposób gry i płynność ruchów aktora. Książę dbał o kondycję i aparycję swoich aktorów, którzy musieli udźwignąć czasem bardzo ciężkie stroje i prezentować się dobrze przed publicznością.
Reżyserowanie tłumu.
Ruch sceniczny był jedną z cech wyróżniających Meiningeńczyków. Chronegk potrafił doskonale reżyserować tłumy (już wcześniej próbował tego Wagner, potem w XX wieku sztukę tę rozwijał Reinhardt). Masę statystów (wzorem Charlesa Keana) dzielono na mniejsze grupy, z których każda dostawała osobne instrukcje i była kierowana przez jednego przewodnika-aktora. Antoine w swoich obserwacjach z pracy Meiningeńczyków pisał, że w grupie aktorskiej liczącej około 70 aktorów, mniej więcej 20 dostawało role w dramacie, pozostali statystowali, prowadząc grupy amatorów. Pełnienie roli przewodnika statystów było dla aktora nie mniej ważną funkcją niż odgrywanie którejś z postaci dramatu. Pozwalało to także na lepsze efekty podczas przedstawień wyjazdowych, gdzie zatrudniano lokalnych statystów, których należało przeszkolić. Dbano, by rozstawienie tłumów było urozmaicone, unikano równomierności w postawie, zwalczano mechanizację i bierność.
Władysław Bogusławski tak opisywał grę statystów w "Juliuszu Cezarze":
Dbano o odpowiednie nagłośnienie tłumu, który inaczej brzmi z daleka, inaczej z bliska. Wrażenie głosów dobiegających z zamknięcia osiągano np. każąc statystom krzyczeć, usta przyciskając do materaców. Dbano też, żeby tłum statystów różnie wyglądał i zachowywał się, zależnie jaką epokę odtwarzał: inaczej zachowywali się górale z "Wilhelma Tella", inaczej rzymianie w "Juliuszu Cezarze". Aby sprawić wrażenie, że ludzi jest więcej niż w rzeczywistości, tłum statystów ciągnął się aż za kulisy.
Niektórzy krytycy zarzucali grupie, że zbyt wielkie tłumy na scenie przytłaczają, a niekiedy nawet zagłuszają tekst sztuki. Niemniej wszystkie te zabiegi były innowacyjne i przełamywały XIX-wieczną praktykę teatralną, gdzie statyści pełnili rolę tylko ozdobnika.
Odtwarzanie realiów historycznych.
Jerzy II w swoim teatrze, wzorem Charlesa Keana, wystawiającego Shakespeare’a w kostiumie z epoki, dążył do zachowania iluzji prawdy, którą rozumiał jako odtwarzanie rzeczywistości historycznej. Choć często utożsamiano Meiningeńczyków z przepychem sceny, był to jednak tylko środek, nie główny cel inscenizacji.
Dążenie do historycznej ścisłości było konsekwencją poszukiwania przez zespół naturalności. Jeśli sztuka tego nie wymagała, książę wystawiał ją o wiele skromniejszymi środkami (np. "Chory z urojenia"). Ale już prace przygotowawcze i badania do "Juliusza Cezara" trwały dwa lata i składały się na nie liczne studia historyczne oraz wyjazdy twórców do Włoch. Jeśli wystawiano sztukę osadzoną w nieokreślonym historycznie świecie przedstawionym, również odwoływano się realiów wybranej przez inscenizatorów epoki (np.: "Opowieść zimowa" umieszczona została w czasach włoskiego renesansu). Przestrzegano nie tylko kostiumu i wystroju, ale także obyczaju. Orszaki królewskie czy pochody wojskowe, rytuały dworskie były przez Meiningeńczyków odtwarzane z pietyzmem. Malowane dekoracje wzbogacano o rzeczywiste przystawki: drzewa, kolumny, kominki itp.
Historyczna drobiazgowość budziła podziw, ale i pojawiały się głosy krytyki. Władysław Bogusławski wyrażał wątpliwość sensu poszukiwań antykwarycznych, jeśli czasem i sam autor ubierający sztukę w kostium historyczny, nie znał dobrze realiów epoki, którą prezentował.
Repertuar.
Jerzy II bardzo szanował pierwowzór literacki. „Wolę nie mieć racji razem z poetą niż mieć słuszność z autorem przeróbki” – mawiał. Uzupełniał utwór teatralnie (np. o wstawki pantomimiczne), ale starał się go nie zmieniać.
Najczęściej do inscenizacji wybierał klasykę niemiecką i europejską. Podczas pobytu w Warszawie trupa zaprezentowała "Juliusza Cezara", "Wieczór trzech króli", "Zimową opowieść" Shakespeare’a, "Zbójców", "Marię Stuart", "Obóz Wallensteina", "Śmierć Wallensteina", "Picollomini" oraz "Wilhelma Tella" Schillera, "Chorego z urojenia" Moliera. Grano codziennie, niekiedy nawet po dwa lub trzy spektakle.
Najczęściej prezentowano Schillera i Shakespeare’a, korzystano także z dorobku Kleista, Grillparzera, Moliera, Byrona, Bjørnsona, Goethego, Ibsena, Lessinga. Najpopularniejsze sztuki wystawiane podczas tras objazdowych to "Juliusz Cezar," "Opowieść zimowa" i "Wilhelm Tell".
Realizm detalu.
Twórcy dbali nawet o drobne środki akustyczne i wizualne – odtwarzano echo niosące się po wielkich salach czy szmer fontanny. Dążono do uwidocznienia ognia armatniego w bitwach i liczono sekundy, kiedy powinien zabrzmieć grzmot. Flagi na scenie rzeczywiście powiewały poruszane wiatrem. Nie wahano się także pokazywać rzeczy nieprzyjemnych, jak martwe konie po bitwie czy zapach zatrutych świec, rozchodzący się po sali. Aby nie zepsuć wrażenia realizmu, unikano zmian dekoracji na oczach widza, stosując podział akcji na odsłony, a niekiedy triki, takie jak zaciemnienie sceny.
Kompozycja i ruch sceniczny.
Książę patrzył na kompozycję sceniczną z malarskiego punktu widzenia. Stanowczo opowiadał się przeciw symetrycznemu porządkowaniu sceny, które było charakterystyczne dla teatru weimarskiego. Wiedział, że taka kompozycja niszczy dynamizm obrazu i dopuszczał ją tylko w uzasadnionych przypadkach, np. w celu wyciszenia emocji lub stworzenia efektu surowego ascetyzmu. Unikał regularnych zgrupowań, ustawiania rzędu aktorów równolegle do rampy, przemieszczania się na scenie po linii prostej, zajmowania miejsca przez aktora dokładnie w centrum sceny. Różnicowano poziomy, stosując system podestów i schodów. Pokoje i komnaty często pokazywano ustawione ukośnie do widza. Umiejętnie grano światłem i mrokiem, ciszą i kakofonią dźwięków nakładających się na siebie.
Europejskie tournée (1874–1890).
Prawdziwy sukces przyszedł wraz z przedstawieniami wyjazdowymi, które zainaugurowano gościnnymi występami w Berlinie 1 maja 1874 roku. Trupa podróżowała także poza granice niemieckie. Grała w Wiedniu i Budapeszcie, Pradze, Amsterdamie, Londynie, Bazylei, Petersburgu, Moskwie, Warszawie, Trieście, Antwerpii, Rotterdamie, Brukseli, Kopenhadze, Sztokholmie, Kijowie i Odessie, dając łącznie poza swoją siedzibą ponad dwa i pół tysiąca przedstawień. W Warszawie Meiningeńczycy gościli od 8 do 29 maja 1885 roku.
Wpływy Meiningeńczyków.
W Berlinie w roku 1876 oglądał ich Ibsen, gdy wystawiali jego "Pretendentów do tronu", w Londynie Shaw w roku 1881. Siedem lat później w Brukseli Antoine (jeden z czołowych twórców Reformy Teatru) nie tylko widział występy grupy, ale też obserwował przeprowadzane próby, jego uwagę przykuł w szczególności nowatorski sposób zarządzania masami ludzkimi na scenie. Dwa lata później Meiningeńczycy równie silne wrażenie wywarli w Moskwie na Konstantym Stanisławskim: „W życiu naszego Towarzystwa, zwłaszcza zaś w moim, Meiningeńczycy stworzyli nowy etap”, pisał potem twórca MCHATu.

</doc>
<doc id="4839173" url="https://pl.wikipedia.org/wiki?curid=4839173" title="Stadion Lokomotiva">
Stadion Lokomotiva

Stadion Lokomotiva – nieistniejący już stadion sportowy w Chebie, w Czechach. Istniał w latach 1952–2017. Mógł pomieścić 15 000 widzów. Swoje spotkania rozgrywali na nim piłkarze klubu Hvězda Cheb.
Historia.
Stadion został otwarty w 1952 roku. W roku 1973 został zmodernizowany. Grający na nim zespół Hvězda Cheb (dawniej m.in. pod nazwami Rudá Hvězda i Union) w latach 1979–1992 występował w czechosłowackiej I lidze, a w latach 1993–1996 w czeskiej I lidze. Gospodarzem obiektu był także klub Lokomotiva Cheb, który był jego właścicielem do 2013 roku, kiedy to stadion stał się własnością miasta.
W 2017 roku przeprowadzono przebudowę obiektu, która przyniosła praktycznie jego kres w dotychczasowej formie. Na terenie stadionu wybudowano nowe boisko piłkarskie ze sztuczną nawierzchnią, jednak przesunięte nieco w kierunku południowo-wschodnim względem poprzedniego, w oddaleniu od trybuny głównej i częściowo w miejscu trybun po stronie wschodniej, które uległy likwidacji. Na tym boisku nadal swoje spotkania rozgrywa Hvězda Cheb. W latach 2018–2019 zmodernizowano także pobliską halę sportową, do której dobudowano również nowe szatnie, co wiązało się z likwidacją fragmentu trybun stadionu na północnym łuku. Póki co zachowana została trybuna główna dawnego obiektu, ale w planach jest jej likwidacja.

</doc>
<doc id="4839174" url="https://pl.wikipedia.org/wiki?curid=4839174" title="William J. Wynn">
William J. Wynn

William Joseph Wynn (ur. 12 czerwca 1860 w San Francisco, zm. 4 stycznia 1935 tamże) – amerykański polityk, członek Partii Demokratycznej.
Działalność polityczna.
W okresie od 4 marca 1903 do 3 marca 1905 przez jedną kadencję był przedstawicielem 5. okręgu wyborczego w stanie Kalifornia w Izbie Reprezentantów Stanów Zjednoczonych.

</doc>
<doc id="4839179" url="https://pl.wikipedia.org/wiki?curid=4839179" title="Sejm koronacyjny 1734">
Sejm koronacyjny 1734

Sejm koronacyjny 1734 – sejm koronacyjny I Rzeczypospolitej został zwołany 4 listopada 1733 roku do Krakowa. 
Większość sejmików nie odbyła się z powodu opozycji zwolenników Stanisława I. 
Sejm obradował od 19 stycznia do 22 lutego 1734 roku, nie uchwalił konstytucji.
17 stycznia 1734 roku odbyła się koronacja króla Augusta III. 
W latach 1734–1735 król zwoływał Radę Walną Konfederacji Warszawskiej, której marszałkiem był Antoni Poniński, instygator koronny. 

</doc>
<doc id="4839180" url="https://pl.wikipedia.org/wiki?curid=4839180" title="Lisa Darmanin">
Lisa Darmanin

Lisa Darmanin (ur. 27 sierpnia 1991) – australijska żeglarka sportowa, srebrna medalistka olimpijska z Rio de Janeiro.
Zawody w 2016 były jej pierwszymi igrzyskami olimpijskimi. W Brazylii zajęła drugie miejsce w mieszanej klasie Nacra 17, załogę jachtu tworzył również Jason Waterhouse, prywatnie jej kuzyn. W tej klasie zdobyła cztery medale mistrzostw świata: srebro w 2015 oraz brąz w 2014, 2019 i 2020

</doc>
<doc id="4839182" url="https://pl.wikipedia.org/wiki?curid=4839182" title="James H. MacLafferty">
James H. MacLafferty

James Henry Maclafferty (ur. 27 lutego 1871 w San Diego, zm. 9 czerwca 1937 w Oakland) – amerykański polityk, członek Partii Republikańskiej.
Działalność polityczna.
W okresie od 7 listopada 1922 do 3 marca 1925 był przedstawicielem 6. okręgu wyborczego w stanie Kalifornia w Izbie Reprezentantów Stanów Zjednoczonych. 

</doc>
<doc id="4839183" url="https://pl.wikipedia.org/wiki?curid=4839183" title="Hubert Kaszyński">
Hubert Kaszyński

Hubert Tadeusz Kaszyński – polski socjolog, dr hab. nauk społecznych, profesor w Instytucie Socjologii Wydziału Filozoficznego Uniwersytetu Jagiellońskiego.
Życiorys.
W 1996 ukończył studia socjologiczne na Uniwersytecie Jagiellońskim, 20 listopada 2003 obronił pracę doktorską "Praca socjalna w rehabilitacji społecznej chorych z diagnozą schizofrenii", 8 maja 2014 habilitował się na podstawie pracy zatytułowanej "Praca socjalna z osobami chorującymi psychicznie. Studium socjologiczne". Został zatrudniony na stanowisku adiunkta w Instytucie Nauk o Rodzinie na Wydziale Nauk Społecznych Uniwersytetu Papieskiego Jana Pawła II w Krakowie.
Pracuje na stanowisku profesora w Instytucie Socjologii na Wydziale Filozoficznym Uniwersytetu Jagiellońskiego.

</doc>
<doc id="4839184" url="https://pl.wikipedia.org/wiki?curid=4839184" title="Wojciech Załuska">
Wojciech Załuska

Wojciech Tomasz Załuska (ur. 25 października 1961 w Lublinie) – polski lekarz, internista i nefrolog, profesor nauk medycznych, profesor Uniwersytetu Medycznego w Lublinie i jego rektor w kadencji 2020–2024.
Życiorys.
Absolwent III Liceum Ogólnokształcącego im. Unii Lubelskiej w Lublinie. W 1986 ukończył studia lekarskie na Akademii Medycznej w Lublinie. Doktoryzował się w 1992 na uczelni macierzystej na podstawie dysertacji zatytułowanej: "Wpływ czasu leczenia dializami i ludzkiej rekombinowanej erytropoetyny na aktywność układu adrenergicznego u pacjentów hemodializowanych", której promotorem był profesor Andrzej Książek. Stopień naukowy doktora habilitowanego uzyskał w 2001 na AM w Lublinie w oparciu o pracę pt. "Monitorowanie adekwatności hemodializy z uwzględnieniem bioimpedancyjnego pomiaru przestrzeni wodnych u chorych z przewlekłą niewydolnością nerek". Tytuł profesora nauk medycznych otrzymał 17 listopada 2005.
Zawodowo związany z Akademią Medyczną w Lublinie, przekształconą w Uniwersytet Medyczny, na którym w 2009 objął stanowisko profesora zwyczajnego, a później – po zmianach prawnych – stanowisko profesora. Pracę na AM w Lublinie rozpoczął w 1986 w Katedrze i Zakładzie Farmakologii, w 1987 przeszedł do Katedry i Klinki Nefrologii, obejmując tam w 2019 funkcję kierownika. W latach 2005–2012 był prodziekanem II Wydziału Lekarskiego z Oddziałem Anglojęzycznym, zaś w latach 2012–2020 dziekanem tej jednostki (w trakcie kadencji przekształconej w Wydział Lekarski). W czerwcu 2020 został wybrany na rektora UM w Lublinie w kadencji 2020–2024.
Uzyskał specjalizacje z zakresu chorób wewnętrznych (pierwszego stopnia w 1989 oraz drugiego stopnia w 1996), nefrologii (1999), zdrowia publicznego (2004), hipertensjologii (2006) oraz transplantologii klinicznej (2011). W latach 2003–2018 był ordynatorem Oddziału Nefrologii i Nadciśnienia Tętniczego Wojewódzkiego Szpitala Specjalistycznego im. Stefana Kardynała Wyszyńskiego w Lublinie. W latach 2004–2009 pełnił funkcję konsultanta województwa lubelskiego w dziedzinie hipertensjologii, w 2009 został konsultantem województwa lubelskiego w dziedzinie nefrologii.
Opublikował ok. 170 prac naukowych. Przebywał na stypendiach w Niemczech i USA. Był profesorem wizytującym w Renal Research Institute w Nowym Jorku oraz wykładowcą na Uniwersytecie w Marburgu. Członek stowarzyszeń naukowych, m.in. American Society of Nephrology i Polskiego Towarzystwa Nefrologicznego.
Odznaczenia.
W 2005, "za zasługi dla rozwoju medycyny", został odznaczony Srebrnym Krzyżem Zasługi. Otrzymał też Medal Komisji Edukacji Narodowej.

</doc>
<doc id="4839187" url="https://pl.wikipedia.org/wiki?curid=4839187" title="Śmierć Komandora">
Śmierć Komandora

Śmierć Komandora – powieść japońskiego pisarza Harukiego Murakamiego
Książka została wydana pierwotnie w Japonii 24 lutego 2017 roku w dwóch tomach; Pojawia się idea i Metafora się zmienia . W Polsce natomiast wydana została nakładem wydawnictwem Muza 17 października 2018 (Tom 1) i 28 listopada 2018 (Tom 2), na język polski powieść przetłumaczyła Anna Zielińska-Elliott.
Fabuła.
Malarz w średnim wieku nagle zostaje porzucony przez swoją żonę; decyduje się on wyprowadzić z domu i podróżować po wyspie Honsiu. Po powrocie do Tokio przyjaciel artysty, którego poprosił o nocleg oferuje mu mieszkanie w opuszczonym domu, który niegdyś należał do jego ojca malarza. W odświeżonym otoczeniu główny bohater zaczyna wieść nowe, spokojne życie. Prowadzi lekcje malarstwa w Odawarze oraz romansuje z kobietami. Opuszczony niegdyś dom staje się miejscem odrodzenia i przemiany.
Kontrowersje.
W Hongkongu książka została ocenzurowana i jest sprzedawana tylko osobom powyżej 18 roku życia. Tłumaczenie Lai Ming Chu jest sprzedawane w przezroczystej folii z żółtą nalepką informującą, że zawiera treści określone po angielsku jako „offensive”. Jak przypuszcza dziennikarka gazety Mingpao z Hongkongu, decyzja została podjęta przez trybunał obsceniczności na podstawie częstego użycia słowa „penis” w książce oraz kontrowersyjnej sceny seksu, podczas której kobieta prosi o podduszanie podczas aktu. Decyzja ta została wyśmiana przez czytelników z Hongkongu w internecie.

</doc>
<doc id="4839188" url="https://pl.wikipedia.org/wiki?curid=4839188" title="Aiways">
Aiways

Aiways – chiński producent elektrycznych SUV-ów z siedzibą w Szanghaju działający od 2017 roku. 
Historia.
Startup Aiways został założony przez dwójkę chińskich przedsiębiorców, Fu Qiana i Gu Fenga w 2017 roku w Szanghaju. Już na samym początku jako cel obrano opracowanie gamy SUV-ów z napędem elektrycznym. Studyjną zapowiedzią pierwszego produkcyjnego pojazdu Aiways był prototyp U5 Ion Concept przedstawiony w listopadzie 2018 roku, z planami przedstawienia seryjnej postaci wiosną następnego roku. Przy okazji pierwszego studium, Aiways ogłosił plany sprzedażowe dotyczące nie tylko rodzimego rynku chińskiego, ale i europejskiego.
Zgoodnie z wcześniejszymi zapowiedziami, pierwszym seryjnym samochodem marki Aiways został średniej wielkości SUV U5 przedstawiony w marcu 2019 roku. W styczniu 2020 roku Aiways zapowiedział oficjalny europejski debiut U5 na Geneva Motor Show 2020, stając się tym samym pierwszą w pełni chińską marką rozpoczynającą oficjalną sprzedaż samochodu elektrycznego w tym regionie.
Z powodu odwołania Geneva Motor Show w wyniku Pandemii COVID-19, premiera Aiwaysa U5 nie odbyła się. Początek sprzedaży modelu na wybranych rynkach Europy Zachodniej zaplanowano na sierpień 2020 roku. W lipcu 2020 roku dotrze do Europy pierwszy transport 500 sztuk U5, które będą funkcjonować w ramach wypożyczalni samochodów Hertz na francuskiej Korsyce.
W kwietniu 2021 roku Aiways przedstawił swój drugi produkcyjny samochód w postaci średniej wielkości SUV-a Coupe o nazwie U6. Pojazd utrzymany został w awangardowym wzornictwie, za które odpowiadał były stylista Ferrari, Ken Okuyama.
Gumpert Aiways.
W 2017 roku niemiecki inżynier i przedsiębiorca Roland Gumpert po bankructwie jego firmy Gumpert i odpsrzedaniu jej hongkońskim inwestorom, którzy zmienili jej nazwę na Apollo Automobil, zdecydował się utworzyć nową biznesową inicjatywę. Wszedł on we współpracę z chińskim Aiways, tworząc przedsiębiorstwo Gumpert Aiways Automobile. Od 2021 roku wytwarza ono hybrydowe coupe RG Nathalie.

</doc>
<doc id="4839190" url="https://pl.wikipedia.org/wiki?curid=4839190" title="Igor Falecki">
Igor Falecki

Igor Falecki (ur. 8 lutego 2002 w Gdańsku) – polski muzyk, perkusista
Życiorys.
Jego ojciec Artur Falecki, który też jest muzykiem, opublikował 21 września 2006 roku nagranie z Igorem w serwisie YouTube – film obejrzało tam 4,8 mln osób (stan na czerwiec 2020 r.), ale jego rodzice szacują, że mogło go obejrzeć kilkaset milionów osób z całego świata, bo programy o utalentowanym muzyku przygotowały telewizje z całego świata, m.in. ABC, CBS, MTV, Canal+, a CNN prezentując gwiazdy polskiej muzyki, nazwała go „geniuszem perkusji”.
Był stypendystą m.in. Ministerstwa Kultury i Dziedzictwa Narodowego, Marszałka Województwa Pomorskiego oraz Miasta Gdańska.
W 2014 roku redakcja „Dużego Formatu”, dodatku do „Gazety Wyborczej” umieściła go na liście 20 najbardziej wpływowych nastolatków w Polsce.
Pierwszą płytę długogrającą „Classic!” nagrał z Capellą Gedanensis. Na perkusji grał na niej utwory m.in. Mozarta, Beethovena, Straussa.
W 2017 roku magazyn „Perkusista” wybrał 101 najważniejszych polskich perkusistów wszech czasów – Igor był najmłodszy na tej liście, miał wtedy tylko piętnaście lat.
W 2020 roku został jednym z bohaterów książki Justyny Sucheckiej „Young Power. 30 historii o tym, jak młodzi zmieniają świat”.
Ma na swoim koncie koncerty m.in. z orkiestrą Radzimira Dębskiego, Quebonafide i Taco Hemingwayem.

</doc>
<doc id="4839191" url="https://pl.wikipedia.org/wiki?curid=4839191" title="Państwowa Komisja Planowania Gospodarczego">
Państwowa Komisja Planowania Gospodarczego

Państwowa Komisja Planowania Gospodarczego (PKPG) – polska instytucja istniejąca w latach 1949–1956, która przejęła kompetencje zlikwidowanego poprzedniego, pierwszego organu planowania gospodarczego w Polsce Centralnego Urzędu Planowania działającego w latach 1945–1949, Głównego Urzędu Planowania Przestrzennego oraz częściowo Ministerstwa Przemysłu i Handlu. 
Państwowa Komisja Planowania Gospodarczego utworzona została 22 kwietnia 1949. Była organem nadrzędnym wobec ministerstw gospodarczych – „superministerstwem”. Zakresem działania obejmowała politykę gospodarczą państwa, w tym opracowywanie narodowych planów gospodarczych i kontrolę nad ich realizacją, nadzór nad systemem planowania, koordynowanie działalności resortów gospodarczych, rozdzielnictwo materiałów i wyrobów gotowych, przestrzenne zagospodarowanie kraju, kształtowanie cen i taryf, organizację przedsiębiorstw, oddziaływanie na sektor prywatny. Komisja odpowiadała za opracowanie i realizację planu sześcioletniego.
Przewodniczący PKPG sprawował nadzór m.in. nad: Głównym Urzędem Statystycznym, Urzędem Patentowym, Głównym Urzędem Miar, Polskim Komitetem Normalizacyjnym, Instytutem Ekonomiki i Organizacji Przemysłu. PKPG była głównym organem kierującym gospodarką państwa i kształtującym jego politykę ekonomiczną. Jej powołanie istotnie przyczyniło się do centralizacji zarządzania gospodarką i ograniczania samodzielności poszczególnych szczebli zarządzania. PKPG, bazując na sowieckich rozwiązaniach, zwiększała liczbę wskaźników ustalanych centralnie kosztem inicjatywy przedsiębiorstw i jednostek administracji terenowej.
PKPG rozwiązano 15 listopada 1956 ze względu na zmiany polityczne. Została zastąpiona przez Komisję Planowania przy Radzie Ministrów.
Przewodniczący PKPG.
Funkcję przewodniczącego pełnił wicepremier i przewodniczący Komitetu Ekonomicznego Rady Ministrów:
Siedziba.
Mieściła się przy ul. Daszyńskiego 10 (1948), następnie w wybudowanym dla Komisji budynku z 1949 (proj. Stanisław Bieńkuński i Stanisław Rychłowski przy pl. Trzech Krzyży 3-5. Obecnie budynek zajmuje Ministerstwo Rozwoju i Technologii.

</doc>
<doc id="4839194" url="https://pl.wikipedia.org/wiki?curid=4839194" title="Celestyn Józef Alonso Villar">
Celestyn Józef Alonso Villar

Celestyn Józef Alonso Villar (ur. 15 czerwca 1862 w Morgolles, zm. 18 sierpnia 1936 w La Tejera) – hiszpański duchowny katolicki, dominikanin, męczennik, ofiara wojny domowej w Hiszpanii w latach 1936-39, błogosławiony Kościoła katolickiego.
Życiorys.
Urodził się w 1862 roku w Morgolles. Wstąpił do zakonu dominikanów i przyjął w nim święcenia kapłańskie. W czasie wojny domowej w Hiszpanii 18 sierpnia 1936 został zamordowany przez republikanów razem z innymi dominikanami z zakonu w La Tejera, w hiszpańskiej Asturii. 26 czerwca 2006 roku papież Benedykt XVI podpisał dekret o męczeństwie jego i towarzyszy. 28 października 2007 tenże sam papież beatyfikował jego i 497 innych męczenników z okresu wojny domowej w Hiszpanii. 

</doc>
<doc id="4839195" url="https://pl.wikipedia.org/wiki?curid=4839195" title="Jan Malcher Billewicz">
Jan Malcher Billewicz

Jan Malcher Billewicz herbu Mogiła – chorąży żmudzki w latach 1690-1697, pisarz ziemski żmudzki w latach 1680-1681, surogator grodzki żmudzki w latach 1679-1682, ciwun szawdowski w latach 1676-1697, ciwun retowski w latach 1673-1674, podkomorzy parnawski w 1673 roku, sędzia grodzki żmudzki w latach 1661-1668 i 1669, cześnik kowieński w latach 1661-1672, łowczy starodubowski w 1657 roku.
Był wyznawcą kalwinizmu.
Jako poseł na sejm elekcyjny 1669 roku podpisał "pacta conventa" Michała Korybuta Wiśniowieckiego, był jego elektorem z Księstwa Żmudzkiego w 1669 roku. W 1674 roku był elektorem Jana III Sobieskiego z Księstwa Żmudzkiego.
Bibliografia.
 

</doc>
<doc id="4839198" url="https://pl.wikipedia.org/wiki?curid=4839198" title="Gacno Wielkie">
Gacno Wielkie

Gacno Wielkie – jezioro lobeliowe w województwie pomorskim, w powiecie chojnickim, w gminie Chojnice, leżące na terenie Równiny Charzykowskiej i Parku Narodowego „Bory Tucholskie”. W odróżnieniu od sąsiadującego jeziora Gacno Małe nie stanowi obszaru ochrony ścisłej.
Informacje ogólne.
Akwen ma powierzchnię 14,2 ha, maksymalną głębokość 6,2 m, przy średniej głębokości 3,1 m. Położony jest w południowo-zachodniej części parku narodowego. Sąsiaduje z jeziorem Gacno Małe, również lobeliowym.
Przyroda.
Strefa przybrzeżna
Przybrzeżną strefę litoralu buduje lobelia jeziorna, zaś głębsza strefa litoralu zdominowana jest przez poryblin jeziorny.
Roślinność zanurzoną reprezentują również występujące dość nielicznie: moczarka kanadyjska i rdestnica połyskująca. Strefę roślinności o liściach pływających budują głównie grzybienie białe, grążele żółte, rdestnice pływające, jak również rzadka elisma wodna. Szuwar budują przede wszystkim kwitnące egzemplarze lobelii jeziornej oraz turzyca nitkowata (nieliczna jest też w domieszce turzyca dzióbkowata), ponikło błotne i trzcina pospolita). Strefa ekotonu jeziora miejscami ma charakter torfowiska (rośnie tu przede wszystkim torfowiec błotny i torfowiec odgięty, jak również rosiczka okrągłolistna, żurawina błotna, przygiełka biała i bardzo licznie rzadki w Polsce widłaczek torfowy).
Ryby w jeziorze praktycznie nie występują, co warunkowane jest kwaśnym odczynem wody i niską trofią.
Turystyka.
Wschodnim brzegiem jeziora prowadzi ścieżka dydaktyczna z Funki do Bachorza. Urządzono tu pomost w kształcie serca, umożliwiający oglądanie strefy przybrzeżnej.

</doc>
<doc id="4839201" url="https://pl.wikipedia.org/wiki?curid=4839201" title="Języki Papui Zachodniej">
Języki Papui Zachodniej

Języki Papui Zachodniej – silnie zróżnicowane języki używane w regionie Papui Zachodniej, tj. w zachodniej (indonezyjskiej) części Nowej Gwinei oraz na pobliskich mniejszych wyspach. Szacuje się, że w tym regionie geopolitycznym występuje ponad 270 języków. O ile są bardzo liczne, to często posługują się nimi niewielkie społeczności. Wiele z nich nie zostało dobrze poznanych przez lingwistów. Pod względem językowym zachodnia Nowa Gwinea jest w znacznej mierze odrębna od pozostałych regionów Indonezji.
Języki Papui Zachodniej rozpatruje się w ramach dwóch grup: austronezyjskiej i papuaskiej (nieaustronezyjskiej). Języki austronezyjskie tworzą wielką rodzinę językową, obejmującą swoim zasięgiem ogromny obszar Oceanii i Azji Południowo-Wschodniej. W rejonie Nowej Gwinei występują przede wszystkim wzdłuż wybrzeży tej wyspy, a także na pobliskich mniejszych wyspach (m.in. Biak, Yapen, archipelag Raja Ampat). Miejscowe języki austronezyjskie w przeważającej mierze należą do gałęzi halmahersko-zachodniowonowogwinejskiej bądź oceanicznej (na wschód od Zatoki Cenderawasih).
Pod pojęcie „języków papuaskich” (nieaustronezyjskich) podkłada się te języki lokalne, których nie zaliczono do rodziny austronezyjskiej. W Papui Zachodniej stanowią dużą grupę, a swoim zasięgiem obejmują także inne zakątki wschodniej Indonezji (wyspa Halmahera w archipelagu Moluków oraz wyspy Timor, Alor i Pantar w grupie Małych Wysp Sundajskich). Ich podgrupy są liczne i silnie zróżnicowane; wśród języków papuaskich zachodniej Nowej Gwinei wyróżnia się m.in. następujące rodziny – zachodniopapuaska, transnowogwinejska, języki Równiny Jezior. Do największych języków papuaskich w Indonezji (pod względem liczby użytkowników) należą: dani zachodni (lani), dani Wielkiej Doliny, ekagi (ekari), asmat, ngalik północny. Spośród austronezyjskich języków Papui duże znaczenie ma język biak, który służył niegdyś jako język handlowy.
Powszechna jest dwujęzyczność (lub wręcz wielojęzyczność). Języki lokalne współistnieją z miejscową odmianą języka malajskiego – malajskim papuaskim. Malajski papuaski rozpowszechnił się w rejonach nadbrzeżnych, a w mniejszym zakresie na górzystych terenach w głębi wyspy. Odgrywa istotną rolę jako regionalna lingua franca. W użyciu jest także język indonezyjski, który ma w kraju status urzędowego. 
Zalążki informacji słownikowych nt. języków zachodniej Nowej Gwinei zostały zebrane przez podróżników (jednym z najwcześniej poznanych stał się język kamoro). Rozwój szerzej zakrojonych badań nad językami ludności papuaskiej w Indonezji przypadł dopiero na początek XX wieku (z wyłączeniem papuaskich języków Moluków, które zaczęto opisywać jeszcze w XIX wieku). Pierwotnie próby opisu miejscowych języków były związane z działalnością zachodnich misjonarzy, ale swój udział w ich dokumentacji mieli również lingwiści i antropolodzy. Badania nad językami Papui Zachodniej prowadzili językoznawcy holenderscy, australijscy, niemieccy i indonezyjscy, a także osoby związane z SIL International. Wśród nich pozostaje jednak wiele języków poznanych jedynie pobieżnie (bądź wcale), zwłaszcza jeśli chodzi o języki niewielkich społeczności. Znaczna część języków regionu znajduje się dziś na skraju wymarcia.

</doc>
<doc id="4839205" url="https://pl.wikipedia.org/wiki?curid=4839205" title="Santiago Franco Mayo">
Santiago Franco Mayo

Santiago Franco Mayo (ur. 28 marca 1905 w Santa María del Páramo, zm. 18 sierpnia 1936 w La Tejera) – hiszpański duchowny katolicki, dominikanin, męczennik, ofiara wojny domowej w Hiszpanii w latach 1936-39, błogosławiony Kościoła katolickiego.
Życiorys.
Urodził się w 1905 roku w Santa María del Páramo. Wstąpił do zakonu dominikanów i przyjął w nim święcenia kapłańskie. W czasie wojny domowej w Hiszpanii 18 sierpnia 1936 został zamordowany przez republikanów razem z innymi dominikanami z zakonu w La Tejera, w hiszpańskiej Asturii. 26 czerwca 2006 roku papież Benedykt XVI podpisał dekret o męczeństwie jego i towarzyszy. 28 października 2007 tenże papież beatyfikował jego i 497 innych męczenników z okresu wojny domowej w Hiszpanii. 

</doc>
<doc id="4839206" url="https://pl.wikipedia.org/wiki?curid=4839206" title="Aiways U5">
Aiways U5

Aiways U5 – elektryczny samochód osobowy typu SUV klasy średniej produkowany pod chińską marką Aiways od 2019 roku.
Historia i opis modelu.
W listopadzie 2018 roku chiński startup zajmujący się rozwojem technologii samochodów elektrycznych przedstawił studium swojego pierwszego SUV-a U5 Ion Concept. Jego seryjna postać pod skróconą nazwą Aiways U5 odbyła się w marcu 2019 roku.
Pod kątem stylistycznym samochód odtworzył cechy wyglądu poprzedzającego go studium, zyskując reflektory w kształcie zadartych do góry bumerangów i umieszczonych pod nimi imitacji wlotów powietrza, z czego w prawym ukryto wtyczkę do ładowania układu elektrycznego. Wysuwane klamki zostały ukryte w drzwiach, z kolei tylne lampy przyjęły podłużny kształt. Kokpit z kolei zyskał awangardową formę ze spłaszczonymi u dołu i z góry krawędziami, a także dużym dotykowym ekranem w konsoli centralnej.
Sprzedaż.
Jako pierwszy chiński producent samochodów elektrycznych, Aiways ogłosił europejską premierę U5 na Geneva Motor Show w marcu 2020 roku.
Po odwołaniu wydarzenia, planowana premiera nie odbyła się, jednak producent ogłosił początek sprzedaży U5 w wybranych krajach Europy Zachodniej na sierpień 2020 roku. W lipcu 2020 roku na francuskiej wyspie Korsyka Aiwaysy U5 dostępne będą w liczbie 500 sztuk w ramach wypożyczalni samochodów Hertz.
Dane techniczne.
Układ napędowy w Aiwaysie posiada baterię o pojemności 63 kWh. Moc silnika wynosi 170 KM, za to maksymalny moment obrotowy określono na 315 Nm. Zasięg wynosi ok. 340 kilometrów, z kolei diagnostyka i aktualizacje oprogramowania mają odbywać się zdalnie podobnie do tego, jak odbywa się to w samochodach Tesli.

</doc>
<doc id="4839207" url="https://pl.wikipedia.org/wiki?curid=4839207" title="Cmentarz ewangelicki w Rusinowie (powiat inowrocławski)">
Cmentarz ewangelicki w Rusinowie (powiat inowrocławski)

Cmentarz ewangelicki w Rusinowie – dawny cmentarz polowy w Polsce, położony w województwie kujawsko-pomorskim, w powiecie inowrocławskim, w gminie Kruszwica, we wsi Rusinowo. Został założony w II poł. XIX w. (na pewno przed rokiem 1893). Obecnie jest nieczynny. Został zlikwidowany w roku 1945. Roślinność, jaka występuje na tym cmentarzu to grochodrzew, lilak, okazałe klony oraz bluszcz.
Renowacja cmentarza.
Uporządkowaniem terenu cmentarza zajęli się członkowie Nadgoplańskiego Towarzystwa Historycznego, którzy pod koniec listopada 2014 roku wycięli część krzaków, zebrali śmieci i uczytelnili dwie mogiły. Ich praca została zniweczona przez ludzi notorycznie składujących tam odpady. Pod koniec wakacji 2015 r. wraz z kilkoma mieszkańcami wsi członkowie NTH ponownie posprzątali cmentarz. Niestety, tym razem doszło do profanacji cmentarza. Obiekt został wstępnie uporządkowany po profanacji. Latem 2016 r. ponownie porządkowano cmentarz. 

</doc>
<doc id="4839208" url="https://pl.wikipedia.org/wiki?curid=4839208" title="Języki w Timorze Wschodnim">
Języki w Timorze Wschodnim



</doc>
<doc id="4839211" url="https://pl.wikipedia.org/wiki?curid=4839211" title="John A. Elston">
John A. Elston

John Arthur Elston (ur. 10 lutego 1874 w Woodland, zm. 15 grudnia 1921 w Waszyngtonie) – amerykański polityk, członek Partii Postępowej, następnie Partii Republikańskiej.
Działalność polityczna.
W okresie od 4 marca 1915 do śmierci 15 grudnia 1921 przez cztery kadencje był przedstawicielem 6. okręgu wyborczego w stanie Kalifornia w Izbie Reprezentantów Stanów Zjednoczonych. 

</doc>
<doc id="4839213" url="https://pl.wikipedia.org/wiki?curid=4839213" title="Nacjonalizm na Wyspach Kanaryjskich">
Nacjonalizm na Wyspach Kanaryjskich

Nacjonalizm kanaryjski – ruch mający na celu uzyskanie szerszej autonomii w ramach Hiszpanii lub całkowitej niepodległości oraz zwiększenia świadomości narodowej wśród mieszkańców Wysp Kanaryjskich.
Historia świadomości narodowej na Wyspach Kanaryjskich.
Początki.
Wyspy Kanaryjskie do średniowiecza były zamieszkiwane przez lud Guanczów spokrewniony z Berberami. Po hiszpańskim podboju wysp wprowadzono feudalizm europejski.
U schyłku podboju wysp przez Hiszpanów, 30 maja 1481 roku wódz Guanczów Tenesor Semidán (po chrzcie znany jako Francisco Guanarteme) zawarł traktat z królem Janem II Aragońskim tzw. traktat z Calatayud. Traktat ten określał Wyspy Kanaryjskie jako królestwo, część Hiszpanii. Definiował też kanaryjską administrację i jej relacje z koroną hiszpańską.
Początkowo pakt przyjęto jedynie na Gran Canarii, ale wraz z podbojem wysp przez Hiszpanów, umowę rozszerzono na cały archipelag. Nieprzestrzeganie ustaleń paktu przez Hiszpanię doprowadziło do wybuchu buntów miejscowej ludności: w latach 1502 (bunt wodza Ichasagua), 1770 (bunt w La Aldea) i 1788 (bunt w Arico). Pakt unieważniono podczas restauracji Burbonów.
Nacjonalizm kanaryjski.
Pierwsze organizacje nacjonalistyczne zostały utworzone w XIX wieku i były częścią lokalnego ruchu robotniczego. Najważniejszymi postaciami wczesnego nacjonalizmu kanaryjskiego są José Cabrera Díaz, Nicolás Estévanez oraz Secundino Delgado, który uważany jest dziś za ojca tego ruchu.
Pierwsze partie nacjonalistyczne to "Partido Popular" („Partia Ludowa”), założona w 1901 w Santa Cruz de Tenerife oraz "Partido Nacionalista Canario" („Kanaryjska Partia Nacjonalistyczna”) założona w 1924 w Hawanie na Kubie.
W okresie Drugiej Republiki pojawił się projekt przyznania autonomii Wyspom Kanaryjskim. Kres tym planom położyła hiszpańska wojna domowa.
Podczas dyktatury Franco.
Frankizm stanowczo sprzeciwiał się wszelkim formom separatyzmu zarówno w Hiszpanii, jak i w hiszpańskich koloniach. Pomimo tego, w 1959 roku poparcie zaczął zdobywać ruch "Canarias Libre" („Wolne Wyspy Kanaryjskie”). Z kolei w 1964 Antonio Cubillo założył MPAIAC
– "Movimiento por la Autodeterminación e Independencia del Archipiélago Canario" („Ruch na Rzecz Samostanowienia i Niepodległości Wysp Kanaryjskich”). Flaga MPAIAC jest do dziś powszechnie uznawana jako symbol separatyzmu kanaryjskiego.
U schyłku rządów Franco powstały dwie milicje separatystów kanaryjskich: "Destacamentos Armados Canarios" („Kanaryjskie Siły Zbrojne”) oraz "Fuerzas Armadas Guanches" („Siły Zbrojne Guanczów”). Terrorystyczna działalność tych organizacji, mimo początkowego poparcia, była w większości potępiana przez Kanaryjczyków.
W 1982 Wyspy Kanaryjskie stały się wspólnotą autonomiczną w ramach Hiszpanii. W latach 80. trzecią najpopularniejszą partią na Wyspach Kanaryjskich była nacjonalistyczna UPC. W 1985 Antonio Cubillo powrócił z Algierii i założył partię CNC ("Congreso Nacional de Canarias"), „Kanaryjski Kongres Narodowy”.
Od 1993 władzę we Wspólnocie Autonomicznej Wysp Kanaryjskich sprawuje partia Koalicja Kanaryjska.
Czasy współczesne.
Na początku XXI wieku istniało kilkanaście partii określających się jako nacjonalistyczne:
Istnieje też młodzieżowa organizacja o nazwie Azarug.
Niektóre organizacje, szczególnie te bardziej radykalne, używają na określenie Wysp Kanaryjskich berberyjskiego słowa "Taknara".
Ruch separatystyczny przeżywa na wyspach swoisty renesans. Kanaryjska gazeta "El Día" zmieniła wymowę swoich artykułów, aby pasowały do opinii nacjonalistycznych i separatystycznych. W gazecie tej często cytowane są opinie historyków i publicystów popierających odłączenie się Wysp Kanaryjskich od Hiszpanii lub szerszą autonomię.

</doc>
<doc id="4839216" url="https://pl.wikipedia.org/wiki?curid=4839216" title="Jakub Michał Estko">
Jakub Michał Estko

Jakub Michał Estko herbu własnego (zm. 30 października 1749 roku) – generał adiutant wojsk Jego Królewskiej Mości, pisarz grodzki kowieński w latach 1714-1717, stolnik kowieński w latach 1709-1725, miecznik kowieński w latach 1696-1709.
Żonaty z Ludwiką Marią Łukiańską.
Był wyznawcą kalwinizmu.

</doc>
<doc id="4839226" url="https://pl.wikipedia.org/wiki?curid=4839226" title="Daniel Wołk Łaniewski">
Daniel Wołk Łaniewski

Daniel Wołk Łaniewski – wojski mozyrski w latach 1713-1746, podstoli mozyrski w 1702 roku.
Syn stolnika starodubowskiego Gedeona i Katarzyny z Borzymowskich.
Był wyznawcą kalwinizmu.

</doc>
<doc id="4839233" url="https://pl.wikipedia.org/wiki?curid=4839233" title="Georg Wilhelm Richmann">
Georg Wilhelm Richmann

Georg Wilhelm Richmann (ros. Георг Вильгельм Рихман; ur. 22 lipca (wg starego stylu 11 lipca) 1711 r. w Pernau (dziś Parnawa w Estonii), zm. 6 sierpnia (wg starego stylu 26 lipca) 1753 w Sankt Petersburgu) – wywodzący się z Niemców bałtyckich uczony fizyk i eksperymentator, działający w Imperium Rosyjskim. Udowodnił, że chmury burzowe zawierają ładunki elektryczne, a pioruny są formą rozładowania tych ładunków.
Życiorys.
Urodził się w domu usytuowanym przy ulicy Kuninga (Króla) w Pernau, w ówczesnych szwedzkich Inflantach, które w 1721 r., w wyniku III wojny północnej stały się częścią Imperium Rosyjskiego. Był pogrobowcem: jego ojciec zmarł w wyniku zarazy pod koniec 1710 roku, zanim Georg się urodził, a jego matka ponownie wyszła za mąż. We wczesnych latach uczył się w Revalu (dziś Tallinn w Estonii); później studiował matematykę i nauki przyrodnicze w Niemczech, na uniwersytetach w Halle i Jenie. Po przyjeździe do Sankt Petersburga został wychowawcą i nauczycielem dzieci wpływowego polityka na dworze carskim, barona Andrieja Ostermanna.
Już w 1735 r. został adiunktem w Akademii Nauk i Sztuk Pięknych w Sankt Petersburgu, w 1741 r. profesorem nadzwyczajnym fizyki tamże, a w 1747 r. został przyjęty w poczet zwykłych członków Akademii. Prowadził pionierskie prace nad elektrycznością, szczególnie nad elektrycznością atmosferyczną. Zajmował się również kalorymetrią, współpracując w tym zakresie z Michaiłem Łomonosowem. Przetłumaczył również (na niemiecki z francuskiego) utwór "An Essay on Man" czołowego poety angielskiego oświecenia – Alexandra Pope’a.
Richmann zginął tragicznie w 1753 r. podczas swoich badań. Został porażony prądem w Sankt Petersburgu podczas „próby oszacowania reakcji izolowanego pręta na pobliską burzę”. Jak podają historycy, Richmann uczestniczył w posiedzeniu Akademii Nauk, kiedy usłyszał grzmot nadchodzącej burzy. Profesor pobiegł wraz z towarzyszącym mu miedziorytnikiem, Sokołowem, do domu, aby spróbować przeprowadzić swoje doświadczenie. Podczas eksperymentu pojawił się oczekiwany piorun, który błyskawicznie spłynął po pręcie i jako świetlista kula uderzył stojącego tuż obok Richmanna w głowę, pozostawiając go martwym z czerwoną plamą na czole, rozrzuconymi butami i częściami ubrania. Eksplozja, która zabrzmiała „jak małe działo”, odrzuciła na bok Sokołowa, rozbiła ościeżnicę w pokoju i oderwała drzwi od zawiasów.
Nie ma wątpliwości, że śmiertelny wypadek badacza był wynikiem bardzo słabej wówczas wiedzy o naturze elektryczności, a zwłaszcza o zachowaniu się ładunków elektrycznych. Fizyk zrobił wszystko, by zgromadzić na izolowanym przewodniku znaczną ilość ładunków, lecz nie pomyślał o tym, jak tę energię rozładować. Richmann był najprawdopodobniej pierwszą osobą w historii, która zmarła na skutek porażenia podczas przeprowadzania eksperymentów elektrycznych.

</doc>
<doc id="4839236" url="https://pl.wikipedia.org/wiki?curid=4839236" title="Władysław Estko">
Władysław Estko

Władysław Estko herbu własnego (zm. w 1743 roku) – generał audytor armii Wielkiego Księstwa Litewskiego, kapitan dragonii gwardii Jego Królewskiej Mości, strażnik kowieński w latach 1713-1743.
Żonaty z Anną Karpiówną.
Był wyznawcą kalwinizmu.

</doc>
<doc id="4839238" url="https://pl.wikipedia.org/wiki?curid=4839238" title="Anisfield-Wolf Book Award">
Anisfield-Wolf Book Award

Anisfield-Wolf Book Award – amerykańska nagroda literacka przyznawana od 1935 roku za wkład w zrozumienie podłoża rasizmu i docenienie różnorodności kulturowej na świecie.
Nagroda została zainicjowana przez poetkę i filantropkę Edith Anisfield Wolf jako wyraz zaangażowania swojej rodziny w kwestie sprawiedliwości społecznej. Z początku nagrodę sponsorował „The Saturday Review”, a od 1963 roku nagrodę przyznaje The Cleveland Foundation. Od lat 60. do 1996 roku jury przewodniczył Ashley Montagu, po czym funkcję tę przejął Henry Louis Gates.
Laureaci.
Całokształt twórczości.
Źródło.

</doc>
<doc id="4839242" url="https://pl.wikipedia.org/wiki?curid=4839242" title="Jacques-Charles Dupont de l’Eure">
Jacques-Charles Dupont de l’Eure

Jacques-Charles Dupont de l’Eure (ur. 27 lutego 1767 w Le Neubourg, zm. 3 marca 1855 w Rouge-Perriers) – francuski prawnik i mąż stanu, uważany za pierwszą głowę państwa II Republiki Francuskiej, po upadku monarchii lipcowej (1848).
Życiorys.
Okres Rewolucji i I Cesarstwa.
Urodził się w Le Neubourg w Normandii. Gdy rozpoczęła się rewolucja francuska był prawnikiem "parlamentu" Normandii. Poparł rewolucję, a w 1798 r. rozpoczął karierę polityczną jako członek Rady Pięciuset. W czasach I Republiki i I Cesarstwa piastował kolejne stanowiska sądowe w Louviers, Rouen i Évreux. W dniu 26 kwietnia 1810 otrzymał tytuł Kawalera Cesarstwa Francuskiego.
W 1813 r. został członkiem Ciała Prawodawczego (fr. "corps législatif"), a podczas 100 dni Napoleona był wiceprezesem Izby Deputowanych. Kiedy armie VII koalicji weszły do Paryża, sporządził deklarację, w której stwierdził konieczność utrzymania praw ustanowionych podczas rewolucji. Został wybrany jako jeden z komisarzy do negocjacji z władcami państw koalicji.
Monarchia Burbonów.
Od 1817 do 1849 r. (w czasach restauracji Burbonów i monarchii lipcowej) nieprzerwanie był członkiem Izby Deputowanych i działał konsekwentnie z opozycją liberalną, której był faktycznym przywódcą. Przez kilka miesięcy w 1830 r. pełnił funkcję ministra sprawiedliwości, ale nie zgadzając się ze swoimi współpracownikami, złożył rezygnację przed końcem roku i ponownie znalazł się w opozycji.
II Republika.
Gdy w 1848 r. rozpoczęła się rewolucja lutowa, Dupont de l’Eure został przewodniczącym zgromadzenia tymczasowego, będąc jego najstarszym członkiem. Tego samego dnia został prezesem Rządu Tymczasowego, stając się de facto głową państwa francuskiego. Można go zatem uznać za pierwszego prezydenta w historii Francji, choć formalnie to Louis-Napoléon Bonaparte, wybrany w tym samym roku, był pierwszym prezydentem Republiki Francuskiej.
Prestiż i popularność Duponta de l’Eure nie pozwoliły zróżnicowanej poglądowo koalicji republikańskiej na natychmiastowe uzgodnienie wspólnego przywódcy. Ze względu na swój podeszły wiek (w dniu objęcia urzędu był zaledwie kilka dni przed swoimi 81. urodzinami) Dupont de l’Eure przekazał część swoich obowiązków ministrowi spraw zagranicznych, Alphonse’owi de Lamartinowi. 4 maja zrezygnował, aby ustąpić miejsca Komisji Wykonawczej, w skład której nie wszedł, zgodnie ze swoją wolą. Poparł Louisa-Eugène’a Cavaignaca wyborach prezydenckich w 1848 r. Rok później, po nieudanej próbie ponownego kandydowania do Izby Deputowanych, wycofał się z życia publicznego.
Konsekwencja w obronie sprawy liberalizmu konstytucyjnego, którą przejawiał w swoich burzliwych czasach, zyskała mu szacunek wielu jego rodaków, którzy określali Duponta de l’Eure mianem „Arystydesa trybuny francuskiej”.

</doc>
<doc id="4839243" url="https://pl.wikipedia.org/wiki?curid=4839243" title="History (Unix)">
History (Unix)

history (, historia) – polecenie systemu operacyjnego Unix, służące do wyświetlenia historii wprowadzonych poleceń w bieżącej sesji terminala. Każde z nich traktowane jest jako zdarzenie, które ma swój indywidualny numer. Wykorzystuje się to do ponownego wykonania polecenia, zamiast jego powtórnego wpisywania. Można również za jego pomocą przywołać zdarzenie i je zmienić.
Przykłady użycia.
Historia poleceń.
Po wpisaniu polecenia codice_1 przykładowy wynik wygląda następująco:
$ history
1 ls
2 who
3 clear
4 history
Domyślnie zwraca ono 1000 wyników.
Lista ostatnio używanych n poleceń.
codice_2 zwróci "n" wprowadzonych wcześniej poleceń.
$ history 3
33 cd ~
34 ls
35 history 3
Powtórzenie ostatniego polecenia.
Za pomocą dwóch wykrzykników codice_3 powtórzymy ostatnie polecenie.
$ echo "Powtórzymy polecenie"
Powtórzymy polecenie
Powtórzymy polecenie
Powtórzenie polecenia o wskazanym numerze zdarzenia.
Wykorzystując polecenie codice_4 wywołamy zdarzenie o numerze "n" w historii.
Gdy poleceniem o numerze zdarzenia 1 będzie codice_5, wpisując polecenie codice_6 wyczyścimy terminal.
Użycie z grep.
Polecenie codice_7 zwróci wyłącznie wyniki z użyciem "x" w poleceniu.
$ history | grep clear
7 clear
29 clear
43 clear
67 history | grep clear

</doc>
<doc id="4839244" url="https://pl.wikipedia.org/wiki?curid=4839244" title="Tomasz Grabowski (zm. 1771)">
Tomasz Grabowski (zm. 1771)



</doc>
<doc id="4839254" url="https://pl.wikipedia.org/wiki?curid=4839254" title="Park Narodowy Keibul Lamjao">
Park Narodowy Keibul Lamjao

Park Narodowy Keibul Lamjao – park narodowy położony na jeziorze Loktak w stanie Maharasztra w południowo-wschodnich Indiach. 
Charakterystyka parku.
Park narodowy obejmuje wiele małych pływających wysepek zbudowanych z wodnej roślinności tworząc ekosystem dla zagrożonego gatunku jelenia - jelenia Elda.
Fauna.
Na terenie parku poza jeleniem Elda występują również sambary, dziki, wiwery indyjskie, koty błotne, kanie czarne, zimorodki oraz liczne żółwie, jaszczurki i żmije (kobry wodne).

</doc>
<doc id="4839258" url="https://pl.wikipedia.org/wiki?curid=4839258" title="Praskie Konserwatorium">
Praskie Konserwatorium



</doc>
<doc id="4839261" url="https://pl.wikipedia.org/wiki?curid=4839261" title="Hao Jialu">
Hao Jialu

Hao Jialu ( ur. 20 sierpnia 1987) – chińska szpadzistka. Srebrna medalistka olimpijska z Rio de Janeiro.
Zawody w 2016 były jej pierwszymi igrzyskami olimpijskimi. Medal zdobyła w konkursie drużynowym, reprezentację Chin wspólnie z nią tworzyły Sun Yiwen, Sun Yujie i Xu Anqi. Na mistrzostwach świata zdobyła złoto w drużynie w 2015. W tej samej konkurencji zwyciężyła w igrzyskach azjatyckich w 2014.

</doc>
<doc id="4839271" url="https://pl.wikipedia.org/wiki?curid=4839271" title="Plaffeien">
Plaffeien

Plaffeien (fr. "Planfayon"; gsw. "Plaffeye", "Plaffeyen"; frp. "Pyanfayon") – gmina (fr. "commune"; niem. "Gemeinde") w Szwajcarii, w kantonie Fryburg, w okręgu Sense. Powierzchnia gminy wynosi 66,53 km². Populacja 31 grudnia 2020 wynosiła 3 613 osób.
Plaffeien jest jedną z gmin, w której dominują mieszkańcy niemieckojęzyczni, mimo że kanton Fryburg jest generalnie francuskojęzyczny.
Historia.
Miejscowość po raz pierwszy wzmiankowana w 1148 roku jako "Planfeiun", później również w 1339 roku jako "Blanfeyen".
Obecna gmina powstała w 2017 roku z połączenia gmin Zumholz i Oberschrot.
Transport.
Przez teren gminy przebiegają drogi główne nr 177 i nr 178. 
Współpraca.
Miejscowość partnerska:

</doc>
<doc id="4839272" url="https://pl.wikipedia.org/wiki?curid=4839272" title="Karin Wahlberg">
Karin Wahlberg

Karin Wahlberg (ur. 1950 w Kalmarze) – szwedzka lekarka (ginekolog i położna), filolog oraz pisarka, autorka m.in. powieści kryminalnych.
Książki Karin Wahlberg zajmują czołowe miejsca na listach sprzedaży i były wielokrotonie nagradzane. Głównymi bohaterami jej powieści kryminalnych są detektyw Claes Claesson i chirurg Veronika Lundborg.
Życiorys.
Urodziła się na południu Szwecji. Studiowała filologię szwedzką, filozofię i medycynę. Pracowała jako nauczycielka. Zadebiutowała jako pisarka w 2001, łącząc zawód lekarza z pisarstwem.

</doc>
<doc id="4839273" url="https://pl.wikipedia.org/wiki?curid=4839273" title="Kaabong">
Kaabong

Kaabong – miasto w północno–wschodniej Ugandzie, nad rzeką Dopeth. Jest głównym ośrodkiem miejskim, administracyjnym i handlowym dystryktu Kaabong.

</doc>
<doc id="4839274" url="https://pl.wikipedia.org/wiki?curid=4839274" title="Podgoria (gmina)">
Podgoria (gmina)

Podgoria – gmina w Rumunii, w okręgu Buzău. Obejmuje miejscowości Coțatcu, Oratia, Pleșeșt, Podgoria i Tăbăcari. W 2011 roku liczyła 3236 mieszkańców.

</doc>
<doc id="4839279" url="https://pl.wikipedia.org/wiki?curid=4839279" title="Coțatcu">
Coțatcu

Coțatcu – wieś w Rumunii, w okręgu Buzău, w gminie Podgoria. W 2011 roku liczyła 1237 mieszkańców.

</doc>
<doc id="4839280" url="https://pl.wikipedia.org/wiki?curid=4839280" title="Oratia">
Oratia

Oratia – wieś w Rumunii, w okręgu Buzău, w gminie Podgoria. W 2011 roku liczyła 340 mieszkańców.

</doc>
<doc id="4839281" url="https://pl.wikipedia.org/wiki?curid=4839281" title="Cezaryzm">
Cezaryzm

Cezaryzm – określenie systemu rządów, którego nazwa wywodzi się od tytułu "Caesar", występującego w starożytnym Rzymie.
Charakterystyka.
Cezaryzm to rządy jednostki (jedynowładztwo), których źródłem są jej osobiste zasługi (np. jako wodza wojskowego) i mające szerokie poparcie mas ludowych. Zakres władzy w cezaryzmie jest bardzo szeroki i nie wynika z faktu jej dziedziczenia. Charakterystyczny dla krajów postkolonialnych, ze świeżo uzyskaną niepodległością.
Przykładem cezaryzmu były w przeszłości rządy Napoleona I i jego bratanka Napoleona III (bonapartyzm).

</doc>
<doc id="4839282" url="https://pl.wikipedia.org/wiki?curid=4839282" title="Pleșești (gmina Podgoria)">
Pleșești (gmina Podgoria)

Pleșești – wieś w Rumunii, w okręgu Buzău, w gminie Podgoria. W 2011 roku liczyła 396 mieszkańców.

</doc>
<doc id="4839284" url="https://pl.wikipedia.org/wiki?curid=4839284" title="Podgoria (okręg Buzău)">
Podgoria (okręg Buzău)

Podgoria – wieś w Rumunii, w okręgu Buzău, w gminie Podgoria. W 2011 roku liczyła 1182 mieszkańców.

</doc>
<doc id="4839286" url="https://pl.wikipedia.org/wiki?curid=4839286" title="Henri de Laborde">
Henri de Laborde

Henri de Laborde (Delaborde) – francuski szermierz. Brał udział w Letnich Igrzyskach Olimpijskich 1896 w Atenach i Letnich Igrzyskach Olimpijskich 1900 w Paryżu. 
W 1896 roku de Llaborde rywalizował w turnieju floretowym. Zajął trzecie z czterech miejsc w swojej grupie wstępnej po wygraniu jednego pojedynku z Joanisem Pulosem i przegraniu pozostałych dwóch z Henrim Callotem i Periklisem Pierakosem-Mawromichalisem. To dało mu piąte miejsce ogółem, "ex aequo" z Konstantinosem Komninosem-Miliotisem, który był trzeci w drugiej grupie wstępnej.
W 1900 wystąpił w turnieju szpadzistów, ale odpadł w fazie eliminacyjnej.

</doc>
<doc id="4839287" url="https://pl.wikipedia.org/wiki?curid=4839287" title="Tăbăcari">
Tăbăcari

Tăbăcari – wieś w Rumunii, w okręgu Buzău, w gminie Podgoria. W 2011 roku liczyła 81 mieszkańców.

</doc>
<doc id="4839288" url="https://pl.wikipedia.org/wiki?curid=4839288" title="Poșta Câlnău (gmina)">
Poșta Câlnău (gmina)

Poșta Câlnău – gmina w Rumunii, w okręgu Buzău. Obejmuje miejscowości Aliceni, Coconari, Poșta Câlnău, Potârnichești, Sudiți i Zilișteanca. W 2011 roku liczyła 5968 mieszkańców.

</doc>
<doc id="4839289" url="https://pl.wikipedia.org/wiki?curid=4839289" title="Marian Magoń">
Marian Magoń

Marian Piotr Magoń (ur. 28 czerwca 1937 w Krzeszowicach) – polski działacz partyjny i państwowy, w latach 1978–1987 wicewojewoda rzeszowski.
Życiorys.
Syn Edwarda i Anieli. W 1962 wstąpił do Polskiej Zjednoczonej Partii Robotniczej. W 1963 został sekretarzem ds. ekonomicznych w Komitecie Zakładowym PZPR przy Zakładach Mięsnych w Rzeszowie. W latach 1975–1978 po raz pierwszy był członkiem egzekutywy Komitetu Wojewódzkiego PZPR w Rzeszowie. Od 15 listopada 1974 do 30 czerwca 1983 pełnił funkcję wicewojewody rzeszowskiego (zarówno „dużego”, jak i „małego” województwa.) Następnie od 1983 do 1989 pozostawał sekretarzem ds. rolnych i członkiem egzekutywy KW PZPR w Rzeszowie.

</doc>
<doc id="4839291" url="https://pl.wikipedia.org/wiki?curid=4839291" title="Park Narodowy Doliny Kidepo">
Park Narodowy Doliny Kidepo

Park Narodowy Doliny Kidepo – park narodowy w północno–wschodniej Ugandzie, założony w 1962 roku. Zajmuje powierzchnię 1399 km² i przylega do granic Kenii i Sudanu Południowego. W krajobrazie we wschodniej części dominuje góra Morungole. Park daje schronienie dla ponad 77 gatunków ssaków i 475 gatunków ptaków. 

</doc>
<doc id="4839292" url="https://pl.wikipedia.org/wiki?curid=4839292" title="Andonios Papajanu">
Andonios Papajanu

Andonios Papajanu – grecki gimnastyk. Brał udział w Letnich Igrzyskach Olimpijskich 1896 w Atenach.
Papajanu brał udział w turniejach ćwiczeń na poręczach i ćwiczeń na drążku. Nie zdobył medali w żadnym konkursie, chociaż miejsca, które zajął, nie są znane.

</doc>
<doc id="4839293" url="https://pl.wikipedia.org/wiki?curid=4839293" title="Lista zabytków w Qormi">
Lista zabytków w Qormi

To jest lista zabytków w miejscowości Qormi na Malcie, które są umieszczone na liście National Inventory of the Cultural Property of the Maltese Islands.

</doc>
<doc id="4839294" url="https://pl.wikipedia.org/wiki?curid=4839294" title="Rive gauche">
Rive gauche

Rive gauche (wym. //, tłum. lewy brzeg) – obszar Paryża, we Francji, położony na południe od rzeki Sekwany, a na północ od bulwaru Montparnasse. W 1. połowie XX wieku "rive gauche" był siedzibą paryskich intelektualistów. W lewobrzeżnej części miasta mieści się Dzielnica Łacińska, będąca rejonem szkół uniwersyteckich. "Rive gauche" charakteryzuje się architekturą surowego gotyku. Na prawym brzegu, po północnej stronie rzeki, jest "rive droite".
W pierwszej połowie XX wieku "rive gauche" tradycyjnie utożsamiany był z kręgami filozoficznymi, ikonami literatury i z kontrkulturą, w opozycji do "rive droite", okręgu uważanego wówczas za burżuazyjny. Na południe od Sekwany aktywna była intelektualna elita, która spotykała się w ka­wiarniach dzielnic St. Germain de Prés i Montparnasse.
Intelektualiści ze Stanów Zjednoczonych, którzy po zakończeniu I wojny światowej odkrywali stolicę Francji, ten fragment miasta uważali za centrum świata. Uznawali to miejsce za urzekające przeciwieństwo „amerykańskości”.
Wśród artystów i filozofów, którzy gromadzili się na przełomie XIX i XX wieku w paryskim "rive gauche", byli francuscy pisarze Jean-Paul Sartre, Simone de Beauvoir, Arthur Rimbaud, Paul Verlaine i amerykańscy, Ernest Hemingway, Francis Scott Fitzgerald, James Baldwin, a także malarze, Francuz Henri Matisse i Hiszpan Pablo Picasso. Częścią "rive gauche" były też kobiety, które współtworzyły charakter miejsca; były to m.in.: Colette, Djuna Barnes, Natalie Barney, Sylvia Beach, H.D., Anaïs Nin, Jean Rhys, Gertrude Stein, Alice B. Toklas, Renée Vivien oraz Edith Wharton.
W tym miejscu w XIX w. ulokowali się francuscy wydawcy: Louis Hachette i Pierre-Jules Hetzel (18 Rue Jacob), drukujący m.in. utwory Juliusza Verne’a, który również tu mieszkał.

</doc>
<doc id="4839296" url="https://pl.wikipedia.org/wiki?curid=4839296" title="Leonidas Tsiklitiras">
Leonidas Tsiklitiras

Leonidas Tsiklitiras – grecki gimnastyk. Brał udział w Letnich Igrzyskach Olimpijskich 1896 w Atenach.
Tsiklitiras startował w turnieju ćwiczeń na drążku. Nie zdobył medalu, ale miejsce, które zajął nie jest znane.

</doc>
<doc id="4839300" url="https://pl.wikipedia.org/wiki?curid=4839300" title="Joseph Thomas McGucken">
Joseph Thomas McGucken

Joseph Thomas McGucken (ur. 13 marca 1902 w Los Angeles, zm. 26 października 1983 w San Francisco) – amerykański duchowny rzymskokatolicki, biskup Sacramento i arcybiskup San Francisco.
Biografia.
Młodość i prezbiteriat.
Studiował inżynierię na Uniwersytecie Kalifornijskim w Los Angeles. Następnie wstąpił do Seminarium Świętego Patryka w Menlo Park. Później wyjechał do Rzymu, gdzie został studentem Papieskiego Kolegium Północnoamerykańskiego. Naukę zakończył w 1928. 15 stycznia 1928 w Rzymie otrzymał święcenia prezbiteriatu i został kapłanem diecezji Los Angeles–San Diego.
Po powrocie do Stanów został sekretarzem biskupa Los Angeles–San Diego Johna Josepha Cantwella (od 1936 arcybiskupa Los Angeles). W 1938 został kanclerzem archidiecezji Los Angeles.
Biskup.
4 lutego 1941 papież Pius XII mianował go biskupem pomocniczym archidiecezji Los Angeles oraz biskupem tytularnym sanavijskim. 19 marca 1941 przyjął sakrę biskupią z rąk arcybiskupa Los Angeles Johna Josepha Cantwella. Współkonsekratorami byli biskup Tucson Daniel James Gercke oraz biskup Monterey-Fresno Philip George Scher.
Po zostaniu biskupem do 1948 nadal wypełniał obowiązki kanclerza archidiecezji. Ponadto od 1944 był proboszczem parafii św. Andrzeja w Pasadenie. W 1948 został wikariuszem generalnym archidiecezji Los Angeles, łącząc tę funkcję z probostwem.
26 października 1955 ten sam papież mianował go koadiutorem biskupa Sacramento. 14 stycznia 1957, po śmierci swojego poprzednika bpa Roberta Johna Armstronga, został ordynariuszem Sacramento. W ciągu jego pięcioletniego pontyfikatu powstało dziewięć parafii, trzy szkoły średnie oraz trzydzieści trzy nowe budynki kościelne. Przeniósł również seminarium diecezjalne.
Arcybiskup San Francisco.
19 lutego 1962 papież Jan XXIII mianował go arcybiskupem San Francisco. Ingres odbył 3 kwietnia 1962. Jednym z pierwszych wyzwań na nowej stolicy była odbudowa katedry, która uległa pożarowi w pierwszym roku pontyfikatu abpa McGuckena. Arcybiskup McGucken powołał zespół architektów, który zaprojektował świątynie w stylu modernistycznym. Budynek został nazwany "pierwszą katedrą prawdziwie naszych czasów i dopasowaną do reform liturgicznych soboru".
Jako ojciec soborowy wziął udział w soborze watykańskim II. W 1966 publicznie poparł działania Césara Cháveza - działacza związkowego robotników rolnych, za co został skrytykowany przez część właścicieli winnic.
16 lutego 1977 przeszedł na emeryturę.

</doc>
<doc id="4839302" url="https://pl.wikipedia.org/wiki?curid=4839302" title="Tadeusz Kunc">
Tadeusz Kunc

Tadeusz Kunc (ur. 14 października 1931 w Zakopanem) – polski działacz partyjny i państwowy, funkcjonariusz służb bezpieczeństwa, były I sekretarz Komitetu Powiatowego PZPR w Mielcu, w latach 1973–1980 wicewojewoda rzeszowski.
Życiorys.
Syn Józefa i Marianny. Działał w Związku Młodzieży Wiejskiej (1946–1948) i Związku Młodzieży Polskiej (1948–1951). W 1951 wstąpił do Polskiej Zjednoczonej Partii Robotniczej. W latach 1951–1956 funkcjonariusz aparatu bezpieczeństwa. Uczył się w dwuletniej szkole oficerskiej Centrum Wyszkolenia Ministerstwa Bezpieczeństwa Publicznego w Legionowie. Pracował jako referent w MBP i następnie w KdsBP, później jako referent i oficer w Wojewódzkim i Powiatowym Urzędzie ds. Bezpieczeństwa Publicznego (odpowiednio w Rzeszowie i Mielcu). Służbę zakończył w stopniu sierżanta. Został m.in. I sekretarzem POP PZPR przy Powiatowym Urzędzie ds. Bezpieczeństwa Publicznego. W 1968 ukończył studia licencjackie w Wyższej Szkole Nauk Społecznych przy KC PZPR.
Później związał się z WSK „PZL-Mielec”, gdzie zajmował stanowisko II i I sekretarza Oddziałowej Organizacji Partyjnej. Od 1962 do 1964 pozostawał członkiem Powiatowej Komisji Kontroli Partyjnej w Komitecie Powiatowym PZPR w Mielcu, później był kolejno członkiem, sekretarzem ds. propagandy i od 1967 do 1973 I sekretarzem w KP PZPR w Mielcu. Od grudnia 1973 do czerwca 1980 pełnił funkcję wicewojewody rzeszowskiego (zarówno „dużego”, jak i „małego” województwa.) W latach 1975–1981 pozostawał członkiem egzekutywy Komitetu Wojewódzkiego PZPR w Rzeszowie.

</doc>
<doc id="4839305" url="https://pl.wikipedia.org/wiki?curid=4839305" title="Pandoro">
Pandoro

Pandoro – tradycyjne włoskie ciasto zwane „słodkim chlebem”, najbardziej popularne w okresie Bożego Narodzenia oraz Nowego Roku.
Często podaje się je posypane cukrem pudrem o zapachu wanilii, który w okresie Bożego Narodzenia przypomina zaśnieżone szczyty włoskich Alp.
Pandoro pojawiło się w odległych czasach, produkt dawnej sztuki wypieku chleba. Przez całe średniowiecze biały chleb spożywali wyłącznie bogaci, podczas gdy zwykłych ludzi było stać tylko na czarny chleb, a często nawet nie było to możliwe. Chleby słodkie były zarezerwowane dla szlachty. Chleby wzbogacone jajkiem, masłem i cukrem lub miodem były podawane w pałacach i nazywane były chlebem królewskim lub chlebem złotym.
Pierwsze wzmianki na temat deseru wyraźnie oznaczonego jako "pandoro" datuje się na XVIII wiek. Deser ten z pewnością pojawił się w kuchni weneckiej arystokracji. Jeszcze w XVIII wieku Wenecja była głównym rynkiem zbytu dla przypraw, a także dla cukru, który zastąpił miód w europejskich ciastach i chlebach produkowanych z ciasta zakwaszonego. To właśnie w Weronie, na terytorium Wenecji, opracowano i udoskonalono recepturę produkcji pandoro, co wymagało stu lat. Współczesna historia tego chleba deserowego rozpoczęła się w Weronie 30 października 1894 r., kiedy to Domenico Melegatti uzyskał patent na procedurę, która miała być stosowana przy przemysłowej produkcji pandoro.

</doc>
<doc id="4839308" url="https://pl.wikipedia.org/wiki?curid=4839308" title="Marek Zelent">
Marek Zelent

Marek Jan Zelent (ur. 27 grudnia 1937 w Warszawie) – polski działacz partyjny i państwowy, doktor nauk rolniczych, w latach 1978–1989 wicewojewoda siedlecki.
Życiorys.
Syn Stanisława i Stefanii. Ukończył studia z inżynierii rolnictwa i obronił doktorat. W 1959 wstąpił do Polskiej Zjednoczonej Partii Robotniczej. Od 1978 do 1989 pełnił funkcję wicewojewody siedleckiego, odpowiedzialnego za sprawy rolne i gospodarkę żywnościową. W latach 1978–1981 i 1984–1989 pozostawał członkiem Komitetu Wojewódzkiego PZPR w Siedlcach, od 1980 do 1981 zasiadał w jego egzekutywie.

</doc>
<doc id="4839309" url="https://pl.wikipedia.org/wiki?curid=4839309" title="Chelsea Zhang">
Chelsea Zhang

Chelsea Zhang (ur. 6 listopada 1996 w Pittsburghu) – amerykańska aktorka, która wystąpiła m.in. w serialu "Titans".

</doc>
<doc id="4839310" url="https://pl.wikipedia.org/wiki?curid=4839310" title="Portland Canal">
Portland Canal

Portland Canal – wąski fiord o długości około 160 km w Ameryce Północnej. Jego środkiem biegnie granica pomiędzy Stanami Zjednoczonymi (stan Alaska) a Kanadą (prowincja Kolumbia Brytyjska).
Portland Canal stanowi odgałęzienie Portland Inlet. Na jego końcu znajdują się miejscowości Stewart (Kanada) oraz Hyder (USA).
Fiord został odkryty i nazwany w 1793 roku przez George'a Vancouvera dla uczczenia Wiliama Cavendisha Bentincka, księcia Portland. Nazwa zatoki w języku zamieszkujących go Indian Nisga’a brzmi K'alii Xk'alaan.

</doc>
<doc id="4839320" url="https://pl.wikipedia.org/wiki?curid=4839320" title="Monety Wolnego Miasta Gdańska (1808–1812)">
Monety Wolnego Miasta Gdańska (1808–1812)



</doc>
<doc id="4839322" url="https://pl.wikipedia.org/wiki?curid=4839322" title="Monety w oblężeniu Zamościa (1813)">
Monety w oblężeniu Zamościa (1813)



</doc>
<doc id="4839324" url="https://pl.wikipedia.org/wiki?curid=4839324" title="Marian Romaniuk">
Marian Romaniuk

Marian Romaniuk (ur. 29 stycznia 1929 w Dawidach, zm. 1 lipca 1982) – polski działacz partyjny i państwowy, inżynier rolnictwa, były I sekretarz KP PZPR w Grodzisku Mazowieckim i naczelnik powiatu siedleckiego, w latach 1975–1979 wicewojewoda siedlecki.
Życiorys.
Syn Jana i Sabiny. W 1961 ukończył studia z inżynierii rolnictwa w Szkole Głównej Gospodarstwa Wiejskiego, kształcił się też w Wieczorowym Uniwersytecie Marksizmu-Leninizmu. Działał w Związku Walki Młodych i Związku Młodzieży Polskiej. W 1952/3 wstąpił do Polskiej Zjednoczonej Partii Robotniczej. Od 1953 do 1960 pracował kolejno jako kierownik w PZGS w Siedlcach, kierownik działu w Okręgowej Spółdzielni Mleczarskiej w Siedlcach oraz sekretarz zarządu powiatowego Związku Kółek Rolniczych.
Działał też w strukturach partyjnych, od 1955 do 1956 kierował Wydziałem Rolnym w Komitecie Miasta i Powiatu Siedleckiego PZPR. W ramach KMiP PZPR zajmował następnie stanowiska sekretarza rolnego (1960–1969) i członka egzekutywy (1961–1974). Od 1969/70 do 1973 przewodniczył Prezydium Powiatowej Rady Narodowej w Siedlcach, następnie do sierpnia 1974 był naczelnikiem powiatu siedleckiego. W 1974 został I sekretarzem Komitetu Powiatowego w Grodzisku Mazowieckim. W latach 1972–1975 należał do Warszawskiego Komitetu Wojewódzkiego PZPR, następnie w latach 1975–1978 zasiadał w egzekutywie KW PZPR w Siedlcach. Od 1975 do 1979 pełnił funkcję wicewojewody siedleckiego, później od 1978 do 1981 kierował Wojewódzkim Zarządem Melioracji i Urządzeń Wodnych w Siedlcach.

</doc>
<doc id="4839336" url="https://pl.wikipedia.org/wiki?curid=4839336" title="Institut de France">
Institut de France



</doc>
<doc id="4839340" url="https://pl.wikipedia.org/wiki?curid=4839340" title="Enric Massip">
Enric Massip



</doc>
<doc id="4839342" url="https://pl.wikipedia.org/wiki?curid=4839342" title="Antonín Vězda">
Antonín Vězda

Antonín Vězda (ur. 25 listopada 1920 w Brnie, zm. 10 listopada 2008) – czeski lichenolog, jeden z najbardziej znanych i autorytatywnych lichenologów XX wieku.
Ojciec Antonína Vězdy był drukarzem i mykologiem-amatorem. W 1945 roku, po zakończeniu II wojny światowej, Antonin wstąpił na Uniwersytet Masaryka w Brnie. Studia na nim ukończył w 1948, a potem wstąpił na Uniwersytet Rolniczy, który ukończył w 1953 r. Na uniwersytecie tym rozpoczął pracę jako pracownik naukowy. W 1960 r. został wydalony z uniwersytetu, ponieważ odmówił wstąpienia do partii komunistycznej. Zmuszony był pracować jako leśniczy.
Od 1968 roku Antonín Vězda pracował jako pracownik naukowy w Instytucie Botaniki Czechosłowackiej Akademii Nauk. Opublikował największą serię eksykatów porostowych – Lichenes selecti exsiccati, składającą się z 2500 gatunków porostów z całego świata.
Vězda był specjalistą od porostów liściastych. Badał metody ich bezpłciowego rozmnażania. Przez długi czas badał florę porostów kaukaskich. W wolnych chwilach opiekował się ogrodem roślin bulwiastych przesłanym mu przez lichenologów z różnych regionów świata.
W 1992 roku Vězda otrzymał Medal Achariusa. 
W naukowych nazwach opisanych przez niego taksonów dodawane jest jego nazwisko Vězda.

</doc>
<doc id="4839344" url="https://pl.wikipedia.org/wiki?curid=4839344" title="Santo Antônio dos Lopes">
Santo Antônio dos Lopes

Santo Antônio dos Lopes – miasto i gmina w Brazylii, w Regionie Północno-Wschodnim, w stanie Maranhão. 
Ma powierzchnię 770,92 km2. Według danych ze spisu ludności w 2010 roku gmina liczyła 14 288 mieszkańców, a gęstość zaludnienia wynosiła 18,52 osób/km2. Dane szacunkowe z 2019 roku podają liczbę 14 528 mieszkańców. 
W 2017 roku produkt krajowy brutto per capita wyniósł 113 447,66 reali brazylijskich.
Gminę utworzono w 1961 roku, wcześniej tereny te administracyjnie były przynależne do gminy Pedreiras.

</doc>
<doc id="4839345" url="https://pl.wikipedia.org/wiki?curid=4839345" title="Santo Antonio dos Lopes">
Santo Antonio dos Lopes



</doc>
<doc id="4839346" url="https://pl.wikipedia.org/wiki?curid=4839346" title="Fachman">
Fachman

Fachman (ang. "The Fixer") – powieść amerykańskiego pisarza Bernarda Malamuda wydana w 1966 roku.
Fabuła.
Akcja książki rozgrywa się na Ukrainie w latach 1911–1913 i jest oparta na autentycznych wydarzeniach, tzw. sprawie Bejlisa. Główny bohater, Żyd Jakow Bok, porzucony przez żonę Rajzlę, opuszcza rodzinny sztetl i przenosi się do Kijowa, gdzie rozpoczyna pracę jako nadzorca cegielni należącej do członka Czarnej Sotni, podając się za Łotysza. Zostaje zdemaskowany jako Żyd, fałszywie oskarżony o rytualne zamordowanie rosyjskiego chłopca i trafia do więzienia. Mimo presji Ochrany z uporem odmawia przyznania się do winy, a rosyjski prokurator Bibikow próbuje odnaleźć prawdziwego zabójcę, gdyż zdaje sobie sprawę, że gdyby Jakow się załamał, społeczności żydowskiej groziłyby pogromy.
Nagrody.
W 1967 roku powieść otrzymała National Book Award oraz Nagrodę Pulitzera w dziedzinie beletrystyki.
Adaptacja filmowa.
W 1968 roku na podstawie książki nakręcono film „The Fixer” (polski tytuł „Żyd Jakow”) w reżyserii Johna Frankenheimera z udziałem Alana Batesa i Dirka Bogarde’a.
Polskie wydanie powieści.
Polskie wydanie "Fachmana" ukazało się w 1994 roku nakładem wydawnictwa Iskry w tłumaczeniu Tomasza Wyżyńskiego.

</doc>
<doc id="4839347" url="https://pl.wikipedia.org/wiki?curid=4839347" title="Krzyż Świętego Jerzego">
Krzyż Świętego Jerzego



</doc>
<doc id="4839348" url="https://pl.wikipedia.org/wiki?curid=4839348" title="Julius von Flotow">
Julius von Flotow

Julius Christian Gottlieb Ulrich Gustav Georg Adam Ernst Friedrichvon Flotow (ur. 9 marca 1788 w Pstrowicach, zm. 15 sierpnia 1856) – niemiecki oficer wojskowy oraz lichenolog.
Urodził się w szlacheckiej rodzinie w miejscowości Pitzerwitz (obecnie Pstrowice w Polsce). Jak to wówczas było w zwyczaju dla młodych szlachciców, wybrał karierę wojskową. Podczas bitwy w 1813 roku został poważnie ranny i nigdy w pełni nie wyzdrowiał. Jego prawa ręka była mniej lub bardziej sparaliżowana. W 1832 r. przeszedł na wcześniejszą emeryturę i pracował jako prywatny uczony w Hirschberg.
Już podczas kampanii francuskiej w 1819 r. von Flotow zainteresował się porostami. Przebywając z armią w Ardenach zaczął je zbierać, a później także publikować o nich prace naukowe. W 1856 roku otrzymał doktorat honoris causa Uniwersytetu Wrocławskiego.
W naukowych nazwach opisanych przez niego taksonów dodawany jest skrót jego nazwiska Flot.

</doc>
<doc id="4839350" url="https://pl.wikipedia.org/wiki?curid=4839350" title="Jeziora Pakoskie">
Jeziora Pakoskie



</doc>
<doc id="4839355" url="https://pl.wikipedia.org/wiki?curid=4839355" title="Aliceni (okręg Buzău)">
Aliceni (okręg Buzău)

Aliceni – wieś w Rumunii, w okręgu Buzău, w gminie Poșta Câlnău. W 2011 roku liczyła 435 mieszkańców.

</doc>
<doc id="4839356" url="https://pl.wikipedia.org/wiki?curid=4839356" title="Coconari">
Coconari

Coconari – wieś w Rumunii, w okręgu Buzău, w gminie Poșta Câlnău. W 2011 roku liczyła 509 mieszkańców.

</doc>
<doc id="4839357" url="https://pl.wikipedia.org/wiki?curid=4839357" title="Poșta Câlnău">
Poșta Câlnău

Poșta Câlnău – wieś w Rumunii, w okręgu Buzău, w gminie Poșta Câlnău. W 2011 roku liczyła 2381 mieszkańców.

</doc>
<doc id="4839358" url="https://pl.wikipedia.org/wiki?curid=4839358" title="Potârnichești">
Potârnichești

Potârnichești – wieś w Rumunii, w okręgu Buzău, w gminie Poșta Câlnău. W 2011 roku liczyła 477 mieszkańców.

</doc>
<doc id="4839359" url="https://pl.wikipedia.org/wiki?curid=4839359" title="Sudiți (gmina Poșta Câlnău)">
Sudiți (gmina Poșta Câlnău)

Sudiți – wieś w Rumunii, w okręgu Buzău, w gminie Poșta Câlnău. W 2011 roku liczyła 1388 mieszkańców.

</doc>
<doc id="4839360" url="https://pl.wikipedia.org/wiki?curid=4839360" title="Zilișteanca">
Zilișteanca

Zilișteanca – wieś w Rumunii, w okręgu Buzău, w gminie Poșta Câlnău. W 2011 roku liczyła 778 mieszkańców.

</doc>
<doc id="4839361" url="https://pl.wikipedia.org/wiki?curid=4839361" title="Gregorio Díez Pérez">
Gregorio Díez Pérez

Gregorio Díez Pérez (ur. 9 maja 1910 w Gozón de Ucieza, zm. 18 sierpnia 1936 w La Tejera) – hiszpański duchowny katolicki, dominikanin, męczennik, ofiara wojny domowej w Hiszpanii w latach 1936-39, błogosławiony Kościoła katolickiego.
Życiorys.
Urodził się w 1910 roku w Gozón de Ucieza. Wstąpił do zakonu dominikanów i przyjął w nim święcenia kapłańskie. W czasie wojny domowej w Hiszpanii 18 sierpnia 1936 został zamordowany przez republikanów razem z innymi dominikanami z zakonu w La Tejera, w hiszpańskiej Asturii. 26 czerwca 2006 roku papież Benedykt XVI podpisał dekret o męczeństwie jego i towarzyszy. 28 października 2007 tenże papież beatyfikował jego i 497 innych męczenników z okresu wojny domowej w Hiszpanii. 

</doc>
<doc id="4839364" url="https://pl.wikipedia.org/wiki?curid=4839364" title="Józef Stadnicki">
Józef Stadnicki



</doc>
<doc id="4839365" url="https://pl.wikipedia.org/wiki?curid=4839365" title="Józef Stadnicki (poseł)">
Józef Stadnicki (poseł)



</doc>
<doc id="4839367" url="https://pl.wikipedia.org/wiki?curid=4839367" title="Abilio Sáiz López">
Abilio Sáiz López

Abilio Sáiz López (ur. 9 maja 1910 w Montejo de Bricia, zm. 18 sierpnia 1936 w La Tejera) – hiszpański brat zakonny, dominikanin, męczennik, ofiara wojny domowej w Hiszpanii w latach 1936-39, błogosławiony Kościoła katolickiego.
Życiorys.
Urodził się w 1910 roku w Montejo de Bricia. Wstąpił do zakonu dominikanów, w którym złożył śluby zakonne. W czasie wojny domowej w Hiszpanii 18 sierpnia 1936 został zamordowany przez republikanów razem z innymi dominikanami z zakonu w La Tejera, w hiszpańskiej Asturii. 26 czerwca 2006 roku papież Benedykt XVI podpisał dekret o męczeństwie jego i towarzyszy. 28 października 2007 tenże papież beatyfikował jego i 497 innych męczenników z okresu wojny domowej w Hiszpanii. 

</doc>
<doc id="4839368" url="https://pl.wikipedia.org/wiki?curid=4839368" title="Grzegorz Díez Pérez">
Grzegorz Díez Pérez



</doc>
<doc id="4839372" url="https://pl.wikipedia.org/wiki?curid=4839372" title="Trąbiki (owady)">
Trąbiki (owady)

Trąbiki (Salpingidae) – rodzina chrząszczy z podrzędu wielożernych i nadrodziny czarnuchów. Obejmuje około 300 opisanych gatunków. Rozprzestrzeniona jest kosmopolitycznie. W zapisie kopalnym znana jest od eocenu. Cechuje ją duża różnorodność pod względem budowy ciała, siedliska i diety, a jej monofiletyzm jest niepewny.
Morfologia.
Owad dorosły.
Chrząszcze o silnie spłaszczonym do wyraźnie wypukłego ciele długości od 1,2 do 11,5 mm. Jego zarys może być od 1,5 do 7 razy dłuższy niż szeroki i zwykle ma mniej więcej równoległe boki. Oskórek bywa nagi lub rozmaicie owłosiony.
Głowa jest co najwyżej trochę opadająca, z nieobecnym lub słabo zaznaczonym szwem epistomalnym. Z tyłu może być gwałtownie zwężona w szyję lub kłykciowato przewężona. Z kolei u "Tretothorax" i niektórych Salpinginae jej przód wydłużony jest w ryjek (trąbkę). Oczy złożone są całobrzegie lub bardzo słabo wykrojone, zwykle są zbudowane z delikatnych omatidiów, często bywają mocno wyłupiaste. U korolubków oczu brak jednak zupełnie. Czułki bywają różnie ukształtowane. U Aegialitinae, korolubków, Othniinae, Prostominiinae i części Salpinginae są jedenastoczłonowe z trójczłonowymi buławkami, u pozostałych Salpinginae z buławkami cztero- lub pięcioczłonowymi, u Inopeplinae jedenastoczłonowe i paciorkowate, a u Dacoderinae dziesięcioczłonowe i paciorkowate lub zwieńczone buławką złożoną z jednego lub dwóch członów. Na potylicy brak jest żeberek. Kształt nadustka i wargi górnej bywa rozmaity. Żuwaczki typowo są krótkie, szerokie, z dwoma zębami na szczycie, jednym lub większą liczbą zębów na krawędziach tnących oraz dobrze wykształconymi molami i prostekami. Z wyjątkiem większości Inopeplinae żuwka zewnętrzna jest gęsto porośnięta szczecinkami. Z wyjątkiem niektórych Salpinginae ostatni człon głaszczków szczękowych jest walcowaty lub wrzecionowaty, podobnie jak w przypadku głaszczków wargowych; te ostatnie są jednak całkiem zanikłe u "Tretothorax". Języczek zwykle jest niezmodyfikowany, tylko u "Diagrypnodes" lekko wycięty. Szwy gularne są w różnym stopniu od siebie oddalone. Brak jest u trąbików listewek podpoliczkowych, jak i sklerytów szyjnych.
Przedplecze bywa różnie ukształtowane, ale kąty ma zawsze niewystające, a największą szerokość osiąga na przedzie lub pośrodku. Stosunek długości do szerokości przedplecza wynosi od 0,5 do 1,6. Na jego wierzchu brak jest dołków przypodstawowych czy żeberek, natomiast występować mogą żeberka boczne, niekiedy ząbkowane. Tarczka bywa spiczasta po szeroko zaokrągloną. Stosunek długości do szerokości pokryw wynosi od 0,8 do 3. Punktowanie na ich powierzchni może być bezładne lub ułożone w 10 rzędów lub rowków oraz rządek przytarczkowy. Epipleury są niepełne lub całkiem ich brak. U Inopeplinae pokrywy odsłaniają kilka tergitów odwłoka, natomiast u pozostałych grup zakrywają go w całości. Tylna para skrzydeł bywa dobrze wykształcona, silnie uwsteczniona, a nawet całkiem zanikła. Jej użyłkowanie jest zmienne. Przedpiersie miewa różnie wykształcony, kompletny lub niekompletny wyrostek międzybiodrowy. Panewki przednich bioder bywają poprzeczne lub okrągłe, zwykle są od zewnątrz otwarte. Przednie krętarzyki są w całości ukryte. Endosternit zatułowia ma co najwyżej krótki wyrostek przedni, zwykle uwstecznione lub zanikłe blaszki i najczęściej długie boczne ramiona. Odnóża środkowej pary odznaczają się udami o silnie skośnym przyczepie do krętarzy. U większości rodzajów stopy dwóch pierwszych par są pięcioczłonowe, a ostatniej czteroczłonowe, jednak znane są rodzaje o wszystkich stopach czteroczłonowych. Pazurki są niezmodyfikowane.
Na spodzie odwłoka widocznych jest pięć sternitów (wentrytów), z których pierwszy wypuszcza ku przodowi wyrostek międzybiodrowy. U zdecydowanej większości gatunków wszystkie te wentryty są wolne, jednak u niektórych dwa pierwsze są stożkowato połączone. Ósmy segment odwłoka pozbawiony jest sprawnych przetchlinek, a u samca też pośrodkowej rozpórki na sternicie. Z wyjątkiem Dacoderinae samce mają "spiculum gastrale" na przednim brzegu sternitu dziewiątego. Tergit dziesiąty jest całkowicie zlany z tergitem poprzednim i bywa w całości błoniasty. Symetryczny edeagus samca ma pozbawione rozpórek przednią krawędź fallobazy i przedni brzeg prącia, zaś stawowo połączone z fallobazą paramery są co najmniej częściowo zrośnięte ze sobą, formując "apicale". Samice mają długie "spiculum ventrale" na ósmym sternicie oraz wydłużone pokładełko o dwu- lub trzyczęściowych, wyraźnie krótszych od paraproktów koksytach i dobrze wykształconych, umiejscowionych wierzchołkowo gonostylikach.
Larwa.
Larwy mają wydłużone, w różnym stopniu spłaszczone, porośnięte szczecinkami lub szczecinkami i włoskami ciało o mniej więcej równoległych bokach. W większości przypadków są jasno zabarwione z ciemniejszą pigmentacją głowy i dziewiątego tergum odwłoka. Prognatyczna głowa ma wolną wargę górną i pozbawiona jest szwu epistomalnego. Oczka larwalne najczęściej występują w liczbie 5 par, ale może ich być też od 1 do 4, a nawet mogą nie występować w ogóle. Trójczłonowe czułki zaopatrzone są w stożkowaty lub palcowaty narząd zmysłowy o długości mniejszej od ich szczytowego członu. Żuwaczki są u nasady szerokie, ku szczytowi zwężone, pozbawione dodatkowych wyrostków na stronach brzusznych, na szczycie zaopatrzone w 2 lub 3 zęby, a na krawędziach tnących w 1 lub 2 ząbki przedwierzchołkowe. Mola bywa dobrze wykształcona lub zredukowana. Szczęki mają niepodzielone, poprzeczne do nieco skośnych kotwiczki, dłuższe niż szerokie pieńki, trójczłonowe głaszczki, zaś żuwki zrośnięte w malę o oszczecinionym wierzchołku. Warga dolna ma dwuczłonowe głaszczki i zwykle pozbawiona jest języczka; występuje on jednak w podrodzinach Othniinae, Aegialitinae i Prostominiinae. Podgębie miewa sklerom różnie ukształtowany lub całkiem zanikły. Przedtułów nie nakrywa głowy i nie przekracza długością pozostałych segmentów tułowia razem wziętych. Pięcioczłonowe odnóża zwieńczone są pazurkowatymi przedstopiami z parą szczecinek. Odwłok jest ponad dwukrotnie dłuższy od tułowia i ma tergity niewystające poza sternity danego segmentu. Dziewiąty segment ma na tergicie parę rozwidlonych lub zaopatrzonych w guzki bądź kolce, rzadko niezmodyfikowanych urogomfów. Na dziesiątym segmencie brak jest pygopodiów.
Ekologia i występowanie.
Większość trąbików to gatunki saproksyliczne, związane z martwym drewnem, jednak preferencje ekologiczne są w tej grupie różnorodne. Należą tu gatunki związane z rozmaitym martwym i żywym materiałem roślinnym, zamieszkujące grzyby, ściółkę, jaskinie (troglobionty), budynki (synantropy), mrowiska (myrmekofile) czy strefy międzypływowe. Również preferencje pokarmowe bywają rozmaite. Do rodziny należą saprofitofagi, mykofagi, koprofagi, algofagi, nekrofagi, wszystkożercy i drapieżcy. Owady dorosłe z podrodziny Salpinginae obserwowane bywają na kwiatach i liściach, ale częściej znajdowane są na pniakach, kłodach i rozkładających się gałęziach.
Rodzina rozprzestrzeniona jest kosmopolitycznie. Othniinae, Prostominiinae i Inopeplinae są szeroko rozprzestrzenione, z największą różnorodnością w cieplejszych strefach klimatycznych. Również Salpinginae są szeroko rozprzestrzenione, jednak w ich przypadku około 60% gatunków zasiedla chłodniejsze strefy klimatyczne półkuli północnej i południowej. Aegialitinae mają zasięg okołopacyficzny. Agleninae spotykane są w Europie, Afryce, Australii i obu Amerykach. Dacoderinae zamieszkują obie Ameryki i północną Australię. Łącznie w nearktycznej Ameryce Północnej występuje około 20 gatunków z 8 rodzajów. Palearktykę zamieszkuje 76 gatunków. W Polsce stwierdzono 14 gatunków z 7 rodzajów i 2 podrodzin (zobacz: Salpingidae Polski). 3 gatunki umieszczone zostały na Czerwonej liście zwierząt ginących i zagrożonych w Polsce.
Taksonomia.
Takson ten wprowadzony został w 1815 roku przez Williama Elforda Leacha pod nazwą Salpingides. Dawniej klasyfikowany był jako podrodzina w obrębie rozmiazgowatych, przy czym wiele zaliczanych doń dziś rodzajów umieszczanych było w innych rodzinach, np. wśród zgniotkowatych, zatęchlakowatych czy gwozdnikowatych. We współczesnym zakresie rodzina Salpingidae zdefiniowana została głównie w pracach Johna F. Lawrence’a z drugiej połowy XX wieku. Podział tejże na 7 niżej przedstawionych podrodzin ugruntowany został przez pracę Lawrence’a i Alfreda Newtona z 1995 roku oraz podtrzymany przez pracę autorstwa 11 koleopterologów z 2011 roku. Monofiletyzm tak rozumianych Salpingidae jest jednak często kwestionowany.
Do rodziny tej zalicza się około 300 opisanych gatunków, zgrupowanych w około 45 rodzajach i 7 podrodzinach:
Zapis kopalny rodziny zaczyna się w eocenie. Z epoki tej pochodzi odnaleziona we Francji inkluzja "Eopeplus stetzenkoi".

</doc>
<doc id="4839374" url="https://pl.wikipedia.org/wiki?curid=4839374" title="Trąbiki">
Trąbiki



</doc>
<doc id="4839376" url="https://pl.wikipedia.org/wiki?curid=4839376" title="Miguel Menéndez García">
Miguel Menéndez García

Miguel Menéndez García (ur. 29 czerwca 1885 w San Julián de Quintana, zm. 31 sierpnia 1936 w Samie) – hiszpański duchowny katolicki, dominikanin, męczennik, ofiara wojny domowej w Hiszpanii w latach 1936-39, błogosławiony Kościoła katolickiego.
Życiorys.
Urodził się w 1885 roku w Gozón de Ucieza. Wstąpił do zakonu dominikanów i przyjął w nim święcenia kapłańskie. W czasie wojny domowej w Hiszpanii 31 sierpnia 1936 został zamordowany przez republikanów razem z innymi dominikanami w miejscowości Sama, w hiszpańskiej Asturii. 26 czerwca 2006 roku papież Benedykt XVI podpisał dekret o męczeństwie jego i towarzyszy. 28 października 2007 tenże papież beatyfikował jego i 497 innych męczenników z okresu wojny domowej w Hiszpanii. 

</doc>
<doc id="4839377" url="https://pl.wikipedia.org/wiki?curid=4839377" title="Salpingidae">
Salpingidae



</doc>
<doc id="4839383" url="https://pl.wikipedia.org/wiki?curid=4839383" title="Heinrich Sandstede">
Heinrich Sandstede

Johann Heinrich Sandstede (ur. 20 marca 1859 w Bad Zwischenahn, zm. 28 lutego 1951 w Bad Zwischenahn) – niemiecki lichenolog.
Życiorys i praca naukowa.
Sandstede był najstarszym synem piekarza. Uczęszczał do szkoły podstawowej w Bad Zwischenahn. Pod kierownictwem ojca ukończył staż jako piekarz i przejął działalność ojca. Prowadził ją do 1912 r. W 1885 r. ożenił się z Helene Sophie zu Klampen.
Sandstede od dziecka interesował się botaniką i samodzielnie zdobył podstawową wiedzę w tym zakresie. W 1879 roku poznał dyrektora szkoły Varel i botanika Friedricha Müllera. Müller badał przyrodę wrzosowiska Oldenburga i zachęcił Sandsteda do zainteresowania się porostami. Następnie Müller i Sandstede wspólnie badali florę porostów Ammerlandu, a w kolejnych latach również Helgolandu, wyspy północnej i wschodniej Fryzji oraz Rugię.
W 1889 roku Sandstede opublikował swoją pierwszą pracę na temat flory porostowej nizin północno-zachodnich Niemiec, a potem następne publikacje. Prawie wszystkie zostały opublikowane w serii wydawniczej "Bremen Science Association". Od 1912 roku Sandstede specjalizował się w szeroko rozpowszechnionym rodzaju porostów chrobotek ("Cladonia") i stworzył szereg zielników, w których zebrał prawie 2000 gatunków i form porostów.
W marcu 1930 r. Wydział Nauki Uniwersytetu w Münster przyznał mu doktorat honoris causa. W 1939 r. został wybrany członkiem Leopoldiny. Sandstede został również uznany na całym świecie jako specjalista i najważniejszy badacz "Cladonia" w Niemczech. Został wybrany do licznych stowarzyszeń naukowych.
W naukowych nazwach opisanych przez niego taksonów dodawany jest skrót jego nazwiska Sandst.

</doc>
<doc id="4839384" url="https://pl.wikipedia.org/wiki?curid=4839384" title="Johann Heinrich Sandstede">
Johann Heinrich Sandstede



</doc>
<doc id="4839388" url="https://pl.wikipedia.org/wiki?curid=4839388" title="Anna Szarek">
Anna Szarek



</doc>
<doc id="4839390" url="https://pl.wikipedia.org/wiki?curid=4839390" title="Józef Kowal-Lipiński">
Józef Kowal-Lipiński

Józef Kowal-Lipiński (ur. 1901, zm. ?) – polski faszystowski oraz narodowo-socjalistyczny działacz polityczny. Założyciel, ideolog oraz przywódca Radykalnego Ruchu Uzdrowienia.
Życiorys.
Pochodził z ubogiej śląskiej rodziny, jego ojciec był działaczem narodowym. Józef Kowal-Lipiński w późniejszym czasie pracował w kopalniach Matylda oraz Pokój, później w wydawnictwie „Katolik” w Bytomiu. W Poznaniu ukończył kurs prawniczo-sądowy i pracował jako urzędnik sądowy oraz sekretarz urzędu okręgowego odpowiedzialny za referat policji politycznej. Założył również księgarnie polską. W 1925 źródłem jego utrzymania był prowadzony sklep tytoniowy i biuro prawniczo-handlowe, które przetrwało do 1933.
Już w czasie swojej młodości wstąpił do Polskiej Organizacji Wojskowej, a potem do Wojska Polskiego. Działał w Polskim Komisariacie Plebiscytowym, brał udział w III powstaniu śląskim, w latach 1919–1927 był aktywnym działaczem Polskiej Partii Socjalistycznej, potem sanacji. Został prezesem koła Narodowo-Chrześcijańskiego Zjednoczenia Pracy w Lipinach. Ponadto należał do Związku Powstańców Śląskich, Związku Strzeleckiego, Związku Obrony Kresów Zachodnich, a także do wolnomularskiej Wielkiej Loży Rycerzy Ducha w Królewskiej Hucie.
W 15 sierpnia 1933 Józek Kowal-Lipiński założył Radykalny Ruch Uzdrowienia. Partię o profilu faszystowskim oraz narodowo-socjalistycznym, której stał się przywódcą oraz głównym ideologiem. 21 sierpnia 1933 w Goduli odbyło się zebranie informacyjne nowej partii. W 50 tysiącach egzemplarzy została wydana odezwa RRU, autorstwa Kowala-Lipińskiego – "Poznaj mój program uzdrowienia Rzeczypospolitej Polskiej". Według samego autora: „Mój światopogląd można nazwać światopoglądem uzdrowienia, i dzięki temu Ruch nasz jest bezsprzecznie najsilniejszy i najzdrowszy z wszystkich ruchów masowych”.
Partia głosiła hasła nacjonalistyczne, antysemickie, antykapitalistyczne, populistyczne i monarchistyczne. Józef Kowal-Lipiński niekiedy wprost odwoływał się do włoskiego faszyzmu i niemieckiego narodowego socjalizmu stwierdzając, że ich odpowiednikiem jest w Polsce „w znacznie udoskonalonej formie (…) nasz Radykalny Ruch Uzdrowienia”. Twierdził jednak, że idee te są odmienne, ponieważ dostosowane do „rasy słowiańskiej i polskiej duszy”. Ruch rozwijał się dynamicznie skupiając po roku działalności 5 500 członków (głównie na Śląsku, ale też w województwach łódzkim, krakowskim, poznańskim i na Pomorzu). Członkowie ugrupowania nosili mundury oraz formowali się w oddziały paramilitarne. Głównym dowódcą oraz ideologiem całej organizacji był Józef Kowal-Lipiński, który wzorując się na III Rzeszy oraz faszystowskich Włoszech, zaprowadził w RRU system wodzowski.
Na skutek szykan ze strony władz państwa 7 maja 1935 Józef Kowal-Lipiński ogłosił rozwiązanie swojego ugrupowania. Nadal jednak wydawał pismo „Front Polski Zbudzonej” i „Front Świata Pracy”, opierając się przy tym na Centralnym Związku Zawodowym Polski, który będąc pod ochroną konwencji genewskiej nie mógł zostać zakazany. Kowal balansował między prorządowością i opozycją, żądał liberalizacji życia publicznego (np. postulat demokratyzacji ordynacji wyborczej, wynikający z realnej oceny swych szans) w powiązaniu z hasłem „przełomu narodowego”.
Po przerwie od bezpośredniej działalności politycznej, Józefa Kowala-Lipińskiego wrócił do aktywności wraz z deklaracją płk. Adama Koca o utworzeniu Obozu Zjednoczenia Narodowego. Początkowo myślał o włączeniu się do OZN, ale później zdecydował się na samodzielną działalność i w sierpniu 1937 reaktywował swą organizację pod nazwą Narodowo-Radykalnego Ruchu Uzdrowienia. NRRU spotkało się jednak z niewielkim zainteresowaniem w porównaniu do swojej poprzedniczki — na 19 zebraniach zgromadziło się raptem 460 osób. Mimo to OZN liczyło na wchłonięcie NRRU, Kowal brał udział w kongresie założycielskim nowej sanacyjnej centrali związkowej (Zjednoczenie Polskich Związków Zawodowych). W kwietniu 1938 nawiązał współpracę z rozłamowcami ze Stronnictwa Narodowego — tzw. Ruchem Narodowo-Państwowym. Gazeta „Front Polski Zbudzonej” została przeniesiona do Warszawy, a na jej łamach pojawiały się m.in. nazwiska Klaudiusza Hrabyka, Zdzisława Stahla, Zygmunta Wojciechowskiego czy Mieczysława Piszczykowskiego. W 1938 wystartował w barwach NRRU w wyborach parlamentarnych w okręgu pszczyńskim i rybnickim, otrzymując tylko jeden głos.

</doc>
<doc id="4839396" url="https://pl.wikipedia.org/wiki?curid=4839396" title="Antoni Radecki">
Antoni Radecki

Antoni Radecki herbu Godziemba (zm. przed 8 sierpnia 1737 roku) – kasztelan lubaczowski od 1735 roku, podkomorzy bełski w 1718 roku, chorąży horodelski w latach 1703-1735, sędzia kapturowy województwa bełskiego w 1733 roku.
Bibliografia.
 

</doc>
<doc id="4839400" url="https://pl.wikipedia.org/wiki?curid=4839400" title="Józef Stanisław Rulikowski">
Józef Stanisław Rulikowski

Józef Stanisław Rulikowski herbu Nałęcz – podczaszy bełski w latach 1724-1761, sędzia kapturowy województwa bełskiego w 1733 roku.
Delegat i konsyliarz województwa bełskiego w konfederacji dzikowskiej w 1734 roku. Poseł na sejm 1746 roku z województwa bełskiego.

</doc>
<doc id="4839401" url="https://pl.wikipedia.org/wiki?curid=4839401" title="Józef Antoni Rulikowski">
Józef Antoni Rulikowski



</doc>
<doc id="4839403" url="https://pl.wikipedia.org/wiki?curid=4839403" title="Kiżby">
Kiżby

Kiżby (; ) – wieś na Białorusi, w obwodzie grodzieńskim, w rejonie werenowskim, w sielsowiecie Konwaliszki. 
Do 1918 pod zaborem rosyjskim. Po I wojnie światowej weszły w skład okręgu wileńskiego Zarządu Cywilnego Ziem Wschodnich. W latach 1920 - 1922 na terenie Litwy Środkowej, a następnie do 1939 w Polsce, w województwie wileńskim. Przez cały ten okres, podobnie jak w czasach zaborów, wieś administracyjnie przynależała do powiatu oszmiańskiego i gminy Dziewieniszki. Po II wojnie światowej w granicach Związku Sowieckiego. Od 1991 w niepodległej Białorusi.

</doc>
<doc id="4839404" url="https://pl.wikipedia.org/wiki?curid=4839404" title="Skapiec.pl">
Skapiec.pl

Skąpiec.pl – serwis internetowy założony w 2004 r., z siedzibą we Wrocławiu, umożliwiający porównywanie cen produktów. W 2018 r. serwis został włączony do Ringier Axel Springer Polska.
Historia.
Pomysłodawcami i założycielami Skąpiec.pl są bracia Mariusz i Tomasz Janiszewscy. Serwis powstał 13 października 2004 r. jako jedna z pierwszych porównywarek cen w Polsce. Początkowo strona umożliwiała porównywanie cen produktów. W 2007 r. serwis nawiązał współpracę z Opineo.pl, przez co stał się również bazą opinii o sklepach i produktach. Gwałtowny rozwój firmy nastąpił w 2014 r., gdy Onet.pl, będący wówczas częścią Ringier Axel Springer Media AG, odkupił 80% udziałów w firmach Skąpiec.pl i Opineo.pl. We wrześniu 2018 r. siedem spółek Onet-RAS Polska połączono w jeden podmiot prawny – Ringier Axel Springer Polska Sp. z o.o. 1 października 2018 Spółka Skąpiec.pl została włączona w struktury Grupy RASP. W 2019 roku w Grupie RASP utworzono nowy segment E-commerce Ecosystem, w którego skład wchodzą: Skąpiec.pl. Opineo.pl, Moneteasy.pl, Lamoda oraz Content Commerce. Dyrektorem Zarządzającym Segmentem E-commerce Ecosystem w Ringier Axel Springer Polska od maja 2019 roku do czerwca 2021 roku był Mateusz Łukianiuk, a od lipca 2021 roku dyrektorką jest Mariola Kucharska.
Działalność.
Skąpiec.pl startował z bazą 30 sklepów i 3 tys. produktów. Po 5 latach działalności w serwisie znajdowało się już 1500 sklepów oraz 3 mln ofert. W 2009 r. na skutek powiększania zasobów i funkcjonalności serwis zmienił layout strony oraz wprowadził nowe logo. Obecnie Skąpiec.pl to 6 mln produktów zintegrowanych z ponad 13 tysiącami e-sklepów, co sprawia, że serwis jest drugą co do wielkości porównywarką cen w Polsce. Na początku 2019 r. Ringier Axel Springer Polska uruchomił platformę Moneteasy, która łączy porównywarkę Skąpiec.pl z działaniami content commerce, reklamą kontekstową oraz opiniami z serwisu Opineo. Rekordowy dla Skąpca okazał się początek 2020 r., co miało związek z początkiem pandemii koronawirusa i rosnącą popularnością e-commerce. W kwietniu 2020 r. Skąpiec.pl odwiedziło 3,25 mln realnych użytkowników w porównaniu z 2,37 mln RU w tym samym czasie 2019 r., co stanowi 37-procentowy wzrost rok do roku. W 2020 r. Skąpiec.pl jako pierwsza porównywarka cen w Polsce nawiązał współpracę z InPost. Dzięki temu przy ofertach znajdują się informacje, które sklepy oferują dostawę do paczkomatów InPost.

</doc>
<doc id="4839406" url="https://pl.wikipedia.org/wiki?curid=4839406" title="Stanisław Michał Orzęcki">
Stanisław Michał Orzęcki



</doc>
<doc id="4839407" url="https://pl.wikipedia.org/wiki?curid=4839407" title="Jarosław Wróbel">
Jarosław Wróbel

Jarosław Wróbel (ur. 4 października 1965 w Katowicach) – polski ekonomista i menedżer związany z energetyką, był wiceprezesem i p.o. prezesa zarządu Polskiego Górnictwa Naftowego i Gazownictwa. Od 2023 prezes zarządu Energa Obrót S.A.
Życiorys.
Absolwent IV Liceum Ogólnokształcące im. Stanisława Staszica w Sosnowcu. Na Akademii Ekonomicznej w Katowicach ukończył studia z ekonomii (1985–1990) oraz studium doktoranckie (1995–1998). Ponadto ukończył także studia podyplomowe w zakresie doskonalenia zawodowego w energetyce (1998) na Wydziale Elektrycznym Politechniki Warszawskiej. W 2011 uzyskał dyplom Executive MBA Gdańskiej Fundacji Kształcenia Menadżerów (Uniwersytet Gdański i RMS Erasmus University), a w 2013 – certyfikat Post-MBA w zakresie strategicznego zarządzania finansami Gdańskiej Fundacji Kształcenia Menadżerów (Uniwersytet Gdański i SBS Swiss Bussiness School).
Od 1992 związany z energetyką. W latach 1992–1993 pracował w Elektrobudowie S.A w Katowicach jako Główny Specjalista ds. Planowania i Analiz. W okresie 1993–1999 pracował w Elektrociepłowni „Będzin” S.A., gdzie odpowiadał za opracowanie i wdrożenie programu restrukturyzacji oraz przygotowanie i przeprowadzenie pierwszego procesu prywatyzacji kapitałowej w polskiej elektroenergetyce.
Od 2002 zatrudniony na stanowiskach menedżerskich w spółkach Grupy Kapitałowej PGNiG. W latach 2003–2013 pełnił funkcję wiceprezesa ds. ekonomicznych Górnośląskiej Spółki Gazownictwa, w której był pomysłodawcą i sponsorem programu wdrożenia platformy wspomagającej obsługę procesów z wykorzystaniem systemów klasy: ERP i CIS (ang. "Customer Information System"). Był także prezesem zarządu Polskiej Spółki Gazownictwa (2016–2018), w której w latach (2020–2021) był przewodniczącym rady nadzorczej. Pod jego kierownictwem PSG opracowała i wdrożyła strategiczny pakiet zmian dla polskiego gazownictwa dystrybucyjnego na lata 2016–2022, zwany konstytucją dla gazownictwa. W okresie 2018–2020 był prezesem zarządu i dyrektorem naczelnym spółki Orlen Południe. Był współtwórcą oraz sponsorem programu budowy w Orlen Południe biorafinerii, na bazie Rafinerii w Trzebini oraz Rafinerii w Jedliczu, będącej centrum kompetencyjnym w zakresie biokomponentów oraz biopaliw dla Grupy Kapitałowej Orlen.
W latach 2020–2021 pełnił funkcję wiceprezesa zarządu PGNiG oraz członka Rady Dyrektorów PGNiG Upstream Norway AS. W ramach PGNiG odpowiadał m.in. za krajowy program produkcji i dystrybucji biometanu oraz projekt fuzji PKN Orlen z GK PGNiG po stronie PGNiG. 28 października 2020 Rada Nadzorcza PGNiG S.A. podjęła uchwałę o powierzeniu obowiązków prezesa zarządu Jarosławowi Wróblowi, do czasu rozstrzygnięcia postępowania kwalifikacyjnego na stanowisko prezesa zarządu spółki. 12 listopada 2020 przestał pełnić obowiązki pełniącego obowiązki prezesa PGNiG, pozostając na stanowisku wiceprezesa spółki do 1 marca 2021. Od 2 marca 2021 do 31 lipca 2022 pełnił funkcję wiceprezesa zarządu Grupy LOTOS S.A. ds. inwestycji i innowacji. W tym okresie czasu nadzorował m. in. proces przekształcenia LOTOS Petrobaltic S.A. w spółkę świadczącą usługi serwisowe i inwestycyjne dla realizowanego Programu Morskiej Energetyki Wiatrowej. W latach 2021–2022 pełnił rolę sponsora projektu (po stronie Grupy LOTOS SA) nadzorującego budowę kompleksu polimerów w Policach w ramach wspólnego przedsięwzięcia Grupy AZOTY SA, oraz Grupy LOTOS SA. W latach 2020–2022 była to największa inwestycja chemiczna w Polsce o wartości szacowanej na około 7 mld. PLN. Pełnił rolę Sponsora Projektu po stronie Grupy LOTOS SA budowy bloku CCGT w Gdańsku o mocy 450 MWe w ramach wspólnego projektu z PKN ORLEN SA i ENERGA SA w latach 2021–2022. 
Od 2022 roku jest członkiem Konwentu Gospodarczego przy Rektorze Politechniki Gdańskiej w kadencji 2020-2024.
16 sierpnia 2022 został powołany na funkcję wiceprezesa zarządu Energa Obrót S.A., a od 1 lutego 2023 pełni funkcję prezesa tej spółki.
W marcu 2023 został wybrany do Rady Zarządzającej XVII kadencji Towarzystwa Obrotu Energą.
Nagrody i wyróżnienia.
W 2016 został wyróżniony przez Sejmik Województwa Opolskiego Odznaką Honorową Za Zasługi dla Województwa Opolskiego (legitymacja nr 69/2016) za istotny wkład w utworzenie, rozwój i promocję Muzeum Gazownictwa w Paczkowie.
Wyróżniony m.in. tytułem Złoty Inżynier 2017 w konkursie „Przeglądu Technicznego” oraz honorową szpadą górniczą. Kierowana przez J. Wróbla Polska Spółka Gazownictwa zdobyła w 2017 roku Polską Nagrodę Jakości w kategorii wielkich organizacji gospodarczych. Z kolei w XII edycji konkursu „Pracodawca Przyjazny Pracownikom” zarządzany przez niego Orlen Południe S.A. został laureatem tego konkursu za rok 2019. W 2022 został uhonorowany Odznaką Honorową Zasłużony dla Przemysłu Naftowego i Gazowniczego.za całokształt prac włożonych w modernizację przemysłu naftowego i gazowniczego w Polsce.
W 2022 został odznaczony Medalem Komisji Edukacji Narodowej za wkład w rozwój i promocję Michalickiego Zespołu Szkół Ponadpodstawowych im. ks. Bronisława Markiewicza w Miejscu Piastowym, w tym za stworzenie pracowni do chemii, astrofizyki, języka angielskiego, biologii, oraz uruchomienie klasy o profilu petrochemicznym. Inicjator budowy w Michalickim Zespole Szkół Ponadpodstawowych astrobazy.

</doc>
<doc id="4839408" url="https://pl.wikipedia.org/wiki?curid=4839408" title="Juliusz Ekiel">
Juliusz Ekiel

Juliusz Ekiel (ur. 7 grudnia 1921, zm. 5 września 2002) – polski inżynier automatyki i robotyki, specjalista w zakresie bioniki, profesor doktor habilitowany techniki medycznej i inżynierii biomedycznej Politechniki Warszawskiej.
Absolwent Politechniki Warszawskiej, po II wojnie światowej nauczyciel matematyki i arytmetyki handlowej w szkole handlowej w Mińsku Mazowieckim. Od 1964. Następnie związany z Wydziałem Mechatroniki Politechniki Warszawskiej, specjalista w zakresie techniki medycznej i inżynierii biomedycznej. 22 marca 1977 przedstawił i obronił rozprawę habilitacyjną „Bioniczne modelowanie i pomiar przestrzeni bioelektrycznych”. Autor i współautor prac z zakresu bioniki ruchu m.in. „Cybernetyczne systemy ruchu kończyn zwierząt” (wspólnie z Kazimierzem Fidelusem), „Bionika ruchu: podstawy zewnętrznego sterowania biomechanizmów i kończyn ludzkich” (wspólnie z Kazimierzem Fidelusem i Adamem Moreckim), „Bioniczne modelowanie i pomiar przestrzeni bioelektrycznych”. 
Pochowany na cmentarzu parafialnym w Mińsku Mazowieckim.

</doc>
<doc id="4839410" url="https://pl.wikipedia.org/wiki?curid=4839410" title="Salomon Natanson">
Salomon Natanson



</doc>
<doc id="4839419" url="https://pl.wikipedia.org/wiki?curid=4839419" title="Jan Pękosławski">
Jan Pękosławski

Jan Tomasz Pękosławski (ur. ok. 1877, zm. 1944) – polski polityk, faszystowski działacz polityczny oraz ideolog. Założyciel i jedna z naczelnych postaci Pogotowia Patriotów Polskich.
W II Rzeczypospolitej związany był z Polskim Stronnictwem Chrześcijańskiej Demokracji, jednak po wyborach parlamentarnych 1922 wystąpił z partii, co miało być spowodowane zniechęceniem wobec kulisów wyborczych. Rozczarowanie rozciągało się na cały parlamentaryzm, który oskarżał o bałagan, kłótliwość, klikowość i małostkowość. Sejmokracji przeciwstawiał rząd „bezpartyjny, fachowy i stały”, a zarazem „bezwzględny i energiczny”. Z tego powodu założył jesienią 1922 wzorowane na partiach faszystowskich Pogotowie Patriotów Polskich.

</doc>
<doc id="4839427" url="https://pl.wikipedia.org/wiki?curid=4839427" title="Roman Biłyk">
Roman Biłyk

Roman Witalijewicz Biłyk (ros. Рома́н Вита́льевич Би́лык) działający pod pseudonimem Roma Zwier (ur. 7 grudnia 1977 w Taganrogu) – rosyjski wokalista, gitarzysta i producent muzyczny oraz aktor filmowy. Od 2001 r. lider i współzałożyciel rosyjskiego zespołu Zwieri.
Biografia.
Muzyką zainteresował się w wieku 12 lat. Karierę muzyczną rozpoczął w amatorskiej grupie Asymmetry. Po ukończeniu szkoły budowlanej w Taganrogu studiował na wyższej uczelni w Rostowie nad Donem. Jesienią 2000 r. przeprowadził się do Moskwy, gdzie poznał Aleksandra Witeńskiego, z którym w 2001 r. wspólnie założyli zespół Zwieri (pol. "Zwierzęta"). Chwilę po przeprowadzce do Moskwy, jeszcze przed poznaniem Witeńskiego, Biłyk przeszedł załamanie nerwowe, w wyniku którego przeprowadził, nieudaną próbę samobójczą. 
, a w 2005 r. grupa otrzymała nagrodę MTV Russia. 
W 2006 r. ukazała się autobiografia Biłyka "Дожди-пистолеты" (pol. "Deszczowe pistolety"). 
Oprócz kariery muzycznej, artysta zaangażowany jest również w biznes. W 2011 r. utworzył markę odzieżową o nazwie Zwieri.
W 2014 r. Roman Biłyk rozpoczął przygodę z filmem, kiedy to ukończył kurs reżyserii, czego efektem są dwa video-klipy grupy Zwieri, wyreżyserowane przez Biłyka. Na dużym ekranie artysta zadebiutował, w 2018 r., rolą Majka Naumenki w filmie "Lato" w reżyserii Kiriłła Sieriebriennikowa.
Życie prywatne.
Żonaty z modelką Mariną Korolową, z którą ma dwie córki: Olgę (ur. 2008) i Zoe (ur. 2015).

</doc>
<doc id="4839435" url="https://pl.wikipedia.org/wiki?curid=4839435" title="Jan Błociszewski">
Jan Błociszewski

 Jan Błociszewski z Błociszewa herbu Ostoja (zm. po 1429 r.) – dziedzic dóbr w Brodnicy, Błociszewie, Wronowie, Grabianowie, Luboni i innych.
Życiorys.
Jan Błociszewski pochodził z Błociszewa w Wielkopolsce. Jego ojcem był Świętomir Błociszewski. Miał brata rodzonego Mikołaja Błociszewskiego, kasztelana santockiego i sędziego poznańskiego. Wraz z bratem dziedziczył na przełomie wieków XIV i XV w Błociszewie, Brodnicy, Wronowie, Grabianowie, Sulejowie i Luboni. W związki małżeńskie wstępował dwukrotnie. Jego pierwszą żoną była Dzierżka a drugą Elżbieta. Miał synów: Stanisława, Macieja i Mikołaja. Jan wraz z bratem Mikołajem ufundowali kościół w Błociszewie w 1408 roku. Zmarł po 1429 a przed 1434 rokiem. Jego wnukiem był Piotr (syn Stanisława Błociszewskiego), który od dóbr dziedzicznych Lubiatowa Większego przyjął nazwisko Lubiatowski dając początek rodzinie Lubiatowskich herbu Ostoja.

</doc>
<doc id="4839488" url="https://pl.wikipedia.org/wiki?curid=4839488" title="Ramón Mateo">
Ramón Mateo

Ramón Mateo (ur. 23 czerwca 1958 w San Juan de la Maguana) – dominikański szachista, arcymistrz od 2008.
Jest pierwszym (i jak do tej pory jedynym) w historii dominikańskim szachistą, który otrzymał tytuł arcymistrza. Siedmiokrotnie zwyciężał w mistrzostwach Dominikany w szachach, w latach 1979, 1986, 2000, 2002, 2003, 2004 oraz 2010. Oprócz tego, trzykrotnie zdobył tytuły wicemistrza kraju (1984, 1985, 1999). 
Wielokrotnie reprezentował Dominikanę w rozgrywkach drużynowych, m.in.: , będąc pod tym względem rekordzistą swojego kraju.
Do jego sukcesów w turniejach międzynarodowych należą m.in. I m. w Balaguerze (2004), dz. I m. w Santo Domingo (2006, wspólnie z Nikołą Mitkowem i Jaanem Ehlvestem), II m. w Madrycie (2007, za Renierem Vázquezem Igarzą) oraz I m. w Colomiers (2008).
Najwyższy ranking w dotychczasowej karierze osiągnął 1 kwietnia 2008 r., z wynikiem 2506 punktów zajmował wówczas 1. miejsce wśród dominikańskich szachistów.

</doc>
<doc id="4839489" url="https://pl.wikipedia.org/wiki?curid=4839489" title="Ramon Mateo">
Ramon Mateo



</doc>
<doc id="4839508" url="https://pl.wikipedia.org/wiki?curid=4839508" title="Brasławska Łuka">
Brasławska Łuka

Brasławska Łuka (; ) – chutor na Białorusi, w obwodzie witebskim, w rejonie brasławskim, w sielsowiecie Dalekie.
Dawniej wieś.
Historia.
W czasach zaborów w granicach Imperium Rosyjskiego.
W 1865 wieś zamieszkiwały 33 osoby.
W dwudziestoleciu międzywojennym wieś leżała w Polsce, w województwie nowogródzkim (od 1926 w województwie wileńskim), w powiecie dziśnieńskim (od 1926 w powiecie brasławskim), w gminie Bohiń .
Według Powszechnego Spisu Ludności z 1921 roku wieś zamieszkiwało 76 osób, 9 było wyznania rzymskokatolickiego, 67 prawosławnego. Jednocześnie 9 mieszkańców zadeklarowało polską przynależność narodową, 67 białoruską. Było tu 16 budynków mieszkalnych.
Miejscowość należała do parafii rzymskokatolickiej w Dalekiem i prawosławnej w Bohiniu. Podlegała pod Sąd Grodzki w Opsie i Okręgowy w Wilnie; właściwy urząd pocztowy mieścił się w Bohiniu.

</doc>
<doc id="4839543" url="https://pl.wikipedia.org/wiki?curid=4839543" title="A. Tryfiatis-Tripiaris">
A. Tryfiatis-Tripiaris

A. Tryfiatis-Tripiaris – grecki kolarz wyścigowy. Brał udział w Letnich Igrzyskach Olimpijskich 1896 w Atenach.
Tryfiatis-Tripiaris startował w 12-godzinnym wyścigu, ale go nie ukończył.

</doc>
<doc id="4839544" url="https://pl.wikipedia.org/wiki?curid=4839544" title="Nowa Łuka (Białoruś)">
Nowa Łuka (Białoruś)

Nowa Łuka (; ) – wieś na Białorusi, w obwodzie witebskim, w rejonie brasławskim, w sielsowiecie Dalekie.
Historia.
W dwudziestoleciu międzywojennym wieś leżała w Polsce, w województwie nowogródzkim (od 1926 w województwie wileńskim), w powiecie dziśnieńskim (od 1926 w powiecie brasławskim), w gminie Bohiń .
Według Powszechnego Spisu Ludności z 1921 roku wieś zamieszkiwało 189 osób, 1 była wyznania rzymskokatolickiego a 188 prawosławnego. Jednocześnie 8 mieszkańców zadeklarowało polską przynależność narodową a 181 białoruską. Było tu 35 budynków mieszkalnych.
Miejscowość należała do parafii rzymskokatolickiej w Dalekiem i prawosławnej w Bohiniu. Podlegała pod Sąd Grodzki w Opsie i Okręgowy w Wilnie; właściwy urząd pocztowy mieścił się w Bohiniu.

</doc>
<doc id="4839555" url="https://pl.wikipedia.org/wiki?curid=4839555" title="Federacja Szwajcarskich Kościołów Protestanckich">
Federacja Szwajcarskich Kościołów Protestanckich



</doc>
<doc id="4839556" url="https://pl.wikipedia.org/wiki?curid=4839556" title="Kevin McNulty (aktor)">
Kevin McNulty (aktor)



</doc>
<doc id="4839561" url="https://pl.wikipedia.org/wiki?curid=4839561" title="Wacław Humnicki">
Wacław Humnicki

Wacław Humnicki herbu Gozdawa – podstoli bełski w 1737 roku, podstarości i sędzia grodzki horodelski w 1732 roku, miecznik lwowski w latach 1732-1735, sędzia kapturowy województwa bełskiego w 1733 roku.

</doc>
<doc id="4839563" url="https://pl.wikipedia.org/wiki?curid=4839563" title="Maciesze (Białoruś)">
Maciesze (Białoruś)

Maciesze (; ) – wieś na Białorusi, w obwodzie witebskim, w rejonie brasławskim, w sielsowiecie Dalekie.
Historia.
W czasach zaborów w granicach Imperium Rosyjskiego.
W 1865 wieś włościańska, liczyła 64 mieszkańców.
W dwudziestoleciu międzywojennym wieś leżała w Polsce, w województwie nowogródzkim (od 1926 w województwie wileńskim), w powiecie dziśnieńskim (od 1926 w powiecie brasławskim), w gminie Bohiń a następnie w gminie Opsa.
Według Powszechnego Spisu Ludności z 1921 roku wieś zamieszkiwało 75 osób, 74 było wyznania rzymskokatolickiego, 1 prawosławnego. Jednocześnie 27 mieszkańców zadeklarowało polską przynależność narodową a 48 białoruską. Było tu 14 budynków mieszkalnych.
Miejscowość należała do parafii rzymskokatolickiej w Dalekiem. Podlegała pod Sąd Grodzki w Opsie i Okręgowy w Wilnie; właściwy urząd pocztowy mieścił się w Opsie.

</doc>
<doc id="4839570" url="https://pl.wikipedia.org/wiki?curid=4839570" title="Nikos Lowerdos">
Nikos Lowerdos

Nikos Lowerdos (gr. Νίκος Λοβέρδος) – osmański kolarz wyścigowy z greckiej społeczności w Smyrnie. Reprezentował Królestwo Grecji na Letnich Igrzyskach Olimpijskich 1896 w Atenach.
Lowerdos startował w wyścigu dwunastogodzinnym, ale go nie ukończył.

</doc>
<doc id="4839574" url="https://pl.wikipedia.org/wiki?curid=4839574" title="Carlos de Dios Murias">
Carlos de Dios Murias

Carlos de Dios Murias (ur. 10 października 1945 w Córdobie, zm. 18 lipca 1976 w Chamical) – argentyński duchowny katolicki, prezbiter, franciszkanin i męczennik, błogosławiony Kościoła Katolickiego.
Życiorys.
Carlos de Dios Murias urodził się w 1945 roku w Córdobie. Jego ojciec chciał, żeby on został wojskowym. Carlos jednakże wbrew jego woli najpierw studiował weterynarię, następnie inżynierię, zaś później wstąpił do zakonu Franciszkanów Konwentulanych. 17 grudnia 1972 roku otrzymał święcenia kapłańskie z rąk biskupa Enrique Angelelliego. Jako ksiądz zaczął posługiwać wśród biedoty mieszkającej w slumsach na przedmieściach Buenos Aires. Zyskał tym sympatię ludzi, lecz także krytykę ze strony niektórych środowisk politycznych. W grudniu 1975 roku w obliczu coraz więcej napływających pogróżek do Carlosa, biskup Angelelli doradził mu, żeby zamieszkał w La Rioja. Tam również zaczął zajmować się biednymi i zamieszkał wśród nich. Gdy w Argentynie przejęła władzę junta wojskowa 18 lipca 1976 wezwał wiernych w czasie Mszy Świętej do modlitwy za kapłanów pracujących społecznie, którzy według niego byli zagrożeni. Tego samego dnia wieczorem przyjechali po niego żołnierze i zabrali go i księdza Gabriela Longueville do bazy wojskowej w Chamical. Tam kapłani zostali poddani torturom, następnie ich zastrzelono, a ciała zostawiono w polu, gdzie zostały znalezione 20 lipca tegoż roku przez robotników. 8 czerwca 2018 roku papież Franciszek podpisał dekret o męczeństwie Carlosa de Dios Muriasa. 27 kwietnia 2019 roku został beatyfikowany razem z Gabrielem Longueville, Wenceslao Pedernera i biskupem Enrique Angelellim.

</doc>
<doc id="4839591" url="https://pl.wikipedia.org/wiki?curid=4839591" title="Malkowszczyzna (sielsowiet Widze)">
Malkowszczyzna (sielsowiet Widze)

Malkowszczyzna (; ) – chutor na Białorusi, w obwodzie witebskim, w rejonie brasławskim, w sielsowiecie Widze.
Historia.
W czasach zaborów w granicach Imperium Rosyjskiego.
W 1865 zaścianek prywatny, 11 mieszkańców.
W dwudziestoleciu międzywojennym wieś leżała w Polsce, w województwie nowogródzkim (od 1926 w województwie wileńskim), w powiecie dziśnieńskim (od 1926 w powiecie brasławskim), w gminie Bohiń.
Według Powszechnego Spisu Ludności z 1921 roku wieś zamieszkiwało 13 osób, wszystkie były wyznania staroobrzęgowego i zadeklarowali polską przynależność narodową. Były tu 3 budynki mieszkalne.
Miejscowość należała do parafii rzymskokatolickiej w Wasiewiczach. Podlegała pod Sąd Grodzki w Opsie i Okręgowy w Wilnie; właściwy urząd pocztowy mieścił się w Kozianach.

</doc>
<doc id="4839594" url="https://pl.wikipedia.org/wiki?curid=4839594" title="Paweł Turkowski">
Paweł Turkowski

Paweł Waldemar Turkowski (ur. 2 października 1942 w Lublinie) – polski działacz partyjny i państwowy, w latach 1979–1981 prezydent Siedlec, w latach 1981–1987 wicewojewoda siedlecki.
Życiorys.
Syn Wacława i Lucyny. W 1964 wstąpił do Polskiej Zjednoczonej Partii Robotniczej. Należał do Komitetu Miejskiego PZPR w Siedlcach. W latach 1978–1979 kierował Wydziałem Ekonomicznym Komitetu Wojewódzkiego PZPR w Siedlcach, następnie był zastępcą członka i od 1980 do 1981 członkiem KW PZPR. Od 6 października 1979 do września 1981 piastował stanowisko prezydenta Siedlec. Od 1981 do 1987 pełnił funkcję wicewojewody siedleckiego. Zajmował też stanowisko zastępcy przewodniczącego Prezydium Wojewódzkiej Rady Narodowej w Siedlcach. Od 1986 należał do Wojewódzkiej Komisji Kontrolno-Rewizyjnej.

</doc>
<doc id="4839595" url="https://pl.wikipedia.org/wiki?curid=4839595" title="Leonidas Morakis">
Leonidas Morakis



</doc>
<doc id="4839597" url="https://pl.wikipedia.org/wiki?curid=4839597" title="Karpacki Pułk Artylerii">
Karpacki Pułk Artylerii

Karpacki Pułk Artylerii Lekkiej – oddział artylerii lekkiej Polskich Sił Zbrojnych.
Utworzony w grudniu 1940 roku z rozwinięcia dywizjonu artylerii Brygady Strzelców Karpackich w pułk artylerii lekkiej Samodzielnej Brygady Strzelców Karpackich, która w brytyjskiej organizacji występowała jako grupa brygadowa (ang. "Brigade Group"). W maju 1942 roku z Karpackiego Pułku Artylerii Lekkiej sformowano 1 Karpacki Pułk Artylerii Lekkiej, a część kadry wydzielono do sformowania pozostałych pułków artylerii 3 Dywizji Strzelców Karpackich i Armijnej Grupy Artylerii Armii Polskiej na Wschodzie.
Formowanie i zmiany organizacyjne.
Ustny rozkaz w sprawie rozpoczęcia prac nad formowaniem Brygady Strzelców Karpackich wydał Naczelny Wódz gen. Władysław Sikorski 2 kwietnia 1940 roku w Paryżu. Wydany w tej sprawie rozkaz nr 1058/tj/Sztab/40 NW ustalił organizację i kadrę kierowniczą brygady. Dowódcą mającego powstać w ramach brygady - dywizjonu artylerii mianowano ppłk. Stanisława Gliwicza. 23 kwietnia do Bejrutu, a 24 kwietnia do Homs przybył ppłk S. Gliwicz, 26 przybyli pierwsi ewakuowani szlakiem "B" ochotnicy do formowanego dywizjonu. Formowany dywizjon artylerii podobnie jak cała Brygada Strzelców Karpackich miał charakter i etat jednostki górskiej składać się miał z: baterii dowodzenia, 3 baterii po 4 armaty 65 mm na jukach i kolumny amunicyjnej. 24 maja dywizjon otrzymał pierwszą armatę, wcześniej broń strzelecką i maszynową. Od maja prowadzono szkolenie przybywających sukcesywnie ochotników. Po upadku Francji dywizjon artylerii wraz z całą brygadą i uzbrojeniem oraz 22 000 sztuk amunicji artyleryjskiej w dniach 27-30 czerwca został ewakuowany transportem kolejowym do Samak, a następnie od połowy lipca do obozu Latrum w Palestynie. Prowadzono dalsze szkolenie, w tym strzelania dywizjonu artylerii w dniach 1-5 sierpnia 1940 roku na poligonie nadmorskim w pobliżu Jaffy. Od września rozpoczęto przezbrajanie dywizjonu w brytyjską broń strzelecką. Na przełomie września i października dywizjon wraz z brygadą przetransportowano do Egiptu w rejon Dekheila, celem rozbudowy i przygotowania do obrony umocnionych stanowisk. Dywizjon artylerii zajął stanowiska w rejonie Mexu i Dekheili, przejściowo podporządkowano ppłk. Gliwiczowi baterię artylerii nowozelandzkiej, potem dwie baterie artylerii egipskiej . Dywizjon jak i BSK były wizytowane przez polityków i dowódców brytyjskich i egipskich. W listopadzie rozpoczęto wymianę dział, dywizjon otrzymał brytyjskie działa 17 i 18 funtowe oraz ciągniki, zdano konie i muły. Szkolono kierowców i obsługi. Z końcem listopada rozpoczęto przekształcać dotychczasowy dywizjon w pułk. Dowódca BSK gen. S. Kopański z dniem 1 grudnia 1940 roku wydał rozkaz o utworzeniu "Karpackiego Pułku Artylerii" w składzie trzech dywizjonów wyposażony w jednolity sprzęt, noszące tradycyjne nazwy i miana: 1 dywizjon artylerii lekkiej, 2 dywizjon artylerii ciężkiej i 3 dywizjon artylerii konnej. Do 5 grudnia pułk otrzymał pozostałe działa 18-funtowe, ciągniki do dział, samochody, motocykle i sprzęt artyleryjski. Posiadane dotychczas konie, muły, armaty i wyposażenie francuskie zostało wysłane przez Brytyjczyków dla armii greckiej . Dnia 12 stycznia 1941 roku BSK przechodzi całkowicie na etaty brytyjskie jako grupa brygadowa (Polish Independent Bde Group) i przyjmuje nazwę "Samodzielna Brygady Strzelców Karpackich" . W dniach 23-26 stycznia 1941 roku pułk odbył ostre strzelania na poligonie pustynnym w rejonie Burg el Arab. Oprócz szkolenia doskonalono także taktykę walki zaznajamiano, się ze sprzętem zdobytym na armii włoskiej. Okresowo III dywizjon posługiwał się włoskimi armatami posadowionymi na samochodach ciężarowych i funkcjonował jako dywizjon artylerii samobieżnej. Z uwagi na projektowane wysłanie brygady do Grecji Karpacki pułk artylerii, zdał pojazdy mechaniczne, a pobrał konie i muły. 23 marca rozpoczęto załadunek pułku w porcie w Aleksandrii na statek, po wypłynięciu w morze statki konwoju z artylerzystami karpackimi zawrócono do Aleksandrii.
Walki na Pustyni Zachodniej.
Pułk pozbawiony większości pojazdów przetransportowano do obrony Obozu Warownego w Mersa Matruh. W czerwcu wymieniono używane dotychczas armaty 18-funtowe, na nowoczesne haubico-armaty 25-funtowe w ilości 24 sztuk. Po odejściu SBSK do rejonu Baggush, Karpacki pal pozostał w osłonie Mersa Matruh do końca lipca.
Tobruk
W pierwszych dniach sierpnia artylerzyści przybyli do obozu El Amiriya, zdano do magazynów sprzęt ciężki, pojazdy, działa i pierwszym konwojem w dniu 19 sierpnia przetransportowany został do Tobruku. Przejął uzbrojenie i wyposażenie od brytyjskiego 51 pal, w ilości 16 dział 25-funtowych i 5 dział 18-funtowych. Nocą 20/21 sierpnia Karpacki pal oddał pierwsze salwy do wroga. Pułk miał do wsparcia 15 kilometrowy odcinek frontu obronnego. Z uwagi na niewielką ilość dział i ograniczone zużycie do 20 pocisków na działo dziennie, artylerzyści karpaccy rozpoczęli pozyskiwać pozostające w twierdzy działa włoskie i nietypowe brytyjskie, do których były większe zapasy amunicji. Pomiędzy 12-17 września sformowano z wolnych obsług i innych niewykorzystywanych żołnierzy dodatkowe trzecie baterie w dywizjonach (3, 6 z włoskimi armatami 75 mm i 9 z włoskimi haubicami 100 mm), dwa samodzielne plutony ciężkich dział włoskich "J" i "K" x 2 haubice 149 mm oraz jeden pluton ciężkich armat 105 mm. W październiku został zorganizowany 4 dywizjon wyposażony w 8 brytyjskich starych haubic 4,5 cala (105 mm) i włoskie armaty 75 mm . Od 3 października artylerzyści karpaccy objęli wsparciem artyleryjskim, wspólnie z brytyjskim 144 pułkiem artylerii odcinek zachodni twierdzy. Poszczególne dywizjony wspierały oddziały brytyjskie, bataliony: australijski i czechosłowacki, a przede wszystkim polskie bataliony strzeleckie i Pułk Ułanów Karpackich na odcinkach obronnych. 6 listopada Karpacki PAL całością środków ogniowych, wraz z brytyjskim 1 pułkiem artylerii konnej prowadził demonstracyjne nawały ogniowe, w rejon "wyłomu" wzg. Medauar wystrzelono 4000 pocisków . W trakcie walk o odblokowanie Tobruku na początku grudnia uczestniczył w walkach w "korytarzu" oprócz karpackiego dywizjonu artylerii przeciwpancernej, kombinowany dywizjon artylerii Karpackiego pal pod dowództwem kpt. Zdzisława Tułodzieckiego. 10 i 11 grudnia III dywizjon wspierał dokonujący krótkiego pościgu za nieprzyjacielem do Acromy, wzmocnionego pułku ułanów karpackich.
El Gazala
Po odblokowaniu Tobruku SBSK przystąpiła do działań manewrowych, z uwagi na brak środków transportowych w Tobruku pozostały baterie i plutony uzbrojone w działa włoskie, a także 4 dywizjon. 13 i 14 grudnia 1941 roku Karpacki pal podjął marsz w ugrupowaniu brygady, ze względu na brak środków transportowych w składzie 1, 2, 4, 5 i 7 baterii. Natomiast baterie 3, 6 i 8 pozostały na ostatnim postoju w Got el Heial. Z uwagi na niewielką ilość amunicji przy bateriach po 130 sztuk na działo i niekompletnego stanu pułku, wsparcie artylerii 15 grudnia 1941 roku podczas natarcia 1 i 3 batalionów strzelców na pozycję Gazalą było niedostateczne. Stanowiska ogniowe artyleria karpacka zajęła na południe od wzg. 198. 16 grudnia artyleria wsparła gwałtowną nawałą resztą amunicji szturm 3 batalionu strzelców, który uzyskał powodzenie. Dowieziona amunicja pozwoliła artylerzystom zwalczyć stanowiska włoskiej artylerii w rejonie Bir Chesceua. 17 grudnia wykonywany pościg przez 2 batalionu strzelców wspiera jedna z baterii pułku, położony na tyły bronionej przez Włochów pozycji celny ogień artyleryjski pozwolił wziąć do niewoli dużą grupę 44 batalionu bersalierów. 18 grudnia z uwagi na przejście SBSK do obrony zdobytego terenu artylerzyści zajęli stanowiska ogniowe 4 km na południowy wschód od wzg. Carmuset.
Bardia
25 grudnia Karpacki pal otrzymał uzupełnienie 4 dział 25-funtowych dla 8 baterii i ciągników artyleryjskich, podjął marsz w kierunku twierdzy Bardia. 27 grudnia artylerzyści karpaccy osiągnęli nakazany rejon i weszli w skład zgrupowania artylerii wspierającą południowoafrykańską 2 Dywizję Piechoty. W rejon walk pułk przybył w składzie czterech dywizjonów. 31 grudnia 1941 roku Karpacki PAL wspierał jeden z batalionów południowoafrykańskiej 3 Brygady Piechoty szturmującej Bardię. Następnie w dniu 1 stycznia 1942 roku artylerzyści wspierali natarcie w II fazie szturmu pozycji osi. 2 stycznia w południe nastąpiła kapitulacja Bardii. Pułk poniósł straty wśród obserwatorów artyleryjskich przy piechocie: 1 żołnierz poległ, 7 odniosło rany, a 1 dostał się do niewoli (krótkotrwałej). Wystrzelił 15 000 sztuk pocisków. W okresie od 3 do 7 stycznia pułk dołączył do SBSK i przemaszerował do Jebel el Achdar, zajmując kwatery w Giovanni Berta dowództwo i oddziały sztabowe, a dywizjony przy poszczególnych batalionach .
Dalsze walki na Pustyni Zachodniej
Wraz z macierzystą brygadą pełnił służbę okupacyjną w Cyrenajce do dnia 26 stycznia. Następnie marszem kołowym w szyku bojowym wraz z resztą brygady przemieścił się do starego fortu El Mechili. Od 27 stycznia SBSK zajęła obronę w rejonie El Mechili z działami pułku w szykach piechoty. Podporządkowano jako dowódcy artylerii ppłk. Gliwiczowi elementy wycofujących się przez obronne pozycje polskie, brytyjskie i południowoafrykańskie jednostki artylerii, łącznie dodatkowych 36 dział, a nazajutrz działa z Brygady Piechoty "Wolnej Francji". 3 lutego z uwagi na zarządzony odwrót, wszystkie alianckie jednostki opuściły rejon obrony udając się w szyku bojowym na pojazdach przez pustynię do Alem Hamza. W nowym rejonie obrony część pułku użyto do obrony ppanc, pozostałą część do prowadzenia ognia pośredniego. W trakcie przygotowań do obrony został ciężko ranny, a następnie zmarł dowódca III dywizjonu mjr Sikorski. Karpacki pal wspierał ogniem pośrednim walki patroli na przedpolu pozycji obronnych. 3 marca pozycje obronne SBSK, w tym pułku wizytował dowódca 8 Armii Brytyjskiej gen. Ritchie i dowódca XIII Korpusu Brytyjskiego gen. Gott, po tej wizycie pułk otrzymał 16 nowych dział 25-funtowych i 24 etatowe nowe ciągniki. 18 marca pułk został wycofany z frontu i 22-23 marca przybył do obozu El Amiriya pod Aleksandrią dla żołnierzy rozpoczął się okres wypoczynku, urlopów oraz szkoleń poza pułkiem.
Przeformowanie
Pod koniec kwietnia pułk wraz z SBSK został przetransportowany do Palestyny, gdzie przybyli również żołnierze z I ewakuacji z ZSRR. W maju 1942 roku Karpacki Pułk Artylerii Lekkiej utworzył ze swojego składu osobowego 1 Karpacki Pułk Artylerii Lekkiej oraz dał kadry doświadczonych żołnierzy, niezbędnych do utworzenia z przybyłych z ZSRR 2 i 3 Karpackich pal. Zasilił kadrowo tworzone na Bliskim Wschodzie inne jednostki artylerii, w tym 1 Pułku Artylerii Ciężkiej (późniejszy 10 pac) oraz kadry instruktorów w ośrodkach szkoleniowych artylerii.
Obsada personalna pułku.
Obsada personalna pułku

</doc>
<doc id="4839599" url="https://pl.wikipedia.org/wiki?curid=4839599" title="Freedom Shop">
Freedom Shop

Freedom Shop – nowozelandzki anarchistyczny infoshop, który rozprowadza książki i informacje, z siedzibą w Wellington. Działa na zasadzie non-profit, transferując wszelkie dochody z powrotem do kolektywu.
Opis.
Sklep funkcjonował już pod różnymi adresami. Zajmuje się przede wszystkim sprzedaż książek o anarchizmie, feminizmie, prawach autochtonicznych, ekologii i szeregu zagadnień aktywistycznych. W ofercie dostępne są też naszywki, odznaki, ubrania i muzykę itd.
Sklep „Freedom Shop” powstał 1 maja 1995. Wówczas mieścił się przy górnej Cuba Street w dzielnicy Te Aro, w budynku zajmowanym wcześniej przez sklep NORML. NORML nadal płacił czynsz, a sklep prowadzony był przez wolontariuszy, wszelkie zyski były przeznaczane z powrotem na to przedsięwzięcie. W sklepie sprzedawano książki, czasopisma, broszury, ulotki, koszulki, naszywki, płyty i wlepki.
W latach 2000. plany budowy obwodnicy Wellington Inner City oznaczały eksmisję sklepu Freedom Shop. Planom się jednak sprzeciwiono. Kiedy do sklepu włamali się ochroniarze zatrudnieni przez Transit NZ i zmienili zamki, interweniowało 50 działaczy i na krótko ponownie otworzyli lokal. Freedom Shop przeniósł się do bardziej znanego miejsca w Cake Shop (gminny infoshop/kawiarnia internetowa na środku Cuba Street). Kiedy Cake Shop została zamknięta w 2005, Freedom Shop przeniósł się do Oblong (infoshop/kawiarnia internetowa) w lewobrzeżnym pasażu Te Aro. Oblong został zamknięty na początku 2009, a The Freedom Shop powrócił do prowadzenia straganów podczas imprez publicznych. Jednak od kilku lat Freedom Shop mieści się na rogu Newtown Opportunity for Animals Co-op Shop w Riddiford St, Newtown, Wellington.
W 2014 kolektyw opublikował pierwszy numer czasopisma "AARGH!" jako Aoteroa Anarchist Review. Dziesiąty numer został opublikowany w kwietniu 2019. Kolektyw utrzymuje bliskie związki z Aotearoa Indymedia i lokalnymi grupami radykalnymi, takimi jak 128 Community Centre.

</doc>
<doc id="4839601" url="https://pl.wikipedia.org/wiki?curid=4839601" title="Ksenon Michailidis">
Ksenon Michailidis

Ksenon Michailidis () – grecki strzelec. Brał udział w Letnich Igrzyskach Olimpijskich 1896 w Atenach.
Michailidis startował w zawodach z karabinem dowolnym i pistoletem wojskowym. Jego miejsca i wyniki w tych konkursach nie są znane, choć nie ukończył żadnego z nich w pierwszej piątce.

</doc>
<doc id="4839603" url="https://pl.wikipedia.org/wiki?curid=4839603" title="Włodzimierz Jakób">
Włodzimierz Jakób

Włodzimierz Piotr Jakób (ur. 27 czerwca 1951 w Konstantynowie Łódzkim, zm. 16 czerwca 2020) – polski sztangista, medalista mistrzostw Polski, reprezentant Polski. 
Kariera sportowa.
Był zawodnikiem Włókniarza Konstantynów Łódzki, (1971–1980) i Śląska Wrocław (1980–1992).
W 1977 został wicemistrzem Polski w kategorii 60 kg, trzykrotnie zdobywał brązowy medal mistrzostw Polski w tej samej kategorii wagowej (1975, 1976, 1980).
Reprezentował Polskę na mistrzostwach świata w 1975, zajmując 4. miejsce w kategorii 56 kg i również 4. miejsce w prowadzonej odrębnie klasyfikacji mistrzostw Europy (w rwaniu wywalczył tzw. „mały” srebrny medal mistrzostwa świata i mistrzostw Europym wynikiem 112,5 kg). Na mistrzostwach Europy w 1974 zajął również 4. miejsce w kategorii 56 kg (i zdobył tzw. „mały” brązowy medal za rwanie, wynikiem 107,5 kg), na mistrzostwach Europy w 1980 zajął 4. miejsce w kategorii 60 kg (i zdobył tzw. „mały” brązowy medal za rwanie, wynikiem 125 kg). Był rezerwowym podczas igrzysk olimpijskich w Montrealu (1976).
Pochowany na cmentarzu parafialnym w Turowie.

</doc>
<doc id="4839604" url="https://pl.wikipedia.org/wiki?curid=4839604" title="Włodzimierz Jakub">
Włodzimierz Jakub



</doc>
<doc id="4839605" url="https://pl.wikipedia.org/wiki?curid=4839605" title="Józef Kowalski (1904–1986)">
Józef Kowalski (1904–1986)



</doc>
<doc id="4839610" url="https://pl.wikipedia.org/wiki?curid=4839610" title="Prokuratorzy węgorzewscy">
Prokuratorzy węgorzewscy

Prokuratorzy węgorzewscy
Prokuratoria w Angerburgu (dzisiejsze Węgorzewo) została ustanowiona w okresie panowania Dietricha von Altenburga (1335-1341). Znany jest dokument jego autorstwa, w którym ustalił on granicę między okręgami prokuratorskimi w Angerburgu i Leczenburgu. Jej siedzibą był wybudowany w 1312 roku zamek krzyżacki Angerburg. Prokuratoria w Angerburgu podlegała komturii królewieckiej. Prokurator w Angerburgu był jednocześnie rybiczym komturii królewieckiej. Prokuratoria istniała do 1520 roku, gdy ostatni wielki mistrz krzyżacki Albrecht von Hohenzollern przekazał zamek Christophowi Schenk zu Tautenburg, który 19 stycznia 1523 roku został pierwszym starostą ("Amsthauptmann") węgorzewskim. 

</doc>
<doc id="4839612" url="https://pl.wikipedia.org/wiki?curid=4839612" title="Andelotanasis">
Andelotanasis

Andelotanasis () – grecki strzelec. Brał udział w Letnich Igrzyskach Olimpijskich 1896 w Atenach.
Andelotanasis startował w turnieju z karabinem dowolnym. Jego miejsce i wynik nie są znane, choć nie ukończył zawodów w pierwszej piątce.

</doc>
<doc id="4839614" url="https://pl.wikipedia.org/wiki?curid=4839614" title="Medynki Domaszewskie">
Medynki Domaszewskie

Medynki Domaszewskie (; ) – wieś na Białorusi, w obwodzie witebskim, w rejonie brasławskim, w sielsowiecie Opsa.
Historia.
W czasach zaborów w granicach Imperium Rosyjskiego.
W 1865 wieś zamieszkiwało 13 osób.
W dwudziestoleciu międzywojennym wieś leżała w Polsce, w województwie nowogródzkim (od 1926 w województwie wileńskim), w powiecie dziśnieńskim (od 1926 w powiecie brasławskim), w gminie Bohiń a następnie w gminie Opsa.
Według Powszechnego Spisu Ludności z 1921 roku wieś zamieszkiwało 43 osoby, wszystkie były wyznania rzymskokatolickiego i zadeklarowały białoruską przynależność narodową. Było tu 8 budynków mieszkalnych.
Miejscowość należała do parafii rzymskokatolickiej w Opsie. Podlegała pod Sąd Grodzki w Opsie i Okręgowy w Wilnie; właściwy urząd pocztowy mieścił się w Opsie.

</doc>
<doc id="4839617" url="https://pl.wikipedia.org/wiki?curid=4839617" title="Mustakopulos">
Mustakopulos

Mustakopulos () – grecki strzelec. Brał udział w Letnich Igrzyskach Olimpijskich 1896 w Atenach.
Mustakopulos startował w turnieju z karabinem dowolnym. Jego miejsce i wynik nie są znane, choć nie ukończył zawodów w pierwszej piątce.

</doc>
<doc id="4839618" url="https://pl.wikipedia.org/wiki?curid=4839618" title="Eugeniusz Wieczorek">
Eugeniusz Wieczorek

Eugeniusz Wieczorek (ur. 16 października 1927 w Radomsku, zm. 18 października 2021) – polski działacz partyjny i państwowy, w latach 1973–1975 naczelnik powiatu sieradzkiego, w latach 1975–1990 wicewojewoda sieradzki.
Życiorys.
Syn Jana i Marcjanny. Podczas II wojny światowej żołnierz Batalionów Chłopskich. Uczył się w Wieczorowym Uniwersytecie Marksizmu-Leninizmu. W 1948 wstąpił do Polskiej Zjednoczonej Partii Robotniczej. Od 1973 do 1975 był ostatnim naczelnikiem powiatu sieradzkiego. W latach 1975–1981 był członkiem Komitetu Wojewódzkiego PZPR w Sieradzu i zasiadał w jego egzekutywie. Od września 1975 do 1990 pełnił funkcję wicewojewody sieradzkiego. Od 1976 kierował wojewódzkim oddziałem Związku Bojowników o Wolność i Demokrację. Od 1984 ponownie zasiadał w KW PZPR, od 1984 do 1986 należał też do jego egzekutywy. W III RP został prezesem zarządu okręgowego Związku Kombatantów RP i Byłych Więźniów Politycznych.

</doc>
<doc id="4839642" url="https://pl.wikipedia.org/wiki?curid=4839642" title="Michaliszcze">
Michaliszcze

Michaliszcze – dawna leśniczówka. Tereny, na których była położona, leżą obecnie na Białorusi, w obwodzie witebskim, w rejonie brasławskim, w sielsowiecie Dalekie.
Historia.
W latach 1921–1939 leśniczówka leżała w Polsce, w województwie nowogródzkim (od 1926 w województwie wileńskim), w powiecie dziśnieńskim (od 1926 w powiecie brasławskim), w gminie Bohiń.
Według Powszechnego Spisu Ludności z 1921 roku zamieszkiwało tu 7 osób, wszystkie były wyznania prawosławnego i zadeklarowały polską przynależność narodową. Były tu 2 budynki mieszkalne.
Leśniczówka należała do parafii rzymskokatolickiej w Dalekiem i prawosławnej w Bohiniu. W 1933 podlegała pod Sąd Grodzki w Opsie i Okręgowy w Wilnie; właściwy urząd pocztowy mieścił się w m. Bohiń.

</doc>
<doc id="4839667" url="https://pl.wikipedia.org/wiki?curid=4839667" title="Jeorjos Diamandis">
Jeorjos Diamandis

Jeorjos Diamandis () – grecki strzelec. Brał udział w Letnich Igrzyskach Olimpijskich 1896 w Atenach.
Diamantis startował w dwóch turniejach strzeleckich. W konkurencji karabinów wojskowych zajął siódme miejsce z wynikiem 1456 punktów. Wiadomo także, że w drugiej z czterech serii 10 strzałów zdobył 384 punkty. Jego wynik i miejsce w konkurencji karabinów dowolnych jest nieznane, z wyjątkiem tego, że nie zdobył medalu.

</doc>
<doc id="4839668" url="https://pl.wikipedia.org/wiki?curid=4839668" title="Roman Owsiak">
Roman Owsiak

Roman Jakub Owsiak (ur. 20 lipca 1936 w Twierdzy, zm. 25 lipca 1992) – polski działacz partyjny i państwowy, w latach 1975–1986 wicewojewoda sieradzki.
Życiorys.
Syn Jana i Marcjanny. Uczył się w Wieczorowym Uniwersytecie Marksizmu-Leninizmu, ukończył magisterskie studia inżynierskie. W 1960 wstąpił do Polskiej Zjednoczonej Partii Robotniczej. W latach 1975–1980 był członkiem Komitetu Wojewódzkiego PZPR w Sieradzu, zasiadał też w jego egzekutywie i zajmował stanowisko wiceprzewodniczącego Komisji Rolnej. Od września 1975 do 1986 pełnił funkcję wicewojewody sieradzkiego. Od 1984 ponownie zasiadał w KW PZPR i jego egzekutywie, w 1986 został w nim również sekretarzem. Kierował także zarządem wojewódzkim Związku Ochotniczych Straży Pożarnych.
Pochowany na cmentarzu parafialnym w Dobroniu.

</doc>
<doc id="4839669" url="https://pl.wikipedia.org/wiki?curid=4839669" title="Robert Hippolyte Chodat">
Robert Hippolyte Chodat

Robert Hippolyte Chodat (ur. 6 kwietnia 1865 w Moutier, zm. 28 kwietnia 1934 w Pinchat) – szwajcarski farmaceuta i biolog.
Życiorys.
Uczęszczał do szkół w Biel/Bienne i Bernie, następnie studiował farmację i botanikę na Uniwersytecie Genewskim. W 1887 r. otrzymał federalny dyplom farmaceuty i doktorat z nauk przyrodniczych. Do 1893 r. prowadził własną aptekę w Genewie, później podjął pracę jako naukowiec na Uniwersytecie Genewskim. W 1889 roku został profesorem zwyczajnym farmacji i botaniki farmaceutycznej, a od 1900 był profesorem botaniki ogólnej i systematycznej oraz kierownikiem instytutu botanicznego. W latach 1908–1910 był rektorem na Uniwersytecie Genewskim, a od 1915 r. dyrektorem Ogrodu Alpejskiego (Jardin et laboratoire alpins de la Linnaea) w Bourg-Saint-Pierre.
Był członkiem wielu akademii i najważniejszych towarzystw nauk przyrodniczych w Europie, doktorem honoris causa uniwersytetów w Victorii (Manchester, Liverpool, Leeds), Brukseli i Cambridge oraz EPF w Zurychu i rycerzem Legii Honorowej.
Praca naukowa.
Zainteresowania naukowe Chodata koncentrowały się na roślinności w basenie Morza Śródziemnego, w Ameryce Południowej i Stanach Zjednoczonych. Był kierownikiem kilku wypraw naukowych w te rejony świata. Jest autorem ponad 450 artykułów naukowych z zakresu systematyki, geografii roślin, paleobotaniki, biochemii i biologii roślin zarodnikowych (zwłaszcza zielonych glonów).
W naukowych nazwach opisanych przez niego taksonów dodawane jest jego nazwisko Chodat.

</doc>
<doc id="4839686" url="https://pl.wikipedia.org/wiki?curid=4839686" title="Phillip Barski">
Phillip Barski

Phillip Barski (ur. 8 czerwca 1979 w Richmond Hill) – kanadyjski hokeista polskiego pochodzenia grający na pozycji napastnika, trener, od 2019 trener Podhala Nowy Targ.
Kariera.
Phillip Barski w czasie kariery reprezentował barwy juniorskiego Richmond Hill Kings (1992–1993), drużyn ligi OPJHL: Newmarket Hurricanes (1996–1997), Mississauga Chargers (1997–1998), Stouffville Spirit (1998–1999), Milton Merchants (1999–2000), ligi NCAA – Bowling Green Falcons (2000–2002) akademickiej drużyny występującej w rozgrywkach U Sports – Calgary Dinos (2002–2004).
Kariera trenerska.
Phillip Barski po zakończeniu kariery sportowej rozpoczął karierę trenerską. W latach 2012–2013 był asystentem trenera w drużynie ligi OPJHL – Pickering Panthers, następnie w latach 2013–2015 pracował jako asystent trenera w akademickiej drużynie występującej w rozgrywkach U Sports – York Lions, a w latach 2016–2017 pełnił funkcję analityka wideo w klubie ligi ECHL – Brampton Beast.
Następnie wyjechał do Europy, w latach 2017–2019 pełnił funkcję asystenta trenerów Pata Curcio, Kai Suikkanena oraz Claytona Beddoesa w włoskim klubie występującym w rozgrywkach austriackiej ligi EBEL – HC Bolzano.
14 maja 2019 roku został trenerem klubu Polskiej Hokej Ligi – Podhala Nowy Targ, który pod wodzą Barskiego w sezonie 2019/2020 w wyniku zajmowanego 4. miejsca w połowie rozgrywek Polskiej Hokej Ligi zakwalifikował się do Pucharu Polski, gdzie w półfinale przegrał 1:3 z późniejszym triumfatorem tych rozgrywek – GKS-em Jastrzębie-Zdrój, natomiast rozgrywki Polskiej Hokej Ligi, które zostały przedwcześnie zakończone z powodu pandemii koronawirusa, ostatecznie zakończył w pierwszej rundzie fazy play-off po porażce w rywalizacji 2:4 (4:1, 2:1, 2:3, 3:4, 1:5, 1:2) z GKS-em Katowice.

</doc>
<doc id="4839690" url="https://pl.wikipedia.org/wiki?curid=4839690" title="Sześć opowieści">
Sześć opowieści

Sześć opowieści () – zbiór sześciu opowiadań Josepha Conrada wydany w 1908. 
W Polsce zbiór wydany w 1924 w ramach "Pism zbiorowych" z przedmową Stefana Żeromskiego, przy czym opowiadania przełożyło trzech tłumaczy: opowiadania "Gaspar Ruiz", "Szpieg", "Bestia" i "Pojedynek" Wilam Horzyca, "Il Conte" Leon Piwiński, zaś "Anarchistę" Tadeusz Pułjanowski. W 1973 zbiór wyszedł w nowym tłumaczeniu Krystyny Tarnowskiej. 
Zawartość.
Zawarte w tomie opowiadania miały różne tłumaczenia: "The Informer" było tłumaczone jako: "Szpieg" i "Donosiciel", "The Duel" jako "Duel" lub "Pojedynek".

</doc>
<doc id="4839695" url="https://pl.wikipedia.org/wiki?curid=4839695" title="Mikołajewo (rejon brasławski)">
Mikołajewo (rejon brasławski)

Mikołajewo – dawna wieś. Tereny, na których była położona, leżą obecnie na Białorusi, w obwodzie witebskim, w rejonie brasławskim, w sielsowiecie Widze.
W Skorowidzach z 1924 i 1933 wieś występuje jako Mikołajowo.
Historia.
W czasach zaborów w granicach Imperium Rosyjskiego.
W latach 1921–1939 kolonia leżała w Polsce, w województwie nowogródzkim (od 1926 w województwie wileńskim), w powiecie dziśnieńskim (od 1926 w powiecie brasławskim), w gminie Bohiń.
Według Powszechnego Spisu Ludności z 1921 roku zamieszkiwało tu 25 osób, wszystkie były wyznania staroobrzędowego i zadeklarowały polską przynależność narodową. Były tu 3 budynki mieszkalne.
Miejscowość należała do parafii rzymskokatolickiej w Wosiewiczach i prawosławnej w Kozianach. W 1933 podlegała pod Sąd Grodzki w Opsie i Okręgowy w Wilnie; właściwy urząd pocztowy mieścił się w Kozianach.

</doc>
<doc id="4839707" url="https://pl.wikipedia.org/wiki?curid=4839707" title="Insoumise">
Insoumise

Insoumise – księgarnia anarchistyczna i infoshop mieszczący się Montrealu w Kanadzie.
Opis.
Od końca lat 70. ubiegłego wieku pod adresem 2033 Saint-Laurent działała księgarnia Le Librairie Alternative. Stowarzyszenie non-profit (znane pod akronimem AEELI), które obecnie jest właścicielem księgarni Insoumise, zostało założone w 1982, a rok później kupiło budynek, dzięki czemu księgarnia mogła funkcjonować bez płacenia wysokich czynszów w centrum miasta. Francuska nazwa księgarni "l'Insoumise" oznacza „Niesubordynację”, uwłaczające przezwisko nadane Louise Michel przez władzę.
Insoumise znajduje się w centrum miasta przy Saint Laurent Boulevard. Otwarto ją w listopadzie 2004, kilka miesięcy po zamknięciu Le Librairie Alternative. Księgarnia specjalizuje się przede wszystkim w literaturze francusko- i anglojęzycznej na temat anarchizmu, ekologii, zielonego anarchizmu, prymitywizmu, pracy, przeciwdziałania represjom, studiów tubylczych, antropologii, historii, ekonomii, anarchistycznej fikcji, feminizmu, queer/LGBT, sztuki i beletrystyki, z perspektyw istotnych dla anarchizmu. Księgarnia jest samodzielnie zarządzana przez komitet księgarni ("comité libraire") powołany przez organizację non-profit. Jest otwarta dla anarchistów lub anarchistycznych projektów dystrybucyjnych, poprzez ich delegatów. Od 2004 zdecydowana większość anarchistycznych dystrybutorów, pisarzy i projektów wydawniczych w Montrealu stała się aktywnymi członkami lub przesyłała materiały.
W tym samym budynku, w którym znajduje się księgarnia, znajduje się wypożyczalnia i czytelnia, DIRA, czyli Documentation, Information, Références et Archives.

</doc>
<doc id="4839709" url="https://pl.wikipedia.org/wiki?curid=4839709" title="Formuła E Sezon 2019/2020">
Formuła E Sezon 2019/2020

Sezon 2019/2020 Formuły E – szósty sezon Formuły E. Sezon rozpoczął się 22 listopada 2019 w mieście Ad-Dirijja, a zakończył się 13 sierpnia 2020 w Berlinie.
13 marca 2020, władze Formuły E i FIA poinformowały o tymczasowym zawieszeniu sezonu, ze względu na pandemię COVID-19.
Mistrzostwo wśród kierowców zdobył António Félix da Costa, natomiast wśród zespołów tytuł po raz drugi zdobył zespół DS Techeetah.
Klasyfikacje.
Punkty były przyznawane według następującego klucza:
Kierowcy.
Uwagi:
Pogrubienie – PP"Kursywa" – Najszybsze okrążenie* – FanBoost† – Kierowca, który nie ukończył wyścigu, ale przejechał 90% dystansu wyściguⁿ – Najszybszy w grupie kwalifikacyjnej

</doc>
<doc id="4839719" url="https://pl.wikipedia.org/wiki?curid=4839719" title="9 pułk artylerii polowej">
9 pułk artylerii polowej

9 pułk artylerii polowej () – pułk artylerii polowej armii Stanów Zjednoczonych, utworzony 1 lipca 1916.
Historia.
9 pułk artylerii polowej został utworzony z elementów 1 pułku artylerii polowej na Hawajach w 1916 roku. Do 1919 pułk stacjonował w Fort Sill w stanie Oklahoma, tam 1 września 1921 został dezaktywowany. Mimo dezaktywacji dowództwa pułku jego 1 batalion działał nadal w latach 1922–1927, z elementami w Fort Des Moines w Iowa i Fort Riley w Kansas. Jako nieaktywny, pułk został przeniesiony w 1927 z 7 Dywizji do 9 Dywizji i zreorganizowany jako pułk dział 75 mm w składzie VII Korpusu, a personel przydzielony do jednostki ćwiczącej w Camp McCoy w stanie Wisconsin w 1927 roku oraz w Fort Riley w Kansas w latach 1928-1929. W 1930 pułk został przydzielony do IV Korpusu, przeniesiony z 9 dywizji do 4 Dywizji i przekształcony w pułk haubic 155 mm. 1 batalion pułku został aktywowany w 1930 w Fort Lewis w stanie Waszyngton. W 1933 pułk został wycofany z IV Korpusu i przydzielony do IX Korpusu, a następnie przeniesiony z 4 Dywizji do 3 Dywizji. 2 batalion pułku został aktywowany w 1939 dołączając do 1 batalionu w Fort Lewis. 3 batalion został rozwiązany w 1939. 1 października 1940 pułk został zreorganizowany jako 9 batalion artylerii polowej w ramach przekształcenia armii w trójkowy system dywizyjny, który wyeliminował pułki artylerii polowej ze struktury sił na rzecz niezależnych batalionów.

</doc>
<doc id="4839731" url="https://pl.wikipedia.org/wiki?curid=4839731" title="Neisseria subflava">
Neisseria subflava

Neisseria subflava – gatunek gram-ujemnej bakterii zasiedlający ludzką jamę ustną. Bakteria ta tworzy dwoinki lub rzadziej tetrady. Jej kolonie są żółtawe oraz nie wykazują aktywności hemolitycznej na agarze z krwią. Gatunek ten zdolny jest do redukcji azotynów, ale nie azotanów. Ponadto, "N. subflava" fermentuje glukozę i maltozę (niektóre szczepy także fruktozę i sacharozę), ale nie laktozę i mannozę. Gatunek ten często jest rozszerzany o taksony "Neisseria flava" oraz "N. perflava," które w zależności od publikacji, opisywane są albo jako biotypy "N. subflava," albo jako oddzielne gatunki. Zostały opisane przypadki wolno żyjących izolatów "N. subflava" wykrytych w kurzu, co jest rzadko spotykane wśród przedstawicieli rodzaju "Neisseria" zasiedlających zazwyczaj zwierzęce błony śluzowe". N. subflava" może sporadycznie wywoływać stany patologiczne takie jak zapalenie opon mózgowo-rdzeniowych czy zapalenie wsierdzia. 

</doc>
<doc id="4839735" url="https://pl.wikipedia.org/wiki?curid=4839735" title="Franciszek Polanowski">
Franciszek Polanowski

Franciszek Polanowski herbu Pobóg – podczaszy horodelski w latach 1736-1754, miecznik buski w latach 1730-1736, wojski przemyski w 1730 roku, sędzia kapturowy województwa bełskiego w 1733 roku.

</doc>
<doc id="4839736" url="https://pl.wikipedia.org/wiki?curid=4839736" title="Reggaenwalde Festival">
Reggaenwalde Festival

Reggaenwalde – festiwal muzyki reggae organizowany w Darłowie od 2009 roku.
Nazwa pochodzi z połączenia wyrazów reggae z niemiecką nazwą Darłowa - Rügenwalde. Reggaenwalde organizowane jest z inicjatywy Stowarzyszenia Kultura Sztuka Region. Współorganizatorem i głównym sponsorem festiwalu jest Darłowski Ośrodek Kultury im. Leopolda Tyrmanda, który zapewnia też jego zaplecze techniczne. Imprezę wspierają prywatni sponsorzy, głównie lokalne przedsiębiorstwa.
Festiwal odbywa się w sierpniu, czyli w szczycie sezonu letniego, przy nabrzeżu portowym w nadmorskiej dzielnicy Darłowa - Darłówku. Jest to jedyny festiwal muzyki reggae w nadmorskim letnisku w Polsce. Trwa dwa dni. Wstęp na festiwal jest bezpłatny. Koncerty odbywają się na dużej scenie na terenie portu. Po koncertach na scenie organizowane są tzw. free parties w namiotach z udziałem sound systemów. Oprócz koncertów, w czasie festiwalu odbywają się imprezy towarzyszące, takie jak wystawy, warsztaty bębniarskie, parada bębniarzy, pole namiotowe, Eko Wioska Dziecięca czy Przystanek Bengal z wegetariańską żywnością. Dochód z tego ostatniego przeznaczany jest na wsparcie corocznej wyprawy humanitarnej z żywnością dla dotkniętych głodem mieszkańców Bengalu Swoje stanowisko prezentuje też działające od 2015 roku Stowarzyszenie My 3 Koty i Psy, zajmujące się adopcją psów i kotów i prowadzące bazarek, z którego dochód przeznaczany jest na leczenie i sterylizację zwierząt. Realizuje się misję promocji aktywnego stylu życia poprzez mecze w siatkówkę plażową i piłkę nożną plażową. Funkcjonuje sklep z pamiątkami. Impreza wymieniana jest jako lokalna atrakcja w kilku niemieckojęzycznych folderach turystycznych.
Historia.
Historia festiwalu związana jest popularnością lokalnego zespołu reggae - Świadomość, który powstał w 2001 roku. Wokół grupy utworzyła się społeczność, organizująca z czasem kolejne koncerty i inne wydarzenia kulturalne, które wpłynęły na popularność tego gatunku muzyki w regionie. Robert Gorgol, członek zespołu, zorganizował w 2004 roku pierwszy festiwal muzyki reggae w Darłowie, dwudniowy Anti Babilon Fest w klubie Plastelina. W 2007 r. powstało Stowarzyszenie Kultura Sztuka Region, które organizowało cykl koncertów muzyki alternatywnej pt. "Melanż Muzyczny", w ramach którego grały głównie zespoły punkowe i reggae. W 2009 r. Robert Gorgol był pomysłodawcą utworzenia cyklicznego, dwudniowego festiwalu muzyki reggae w Darłowie. Jest on również autorem jego nazwy - Reggeanwalde i koordynatorem imprezy. W 2013 r. zespół Świadomość nagrał utwór promujący imprezę pt. "Reggaenwalde".. W 2014 r. Stowarzyszenie „Nigdy Więcej” objęło imprezę swoim patronatem jako wspierającą kampanię Muzyka Przeciwko Rasizmowi.
Na festiwalu grali m.in.: Natural Dread Killaz, Maleo Reggae Rockers, Jamal, Ras Luta, Bob One, Bas Tajpan, Donguralesko, Junior Stress, Konopians, Kacezet, Cheeba, Chonabibe, Rootzmans, Habakuk, Paprika Korps, Bethel, Damian Syjonfam, Cała Góra Barwinków, Bakshish, Anna RF, Mike Love, Scum Of Toytown oraz Jacek Kleyff &amp; Orkiestra na Zdrowie. Impreza gościła zespoły z Wielkiej Brytanii, Francji, Węgier, Jamajki, Izraela i Stanów Zjednoczonych. Organizatorzy festiwalu kultywują tradycję zapraszania zespołów partnerskich z Niemiec, z uwagi na wspólną z tym krajem historię miasta.

</doc>
<doc id="4839746" url="https://pl.wikipedia.org/wiki?curid=4839746" title="Reggaenwalde">
Reggaenwalde



</doc>
<doc id="4839748" url="https://pl.wikipedia.org/wiki?curid=4839748" title="Toyota Wouters Averbode">
Toyota Wouters Averbode



</doc>
<doc id="4839760" url="https://pl.wikipedia.org/wiki?curid=4839760" title="Rangnim (powiat)">
Rangnim (powiat)

Rangnim (kor. 랑림군, "Rangrim-kun") – powiat w Korei Północnej, w prowincji Chagang. W 2008 roku liczył ok. 36,4 tys. mieszkańców.
Dominuje teren górzysty. Przez powiat przechodzą dwa pasma górskie – Rangrim i Yonhwa.
Gospodarka opiera się na rolnictwie i na wycince drzew. 

</doc>
<doc id="4839771" url="https://pl.wikipedia.org/wiki?curid=4839771" title="Anna Szarek (wiolonczelistka)">
Anna Szarek (wiolonczelistka)

Anna Szarek (ur. 22 maja 1974 w Elblągu) – polska wiolonczelistka i menedżer kultury, założyciel Filharmonii dla Dzieci. Założyciel i dyrektor Festiwalu Perła Baroku – Koncerty Mistrzów. Spokrewniona z Tadeuszem Pelczarem, kontrabasistą, wieloletnim profesorem Uniwersytetu Muzycznego Fryderyka Chopina
Autorskie projekty.
Od 2008 zorganizowała w Polsce ponad 200 koncertów, w których udział wzięło ok. 100 tysięcy słuchaczy. Założyciel i dyrektor Międzynarodowego Festiwalu Perła Baroku – Koncerty Mistrzów, który do 2019 roku obejrzało ponad 45 tysięcy osób. Festiwal ten prezentuje wiele epok i gatunków muzyki: renesans, barok, klasycyzm, romantyzm, impresjonizm, muzyka filmowa, flamenco, gipsy swing, world music i innych, w wykonaniu artystów wyróżnianych nagrodami fonograficznymi (jak Diapason d'Or, Telerama, Gramophone, Fryderyk) oraz nagrodami na znaczących festiwalach i konkursach muzycznych. 
Założyciel Filharmonia dla Dzieci, której koncerty odbywają w salach w Warszawie, w Sopocie i w Krakowie. Od jesieni 2017 odbyło się ok. 150 koncertów w ramach tego projektu.
Osiągnięcia artystyczne.
Jedyna na świecie dwukrotna zwyciężczyni Międzynarodowego Konkursu Współczesnej Muzyki Kameralnej im. Krzysztofa Pendereckiego w Krakowie. Finalistka Międzynarodowego Konkursu Indywidualności Muzycznych im. Tansmana i półfinalistka Międzynarodowego Konkursu Gaudeamus w Amsterdamie w Holandii. Otrzymała także inne nagrody i odznaczenia.
Jej osiągnięcia opisano m.in. w księdze „Twórcy Wizerunku Polski”, w Elbląskiej Encyklopedii Muzycznej oraz w licznych artykułach prasowych.
Występowała jako solistka i kameralistka w Polsce, Hiszpanii, Niemczech, Francji, Holandii. Debiut w Stanach Zjednoczonych odbył się w 2000 podczas solowych występów w Chicago. W muzyce rozrywkowej, była pierwszą wiolonczelistką festiwali w Sopocie. Występowała z takimi artystami jak Kanye West czy Leszek Możdżer, oraz m.in. z Heleną Vondráčkovą czy z Demisem Roussosem.
Edukacja.
Anna Szarek edukację artystyczną rozpoczęła w 6 roku życia w Zespole Państwowych Szkół Muzycznych im. Kazimierza Wiłkomirskiego w Elblągu. W wieku 11 lat pod wpływem VI Symfonii Piotra Czajkowskiego podjęła decyzję związania swojej przyszłości z muzyką i ze sztuką. W wieku 14 lat rozpoczęła indywidualny tok nauki (ITN) dla uczniów szczególnie uzdolnionych w Liceum Muzycznym w Gdańsku w klasie prof. Jadwigi Ewald, który ukończyła dyplomem z wyróżnieniem i nagrodą dla najlepszego absolwenta. Studia w Uniwersytet Muzyczny Fryderyka Chopina u prof. Kazimierza Michalika, oraz w Akademii Muzycznej w Łodzi im. Grażyny i Kiejstuta Bacewiczów w klasie prof. Andrzeja Orkisza oraz prof. Stanisława Firleja, ukończyła dyplomem z wyróżnieniem.
Odbyła kursy i lekcje mistrzowskie u profesorów m.in.: prof. Thobiaas Kuhne (Wiedeń), prof. Angelika May (Wieden), prof. Milos Sadlo (Praga), prof. Natalia Szachowska (Moskwa), prof. Hopkinson Smith (Bazylea). Ukończyła także Wyższą Szkołę Menedżerską w Warszawie.
Fascynacja rozwojem talentu oraz pedagogiką dzieci i młodzieży, dostrzeganie licznych zbieżności w kształceniu talentu artystycznego i sportowego doprowadziły do uzyskania dyplomu „Master of Sports Management” ("Mistrz Zarządzania Sportem") Polskiej Korporacji Menedżerów Sportu, członkowskiej organizacji Polskiego Komitetu Olimpijskiego oraz "European Association for Sport Management" ("Europejskie Stowarzyszenie Zarządzania Sportem").

</doc>
<doc id="4839774" url="https://pl.wikipedia.org/wiki?curid=4839774" title="Karol Udrzycki">
Karol Udrzycki

Karol Udrzycki herbu Nałęcz – wojski lubaczowski od 1715 roku, sędzia kapturowy województwa bełskiego w 1733 roku.

</doc>
<doc id="4839777" url="https://pl.wikipedia.org/wiki?curid=4839777" title="Spiridon Stais">
Spiridon Stais

Spiridon Stais () – grecki strzelec. Brał udział w Letnich Igrzyskach Olimpijskich 1896 w Atenach.
Stais startował w zawodach karabinu wojskowego. Zajął dwunaste miejsce, "ex aequo" z Eugenem Schmidtem, z wynikiem 845 punktów.

</doc>
<doc id="4839792" url="https://pl.wikipedia.org/wiki?curid=4839792" title="Apicius">
Apicius



</doc>
<doc id="4839797" url="https://pl.wikipedia.org/wiki?curid=4839797" title="Iron Rail Book Collective">
Iron Rail Book Collective

Iron Rail Book Collective – kolektyw prowadzący bibliotekę i księgarnię anarchistyczną w Nowym Orleanie w Luizjanie. Głównym celem infoshopu była wypożyczalnia książek na takie tematy jak anarchizm i socjalizm, beletrystyka, ogrodnictwo i filozofia. The Iron Rail sprzedawała również płyty, ziny, lokalne płyty CD i trochę różności. W ramach imprez organizowanych w Iron Rail odbywały się warsztaty i prezentacje sztuki. W lokalu znajdowała się również biblioteka Above Ground Zine Library z wyborem tysięcy zinów, niektórych bardzo rzadkich.
Lokalizacja.
Pierwotny adres Iron Rail to 511 Marigny Street od 2003 do 2011, w budynku zwanym „Arką”. Cały budynek został wysiedlony przez Policję Nowego Orleanu w marcu 2011. Zmusiło to do tymczasowego zamknięcia Iron Rail, a także Plan-B New Orleans Community Bike Project i Hasbin Wilby's Recycled Art Supplies. W oświadczeniu kolektyw stwierdził, że powodem natychmiastowego zamknięcia były „domniemane naruszenia kodeksu i pozwoleń”. Iron Rail twierdziło, że wszystko jest pod kontrolą, a ponieważ jest organizacją nienastawioną na zysk, wnioskowane pozwolenia nie są potrzebne. Kolektyw przeniósł się wówczas na ulicę Barracks 503, gdzie pozostał do lutego 2014. Po tym czasie w różnych miejscach Nowego Orleanu okazjonalnie pojawiały się wersje pop-upowe księgarni.
Opis.
W Iron Rail znalazł się dział książek politycznych i underground’owych na sprzedaż. Tematyka obejmowała feminizm, anarchizm, ekologię i prymitywizm, więzienia i policję, badania rdzennych Amerykanów, walkę o pracę, globalizację, wyzysk kapitalistyczny i subkultury. Był też wybór taniej używanej beletrystyki. Biblioteka Above Ground Zine znalazła dom w Iron Rail po tym, jak huragan Katrina zniszczył magazyn punkowy przy ulicy Banks. Robb Roemershauser przeniósł setki rzadkich zinów i kontynuował konserwację kolekcji w Iron Rail.
Biblioteka zawierała ponad 5 000 tytułów. Występowały dwa rodzaje członkostwa w bibliotece, jedno dla mieszkańców, drugie dla nierezydentów. Biblioteka była pierwszym projektem, który został ponownie otwarty po huraganie Katrina.
Iron Rail była prowadzona przez grupę wolontariuszy antypolicyjnych, którzy wspólnie przedstawili model nieautorytarnej struktury organizacyjnej. Oprócz tego, że była biblioteką i księgarnią, Iron Rail  była także centrum radykalnego aktywizmu w Nowym Orleanie. Regularnie odbywały się w nim wykłady, rozmowy, dyskusje i prezentacje różnych podróżników, a także było to miejscem spotkań wielu innych grup. Kimya Dawson zagrała na beneficie dla Iron Rail.

</doc>
<doc id="4839800" url="https://pl.wikipedia.org/wiki?curid=4839800" title="Miłaszki">
Miłaszki

Miłaszki (; ) – wieś na Białorusi, w obwodzie witebskim, w rejonie brasławskim, w sielsowiecie Dalekie.
Historia.
W czasach zaborów w granicach Imperium Rosyjskiego.
W 1865 wieś zamieszkiwało 50 osób.
W dwudziestoleciu międzywojennym wieś leżała w Polsce, w województwie nowogródzkim (od 1926 w województwie wileńskim), w powiecie dziśnieńskim (od 1926 w powiecie brasławskim), w gminie Bohiń .
Według Powszechnego Spisu Ludności z 1921 roku wieś zamieszkiwało 129 osób, 126 było wyznania rzymskokatolickiego, 3 prawosławnego. Jednocześnie wszyscy mieszkańcy zadeklarowali polską przynależność narodową. Było tu 30 budynków mieszkalnych.
Miejscowość należała do parafii rzymskokatolickiej i prawosławnej w Zamoszach. Podlegała pod Sąd Grodzki w Opsie i Okręgowy w Wilnie; właściwy urząd pocztowy mieścił się w Zamoszach.

</doc>
<doc id="4839803" url="https://pl.wikipedia.org/wiki?curid=4839803" title="Języki Malezji">
Języki Malezji

Języki Malezji – silnie zróżnicowane języki używane w granicach Malezji. Szacuje się, że w tym zróżnicowanym etnicznie kraju występuje ponad 130 języków.
Statusem języka urzędowego jest objęty język malajski, określany także jako język malezyjski. Język angielski, dawny język kolonialny, jest szeroko obecny w różnych domenach komunikacji wyższej, w tym w środkach masowego przekazu. Jest także preferowanym narzędziem komunikacji międzyetnicznej, przede wszystkim wśród osób wykształconych. Ludność pochodzenia chińskiego i indyjskiego (w szczególności tamilskiego) zachowuje własne języki. Są stosowane w szkołach i mediach oraz charakteryzują się wyższym poziomem żywotności. Wśród społeczności muzułmańskiej dużym prestiżem cieszy się język arabski, jego znajomość nie jest jednak upowszechniona.
Języki autochtoniczne Malezji należą do dwóch rodzin: austronezyjskiej i austroazjatyckiej. Języki austronezyjskie tworzą wielką rodzinę językową, obejmującą zasięgiem dużą część wysp Oceanii i Azji Południowo-Wschodniej. Pod względem liczebności przeważają w kraju. Wszystkie języki austronezyjskie Malezji grupuje się w ramach gałęzi zachodniej języków malajsko-polinezyjskich. Językami austroazjatyckimi (aslijskimi) posługują się nieliczne grupy rdzennych mieszkańców Półwyspu Malajskiego. Wiele z nich podlega zjawisku asymilacji kulturowej, powszechny jest także bilingwizm.
Język malajski wywiera znaczny wpływ na języki lokalne Malezji. Wszystkie z nich podlegają zjawisku przesunięcia językowego.

</doc>
<doc id="4839804" url="https://pl.wikipedia.org/wiki?curid=4839804" title="Aida (misja)">
Aida (misja)



</doc>
<doc id="4839807" url="https://pl.wikipedia.org/wiki?curid=4839807" title="Parafia św. Antoniego Padewskiego w Gnojnie">
Parafia św. Antoniego Padewskiego w Gnojnie

Parafia pw. Świętego Antoniego Padewskiego w Gnojnie – parafia rzymskokatolicka, należąca do dekanatu Sarnaki, diecezji drohiczyńskiej, metropolii białostockiej. 

</doc>
<doc id="4839813" url="https://pl.wikipedia.org/wiki?curid=4839813" title="Parafia Matki Bożej Anielskiej w Horoszkach Dużych">
Parafia Matki Bożej Anielskiej w Horoszkach Dużych

Parafia pw. Matki Bożej Anielskiej w Horoszkach Dużych – parafia rzymskokatolicka, należąca do dekanatu Sarnaki, diecezji drohiczyńskiej, metropolii białostockiej. 

</doc>
<doc id="4839816" url="https://pl.wikipedia.org/wiki?curid=4839816" title="Corinne Dreyfuss">
Corinne Dreyfuss

Corinne Dreyfuss (ur. 1964) – francuska autorka i ilustratorka książek dla dzieci.
W Polsce w 2019 roku opublikowała nakładem Wydawnictwa Zakamarki książkę Gili, gili – słówka z ostatniej chwili [tyt. oryg. Le petit Roro (mon tout tout premier dico), 2012] z ilustracjami Benjamina Chauda i w tłumaczeniu Katarzyny Skalskiej.

</doc>
<doc id="4839820" url="https://pl.wikipedia.org/wiki?curid=4839820" title="Parafia Matki Bożej Różańcowej w Łysowie">
Parafia Matki Bożej Różańcowej w Łysowie

Parafia pw. Matki Bożej Różańcowej w Łysowie – parafia rzymskokatolicka, należąca do dekanatu Sarnaki, diecezji drohiczyńskiej, metropolii białostockiej. 

</doc>
<doc id="4839824" url="https://pl.wikipedia.org/wiki?curid=4839824" title="Aleksios Fetsis">
Aleksios Fetsis

Aleksios Fetsis () – grecki strzelec. Brał udział w Letnich Igrzyskach Olimpijskich 1896 w Atenach.
Fetsios rywalizował w dwóch konkurencjach strzeleckich. W konkurencji karabinu wojskowego zajął jedenaste miejsce z wynikiem 894 punktów. W drugiej serii 10 strzałów zdobył 272 punkty. Jego wynik i miejsce w konkurencji karabinu dowolnego w trzech postawach jest nieznane, z wyjątkiem tego, że nie zdobył medalu.

</doc>
<doc id="4839825" url="https://pl.wikipedia.org/wiki?curid=4839825" title="Parafia św. Izydora w Ruskowie">
Parafia św. Izydora w Ruskowie

Parafia pw. Świętego Izydora w Ruskowie – parafia rzymskokatolicka, należąca do dekanatu Sarnaki, diecezji drohiczyńskiej, metropolii białostockiej. 
Do parafii należą: Czuchów, Czuchów Pieńki, Drażniew, Figały, Hruszew, Mężenin, Mężenin-Kolonia, Michałów, Ruda, Rusków, Tokary, Zaborze.

</doc>
<doc id="4839830" url="https://pl.wikipedia.org/wiki?curid=4839830" title="Jan Marcinkiewicz (burmistrz)">
Jan Marcinkiewicz (burmistrz)

Jan Marcinkiewicz – urzędnik terytorialny na obszarze Galicji w Cesarstwie Austrii, burmistrz Sanoka i Tarnopola.
Życiorys.
Pełnił funkcję prezydującego syndyka w magistracie miasta Sanoka, a od około 1821 jednocześnie był tytularnym burmistrzem miasta do około 1826.
Od około 1826 do około 1844 sprawował stanowisko burmistrza Tarnopola. Pracując w Tarnopolu był członkiem Galicyjskiego Instytutu Rentowego dla Wdów i Sierot.

</doc>
<doc id="4839832" url="https://pl.wikipedia.org/wiki?curid=4839832" title="Aion (marka samochodów)">
Aion (marka samochodów)

Aion – chiński producent elektrycznych samochodów osobowych i SUV-ów z siedzibą w Kantonie działający od 2018 roku. Marka należy do chińskiego koncernu GAC Group.
Historia.
W 2018 roku chiński koncern motoryzacyjny GAC Group podjął decyzję o utworzeniu nowej marki Aion w ramach filii GAC New Energy, która miała odtąd skoncentorwać się na produkcji i oferowaniu na wewnętrznym rynku samochodów elektrycznych konkurujących z innymi nowo powstającymi przedsiębiorstwami motoryzacyjnymi. Decyzja motywowana była potencjałem, jaki dopatrywany jest w chińskim rynku samochodów elektrycznych będącym największym na świecie.
Premiera filii i zarazem jej pierwszego pojazdu odbyła się w listopadzie 2018 roku na Guangzhou Auto Show, prezentując średniej wielkości sedana o nazwie Aion S. Produkcja i sprzedaż na wewnętrznym rynku ruszyła w 2019 roku, jako konkurenta obierając także konstrukcje zagraniczne na czele z Teslą Model 3.
Drugim pojazdem marki Aion został średniej wielkości SUV o nazwie LX, którego zaprezentowano w kwietniu 2019 roku na Shanghai Auto Show, z kolei prezentacja trzeciego pojazdu filii miała miejsce w maju 2020. Tym razem ofertę poszerzył kompaktowy SUV Aion V.

</doc>
<doc id="4839833" url="https://pl.wikipedia.org/wiki?curid=4839833" title="Älvängen">
Älvängen

Älvängen – miejscowość (tätort) w Szwecji, w regionie administracyjnym ("län") Västra Götaland, w gminie Ale.
Według danych Szwedzkiego Urzędu Statystycznego liczba ludności wyniosła: 4759 (31 grudnia 2015), 5818 (31 grudnia 2018) i 6036 (31 grudnia 2019).

</doc>
<doc id="4839835" url="https://pl.wikipedia.org/wiki?curid=4839835" title="Charles-Édouard Martin">
Charles-Édouard Martin

Charles-Édouard Martin (ur. 10 maja 1847, zm. 13 lutego 1937) – szwajcarski mykolog.
Charles-Edouard Martin studiował w szkole teologicznej Towarzystwa Gospel w Genewie. Następnie, do 1921 r. był profesorem języków klasycznych w tej szkole. W 1885 roku został mianowany korektorem gazety "Tribune de Genève". W wolnym czasie Martin studiował mykologię, znał botanika i mykologa Roberta Shodę. Martin brał udział w tworzeniu Towarzystwa Mykologicznego w Genewie i był jego pierwszym prezesem. W 1933 roku Charles-Edouard Martin został honorowym doktorem nauk przyrodniczych na Uniwersytecie Genewskim.
W naukowych nazwach opisanych przez niego taksonów dodawane jest jego nazwisko C. Martin.

</doc>
<doc id="4839836" url="https://pl.wikipedia.org/wiki?curid=4839836" title="Kafé 44">
Kafé 44

Kafé 44 – kawiarnia, sala koncertowa i księgarnia anarchistyczna w Sztokholmie. Mieści się w lokalu spółdzielni pracy Kapsylen założonej przez grupę artystyczną w 1976. Na początku lat 80. XX w. otwarta w piwnicy została kawiarnia Dagfiket, następnie w 1990 poszerzona o znajdującą się w sali koncertowej Scenę 44, a kilka lat później o anarchistyczną księgarnię Bokhandeln INFO.

</doc>
<doc id="4839837" url="https://pl.wikipedia.org/wiki?curid=4839837" title="Alvhem">
Alvhem

Alvhem – miejscowość (tätort) w Szwecji, w regionie administracyjnym ("län") Västra Götaland, w gminie Ale.
Według danych Szwedzkiego Urzędu Statystycznego liczba ludności wyniosła: 322 (31 grudnia 2015), 333 (31 grudnia 2018) i 344 (31 grudnia 2019).

</doc>
<doc id="4839839" url="https://pl.wikipedia.org/wiki?curid=4839839" title="Rektorat Matki Bożej Nieustającej Pomocy w Nowych Litewnikach">
Rektorat Matki Bożej Nieustającej Pomocy w Nowych Litewnikach

Rektorat pw. Matki Bożej Nieustającej Pomocy w Nowych Litewnikach – rektorat rzymskokatolicki, należący do dekanatu Sarnaki, diecezji drohiczyńskiej, metropolii białostockiej. 

</doc>
<doc id="4839844" url="https://pl.wikipedia.org/wiki?curid=4839844" title="Ambjörnarp">
Ambjörnarp

Ambjörnarp – miejscowość (tätort) w Szwecji, w regionie administracyjnym ("län") Västra Götaland, w gminie Tranemo.
Według danych Szwedzkiego Urzędu Statystycznego liczba ludności wyniosła: 301 (31 grudnia 2015), 300 (31 grudnia 2018) i 287 (31 grudnia 2019).

</doc>
<doc id="4839851" url="https://pl.wikipedia.org/wiki?curid=4839851" title="Ammenäs">
Ammenäs

Ammenäs – miejscowość (tätort) w Szwecji, w regionie administracyjnym ("län") Västra Götaland, w gminie Uddevalla.
Według danych Szwedzkiego Urzędu Statystycznego liczba ludności wyniosła: 563 (31 grudnia 2015), 603 (31 grudnia 2018) i 613 (31 grudnia 2019).

</doc>
<doc id="4839854" url="https://pl.wikipedia.org/wiki?curid=4839854" title="Neisseria tadorna">
Neisseria tadorna

Neisseria tadorna – gatunek gram-ujemnej bakterii wykryty po raz pierwszy w 2011 roku w wątrobie ptaka z rodzaju "Tadorna" pochodzącego z jeziora Gayou Hu. Bakteria ta tworzy dwoinki o wymiarach 0,5 na 0,5-1,0 mikrometra. Kolonie "N. tadorna" są okrągławe, o szarawym kolorze i mogą z powodzeniem rosnąć na agarze z krwią a także na pożywce LB. Osiągają średnicę 0,5-1mm po 24 godzinach hodowli w 35°C. Gatunek ten fermentuje glukozę, maltozę, sacharozę, ale nie laktozę. Zdolny jest także do redukcji azotanów. "N. tadorna" jest blisko spokrewniona z "Neisseria animaloris""." Ponadto, jest wrażliwa na antybiotyki wankomycynę oraz lewofloksacynę, ale odporna na spektynomycynę czy kotrimoksazol. 

</doc>
<doc id="4839860" url="https://pl.wikipedia.org/wiki?curid=4839860" title="Aion S">
Aion S

Aion S – elektryczny samochód osobowy klasy średniej produkowany pod chińską marką Aion od 2019 roku.
Historia i opis modelu.
W listopadzie 2018 roku na Guangzhou Auto Show w Chinach nowa marka koncernu GAC Group przedstawiła swój pierwszy samochód. Aion S przyjął postać średniej wielkości sedana będącego odpowiedzią producenta na debiutującą w międzyczasie w Chinach Teslę Model 3. Samochód przyjął nowoczesną formułę, wyróżniając się licznymi wielokształtnymi liniami i charakterystycznymi dla producenta, trójramiennymi reflektorami wykonanymi w technologii LED.
Deska rozdzielcza została wykonana z użycia skóry i aluminium, zyskując dwa duże ekrany kolorowe w górnej partii kokpitu. Jeden pełni funkcję m.in. zegarów, z kolei centralnie znajdujący się o przekątnej 12,3-cala służy sterowaniu radiem, nawigacją czy systemem multimedialnym.
Sprzedaż.
Aion S jest samochodem skonstruowanym od podstaw przez GAC Group jako pojazd przeznaczony do sprzedaży wyłącznie na rynku chińskim. Oczekiwana roczna produkcja pojazdu ma osiągnąć maksymalnie 200 tysięcy egzemplarzy.
Dane techniczne.
Samochód napędzany jest układem elektrycznym tworzonym przez litowo-jonową baterię o pojemności 58,8 kWh. Oferuje on maksymalny zasięg wynoszący 510 kilometrów.

</doc>
<doc id="4839867" url="https://pl.wikipedia.org/wiki?curid=4839867" title="Popielatek czarniawy">
Popielatek czarniawy

Popielatek czarniawy, kępkowiec tranowy ("Tephrocybe atrata" (Fr.) Donk) – gatunek grzybów należący do rodziny kępkowcowatych ("Lyophyllaceae").
Systematyka i nazewnictwo.
Pozycja w klasyfikacji według Index Fungorum: "Tephrocybe, Lyophyllaceae, Agaricales, Agaricomycetidae, Agaricomycetes, Agaricomycotina, Basidiomycota, Fungi".
Po raz pierwszy zdiagnozował go w 1818 r. Elias Fries nadając mu nazwę "Agaricus atratus". Obecną, uznaną przez Index Fungorum nazwę nadał mu Marinus Anton Donk w 1962 r.
Synonimy nazwy naukowej:
Polska nazwa popielatek dla rodzaju "Tephrocybe" występuje w pracy Barbary Gumińskiej i Władysława Wojewody z 1999 roku (jest tam wymieniony popielatek bagieny "Tephrocybe palustris"). W 2003 r. W. Wojewoda zaproponował nazwę kępkowiec tranowy, jest ona jednak niespójna z aktualną nazwą naukową. Nazwa popielatek czarniawy występuje m.in. w atlasie grzybów Pavola Škubli.
Występowanie.
W literaturze naukowej na terenie Polski do 2003 r. podano 4 stanowiska. Nowsze stanowiska podaje internetowy atlas grzybów. Popielatek czarniawy (opisany jako kępkowiec tranowy) znajduje się w nim na liście gatunków zagrożonych i wartych objęcia ochroną.
Występuje w lasach i na pastwiskach, na wypaleniskach, często wśród zwęglonych i niecałkowicie spalonych kawałków drewna. Owocniki na ziemi, od września do listopada.
Gatunki podobne.
Na wypaleniskach występują dwa podobne gatunki: popielatek garbaty ("Tephrocybe ambusta") i popielatek węglolubny ("Tephrocybe anthracophila"). Pewne ich rozróżnienie możliwe jest tylko analizą mikroskopową.

</doc>
<doc id="4839868" url="https://pl.wikipedia.org/wiki?curid=4839868" title="Kaplica Najświętszego Serca Pana Jezusa w Dębowcu">
Kaplica Najświętszego Serca Pana Jezusa w Dębowcu

Kaplica Najświętszego Serca Pana Jezusa w Dębowcu – kaplica rzymskokatolicka w Dębowcu pod wezwaniem Najświętszego Serca Pana Jezusa. Należy do parafii św. Michała Archanioła w Prudniku, posługę duszpasterską pełnią franciszkanie z kościoła św. Józefa w Prudniku-Lesie.
Historia.
Pierwsza drewniana kaplica w Dębowcu wzniesiona w 1825 została zniszczona w wyniku pożaru. Obecna murowana kaplica została wybudowana w 1899 przez mieszkańców Dębowca stylu neogotyckim pod kierunkiem franciszkanów z kościoła św. Józefa w Prudniku-Lesie. Rozmach przy jej budowie sprawił, że była większa niż planowano. Z tego powodu Rada Gminy w Prudniku zarzucała przedstawicielom wsi zbudowanie „pałacu z wieżą i żelaznymi oknami”. Proboszcz Gerntke poświęcił świątynię 1 lipca 1894.
Od sierpnia do października 2013 Przedsiębiorstwo Remontowo-Budowlane Kamionek Henryka Włochowicza przeprowadziło kompleksowe prace budowlane na terenie kaplicy. Środki na remont uzyskano z funduszy Unii Europejskiej i funduszy franciszkańskich. Całkowita wartość remontu wyniosła 147 962,11 zł. 26 października 2013 odbyło się ponowne poświęcenie świątyni przez dziekana Piotra Sznurę przy obecności proboszcza Stanisława Bogaczewicza oraz gwardiana Wita Bołda.
Architektura.
Kaplica została wzniesiona na planie prostokąta z trójbocznie zamkniętą absydą. Znajduje się w centrum wsi, przy drodze do Jindřichova. Frontem zwrócona jest na południe. Na elewacji wschodniej i zachodniej znajdują się po dwa zamknięte ostrym łukiem okna z wypełnione witrażami o symbolice maryjnej: Królowa Apostołów, Męczenników, Dziewic, Pokoju. Przed kaplicą stoi marmurowy krzyż.

</doc>
<doc id="4839869" url="https://pl.wikipedia.org/wiki?curid=4839869" title="Wenceslao Pedernera">
Wenceslao Pedernera

Wenceslao Pedernera (ur. 28 września 1936 w La Cera, zm. 25 lipca 1976 w Sañogaście) – argentyński męczennik i błogosławiony Kościoła katolickiego.
Życiorys.
Wenceslao Pedernera urodził się w 1936 roku w La Cera, niedaleko Córdoby. 24 marca 1962 ożenił się z Martą Cornejo. Miał z nią trzy córki. W 1973 z rodziną przeniósł się do La Rioja, gdzie został rolnikiem. Mimo iż najpierw był daleki od Kościoła, to dzięki biskupowi Enrique Angelelliemu stał się osobą głęboko wierzącą. Zorganizował Wiejski Ruch Katolicki wśród rolników i robotników. Jego działalność nie spodobała się właścicielom dużych posiadłości ziemskich. 25 lipca 1976 roku czterej mężczyźni, zamaskowani i uzbrojeni wkradli się do jego domu. Pobili całą jego rodzinę. Dokonali gwałtu na żonie i córkach Pedernery. W końcu oddali 20 strzałów. Wenceslao Pedernera został przewieziony do szpitala, gdzie zmarł tego samego dnia. 8 czerwca 2018 roku papież Franciszek podpisał dekret o męczeństwie Carlosa de Dios Muriasa. 27 kwietnia 2019 roku został beatyfikowany razem z Carlosem de Dios Murias, Gabrielem Longueville i biskupem Enrique Angelellim.

</doc>
<doc id="4839870" url="https://pl.wikipedia.org/wiki?curid=4839870" title="Agnieszka Adamczak-Hutek">
Agnieszka Adamczak-Hutek

Agnieszka Adamczak-Hutek, również jako Agnieszka Adamczak – polska śpiewaczka operowa (sopran).
Absolwentka Akademii Muzycznej w Poznaniu (klasa prof. Katarzyny Rymarczuk, dyplom z wyróżnieniem). Laureatka międzynarodowych konkursów wokalnych. Debiut w 2005 roku w Teatrze Wielkim w Poznaniu. Solistka Opery Bałtyckiej w Gdańsku i Internationale Opernstudio w Zurychu (2008–2010). Śpiewała m.in. w Al Hussein Theater w Ammanie, Grand Théâtre de Genéve, Opera de Oviedo, Teatro Filarmonico w Weronie i Teatrze Wielkim w Łodzi.

</doc>
<doc id="4839872" url="https://pl.wikipedia.org/wiki?curid=4839872" title="Blair Horn">
Blair Horn

Blair James H. Horn (ur. 17 lipca 1961) – kanadyjski wioślarz. Złoty medalista olimpijski z Los Angeles.
Zawody w 1984 były jego jedynymi igrzyskami olimpijskimi. Złoty medal zdobył, pod nieobecność sportowców z części Bloku Wschodniego, w ósemce. Osadę tworzyli ponadto Dean Crawford, J. Michael Evans, Paul Steele, Grant Main, Mark Evans, Kevin Neufeld, Pat Turner i Brian McMahon. 

</doc>
<doc id="4839874" url="https://pl.wikipedia.org/wiki?curid=4839874" title="Agnieszka Adamczak">
Agnieszka Adamczak



</doc>
<doc id="4839875" url="https://pl.wikipedia.org/wiki?curid=4839875" title="Park Narodowy Mount Harriet">
Park Narodowy Mount Harriet

Park Narodowy Mount Harriet – park narodowy położony na archipelagu Andamanów obejmujący swoim obszarem lasy Mount Harriet - 365 m n.p.m.
Charakterystyka parku.
Park narodowy obejmuje lasy na stokach góry Mout Harriet będące ważnym siedliskiem ptaków, w tym wielu endemicznych gatunków zagrożonych wyginięciem.
Fauna.
Teren parku jest siedliskiem wielu gatunków ptaków w tym : gołębi siwogłowych ("Columba palumboides"), kasztanówek rudogłowych ("Macropygia rufipennis"), sowic namorzynowych ("Ninox affinis"), dzięciołów andamańskich ("Dryocopus hodgei").

</doc>
<doc id="4839876" url="https://pl.wikipedia.org/wiki?curid=4839876" title="Narucie">
Narucie

Narucie (; ) – chutor na Białorusi, w obwodzie witebskim, w rejonie brasławskim, w sielsowiecie Opsa.
Historia.
W czasach zaborów w granicach Imperium Rosyjskiego.
W dwudziestoleciu międzywojennym ówczesna kolonia leżała w Polsce, w województwie nowogródzkim (od 1926 w województwie wileńskim), w powiecie dziśnieńskim (od 1926 w powiecie brasławskim), w gminie Bohiń, a następnie w gminie Opsa.
Według Powszechnego Spisu Ludności z 1921 roku wieś zamieszkiwały 34 osoby, wszystkie były wyznania rzymskokatolickiego. Jednocześnie 33 mieszkańców zadeklarowało polską przynależność narodową, a 1 litewską. Były tu 3 budynki mieszkalne.
Miejscowość należała do parafii rzymskokatolickiej w Opsie. Podlegała pod Sąd Grodzki w Opsie i Okręgowy w Wilnie; właściwy urząd pocztowy mieścił się w Opsie.

</doc>
<doc id="4839883" url="https://pl.wikipedia.org/wiki?curid=4839883" title="Józef Tomasz Głogowski">
Józef Tomasz Głogowski

Józef Tomasz Głogowski herbu Grzymała (zm. w 1760 roku) – wojski buski w latach 1735-1743, miecznik mścisławski w latach 1729-1735, sędzia kapturowy województwa bełskiego w 1733 roku.
Bibliografia.
 

</doc>
<doc id="4839890" url="https://pl.wikipedia.org/wiki?curid=4839890" title="Jan Mikołaj Wąż">
Jan Mikołaj Wąż

Jan Mikołaj Wąż herbu Ślepowron – cześnik drohicki w latach 1732-1757, sędzia kapturowy województwa bełskiego w 1733 roku.
Jako poseł ziemi drohickiej 29 kwietnia 1761 roku zerwał sejm nadzwyczajny.

</doc>
<doc id="4839895" url="https://pl.wikipedia.org/wiki?curid=4839895" title="Aion LX">
Aion LX

Aion LX – elektryczny samochód osobowy typu crossover klasy średniej produkowany pod chińską marką Aion od 2019 roku.
Historia i opis modelu.
Podczas wystawy samochodowej Shanghai Auto Show w kwietniu 2019 roku chińska marka samochodów elektrycznych przedstawiła swój drugi samochód, który podobnie jak przedstawiony pół roku wcześniej sedan Aion S przyjął postać średniej wielkości pojazdu przeznaczonego do sprzedaży wyłącznie na rynku chińskim.
Aion LX to 5-drzwiowy SUV, który pod kątem stylistycznym utrzymano w estetyce również znanej już z pierwszego modelu marki. W efecie, reflektory przyjęły trójrameienny kształt i łączącą je czarną poprzeczkę. Nadwozie zyskało dwubarwne malowanie, z kolei z tyłu znalazły się podłużne lampy w postaci jednoczęściowej poprzeczki biegnącej wzdłuż szyby.
Sprzedaż.
Sprzedaż Aiona LX rozpoczęła się dokładnie pół roku po kwietniowej premierze, w październiku 2019 roku. Ograniczono ją tylko do rynku chińskiego.
Dane techniczne.
Układ elektryczny w Aionie LX złożony jest z 93 kWh baterię, z kolei moc napędu, który przenoszony jest na obie osie, wynosi 409 KM i maksymalnie 650 kilometrów.

</doc>
<doc id="4839900" url="https://pl.wikipedia.org/wiki?curid=4839900" title="Davide Cali">
Davide Cali

Davide Calì (ur. 1972, Liestal) – włoski (urodzony w Szwajcarii) autor książek dla dzieci. Pisze po francusku, angielsku i włosku.
Życiorys.
Karierę rozpoczął w 1994 roku jako autor komiksów we włoskim magazynie "Linus". Twórczością dla dzieci zajmuje się od 2000 roku. Jego książki zostały wydane w 30 krajach, a bestseller "Nie odrobiłem lekcji bo..." ("I didn't do my homework because...") doczekał się 50 edycji. Jest również gitarzystą, założycielem zespołu "The Bacon Brothers". W Polsce jego książki ukazują się od 2005 roku.

</doc>
<doc id="4839903" url="https://pl.wikipedia.org/wiki?curid=4839903" title="Ford Territory EV">
Ford Territory EV



</doc>
<doc id="4839904" url="https://pl.wikipedia.org/wiki?curid=4839904" title="Ozierawo">
Ozierawo

Ozierawo (; ) – wieś na Białorusi, w obwodzie witebskim, w rejonie brasławskim, w sielsowiecie Widze.
W Skorowidzach z 1924 i 1933 występuje pod nazwą Ozierawa.
Historia.
W czasach zaborów w granicach Imperium Rosyjskiego.
W 1865 wieś zamieszkiwały 52 osoby.
W dwudziestoleciu międzywojennym wieś leżała w Polsce, w województwie nowogródzkim (od 1926 w województwie wileńskim), w powiecie dziśnieńskim (od 1926 w powiecie brasławskim), w gminie Bohiń a następnie w gminie Opsa.
Według Powszechnego Spisu Ludności z 1921 roku wieś zamieszkiwało 385 osób, 36 było wyznania rzymskokatolickiego, 342 prawosławnego, a 8 staroobrzędowego. Jednocześnie 5 mieszkańców zadeklarowało polską przynależność narodową, a 380 białoruską. Było tu 55 budynków mieszkalnych.
Miejscowość należała do parafii rzymskokatolickiej w Wasiewiczach i prawosławnej w Kozianach. Podlegała pod Sąd Grodzki w Opsie i Okręgowy w Wilnie; właściwy urząd pocztowy mieścił się w Kozianach.

</doc>
<doc id="4839905" url="https://pl.wikipedia.org/wiki?curid=4839905" title="Józef Łęski">
Józef Łęski

Józef Łęski herbu Janina – podczaszy latyczowski w latach 1716-1722, sędzia kapturowy województwa bełskiego w 1733 roku.
Bibliografia.
 

</doc>
<doc id="4839907" url="https://pl.wikipedia.org/wiki?curid=4839907" title="Olga Srzednicka-Peczenko">
Olga Srzednicka-Peczenko



</doc>
<doc id="4839913" url="https://pl.wikipedia.org/wiki?curid=4839913" title="Opactwo Tintern">
Opactwo Tintern

Opactwo Tintern (ang. "Tintern Abbey", wal. "Abaty Tyndyrn") – to obecnie opuszczone ruiny opactwa znajdujące się w pobliżu miejscowości Tintern, 13 km od Monmouth w Walii, w pobliżu rzeki Wye. Od 1984 r. znajduje się pod opieką Wales Heritage Service.
Opactwo zostało założone 9 maja 1131 r. przez normańskiego lorda Waltera de Clare, należącego do zakonu cystersów. Kościół, który zachował się do naszych czasów, został znacznie przebudowany w latach 1220-1287; przebudowa opactwa jako całości została ukończona na początku XIV wieku. Opactwo przestało istnieć w 1537 r. pod panowaniem Henryka VIII, gdy skonfiskowano wszystkie klasztory; następnie większość budynków opactwa została zniszczona.
Ruiny opactwa zostały rozsławione przez Wordswortha, który uwielbiał spacerować po okolicy, w słynnej elegii ze zbioru Ballad lirycznych (1798). Od tego czasu ruiny opactwa niejednokrotnie stawały się źródłem inspiracji dla jego epigonów. W 1901 r. opactwo zostało odkupione od księcia Beaufort przez rząd brytyjski.

</doc>
<doc id="4839917" url="https://pl.wikipedia.org/wiki?curid=4839917" title="Tephrocybe atrata">
Tephrocybe atrata



</doc>
<doc id="4839918" url="https://pl.wikipedia.org/wiki?curid=4839918" title="Kępkowiec tranowy">
Kępkowiec tranowy



</doc>
<doc id="4839919" url="https://pl.wikipedia.org/wiki?curid=4839919" title="Lyophyllum atratum">
Lyophyllum atratum



</doc>
<doc id="4839922" url="https://pl.wikipedia.org/wiki?curid=4839922" title="Karakatsanis">
Karakatsanis

Karakatsanis () – grecki strzelec. Brał udział w Letnich Igrzyskach Olimpijskich 1896 w Atenach.
Karakatsanis startował w konkurencji karabinu dowolnego w trzech postawach. Jego miejsce i wynik nie są znane, choć nie ukończył zawodów w pierwszej piątce.

</doc>
<doc id="4839928" url="https://pl.wikipedia.org/wiki?curid=4839928" title="Aion V">
Aion V

Aion V – elektryczny samochód osobowy typu SUV klasy średniej produkowany pod chińską marką Aion od 2020 roku.
Historia i opis modelu.
W kwietniu 2020 roku chińska marka samochodów elektrycznych Aion zapowiedziała prezentację swojego trzeciego samochodu. Ponownie przyjął on funkcję średniej wielkości SUV-a plasującego się w ofercie poniżej przedstawionego przed rokiem, większego modelu LX.
Aion V zyskał inne detale w stosunku do dotychczasowych modeli, zyskując tym razem reflektory w kształcie dwuramiennego bumerangu a także umieszczonego pod nim dodatkowego klosza. Z tyłu pojawiły się z kolei podłużne lampy z poprzeczkami połączonymi z przetłoczeniem biegnącym przed nadkole.
Sprzedaż.
Podobnie jak modele S i LX, Aion V jest samochodem produkowanym i sprzedawanym wyłącznie na wewnętrznym rynku chińskim.
Dane techniczne.
Aion V jest napędzany układem elektrycznym o mocy 184 KM i maksymalnym momencie obrotowym wynoszącym 350 Nm. Bateria o pojemności 60 kWh pozwala na osiągnięcie maksymalnego zasięgu 400 kilometrów.

</doc>
<doc id="4839936" url="https://pl.wikipedia.org/wiki?curid=4839936" title="Simon oraz inni homo sapiens">
Simon oraz inni homo sapiens

Simon oraz inni homo sapiens – powieść dla młodych dorosłych z 2015 roku oraz debiutancka książka amerykańskiej pisarki Becky Albertalli. Historia książki koncentruje się na tytułowym nastoletnim bohaterze Simonie Spierze, który zmaga się szantażami po tym jak ktoś odkrywa e-maile Simona napisane do innego ucznia z klasy, w którym się zakochał. 
Albertalli otrzymała nagrodę William C. Morris Award od American Library Association, w kategorii literatury młodzieżowej a także międzynarodową nagrodę German Youth Literature Prize. Powieść znalazła się także na wśród kandydatów do National Book Award i została wymieniona przez "Wall Street Journal" jako jedna z najlepszych powieści dla młodzieży w 2015. 
Nazwa powieści w oryginale odnosi się do rozmowy między Simonem i Blue, w której dyskutują o tym, że wszyscy ludzie powinni dokonywać coming outów a nie tylko osoby homoseksualne. Pojawia się w tym fragmencie fraza „Homo Sapiens Agenda” która miałaby odnosić się wszystkich bez względu na seksualność. 
Na podstawie książki powstał film "Twój Simon (ang. Love, Simon)", zrealizowany przez 20th Century Fox. W Stanach Zjednoczonych film miał premierę 16 marca 2018.
Kolejne książki.
Kontynuacja koncentrująca się na postaci Leah Burke najlepszej przyjaciółki Simona zatytułowana "Leah on the Offbeat", została wydana 24 kwietnia 2018. W 2020 roku Albertalli ogłosiła wydanie "Love Creekwood", epilogu do obu powieści wydanych wcześniej 

</doc>
<doc id="4839940" url="https://pl.wikipedia.org/wiki?curid=4839940" title="Byton">
Byton

Byton – dawny chiński startup bez powodzenia planujący produkcję elektrycznego SUV-em i limuzyny z siedzibą w Nankinie działający w latach 2016–2021.
Historia.
Future Mobility.
Startup o pierwotnej nazwie Future Mobility został założony w 2016 roku w Nankinie z inicjatywy chińskiego przedsiębiorstwa Tencent i tajwańskiego Foxconn wraz z dwójką niemieckich managerów: Danielem Kirchertem, mieszkającym i pracującym dotychczas w Chinach dla lokalnego oddziału BMW oraz Carstena Breitfelda, wieloletniego inżyniera BMW działającego w monachijskiej centrali niemieckiej marki. Jako cel nowa inicjatywa obrała zbudowanie i skonstruowanie gamy nowoczesnych i luksusowych samochodów elektrycznych konkurujących z takimi amerykańskimi startupami, jak Tesla, Faraday Future czy Lucid Motors.
Na początku 2017 roku startup ogłosił detale związane z pierwszą dużą inwestycją startupu dotyczącą zakładu produkcyjnego. Wytypowano chińskie miasto Nankin, planując zainwestować tam w budowę 1,7 miliarda dolarów amerykańskich na zakłady zdolne do rocznej produkcji rzędu 150 tysięcy samochodów.
Byton.
W styczniu 2018 roku Future Mobility zdecydowało obrać nową nazwę, Byton, przedstawiając zarazem studyjną zapowiedź swojego samochodu – wyższej klasy SUV-a o nazwie M-Byte Concept, planując prezentację seryjnej wersji w następnym roku. Pół roku później, w czerwcu 2018 roku, przedstawiono prototyp zapowiadający kolejny model Bytona - wyższej klasy sedana K-Byte, zapowiadając premierę i początek produkcji w 2020, a później ostatecznie w 2021 roku.
We wrześniu 2019 roku Byton przedstawił pierwszy produkcyjny pojazd, będący seryjną odmianą prototypu M-Byte Concept z 2018 roku. Produkcja SUV-a o napędzie elektrycznym miała rozpocząć się w drugiej połowie 2020 roku, docelowo obejmując zarówno wewnętrzny rynek chiński, jak i amerykański i europejski.
Kryzys i upadłość.
Po tym, jak w 2018 roku głównym inwestorem Bytona został potentat chińskiej branży motoryzacyjnej, państwowy koncern FAW Group, na początku 2020 roku współzałożyciel Bytona, Carsten Breitfeld, zdecydował się odejść ze startupu i przejść do amerykańskiego Faraday Future obejmując tam stanowisko dyrektora generalnego. Swoją decyzję tłumaczył „sprzeciwem wobec rosnących wpływów chińskiego rządu w przedsiębiorstwie”. Niespełna kilka miesięcy w później, w październiku 2020 w związku z pogłębiającym się kryzysem finansowym firmy odszedł z niej także drugi ze współzałożycieli, Daniel Kirchert.
W lipcu 2020 roku Byton był zmuszony wstrzymać prace nad rozpoczęciem produkcji swojego jedynego gotowego do niej modelu M-Byte, a także większość swoich operacji z powodu kłopotów finansowych wywołanych Pandemią COVID-19. Startup ogłosił restrukturyzację, której skutkiem były zwolnienia wśród zatrudnionych pracowników i poszukiwania nowych inwestorów. W kwietniu 2021 w ramach planu oszczędnościowego zamknięgo biuro Bytona w niemieckim Monachium.
Produkcji M-Byte nie udało się wznowić przez kolejny rok, jednak w sierpniu 2021 roku w Chinach sfotografowano zamaskowany egzemplarz podczas testów potwierdzających dalsze próby wdrożeniapojazdu do produkcji. Miesiąc wcześniej, Byton po zamknięciu oddziału w Niemczech zawiesił swoje oficjalne operacje także w Chinach. Z powodu braku pomyślnych perspektyw dla projektu, we wrześniu 2021 tajwański gigant Foxconn ogłosił wycofanie się z projektu Byton. Na początku listopada tego samego roku startup ogłosił bankructwo.

</doc>
<doc id="4839941" url="https://pl.wikipedia.org/wiki?curid=4839941" title="Johann Baptist Krumpholz">
Johann Baptist Krumpholz

Johann Baptist Krumpholz, także Jean-Baptiste Krumpholz, (ur. 8 maja 1742 w Budenicach koło Zlonic, zm. 19 lutego 1790 w Paryżu) – czeski harfista i kompozytor.
Życiorys.
Jego ojciec był muzykiem na dworze hrabiego Kinsky’ego, dawał synowi pierwsze lekcje muzyki. Johann Baptist początkowo uczył się gry na rogu, dopiero później zainteresował się harfą. Od 1772 roku występował w Wiedniu. Był uczniem Josepha Haydna i członkiem kapeli nadwornej księcia Esterházyego. Przyjaźnił się z Ludwigiem van Beethovenem i był jednym z jego pierwszych mentorów. W 1776 roku odbył tourneé koncertowe po Europie. Podczas pobytu w Metzu poślubił Anne-Marie Steckler, również cieszącą się uznaniem współczesnych harfistkę. W 1777 roku osiadł w Paryżu, gdzie prowadził działalność kompozytorską i pedagogiczną. Porzucony przez żonę, która uciekła z kochankiem do Anglii, popełnił samobójstwo topiąc się w Sekwanie. Jego brat, Wenzel Krumpholz (ok. 1750–1817), był skrzypkiem i kompozytorem.
Skomponował m.in. 2 symfonie, 6 koncertów na harfę, 2 duety na dwie harfy, utwory na harfę solo i harfę z towarzyszeniem innych instrumentów. Przyczynił się do rozwoju techniki gry na harfie i wzbogacenia jej możliwości brzmieniowych. W 1776 roku zademonstrował zbudowaną według własnego pomysłu "harpe organisée", będącą ulepszeniem harfy pedałowej Christiana Hochbruckera.

</doc>
<doc id="4839942" url="https://pl.wikipedia.org/wiki?curid=4839942" title="Burrus">
Burrus



</doc>
<doc id="4839943" url="https://pl.wikipedia.org/wiki?curid=4839943" title="Jean-Baptiste Krumpholz">
Jean-Baptiste Krumpholz



</doc>
<doc id="4839944" url="https://pl.wikipedia.org/wiki?curid=4839944" title="Jan Křtitel Krumpholtz">
Jan Křtitel Krumpholtz



</doc>
<doc id="4839946" url="https://pl.wikipedia.org/wiki?curid=4839946" title="Festiwal Perła Baroku - Koncerty Mistrzów">
Festiwal Perła Baroku - Koncerty Mistrzów



</doc>
<doc id="4839947" url="https://pl.wikipedia.org/wiki?curid=4839947" title="Ozierawka">
Ozierawka

Ozierawka – dawny zaścianek. Tereny, na których był położony, leżą obecnie na Białorusi, w obwodzie witebskim, w rejonie brasławskim, w sielsowiecie Widze.
Historia.
W czasach zaborów w granicach Imperium Rosyjskiego.
W latach 1921–1939 kolonia leżała w Polsce, w województwie nowogródzkim (od 1926 w województwie wileńskim), w powiecie dziśnieńskim (od 1926 w powiecie brasławskim), w gminie Bohiń.
Według Powszechnego Spisu Ludności z 1921 roku zamieszkiwały tu 24 osoby, wszystkie były wyznania staroobrzędowego i zadeklarowały białoruską przynależność narodową. Były tu 3 budynki mieszkalne.
Miejscowość należała do parafii rzymskokatolickiej w Wasiewiczach i prawosławnej w Kozianch. W 1933 podlegała pod Sąd Grodzki w Opsie i Okręgowy w Wilnie; właściwy urząd pocztowy mieścił się w Kozianach.

</doc>
<doc id="4839948" url="https://pl.wikipedia.org/wiki?curid=4839948" title="Puchar Królowej">
Puchar Królowej

Puchar Królowej (, pełna nazwa – "") – cykliczne hiszpańskie rozgrywki pucharowe w piłce nożnej kobiet, organizowane corocznie przez Real Federación Española de Fútbol. 
Historia.
W latach 1983–1988 rozgrywki te nosiły nazwę "Campeonato de España de Fútbol Femenino", aż do utworzenia w sezonie 1988/1989 ligi Primera División Femenina de España. Wtedy to puchar otrzymał swój obecny tytuł.
Liczba uczestników pucharu jest zmienna, i określa ją regulamin. W sezonie 2022/2023 do rozgrywek przystąpiło 48 drużyn.

</doc>
<doc id="4839951" url="https://pl.wikipedia.org/wiki?curid=4839951" title="I liga macedońska w piłce siatkowej mężczyzn (2019/2020)">
I liga macedońska w piłce siatkowej mężczyzn (2019/2020)

I liga macedońska w piłce siatkowej mężczyzn 2019/2020 (mac. Прва македонска одбојкарска лига мажи 2019/2020, "Prwa makedonska odbojkarska liga mażi 2019/2020" albo Прва Државна лига во одбојка мажи 2019/2020, "Prwa Drżawna liga wo odbojka mażi 2019/2020") – 28. sezon mistrzostw Macedonii w piłce siatkowej zorganizowany przez Macedoński Związek Piłki Siatkowej ("Одбојкарска федерација на Македонија"). Zainaugurowany został 25 października 2019 roku.
W I lidze macedońskiej w sezonie 2019/2020 uczestniczyło 9 drużyn. W porównaniu z poprzednim sezonem z rozgrywek wycofały się dwa kluby: oraz OK Janta Volej, dołączył natomiast jeden klub – . Rozgrywki miały obejmować fazę zasadniczą, drugą fazę oraz fazę play-off składającą się z półfinałów i finałów.
12 marca 2020 roku ze względu na szerzenie się zakażeń wirusem SARS-CoV-2 Macedoński Związek Piłki Siatkowej zawiesił rozgrywki do odwołania. 7 czerwca 2020 roku podjął decyzję o ostatecznym zakończeniu sezonu bez wyłonienia mistrza, uznając za wiążące dla wyłonienia drużyn uczestniczących w europejskich pucharach wyniki z dnia zawieszenia rozgrywek.
W sezonie 2019/2020 w Pucharze Challenge Macedonię reprezentował klub .
System rozgrywek.
Rozgrywki I ligi macedońskiej w sezonie 2019/2020 składają się z fazy zasadniczej, drugiej fazy i fazy play-off.
Faza zasadnicza.
W fazie zasadniczej 9 drużyn rozgrywa ze sobą po jednym spotkaniu. Każda drużyna rozgrywa cztery spotkania u siebie i cztery na wyjeździe. Sześć najlepszych drużyn trafia do grupy 1-6 drugiej fazy, natomiast pozostałe – do grupy 7-9 drugiej fazy.
Druga faza.
Grupa 1-6
W grupie 1-6 drugiej fazy drużyny rozgrywają ze sobą spotkania systemem każdy z każdym – mecz u siebie i rewanż na wyjeździe. Do tabeli wliczane są wszystkie mecze rozegrane w fazie zasadniczej. Cztery najlepsze drużyny uzyskują awans do fazy play-off, pozostałe kończą rozgrywki na odpowiedniu 5. i 6. miejscu.
Grupa 7-9
W grupie 7-9 drugiej fazy drużyny rozgrywają ze sobą spotkania systemem każdy z każdym – mecz u siebie i rewanż na wyjeździe. Do tabeli wliczane są wszystkie mecze rozegrane w fazie zasadniczej. Po rozegraniu wszystkich spotkań drużyny kończą rozgrywki na miejscach 7-9 zgodnie z kolejnością w tabeli.
Faza play-off.
Półfinały
Półfinałowe pary tworzone są na podstawie miejsc zajętych przez poszczególne drużyny w drugiej fazie według klucza: 1-4; 2-3. Rywalizacja toczy się do dwóch wygranych meczów ze zmianą gospodarza po każdym meczu. Gospodarzami pierwszych spotkań są zespoły, które po drugiej fazie zajęły wyższe miejsce w tabeli. Przegrani w parach półfinałowych kończą rozgrywki na odpowiednio 3. i 4. miejscu zgodnie z kolejnością w tabeli drugiej fazy.
Finały
O tytuł mistrzowski grają zwycięzcy w parach półfinałowych. Rywalizacja toczy się do trzech wygranych meczów ze zmianą gospodarza po każdym meczu, z tym że zwycięzca z pary półfinałowej 1-4 rozpoczyna serię finałową z dorobkiem jednego zwycięstwa. Gospodarzem pierwszego spotkania jest zwycięzca pary półfinałowej 2-3.
Faza play-off.
Ze względu na przedwczesne zakończenie rozgrywek w dniu 7 czerwca 2020 roku faza play-off nie odbyła się.
Klasyfikacja końcowa.
Macedoński Związek Piłki Siatkowej zdecydował, że nie zostanie przyznany tytuł mistrza Macedonii. Klasyfikacja końcowa została ustalona na podstawie stanu z dnia 12 marca 2020 roku.

</doc>
<doc id="4839953" url="https://pl.wikipedia.org/wiki?curid=4839953" title="Tungag">
Tungag



</doc>
<doc id="4839955" url="https://pl.wikipedia.org/wiki?curid=4839955" title="Stefan Aleksander Komorowski">
Stefan Aleksander Komorowski



</doc>
<doc id="4839963" url="https://pl.wikipedia.org/wiki?curid=4839963" title="Pasternaki">
Pasternaki

Pasternaki (; ) – wieś na Białorusi, w obwodzie witebskim, w rejonie brasławskim, w sielsowiecie Widze.
Historia.
W czasach zaborów w granicach Imperium Rosyjskiego.
W dwudziestoleciu międzywojennym wieś leżała w Polsce, w województwie nowogródzkim (od 1926 w województwie wileńskim), w powiecie dziśnieńskim (od 1926 w powiecie brasławskim), w gminie Bohiń.
Według Powszechnego Spisu Ludności z 1921 roku wieś zamieszkiwało 128 osób, wszystkie były wyznania prawosławnego i zadeklarowały białoruska przynależność narodową. Było tu 27 budynków mieszkalnych.
Miejscowość należała do parafii prawosławnej w Kozianach. Podlegała pod Sąd Grodzki w Opsie i Okręgowy w Wilnie; właściwy urząd pocztowy mieścił się w Kozianach.

</doc>
<doc id="4839978" url="https://pl.wikipedia.org/wiki?curid=4839978" title="Profesor zwyczajny">
Profesor zwyczajny



</doc>
<doc id="4839981" url="https://pl.wikipedia.org/wiki?curid=4839981" title="Pięta (Białoruś)">
Pięta (Białoruś)

Pięta (; ) – wieś na Białorusi, w obwodzie witebskim, w rejonie brasławskim, w sielsowiecie Widze.
W Skorowidzach z 1924 i 1933 wieś zapisano jako Pieńta.
Historia.
W czasach zaborów w granicach Imperium Rosyjskiego.
W dwudziestoleciu międzywojennym wieś leżała w Polsce, w województwie nowogródzkim (od 1926 w województwie wileńskim), w powiecie dziśnieńskim (od 1926 w powiecie brasławskim), w gminie Bohiń.
Według Powszechnego Spisu Ludności z 1921 roku wieś zamieszkiwały 73 osoby, wszystkie były wyznania staroobrzędowego i zadeklarowały białoruską przynależność narodową. Było tu 13 budynków mieszkalnych.
Miejscowość należała do parafii prawosławnej w Bohiniu. Podlegała pod Sąd Grodzki w Opsie i Okręgowy w Wilnie; właściwy urząd pocztowy mieścił się w Bohiniu.

</doc>
<doc id="4839984" url="https://pl.wikipedia.org/wiki?curid=4839984" title="Jan Świeżawski">
Jan Świeżawski

Jan Świeżawski herbu Paprzyca – miecznik żytomierski w latach 1725-1733, starosta pełczyński, marszałek sejmiku przedsejmowego województwa bełskiego w 1735 roku, poseł na sejm zwyczajny pacyfikacyjny 1735 roku z województwa bełskiego.

</doc>
<doc id="4839989" url="https://pl.wikipedia.org/wiki?curid=4839989" title="Dean Crawford">
Dean Crawford

Dean Crawford (ur. 28 lutego 1958) – kanadyjski wioślarz. Złoty medalista olimpijski z Los Angeles.
Zawody w 1984 były jego jedynymi igrzyskami olimpijskimi. Złoty medal zdobył, pod nieobecność sportowców z części Bloku Wschodniego, w ósemce. Osadę tworzyli ponadto Blair Horn, J. Michael Evans, Paul Steele, Grant Main, Mark Evans, Kevin Neufeld, Pat Turner i Brian McMahon. Brał udział w mistrzostwach świata w 1983 i 1985

</doc>
<doc id="4839991" url="https://pl.wikipedia.org/wiki?curid=4839991" title="XIII poprawka (film)">
XIII poprawka (film)

XIII poprawka (ang. "13th") – amerykański film dokumentalny z 2016 roku w reżyserii Avy DuVernay. Obraz był nominowany do Oscara za najlepszy pełnometrażowy film dokumentalny.
Według Netflix to: "skłaniający do refleksji dokument, w którym badacze, aktywiści i politycy analizują przyczyny kryminalizacji Afroamerykanów i wzrostu liczby więźniów w USA". Tytułowa 13. poprawka do Konstytucji Stanów Zjednoczonych zniosła niewolnictwo i roboty przymusowe, z wyjątkiem pracy przymusowej więźniów. Film przedstawia przyczyny masowego wzrostu liczby więźniów w Stanach Zjednoczonych, kryminalizacji Afroamerykanów i przedstawia historię rasizmu w USA od zniesienia niewolnictwa. 
Tworzenie filmu.
Film został stworzony przez Avę DuVernay, która także stworzyła i wyreżyserowała "Selmę" (2014) oraz Spencera Avericka. Tworzona w tajemnicy, "XIII poprawka" została ujawniona dopiero po ogłoszeniu jej jako filmu otwierającego festiwal filmowy w Nowym Jorku w 2016 r. Był to pierwszy film dokumentalny otwierający festiwal. 
Wydanie.
Film został wydany 7 października 2016 r. w serwisie Netflix. Towarzyszący utwór "13th: A Conversation with Oprah Winfrey &amp; Ava DuVernay" został wydany 26 stycznia 2017 r. w Stanach Zjednoczonych i 31 stycznia 2017 r. na całym świecie 17 kwietnia 2020 r. Netflix opublikował film za darmo na YouTube. 
Przyjęcie.
Od serwisu Rotten Tomatoes film uzyskał ocenę 97% na podstawie 93 recenzji, a średnia ocena to 8,78/10. W 2017 na 48. rozdaniu nagród NAACP Image Awards, "XIII poprawka" wygrała. Na Metacritic, film uzyskał wynik 83 na 100, na podstawie opinii 28 krytyków.

</doc>
<doc id="4839996" url="https://pl.wikipedia.org/wiki?curid=4839996" title="Kazimierz Polanowski">
Kazimierz Polanowski

Kazimierz Polanowski herbu Pobóg (zm. przed 27 października 1741 roku) – chorąży lubaczowski od 1736 roku, stolnik urzędowski w latach 1726-1729, podstoli buski w latach 1724-1736, starosta salnicki.
Poseł na sejm z limity 1719/1720 roku i na sejm nadzwyczajny pacyfikacyjny 1736 z województwa bełskiego.
Jako deputat podpisał "pacta conventa" Stanisława Leszczyńskiego w 1733 roku. Konsyliarz i delegat województwa podolskiego w konfederacji dzikowskiej w 1734 roku.

</doc>
<doc id="4840009" url="https://pl.wikipedia.org/wiki?curid=4840009" title="Park Narodowy Namdapha">
Park Narodowy Namdapha

Park Narodowy Namdapha – położony najbardziej na wschód park narodowy Indii, w stanie Arunachal Pradesh, obejmujący tereny górzyste od 200 do 4 500 m n.p.m.
Fauna.
Teren parku zamieszkują wszystkie gatunki kotów górskich występujących w Indiach, czyli pantery śnieżne, lamparty, tygrysy i pantery mgliste.

</doc>
<doc id="4840027" url="https://pl.wikipedia.org/wiki?curid=4840027" title="Kościół św. Małgorzaty w Ciechocinie">
Kościół św. Małgorzaty w Ciechocinie

Kościół świętej Małgorzaty – rzymskokatolicki kościół parafialny należący do parafii pod tym samym wezwaniem (dekanat lubicki diecezji włocławskiej).
Budowa świątyni została rozpoczęta zapewne przez Zbyluta z Gołańczy w drugiej połowie XIV wieku. Kościół pierwotnie nosił cechy stylu gotyckiego, jednakże zostały one zatarte. Świątynia jest murowana i została wzniesiona z kamienia, natomiast przybudówki zostały zbudowane z cegły. Kościół powstał na planie wydłużonego prostokąta, posiada trzy nawy, jego wnętrze zostało przebudowane w stylu neogotyckim. Wnętrze korpusu zostało rozdzielone w 1891 roku ośmioma kolumnami w stylu neogotyckim. Nawę główną świątyni nakrywa pozorne sklepienie kolebkowe, nawy boczne płaski strop. Na zewnątrz kościół opinają w narożnikach i połowie ściany północnej trójskokowe przypory. Zakrystia i kruchta zostały dobudowane bądź przebudowane w XVIII wieku. Mogło to się wydarzyć podczas wojny północnej 1700-1721. Jak podają wizytacje z roku 1710-1711 świątynia została zniszczona przez pożar, natomiast okazałe zabudowania parafialne zostały zniszczone przez Szwedów. W czasie odbudowy powstało wyposażenie i wystrój kościoła, reprezentujące styl barokowy. Ołtarz główny jest ozdobiony obrazem Matki Bożej Różańcowej z Dzieciątkiem, w obramowaniu jest umieszczonych kilka plakietek wotywnych. W górnej kondygnacji jest umieszczony św. Mikołaj. Ołtarz jest ozdobiony rzeźbami św. Pawła, św. Antoniego z Dzieciątkiem oraz dwóch aniołów. Dwa ołtarze boczne, reprezentują styl późnobarokowy i poświęcone są świętemu Walentemu i Jezusowi Ukrzyżowanemu.

</doc>
<doc id="4840028" url="https://pl.wikipedia.org/wiki?curid=4840028" title="Patrycja Szymura">
Patrycja Szymura

Patrycja Szymura (ur. 24 lipca 1979) – polska biathlonistka. Wicemistrzyni Europy w sztafecie kobiet z 1999. Uczestniczka zimowej uniwersjady (2003). Medalistka mistrzostw Polski w biathlonie.
Życiorys.
Pochodząca z Chorzowa Szymura przez około 10 lat trenowała biathlon. Jako zawodniczka Dynamitu Chorzów była multimedalistką Ogólnopolskiej Olimpiady Młodzieży, stawała na podium letnich mistrzostw Polski w biathlonie letnim w sztafecie kobiet, należała do seniorskiej reprezentacji Polski. Zdobywała medale mistrzostw Polski w biathlonie – z Dynamitem Chorzów w 1999 sięgnęła po złoto w sztafecie kobiet, w 2000 w tej samej konkurencji z chorzowskim klubem zdobyła srebro, a w 2002, już jako zawodniczka AZS-AWF Katowice, sięgnęła po brąz w biegu indywidualnym.
Na arenie międzynarodowej startowała sporadycznie, w latach 1998–2003 biorąc udział głównie w zawodach Pucharu IBU (wówczas Pucharu Europy). W Pucharze Świata wystąpiła raz – 15 stycznia 2000 w Ruhpolding zajęła 84. miejsce w biegu sprinterskim. Największy sukces międzynarodowy osiągnęła w 1999, gdy w Iżewsku, wraz z polską kadrą (oprócz niej w składzie znalazły się wówczas również Iwona Grzywa, Aldona Sobczyk oraz Iwona Daniluk), sięgnęła po srebrny medal mistrzostw Europy w sztafecie kobiet, po raz pierwszy w historii tej imprezy rozgrywanej w formacie czteroosobowym. W 2003 wzięła udział w zimowej uniwersjadzie – zajęła 30. miejsce w biegu indywidualnym, 37. w sprincie, 29. w biegu pościgowym i 23. w biegu masowym.
Szymura jest absolwentką Akademii Wychowania Fizycznego im. Jerzego Kukuczki w Katowicach. Po zakończeniu kariery pracowała między innymi jako nauczyciel wychowania fizycznego. Posiada uprawnienia trenera biathlonu (licencja A Polskiego Związku Biathlonu), w roli tej pracowała w klubie UKS Lider Katowice.

</doc>
<doc id="4840029" url="https://pl.wikipedia.org/wiki?curid=4840029" title="Paul Steele">
Paul Steele

Paul Steele (ur. 5 grudnia 1957) – kanadyjski wioślarz. Złoty medalista olimpijski z Los Angeles.
Zawody w 1984 były jego pierwszymi igrzyskami olimpijskimi. Złoty medal zdobył, pod nieobecność sportowców z części Bloku Wschodniego, w ósemce. Osadę tworzyli ponadto Blair Horn, Dean Crawford, J. Michael Evans, Grant Main, Mark Evans, Kevin Neufeld, Pat Turner i Brian McMahon. Brał udział w mistrzostwach świata w 1986 i 1987 oraz w igrzyskach w 1988 (szóste miejsce w ósemce). Zdobył brąz igrzysk panamerykańskich w 1983 w czwórce ze sternikiem oraz zwyciężył w czwórce bez sternika na Igrzyskach Wspólnoty Narodów w 1986.

</doc>
<doc id="4840031" url="https://pl.wikipedia.org/wiki?curid=4840031" title="Pustina">
Pustina

Pustina – wieś i gmina (obec) w Czechach, w kraju pardubickim, w powiecie Uście nad Orlicą.
Historia.
12 maja 1928 odbyło się inauguracyjne spotkanie ochotniczej straży pożarnej, zarejestrowano ogółem 30 członków z których 24 było aktywnych, a 6 było współpracownikami. Pod koniec lat 60. we wsi wybudowano budynek wielofunkcyjny, nową remizę strażacką i zbiornik przeciwpożarowy. W kwietniu 2001 budynek byłego zakładu odbioru mleka został rozebrany.
Zabytki i interesujące miejsca.
We wsi na skrzyżowaniu czerwonych i niebieskich znaków turystycznych znajduje się niewielka kaplica, kilka metrów od niej na skraju łąki znajduje się również dobrze utrzymany krzyż pochodzący z 1862.

</doc>
<doc id="4840033" url="https://pl.wikipedia.org/wiki?curid=4840033" title="Stukpuk">
Stukpuk

Stukpuk (ang. "Knocknock") – komediodramat z 2018 roku w reżyserii Łukasza Madziara. Film jest krótką nowelą poświęconą zjawisku prześladowania, zwanym też "bullying".
"Stukpuk" miał swoją premierę festiwalową w 2017 roku na Międzynarodowym Festiwalu Filmowym "Short to the Point", gdzie został pokazany w oficjalnej selekcji konkursowej. W 2018 roku, na London World-Wide Comedy Short Film Festival, obraz został włączony do oficjalnej selekcji konkursowej w kategorii Najlepszego komediowego filmu krótkometrażowego i otrzymał wyróżnienie.
Fabuła.
Fabuła filmu rozpoczyna się w momencie, gdy główny bohater (grany przez Sebastiana Cybulskiego) odwiedza mieszkanie brata, aby pod jego nieobecność podlać kwiaty. Szybko okazuje się, że nie będzie tu jednak sam. Gdy mężczyzna rozgląda się za kwiatami, rozlega się głośne stukanie do drzwi.

</doc>
<doc id="4840052" url="https://pl.wikipedia.org/wiki?curid=4840052" title="Akademia medyczna w Tbilisi">
Akademia medyczna w Tbilisi



</doc>
<doc id="4840055" url="https://pl.wikipedia.org/wiki?curid=4840055" title="Lista instytutów badawczych i uczelni wyższych w Mjanmie">
Lista instytutów badawczych i uczelni wyższych w Mjanmie



</doc>
<doc id="4840057" url="https://pl.wikipedia.org/wiki?curid=4840057" title="Radosław Gruk">
Radosław Gruk

Radosław Tomasz Gruk (ur. 23 kwietnia 1971 w Katowicach) – polski urzędnik, filantrop i dyplomata, Konsul Generalny RP w Ałmaty w stopniu radcy-ministra (2017–2019), od 2021 Ambasador Nadzwyczajny i Pełnomocny RP w Uzbekistanie.
Życiorys.
Radosław Gruk jest magistrem politologii Wydziału Dziennikarstwa i Nauk Politycznych Uniwersytetu Warszawskiego oraz absolwentem prawa i administracji na Uniwersytecie Warszawskim.
Pracę w administracji publicznej rozpoczął w 1999 w Ministerstwie Spraw Wewnętrznych i Administracji, gdzie zajmował się sprawami z zakresu obywatelstwa polskiego. Po wejściu w życie ustawy o repatriacji z 2000 został specjalistą w Urzędzie do Spraw Repatriacji i Cudzoziemców, odpowiadając za program powrotu Polaków ze wschodu do historycznej Ojczyzny. Związany był także z lotniskiem w Radomiu jako pełnomocnik ds. ochrony informacji niejawnych oraz Polską Organizacją Turystyczną, gdzie zajmował się promocją polskiego biznesu turystycznego na rynkach wschodnich. 
W 2003 związał się z Ministerstwem Spraw Zagranicznych, obejmując stanowisko wicekonsula w Konsulacie Generalnym RP w Sankt Petersburgu, w którym kolejno jako II sekretarz i I sekretarz pracował do 2007. Był pomysłodawcą i organizatorem pierwszych dni Polski na Półwyspie Kolskim. Efektem jego działalności było włączenie w 2006 nauczania języka polskiego do jednej z murmańskich szkół. W latach 2007–2013 pełnił funkcję konsula RP oraz zajmował samodzielne stanowisko do spraw politycznych i ekonomicznych w stopniu radcy i I radcy w Ambasadzie w Podgoricy. W 2011 doprowadził do odblokowania dostawy surowców pozyskiwanych z czarnogórskich złóż przez Zakłady Górniczo-Hutnicze Bolesław. W 2015 rozpoczął służbę w Konsulacie Generalnym RP w Ałmaty kolejno jako urzędnik konsularny, kierownik referatu do spraw współpracy z Polonią, spraw prawnych, opieki konsularnej i ruchu osobowego, a od 2017 konsul generalny. Zaangażowany w działania na rzecz identyfikacji polskich pochówków na terytorium Kazachstanu i opieki nad cmentarzami wojennymi żołnierzy Armii Andersa, aktywnie przyczynił się do powstania publikacji Muzeum II Wojny Światowej w Gdańsku „Deportacje Polaków i obywateli polskich do Kazachstanu w latach 1936–1941, która ukazała w większości nieznane dotąd w Polsce dokumenty dotyczące sowieckich deportacji do Kazachstanu. W 2018 był inicjatorem i organizatorem zbiórki funduszy dzięki której powstał obiekt sportowy dla sierot społecznych przytułku prowadzonego przez polskich misjonarzy w Kapszagaju. Projekt kontynuował po zakończeniu misji w Ałmaty, doprowadzając do powstania kolejnego obiektu dla polskich potomków zesłańców do Kazachskiej SRR. W 2019 zakończył misję w Kazachstanie i został powołany na stanowisko zastępcy dyrektora Biura Spraw Osobowych MSZ, gdzie odpowiadał za koordynację polityki zarządzania zasobami ludzkimi w placówkach zagranicznych. 
W czerwcu 2020 sejmowa Komisja Spraw Zagranicznych pozytywnie zaopiniowała Radosława Gruka na ambasadora RP w Uzbekistanie z jednoczesną akredytacją w Tadżykistanie. 23 listopada akty mianowania podpisał Prezydent RP. W styczniu 2021 otrzymał nominację ambasadorską z rąk ministra spraw zagranicznych. 8 maja 2021 Radosław Gruk objął placówkę, 25 sierpnia 2021 złożył listy uwierzytelniające na ręce prezydenta Uzbekistanu Shavkata Mirziyoyeva, a 3 listopada 2021 na ręce prezydenta Tadżykistanu Emomaliego Rahmona. W październiku 2021 r. był zaangażowany w zakończoną sukcesem akcję ewakuacyjną obywateli RP i państw trzecich z Afganistanu. 
Żonaty z Moniką Gruk, także dyplomatką.

</doc>
<doc id="4840058" url="https://pl.wikipedia.org/wiki?curid=4840058" title="Instytut techniczny w Blekinge">
Instytut techniczny w Blekinge



</doc>
<doc id="4840059" url="https://pl.wikipedia.org/wiki?curid=4840059" title="Grant Main">
Grant Main

Gerald Grant Main (ur. 11 lutego 1960) – kanadyjski wioślarz. Złoty medalista olimpijski z Los Angeles.
Zawody w 1984 były jego pierwszymi igrzyskami olimpijskimi. Złoty medal zdobył, pod nieobecność sportowców z części Bloku Wschodniego, w ósemce. Osadę tworzyli ponadto Blair Horn, Dean Crawford, J. Michael Evans, Paul Steele, Mark Evans, Kevin Neufeld, Pat Turner i Brian McMahon. Brał udział w mistrzostwach świata w 1983, 1985, 1986 i 1987 oraz w igrzyskach w 1988 (szóste miejsce w ósemce). Zdobył złoto Igrzysk Wspólnoty Narodów w 1986 w czwórce bez sternika.

</doc>
<doc id="4840065" url="https://pl.wikipedia.org/wiki?curid=4840065" title="Pietryszki (sielsowiet Dalekie)">
Pietryszki (sielsowiet Dalekie)

Pietryszki – dawna kolonia i leśniczówka. Tereny, na których był położony, leżą obecnie na Białorusi, w obwodzie witebskim, w rejonie brasławskim, w sielsowiecie Dalekie.
Historia.
W czasach zaborów w granicach Imperium Rosyjskiego.
W latach 1921–1939 kolonia i leśniczówka leżała w Polsce, w województwie nowogródzkim (od 1926 w województwie wileńskim), w powiecie dziśnieńskim (od 1926 w powiecie brasławskim), w gminie Bohiń.
Według Powszechnego Spisu Ludności z 1921 roku zamieszkiwało:
Miejscowości należały do parafii rzymskokatolickiej w Wasiewiczach i prawosławnej w Kozianach. W 1933 podlegała pod Sąd Grodzki w Opsie i Okręgowy w Wilnie; właściwy urząd pocztowy mieścił się w Bohiniu.

</doc>
<doc id="4840078" url="https://pl.wikipedia.org/wiki?curid=4840078" title="Geirr Tveitt">
Geirr Tveitt

Nils Geirr Tveitt (ur. 19 października 1908 w Bergen, zm. 1 lutego 1981 w Oslo) – norweski kompozytor i pianista.
Życiorys.
W dzieciństwie uczył się gry na skrzypcach i fortepianie. W latach 1928–1932 studiował w konserwatorium w Lipsku u Hermanna Grabnera i Leopolda Wenningera. Od 1932 do 1935 roku przebywał w Paryżu, gdzie kontynuował studia u Egona Wellesza, Arthura Honeggera i Heitora Villa-Lobosa. Po powrocie do Norwegii poświęcił się komponowaniu. Zbierał melodie ludowe. Występował też jako pianista w krajach europejskich. W latach 60. współpracował z Norsk Rikskringkasting.
Zmarł w wieku 73 lat. Został pochowany na cmentarzu przykościelnym Vikøy kirkegård w gminie Kvam, w regionie Hordaland.
Twórczość.
Należał do czołowych obok Haralda Sæveruda postaci norweskiego życia muzycznego 2. połowy XX wieku. W swojej twórczości czerpał z muzyki ludowej oraz dorobku Edvarda Griega i Johana Svendsena, przyczyniając się do odświeżenia nurtu narodowego w muzyce norweskiej. Stosował rozwiązania kolorystyczne wzorowane na muzyce Debussy’ego i Ravela. Nawiązywał także do twórczości Jeana Sibeliusa, szczególnie w oszczędnej motywice i wykorzystaniu skal modalnych. W utworach fortepianowych Tveitta widoczny jest wpływ Prokofjewa i Bartóka. Pomimo znacznego zróżnicowania udało mu się jednak uniknąć eklektyzmu i zachować spójność stylistyczną. Zasady swojego języka muzycznego ogłosił w opublikowanej w 1937 roku pracy "Tonalitätstheorie des parallellen Leittonsystems".
Napisał ponad 300 utworów, znaczna część przepadła jednak w pożarze domu kompozytora w Hardanger w 1970 roku. Niektóre dzieła zostały począwszy od lat 90. XX wieku zrekonstruowane m.in. na podstawie nagrań. Skomponował m.in. 3 symfonie, "Kwartet" na 4 skrzypiec, 2 kwartety smyczkowe, 6 koncertów fortepianowych (1930, 1933, 1947, 1947, 1954, 1960), "Koncert" na kwartet smyczkowy i orkiestrę (1933), "Wariacje" na 2 fortepiany i orkiestrę (1937), "Koncert skrzypcowy" (1939), opracowanie 100 melodii ludowych z Hardanger na fortepian, balety "Baldurs draumar" (1935), "Birgingu" (1939) i "Husguden" (1956), opery "Nordvest-Sud-Nordaust-Nord" (1939), "Dragaredokko" (1940), "Roald Amundsen", "Stevleik" i "Jeppe" (1964, wyst. Bergen 1966).

</doc>
<doc id="4840093" url="https://pl.wikipedia.org/wiki?curid=4840093" title="James C. Needham">
James C. Needham

James Carson Needham (ur. 17 września 1864 w Carson City, zm. 11 lipca 1942 w Modesto) – amerykański polityk, członek Partii Republikańskiej.
Działalność polityczna.
W okresie od 4 marca 1899 do 3 marca 1903 przez dwie kadencje był przedstawicielem 7. okręgu, a od 4 marca 1903 do 3 marca 1913 przez pięć kadencji przedstawicielem 6. okręgu wyborczego w stanie Kalifornia w Izbie Reprezentantów Stanów Zjednoczonych.

</doc>
<doc id="4840101" url="https://pl.wikipedia.org/wiki?curid=4840101" title="Kevin Neufeld">
Kevin Neufeld

Kevin Neufeld (ur. 6 listopada 1960) – kanadyjski wioślarz. Złoty medalista olimpijski z Los Angeles.
Zawody w 1984 były jego pierwszymi igrzyskami olimpijskimi. Złoty medal zdobył, pod nieobecność sportowców z części Bloku Wschodniego, w ósemce. Osadę tworzyli ponadto Blair Horn, Dean Crawford, J. Michael Evans, Paul Steele, Grant Main, Mark Evans, Pat Turner i Brian McMahon. Brał udział w mistrzostwach świata w 1983, 1985, 1986 i 1987 oraz w igrzyskach w 1988 (szóste miejsce w ósemce). Zdobył złoto Igrzysk Wspólnoty Narodów w 1986 w czwórce bez sternika.

</doc>
<doc id="4840109" url="https://pl.wikipedia.org/wiki?curid=4840109" title="Lubník">
Lubník

Lubník – wieś i gmina (obec) w Czechach, w kraju pardubickim, w powiecie Uście nad Orlicą.
Historia.
Pierwsza wzmianka o wsi pochodzi z 1267. Obec Lubník została założona na podstawie ustawy nr 367/1990 Sb. w dniu wyborów lokalnych w 1990. Gmina wykonuje swoje funkcje zgodnie z ustawą nr 128/2000 Sb., z późniejszymi zmianami.
Geografia.
Obec Lubník z zachowaną strukturą wioski linowej leży w dorzeczu Lanškrounské, 5 km na południowy wschód od Lanškrouny. Teren wsi leży na wysokości 365–395 m n.p.m. i należy do dorzecza rzeki Moravská Sázava. Przez wieś przepływa potok Lubnický, który wpada do Morawskiej Sázavy nad Krasíkovem.
Zabytki i interesujące miejsca.
We wsi znajduje się miejscowy cmentarz.

</doc>
<doc id="4840121" url="https://pl.wikipedia.org/wiki?curid=4840121" title="Byton M-Byte">
Byton M-Byte

Byton M-Byte – elektryczny samochód osobowy typu SUV klasy wyższej wyprodukowany pod chińską marką Byton w 2019 roku
Historia i opis modelu.
W styczniu 2018 roku chiński startup Byton przedstawił prototp M-Byte Concept jako zapowiedź pierwszego seryjnego pojazdu mającego konkurować m.in. z Teslą Model X. Seryjny Byton M-Byte został zaprezentowany na Frankfurt Auto Show jesienią 2019 roku, zachowując futurystyczną i awangardową formułę ze studium. Samochód zyskał charakterystyczne, wąskie reflektory wykonane w technologii LED z szarym paskiem z nazwą firmy biegnącym między lampami, a także dużą powierzchnią przeszklenia i łagodnie opadającą linią dachu.
Najbardziej awangardowym elementem stylistyki M-Byte jest kabina pasażerska, gdzie w górnej części kokpitu został zamontowany duży i szeroki, 48-calowy ekran gromadzący informacje zarówno dla kierowcy, jak i pasażera. Jego ulokowanie zoptymalizowano pod kątem zachowania bezpieczeństwa jazdy i nierozpraszania kierowcy.
Sprzedaż.
SUV Bytona opracowany został z myślą trzech dużych światowych rynkach - sprzedaż i produkcja na potrzeby wewnętrznego, chińskiego rozpocząć się miała w połowie 2020 roku, z kolei w Ameryce Północnej i Europie zaplanowana została na 2021 rok. Z powodu kłopotów finansowych startupu, zmian kadrowych i zamieszania w strukturze właścicielskiej, pojazd nie trafił jednak do produkcji kolejne 2 lata po debiucie.
Dane techniczne.
Byton M-Byte dostępny ma być w dwóch wariantach. Pierwszy tylnonapędowy napędzany jest 268-konnym silnikiem elektrycznym rozwijającym maksymalnie 295 Nm momentu obrotowego, z kolei drugi z napędem AWD oferuje 470 KM mocy i 524 Nm momentu obrotowego. Zasięg tańszego wariantu oferuj 430 kilometrów zasięgu, z kolei topowy - 530 kilometrów.

</doc>
<doc id="4840125" url="https://pl.wikipedia.org/wiki?curid=4840125" title="Gubazes II">
Gubazes II

Gubazes II (gruz. გუბაზ II, gr. Γουβάζης) – król Lazyki od około 541 r. do śmierci w wyniku zabójstwa w 555 r. Był jedną z głównych postaci wojny lazyckiej (541–562). Objął tron jako władca uznający zwierzchność Cesarstwa Bizantyjskiego, ale intensywne działania władz tego imperium skłoniły go do szukania pomocy u głównego rywala Bizancjum – Persji sasanidzkiej. Bizantyjczycy zostali wyparci z Lazyki za sprawą perskiej armii w 541 roku, ale sasanidzka okupacja kraju okazała się gorsza i w siedem lat później Gubazes przeszedł na stronę Bizancjum. Władca ten pozostał bizantyjskim sojusznikiem przez następne kilka lat, gdy dwa imperia walczyły o kontrolę nad Lazyką. Gubazes ostatecznie popadł w konflikt z bizantyjskimi dowódcami z powodu bezowocnego przebiegu wojny i został przez nich zamordowany.
Życiorys.
Młodość.
Matka Gubazesa – Valeriana – pochodziła z cesarstwa wschodniorzymskiego. Małżeństwo Tzata z nią wydaje się być najwcześniejszym odnotowanym małżeństwem między elitami lazyckimi i bizantyjskimi. Zwyczaj zawierania mariaży z bizantyjskimi kobietami, zwykle z arystokracji senatorskiej, był powszechny wśród lazyckich członków rodziny królewskiej: jego stryj, „król” Opsytes (dokładna data jego rządów pozostaje nieznana) poślubił bizantyjską arystokratkę o imieniu Teodora. Wiadomo, że Gubazes miał młodszego brata Tzata i siostrę, której imię jest nieznane. Gubazes był żonaty i miał dzieci, ale ani imię jego żony, ani żadnego z jego dzieci nie jest znane. 
Imię jego ojca nie pojawia się w przekazach z epoki. Cyril Toumanoff, specjalista od historii i genealogii rasy kaukaskiej, wysunął hipotezę, iż Gubazes był synem i bezpośrednim następcą króla Tzata I, a jego stryj Opsytes nigdy tak naprawdę nie został władcą.
Dokładna data rozpoczęcia panowania Gubazesa jest nieznana, ale nie mogło to nastąpić na długo przed rokiem 541, kiedy został po raz pierwszy zaświadczony jako król Lazów. Jest bardzo prawdopodobne, że przed objęciem tronu przez kilka lat mieszkał w Konstantynopolu, ponieważ nadano mu tytuł silentiariusa, co oznaczało iż miał wpływową pozycję na dworze cesarskim; alternatywna, ale mniej prawdopodobna teza głosi, że otrzymał ten tytuł honorowo po wstąpieniu na tron.
Ucieczka do Persji.
Lazyka stanowiła bizantyjski protektorat od 522 roku, kiedy Tzat I odrzucił perskie zwierzchnictwo. Jednak rządy silnej ręki, sprawowane przez cesarza Justyniana I (527–565) sprawiły, że cesarstwo przestało być postrzegane jako korzystny sojusznik. W szczególności ustanowienie monopolu handlowego przez magistra militum Jana Tzibusa, na straży którego stała nowo zbudowana forteca Petra, zmusił Gubazesa do ponownego poszukiwania wsparcia perskiego szacha – Chosrowa I (531–579). 
W 540 roku Chosrow złamał tzw. „pokój wieczysty” sprzed ośmiu lat i najechał bizantyjską prowincję Mezopotamii. Wiosną następnego roku siły władcy perskiego, prowadzone przez przewodników z ludu Lazów, przeszli przez przełęcze górskie do Lazyki, gdzie poddał się mu Gubazes. Bizantyjczycy pod wodzą Jana Tzibusa dzielnie stawili opór w Petrze, ale Tzibus został zabity, a forteca wkrótce potem została zdobyta. Chosrow osadził swój garnizon w Petrze i opuścił kraj, ale wkrótce Lazowie zaczęli się buntować: jako chrześcijanie byli urażeni zaratusztrianizmem Persów i byli bardzo dotknięci zaprzestaniem handlu z Bizancjum drogą morską. Ówczesny historyk bizantyjski Prokopiusz z Cezarei donosi, że szach, świadomy strategicznego znaczenia Lazyki, zamierzał przesiedlić cały lud Lazów i zastąpić go Persami. W pierwszej kolejności perski władca planował zamordować Gubazesa. Ten, ostrzeżony o intencjach Chosrowa, ponownie stał się lojalny wobec Bizancjum.
Powrót do lojalności wobec Bizancjum.
W roku 548 cesarz Justynian wysłał 8 000 żołnierzy pod dowództwem Dagisteusza, który wraz z siłami lazyckimi, rozpoczął oblężenia perskiego garnizonu w Petrze. Ponieważ Persowie byli dobrze zaopatrzeni, walki się wydłużyły. Dagisteusz zignorował kwestię ochrony przełęczy górskich prowadzących do Lazyki, przez co znacznie większe perskie siły pod dowództwem Mihr-Mihroe przybyły na odsiecz i przerwały oblężenie. Jednak Persom brakowało wystarczających zapasów, w związku z czym – po wzmocnieniu garnizonu w Petrze i pozostawieniu kolejnych 5000 ludzi pod dowództwem Fabrizusa, w celu zabezpieczenia szlaków zaopatrzeniowych – Mihr-Mihroe wycofał się. Wiosną następnego roku Gubazes i Dagisteusz połączyli swe siły, zniszczyli armię Fabrizusa w niespodziewanym ataku, a niedobitków ścigali aż do Iberii Kaukaskiej. Tego samego lata odnieśli kolejne zwycięstwo nad nową armią perską dowodzoną przez Khorianesa. Sojusznikom nie udało się jednak uniemożliwić wzmocnienia Petry przez kolejną armię sasanidzką, a Dagisteusz został odwołany i zastąpiony przez Bessasa.
W 550 roku wybuchło pro-perska powstanie wśród ludu Abazgów, który sąsiadował z Lazyką na północy. Skorzystał z niej Terdetes, wysokiej rangi arystokrata lazyjski, skonfliktowany z Gubazesem – zdradził swojego króla i przekazał Persom fortecę Tsebelda. Była to ważna warownia w ziemi Apsylów, plemienia pod zwierzchnictwem Lazyjczyków. Apsylowie przejęli ją, ale odmówili początkowo uznania rządów Lazyjczyków, do czego przekonał ich jednak bizantyjski wódz, Jan Guzes. W 551 roku Bizantyjczycy w końcu zdobyli i zrównali z ziemią Petrę, ale nowa armia pod dowództwem Mihr-Mihroe była w stanie przejąć kontrolę nad wschodnią częścią Lazyki. Siły bizantyjskie w tym królestwie wycofały się na zachód do miasta Fasis nad rzeką Rioni, podczas gdy Lazyjczycy, w tym Gubazes i jego rodzina, szukali schronienia w górach. Pomimo trudnych warunków w zimie na przełomie roku 551/552, Gubazes odrzucił propozycje zawarcia pokoju przekazane przez wysłanników Mihr-Mihroe. W 552 roku Persowie otrzymali znaczne posiłki, ale ich ataki na twierdze należące do Bizancjum i Lazyki zostały odparte.
Śmierć.
W ciągu następnych dwóch lat Bizantyjczycy zwiększyli swoje siły w Lazyce, ale nie odnieśli decydującego sukcesu – Gubazes pokłócił się ze swoimi wodzami i skierował list do cesarza Justyniana, oskarżając ich o niekompetencję po porażce Persów. Bessas został odwołany, ale pozostali dwaj, Marcin i sakelariusz Rustyk, postanowili pozbyć się Gubazesa. Wysłali wiadomość do Konstantynopola, oskarżając władcę Lazyki o kontakty z Persami. Justynian, zamierzając przesłuchać samego Gubazesa, upoważnił obu dowódców do aresztowania go, z użyciem siły siły, w razie konieczniści. Wówczas to, na przełomie września i października 555 roku, bizantyjscy wodzowie zaprosili Gubazesa do obserwowania oblężenia twierdzy perskiej. Gdy się spotkali, Jan – brat Rustyka – zadał królowi cios sztyletem. Gubazes spadł z konia, a jeden ze sług Rustyka zadał mu ostateczny cios.
Po morderstwie Gubazesa Lazowie przestali na jakiś czas uczestniczyć w operacjach przeciwko Persom, co doprowadziło do niepowodzenia bizantyjskiego ataku na warownię Onoguris. Zgromadzenie ludu lazyckiego poinformowało cesarza Justyniana o wydarzeniach, poprosiło o wszczęcie dochodzenia oraz o uczynienie młodszego brata Gubazesa, Tzata, przebywającego w Konstantynopolu, nowym władcą. Cesarz spełnił te prośby: wysłano „wiodącego senatora” o imieniu Atanazy (być może byłego prefekta) w celu przeprowadzenia śledztwa w sprawie morderstwa Gubazesa, a Tzat został mianowany władcą Lazyki. Dochodzenie Atanazego oczyściło Gubazesa z podejrzeń o zdradę, zaś Rustyk i Jan zostali uznani za winnych – stracono ich jesienią 556 roku. Natomiast Marcin został jedynie usunięty ze swego stanowiska.

</doc>
<doc id="4840145" url="https://pl.wikipedia.org/wiki?curid=4840145" title="Błonkoskrzydłe Wielkiej Brytanii">
Błonkoskrzydłe Wielkiej Brytanii

Błonkoskrzydłe Wielkiej Brytanii – ogół taksonów owadów z rzędu błonkoskrzydłych, których występowanie stwierdzono na terenie Wielkiej Brytanii.
Rośliniarki ("Symphyta").
Niesnujowate ("Pamphiliidae").
W Wlk. Brytanii stwierdzono m.in.: 
Trzpiennikowate ("Siricidae").
W Wlk. Brytanii stwierdzono m.in.:
Obnażaczowate ("Argidae").
W Wlk. Brytanii stwierdzono m.in.:
Bryzgunowate ("Cimbicidae").
W Wlk. Brytanii stwierdzono m.in.:
Borecznikowate ("Diprionidae").
W Wlk. Brytanii stwierdzono m.in.:
Pilarzowate ("Tenthredinidae").
W Wlk. Brytanii stwierdzono m.in.:
Buczowate ("Xiphydriidae").
W Wlk. Brytanii stwierdzono m.in.:
Okrzeszowate ("Xyelidae").
W Wlk. Brytanii stwierdzono m.in.:
Trzonkówki: owadziarki ("Apocrita": "Terebrantia").
"Ceraphronidae".
W Wlk. Brytanii stwierdzono m.in.:
"Megaspilidae".
W Wlk. Brytanii stwierdzono m.in.:
Oścowate ("Aphelinidae").
W Wlk. Brytanii stwierdzono m.in.:
Bleskotkowate ("Chalcididae").
W Wlk. Brytanii stwierdzono m.in.:
Suskowate ("Encyrtidae").
W Wlk. Brytanii stwierdzono m.in.:
Ścieskowate ("Eucharitidae").
W Wlk. Brytanii stwierdzono m.in.:
Wiechońkowate ("Eulophidae").
W Wlk. Brytanii stwierdzono m.in.:
"Eupelmidae".
W Wlk. Brytanii stwierdzono m.in.:
Zagładkowate ("Eurytomidae").
W Wlk. Brytanii stwierdzono m.in.:
Rzęślikowate ("Mymaridae").
W Wlk. Brytanii stwierdzono m.in.:
"Ormyridae".
W Wlk. Brytanii stwierdzono m.in.:
Piersianowate ("Perilampidae").
W Wlk. Brytanii stwierdzono m.in.:
Siercinkowate ("Pteromalidae").
W Wlk. Brytanii stwierdzono m.in.:
"Signiphoridae".
W Wlk. Brytanii stwierdzono m.in.:
"Tetracampidae".
W Wlk. Brytanii stwierdzono m.in.:
Raniszkowate ("Torymidae").
W Wlk. Brytanii stwierdzono m.in.:
Kruszynkowate ("Trichogrammatidae").
W Wlk. Brytanii stwierdzono m.in.:
Galasówkowate ("Cynipidae").
W Wlk. Brytanii stwierdzono m.in.:
"Figitidae".
W Wlk. Brytanii stwierdzono m.in.:
Zgniotowate ("Ibaliidae").
W Wlk. Brytanii stwierdzono m.in.:
Pokosowate ("Aulacidae").
W Wlk. Brytanii stwierdzono m.in.:
Skrócieniowate ("Evaniidae").
W Wlk. Brytanii stwierdzono m.in.:
Zadziorkowate ("Gasteruptiidae").
W Wlk. Brytanii stwierdzono m.in.:
"Mymarommatidae".
W Wlk. Brytanii stwierdzono jeden gatunek:
"Platygastridae".
W Wlk. Brytanii stwierdzono m.in.:
"Scelionidae".
W Wlk. Brytanii stwierdzono m.in.:
"Diapriidae".
W Wlk. Brytanii stwierdzono m.in.:
"Heloridae".
W Wlk. Brytanii stwierdzono m.in.:
Tybelakowate ("Proctotrupidae").
W Wlk. Brytanii stwierdzono m.in.:
Przydankowate ("Trigonalidae").
W Wlk. Brytanii stwierdzono jeden gatunek:
Trzonkówki: żądłówki ("Apocrita": "Aculeata").
Karaczanowcowate ("Ampulicidae").
W Wlk. Brytanii stwierdzono m.in.:
Pszczolinkowate ("Andrenidae").
W Wlk. Brytanii stwierdzono m.in.:
Miesierkowate ("Megachilidae").
W Wlk. Brytanii stwierdzono m.in.:
Pszczołowate ("Apidae").
W Wlk. Brytanii stwierdzono m.in.:
Lepiarkowate ("Colletidae").
W Wlk. Brytanii stwierdzono m.in.:
Spójnicowate ("Melittidae").
W Wlk. Brytanii stwierdzono m.in.:
Smuklikowate ("Halictidae").
W Wlk. Brytanii stwierdzono m.in.:
Otrętwiaczowate ("Crabronidae").
W Wlk. Brytanii stwierdzono m.in.:
Grzebaczowate ("Sphecidae").
W Wlk. Brytanii stwierdzono m.in.:
Bethylidae.
W Wlk. Brytanii stwierdzono m.in.:
Złotolitkowate ("Chrysididae").
W Wlk. Brytanii stwierdzono m.in.:
"Dryinidae".
W Wlk. Brytanii stwierdzono m.in.:
"Embolemidae".
W Wlk. Brytanii stwierdzono m.in.:
Mrówkowate ("Formicidae").
W Wlk. Brytanii stwierdzono m.in.:
Żronkowate ("Mutillidae").
W Wlk. Brytanii stwierdzono m.in.:
Nastecznikowate ("Pompilidae").
W Wlk. Brytanii stwierdzono m.in.:
Wysmugowate ("Sapygidae").
W Wlk. Brytanii stwierdzono m.in.:
Podwijkowate ("Tiphiidae").
W Wlk. Brytanii stwierdzono m.in.:
Osowate ("Vespidae").
W Wlk. Brytanii stwierdzono m.in.:

</doc>
<doc id="4840152" url="https://pl.wikipedia.org/wiki?curid=4840152" title="Józef E. Mojski">
Józef E. Mojski



</doc>
<doc id="4840154" url="https://pl.wikipedia.org/wiki?curid=4840154" title="Sejm konwokacyjny 1733">
Sejm konwokacyjny 1733

Sejm konwokacyjny 1733 – sejm konwokacyjny I Rzeczypospolitej został zwołany 7 lutego 1733 roku do Warszawy. 
Sejmiki przedsejmowe w województwach odbyły się 16 marca 1733 roku. Marszałkiem sejmu obrano Michała Massalskiego, starostę grodzieńskiego. 
Obrady sejmu trwały od 27 kwietnia do 23 maja 1733 roku. 22 czerwca 1733 roku odbyły się sejmiki relacyjne.

</doc>
<doc id="4840155" url="https://pl.wikipedia.org/wiki?curid=4840155" title="Medal Wojskowy Ołomuński">
Medal Wojskowy Ołomuński

Medal Wojskowy Ołomuński (niem. "Olmütz Militärmedaille") – odznaczenie wojskowe nadane 12 sierpnia 1796 przez radę morawskiego miasta Ołomuniec dziesięciu mieszczanom tworzącym ochotniczy Korpus Wojskowy Ołomuniecki, który jako komponent regimentu szwoleżerów austriackich uczestniczył w walkach z rewolucyjną Francją we Włoszech.
Medal był noszony na wstążce przeciągniętej przez dziurkę od guzika.

</doc>
<doc id="4840156" url="https://pl.wikipedia.org/wiki?curid=4840156" title="Medal Wojskowy Ołomuński 1796">
Medal Wojskowy Ołomuński 1796



</doc>
<doc id="4840159" url="https://pl.wikipedia.org/wiki?curid=4840159" title="Jolanta Maćkiewicz">
Jolanta Maćkiewicz

Jolanta Maćkiewicz – polska językoznawczyni, profesor nauk humanistycznych w Instytucie Mediów, Dziennikarstwa i Komunikacji Społecznej Wydziału Nauk Społecznych Uniwersytetu Gdańskiego. Kierowniczka Zakładu Teorii, Historii i Języka Mediów. 
Życiorys.
Obroniła pracę doktorską, 1 stycznia 1991 habilitowała się na podstawie pracy zatytułowanej "Nienaukowy i naukowy obraz morza. Na przykładzie języka polskiego i angielskiego". 2 stycznia 2002 nadano jej tytuł profesora w zakresie nauk humanistycznych. Została zatrudniona na stanowisku profesora zwyczajnego w Instytucie Filozofii, Socjologii i Dziennikarstwa na Wydziale Nauk Społecznych Uniwersytetu Gdańskiego oraz została członkiem zarządu Towarzystwa Miłośników Języka Polskiego i Polskiego Towarzystwa Językoznawstwa Kognitywnego, a także członkiem Rady Języka Polskiego Prezydium Polskiej Akademii Nauk.
Zajmuje się stylistyką, retoryką, komunikacją publiczną (zwłaszcza w mediach) i zagadnieniami multimodalności. Wypromowała 10 doktorów. 

</doc>
<doc id="4840165" url="https://pl.wikipedia.org/wiki?curid=4840165" title="Okręg Sense">
Okręg Sense

Sense (niem. "Sensebezirk", fr. " District de la Singine", frp. "le dichtri de la Chindzena") – jeden z siedmiu okręgów kantonu Fryburg w Szwajcarii. 31 grudnia 2020 roku zamieszkany przez 44 594 osoby. Powierzchnia jego wynosi 265,26 km². Ośrodkiem administracyjnym okręgu jest miejscowość Tafers ("Tavel").
Sense jest okręgiem głównie niemieckojęzycznym. W roku 2000 około 92% mieszkańców wskazało niemiecki jako swój główny język, a jedynie 3,1% francuski. Dialekt języka niemieckiego używany w okręgu nazywany jest senslerdeutsch.
Podział administracyjny.
Okręg podzielony jest na 15 gmin ("Gemeinde"):

</doc>
<doc id="4840168" url="https://pl.wikipedia.org/wiki?curid=4840168" title="Ambroży Strutyński">
Ambroży Strutyński

Ambroży Strutyński herbu Sas (zm. przed 13 sierpnia 1747 roku) – starosta horodelski od 1735 roku, starosta lubowicki, pisarz wojska koronnego, komisarz województwa bełskiego na Trybunał Skarbowy Koronny w 1738 roku.

</doc>
<doc id="4840177" url="https://pl.wikipedia.org/wiki?curid=4840177" title="Singine">
Singine

La Singine (niem. Sense) - rzeka w Szwajcarii, prawobrzeżny dopływ Sarine. Długość 36 km.
Dała nazwę okręgowi Singine (niem. "Sensebezirk"), na terenie którego znajduje się większa część jej biegu.

</doc>
<doc id="4840179" url="https://pl.wikipedia.org/wiki?curid=4840179" title="Park Narodowy Ranthambore">
Park Narodowy Ranthambore

Park Narodowy Ranthambore – park narodowy i rezerwat tygrysów (utworzony w 1973 roku), w stanie Radżastan, w północnych Indiach.
Charakterystyka parku.
Park wyróżnia się urozmaiconym ukształtowaniem – gęste lasy są poprzecinane wąwozami o ostrych graniach oraz urozmaicone jeziorami.
Fauna.
W parku występują między innymi karakale, szakale, pantery i hieny oraz wiele gatunków jeleni.

</doc>
<doc id="4840188" url="https://pl.wikipedia.org/wiki?curid=4840188" title="Jakub Yun Yu-o">
Jakub Yun Yu-o

Jakub Yun Yu–o (kor. 윤유오 야고보; ur. ? w Yeoju, zm. 27 kwietnia 1801 w Yanggeun) – koreański męczennik, błogosławiony Kościoła katolickiego.
Życiorys.
Yun Yu-o urodził się w Yeoju. Data jego narodzenia nie jest znana. W późniejszym czasie przeprowadził się do Hangamgae. Jego starszy brat Paweł Yun Yu-il, który wcześniej od niego przyjął katolicyzm, nauczył go katechizmu. Jakub przyjął chrzest i stał się gorliwym katolikiem. Po tym jak Paweł Yun Yu-il został zamęczony za wiarę w 1795 roku, Jakub Yun Yu-o starał się umocnić wiernych we wierze. Gdy w 1801 roku w Korei wybuchły prześladowania chrześcijan, Jakub został aresztowany i postawiony przed sądem. Ponieważ nie chciał wyprzeć się swojej wiary, został skazany na śmierć. Ścięto go 27 kwietnia 1801 roku w YangguenJakub Yun Yu-o.
Papież Franciszek 7 lutego 2014 roku podpisał dekret o jego męczeństwie. Tenże sam papież beatyfikował go 16 sierpnia 2014 roku w grupie 124 męczenników koreańskich, w czasie swojej podróży do Korei Południowej.

</doc>
<doc id="4840190" url="https://pl.wikipedia.org/wiki?curid=4840190" title="Adrianna Budzoń">
Adrianna Budzoń



</doc>
<doc id="4840197" url="https://pl.wikipedia.org/wiki?curid=4840197" title="Kasata klasztorów przez Henryka VIII">
Kasata klasztorów przez Henryka VIII

Kasata klasztorów przez Henryka VIII (ang. "Dissolution of the Monasteries") to wynik szeregu działań administracyjnych i prawnych w latach 1536–1541, w ramach których król Henryk VIII rozwiązał klasztory katolickie w Anglii, Walii i Irlandii, przywłaszczył ich dochody i sprzedał majątki. 
Przebieg kasaty.
Pierwsze działania zostały podjęte w 1534 r., kiedy król Henryk VIII ogłosił się głową Kościoła w Anglii (Akt supremacji), a Thomas Cromwell został upoważniony przez parlament do „wizytacji” klasztorów oficjalnie w celu powiadomienia zakonników, że odtąd będą nadzorowani przez króla, a nie papieża, ale w rzeczywistości w celu dokonania inwentaryzacji ich własności. Później, w 1535 r., działania te podjęła specjalna komisja, jednocześnie prowadząc akcję propagandową przeciwko zakonom. Komisja przekazała Parlamentowi pisemne (prawdopodobnie przesadzone) raporty, w których podkreślono korupcję występującą w klasztorach, a zakonom zarzucono liczne wykroczenia przeciwko moralności.
Na podstawie tych raportów w 1536 r. Parlament postanowił, że odtąd król Anglii będzie właścicielem wszystkich klasztorów o rocznych dochodach poniżej 200 funtów. Ponieważ środek ten nie przyniósł spodziewanych zysków, w 1539 r. Parlament zezwolił na kasatę wszystkich klasztorów. Niektóre klasztory stawiały opór, ale po egzekucji trzech opatów pozostali pogodzili się z działaniami króla; tym bardziej, że po utworzeniu Kościoła anglikańskiego Henryk VIII zaoferował zakonom możliwość przyłączenia się do nowej, oficjalnej religii w charakterze kaznodziejów utrzymywanych przez Koronę, podczas gdy inni mnisi otrzymywaliby dożywotnią emeryturę, aby zrekompensować utratę ich źródeł utrzymania. Dzięki temu wiele klasztorów zaakceptowało królewską konfiskatę bez dalszego oporu. W sumie pensje zaoferowane przez króla przyjęło 6600 zakonników i 2000 zakonnic.
Jako protest przeciwko kasacie klasztorów w 1536 wybuchło powstanie ludowe tzw. Pielgrzymka Łaski, stłumione przez króla.
Skutki kasaty.
Klasztory posiadały duże obszary żyznej ziemi (13% ziemi w Anglii i Walii), gospodarstwa rolne, a także nieruchomości i gotówkę, z tego powodu ich przymusowa konfiskata przez Koronę spowodowała skuteczną transformację gospodarki; faktycznie dziesięciny otrzymywane przez klasztory były nadal wymagane, ale tym razem jako królewski podatek. Trzy czwarte skonfiskowanej ziemi stała się własnością szlachty, która była największym beneficjentem kasaty klasztorów.
Chciwość urzędników królewskich i presja Henryka VIII, aby w krótkim czasie osiągać zyski spowodowały, że wiele nieruchomości sprzedano za bardzo małe kwoty arystokracji i drobnej szlachcie. Wiele cennych dzieł sztuki również zniszczono, ponieważ nie były uznane za nadające się do sprzedaży. Korona zarezerwowała dla siebie sprzedaż złotych i srebrnych przedmiotów, zaś inne cenne przedmioty zostały sprzedane bogatym właścicielom ziemskim. Opuszczone budynki klasztorne zostały celowo zniszczone w celu uzyskania kamieni do innych konstrukcji lub metalowych części do odsprzedaży. Utracono także ważne stare książki i rękopisy, niektóre zniszczono, ale wiele innych sprzedano bogatym kolekcjonerom, a następnie wywieziono z Anglii i rozproszono po całej Europie.

</doc>
<doc id="4840203" url="https://pl.wikipedia.org/wiki?curid=4840203" title="Pyapon">
Pyapon

 
Pyapon – miasto w Mjanmie, w prowincji Irawadi. Według danych na rok 2014 liczyło 49 128 mieszkańców.

</doc>
<doc id="4840217" url="https://pl.wikipedia.org/wiki?curid=4840217" title="Park Narodowy Simlipal">
Park Narodowy Simlipal

Park Narodowy Simlipal – park narodowy i rezerwat tygrysów (utworzony w 1957 roku), w stanie Orisa, w północno-wschodnich Indiach.
Flora.
Teren parku porastają gęste lasy drzew sal i palisandrowców indyjskich rozdzielane rozległymi łąkami.
Fauna.
Na terenie parku występuje 21 gatunków płazów, 62 gatunki gadów, 361 gatunków ptaków, 55 gatunków ssaków. Szczególną ochroną w parku objete są łuskowce indyjskie.

</doc>
<doc id="4840220" url="https://pl.wikipedia.org/wiki?curid=4840220" title="Nyaung-U">
Nyaung-U

 
Nyaung-U – miasto w Mjanmie, w prowincji Mandalaj. Według danych na rok 2014 liczyło 48 528 mieszkańców.

</doc>
<doc id="4840223" url="https://pl.wikipedia.org/wiki?curid=4840223" title="Taungdwingyi">
Taungdwingyi

 
Taungdwingyi – miasto w Mjanmie, w prowincji Magwe. Według danych na rok 2014 liczyło 46 023 mieszkańców.

</doc>
<doc id="4840228" url="https://pl.wikipedia.org/wiki?curid=4840228" title="Kengtung">
Kengtung

 
Kengtung – miasto w Mjanmie, w stanie Szan. Według danych na rok 2014 liczyło 44 289 mieszkańców.

</doc>
<doc id="4840233" url="https://pl.wikipedia.org/wiki?curid=4840233" title="Tamu (miasto)">
Tamu (miasto)

 
Tamu – miasto w Mjanmie, w prowincji Sikong. Według danych na rok 2014 liczyło 43 737 mieszkańców.

</doc>
<doc id="4840237" url="https://pl.wikipedia.org/wiki?curid=4840237" title="Grzegorz Kowalski (polityk)">
Grzegorz Kowalski (polityk)

Grzegorz Witold Kowalski (ur. 21 września 1946 w Żyrardowie) – polski działacz partyjny i państwowy, w latach 1987–1990 wicewojewoda skierniewicki.
Życiorys.
Syn Władysława i Teodory. Uczył się w Wieczorowym Uniwersytecie Marksizmu-Leninizmu. W 1972 wstąpił do Polskiej Zjednoczonej Partii Robotniczej. Był sekretarzem ds. rolnych i I sekretarzem Komitetu Miejskiego PZPR w Skierniewicach. W latach 1975–1987 działał w Komitecie Wojewódzkim PZPR w Skierniewicach kolejno jako starszy instruktor i zastępca kierownika w Wydziale Organizacyjnym, a po przekształceniu jako kierownik Wydział Polityczno-Organizacyjnego KW PZPR. Od 1987 do 1990 pełnił funkcję wicewojewody skierniewickiego.

</doc>
<doc id="4840239" url="https://pl.wikipedia.org/wiki?curid=4840239" title="Maubin">
Maubin

 
Maubin – miasto w Mjanmie, w prowincji Irawadi. Według danych na rok 2014 liczyło 43 111 mieszkańców.

</doc>
<doc id="4840244" url="https://pl.wikipedia.org/wiki?curid=4840244" title="Antoni Yi Hyeon">
Antoni Yi Hyeon

Antoni Yi Hyeon (ur. ? w Yeoju, zm. 2 lipca 1801 w Seulu) – koreański męczennik, błogosławiony Kościoła katolickiego.
Życiorys.
Urodził się w Yeoju. Data jego narodzenia nie jest znana. Pochodził ze szlacheckiej rodziny. Jesienią 1797 zaczął uczyć się katechizmu. Udał się do Seulu, aby się nawrócić na katolicyzm. Został ochrzczony przez księdza Jakuba Zhou Wen-mo. Antoni Yi Hyeon ożenił się z córką Antoniego Hong Ik-mana, przyszłego męczennika. W 1801 roku kiedy wybuchły prześladowania chrześcijan w Korei Antoni został postawiony przed sądem. Gdy nie chciał wyprzeć się swojej wiary został skazany na śmierć. 2 lipca 1801 został ścięty w Seulu. 7 lutego 2014 papież Franciszek podpisał dekret o jego męczeństwie. Tenże sam papież beatyfikował go w dniu 16 sierpnia 2014 roku w grupie 124 męczenników koreańskich, w czasie swojej podróży do Korei Południowej.

</doc>
<doc id="4840248" url="https://pl.wikipedia.org/wiki?curid=4840248" title="Žichlínek">
Žichlínek

Žichlínek – wieś i gmina (obec) w Czechach, w kraju pardubickim, w powiecie Uście nad Orlicą.
Historia.
Na podstawie źródeł historycznych początki założenia wioski sięgają początków osadnictwa lokalnego krajobrazu w pierwszej połowie XIII wieku za panowania czeskiego króla Przemysła Ottokara II. Obec Žichlínek (zwana dalej gminą) została ustanowiona jako jednostka samorządu terytorialnego zgodnie z § 1 i § 2 ustawy nr 367/1990 Sb. z późniejszymi zmianami z dnia 23 listopada 1990 i zgodnie z sekcją 4 niniejszej ustawy, działa w stosunkach prawnych we własnym imieniu i ponosi odpowiedzialność wynikającą z tych relacji.
Geografia.
Žichlínek leży wzdłuż rzeki Moravská Sázava na południowy wschód od miasta Lanškroun.

</doc>
<doc id="4840249" url="https://pl.wikipedia.org/wiki?curid=4840249" title="Twante">
Twante

 
Twante – miasto w Mjanmie, w prowincji Rangun. Według danych na rok 2014 liczyło 43 092 mieszkańców.

</doc>
<doc id="4840250" url="https://pl.wikipedia.org/wiki?curid=4840250" title="Antoni Stanisław Deboli">
Antoni Stanisław Deboli

Antoni Stanisław Deboli herbu własnego (zm. w 1778 roku) – chorąży lubaczowski w latach 1758-1768, podstarości i sędzia grodzki grabowiecki, pisarz grodzki grabowiecki w latach 1745-1747, pisarz grodzki czernihowski w 1732 roku, marszałek sejmiku "Boni Ordinis" województwa bełskiego w 1739 roku.

</doc>
<doc id="4840257" url="https://pl.wikipedia.org/wiki?curid=4840257" title="Kyaukpadaung">
Kyaukpadaung

 
Kyaukpadaung – miasto w Mjanmie, w prowincji Mandalaj. Według danych na rok 2014 liczyło 42 817 mieszkańców.

</doc>
<doc id="4840259" url="https://pl.wikipedia.org/wiki?curid=4840259" title="Alexios Fetsios">
Alexios Fetsios



</doc>
<doc id="4840261" url="https://pl.wikipedia.org/wiki?curid=4840261" title="Georgios Diamantis">
Georgios Diamantis



</doc>
<doc id="4840267" url="https://pl.wikipedia.org/wiki?curid=4840267" title="Stanisław Bartos">
Stanisław Bartos

Stanisław Jerzy Bartos (ur. 12 października 1933 w Stefanowie Ruszkowskim) – polski działacz partyjny i państwowy, były I sekretarz Komitetów Powiatowych PZPR w Rawie Mazowieckiej i Łowiczu, w latach 1980–1987 wicewojewoda skierniewicki.
Życiorys.
Syn Walentego i Stefanii. Działał w Związku Młodzieży Polskiej, należał do prezydium zarządu miejskiego i powiatowego tej organizacji w Sieradzu. W 1952 wstąpił do Polskiej Zjednoczonej Partii Robotniczej. Absolwent Liceum Ogólnokształcącego w Sieradzu, w latach 1963–1968 kształcił się w Wyższej Szkole Nauk Społecznych przy KC PZPR.
Od 1956 był instruktorem i sekretarzem ds. rolnych w Komitecie Miejskim PZPR w Sieradzu. W latach 1966–1972 pozostawał I sekretarzem Komitetu Powiatowego w Rawie Mazowieckiej, a w latach 1972–1975 – I sekretarzem KP PZPR w Łowiczu. W 1971 został zastępcą członka Komitetu Wojewódzkiego PZPR w Łodzi. Od 1975 do 1980 pozostawał członkiem Komitetu Wojewódzkiego PZPR w Skierniewicach, do 1981 należał także do jego egzekutywy. Od listopada 1980 do 1987 pełnił funkcję wicewojewody skierniewickiego.

</doc>
<doc id="4840268" url="https://pl.wikipedia.org/wiki?curid=4840268" title="Języki tor-kwerba">
Języki tor-kwerba



</doc>
<doc id="4840272" url="https://pl.wikipedia.org/wiki?curid=4840272" title="Zářecká Lhota">
Zářecká Lhota

Zářecká Lhota – wieś i gmina (obec) w Czechach, w kraju pardubickim, w powiecie Uście nad Orlicą.
Należy do mniejszych gmin kraju Pardubice. Znajduje się niecałe 2 km od miasta Újezd u Chocně, leży wzdłuż drogi nr 315 (kierunek Choceň - Uście nad Orlicą) i składa się z trzech części. Stara część wsi ma prawie nienaruszoną oryginalną strukturę miejską (okrągły wiejski plac średniowiecznego pochodzenia - tak zwany układ promieniowy), nowa część składa się z nowych budynków wzdłuż drogi do Choceň, a trzecia część to osada Hrádníky nad rzeką Cicha Orlica.
Historia.
Pierwsza pisemna wzmianka o wsi pochodzi z XIII wieku. W zapisie historycznym z 1397 wieś jest oznaczona jako Lhota Kunšova.
Zabytki i inne ciekawe miejsca.
W centrum Zářeckiej Lhoty znajduje się kaplica z dzwonem, która została zbudowana w 1862. We wsi znajduje się gliniany dziedziniec, plac zabaw i sala wielofunkcyjna dla 60 osób.

</doc>
<doc id="4840279" url="https://pl.wikipedia.org/wiki?curid=4840279" title="Wśród prądów">
Wśród prądów

Wśród prądów () – zbiór czterech wcześniej niepublikowanych opowiadań Josepha Conrada wydany w 1915. 
W Polsce zbiór wydany w 1928 w ramach "Pism zbiorowych" z przedmową Stefana Żeromskiego, w tłumaczeniu Teresy Tatarkiewiczowej. W 1974 zbiór wyszedł w nowym tłumaczeniu Marii Skibniewskiej. 
Zawartość.
Zawarte w tomie opowiadanie "Because of the dollars" było tłumaczone jako: "Z powodu dolarów" lub "Dla dolarów".

</doc>
<doc id="4840287" url="https://pl.wikipedia.org/wiki?curid=4840287" title="Polonia 1 HD">
Polonia 1 HD



</doc>
<doc id="4840290" url="https://pl.wikipedia.org/wiki?curid=4840290" title="Wilhelm II (książę Apulii)">
Wilhelm II (książę Apulii)

Wilhelm II, wł. "Guglielmo II" (ur. 1095 w Salerno, zm. 28 lipca 1127 tamże) – od 1111 książę Apulii i Kalabrii oraz Amalfi (jako Wilhelm) z normańskiej dynastii Hauteville.
Był jedynym synem Rogera Trzosa i Adeli flandryjskiej, który dożył wieku dorosłego. Władzę po swoim ojcu odziedziczył jeszcze w 1111 jako nieletni chłopiec. Do 1114 regencję w jego imieniu sprawowała matka. Prowadził nieudolną politykę feudalną wobec pozostałych członków rodu. Jego starszy kuzyn, Roger II hrabia Sycylii wysunął roszczenia do tytułów książęcych Wilhelma. Dopiero w 1121, dzięki interwencji papieża Kaliksta II, Wilhelm i Roger zawarli pokój. Wilhelm przyznał dziedzictwo swoich tytułów Rogerowi, w przypadku niepozostawienia prawowitego syna. W zamian Roger zobowiązał się do wsparcia Wilhelma w stłumieniu buntu Jordana, barona Ariano. Dodatkowo Wilhelm wycofał się do Amalfi, oddając swoje księstwo we właściwy zarząd kuzynowi. W 1125 papież Honoriusz II dokonał instalacji książęcej Wilhelma. Akt ten niewiele jednak zmienił. Co prawda potwierdzał władzę zwierzchnią księcia, jednak zasadniczy wpływ na politykę książęcą nadal wywierał Roger.
W 1114 Wilhelm poślubił Welfrydę córkę Roberta z Alife, hrabiego Carazzo. Małżeństwo było bezdzietne. Po śmierci Wilhelma w lipcu 1127, jego jedyny prawny spadkobierca, najstarszy z kuzynów Roger bez przeszkód potwierdził przyznane mu prawo wyłącznego dziedziczenia.

</doc>
<doc id="4840312" url="https://pl.wikipedia.org/wiki?curid=4840312" title="Alterswil">
Alterswil

Alterswil – miejscowość w gminie Tafers, w Szwajcarii w okręgu Sense w kantonie Fryburg. Powierzchnia wynosi 16,1 km². Populacja w 2018 roku: 2 028 osób. Do 2021 samodzielna gmina "(Gemeinde)".
94% mieszkańców jest niemieckojęzycznych (rok 2000).
Gmina Alterswil składa się z wsi ulicowej Alterswil oraz otaczających ją wsi Äckerli, Bennewil, Galtern, Gerewil, Heimberg, Wengliswil, Wilersgut, Wolgiswil, Zumholz i Zitterli.

</doc>
<doc id="4840319" url="https://pl.wikipedia.org/wiki?curid=4840319" title="Unia Krapkowice">
Unia Krapkowice

KS Unia Krapkowice – polski klub piłkarski z siedzibą w Krapkowicach, powstały w 1946 roku. Od 2014 po fuzji Unii i Otmętu Krapkowice występuje również pod nazwą KS Krapkowice. Oba kluby występowały w III lidze (obecnie II liga). Klub składa się z dwóch drużyn seniorskich, juniorów młodszych oraz trampkarzy.

</doc>
<doc id="4840321" url="https://pl.wikipedia.org/wiki?curid=4840321" title="Józef Marcin Gąsecki">
Józef Marcin Gąsecki

Józef Marcin Gąsecki herbu Boża Wola (zm. przed 7 czerwca 1748 roku) – podstarości i sędzia grodzki bełski w 1747 roku, skarbnik bełski od 1744 roku, pisarz grodzki grabowiecki w 1736 roku.
Poseł na sejm 1744 roku z województwa bełskiego.

</doc>
<doc id="4840322" url="https://pl.wikipedia.org/wiki?curid=4840322" title="Armigerous clan">
Armigerous clan

Armigerous clan – określenie klanu szkockiego zarejestrowanego w Court of Lord Lyon, lecz niemającego wodza, który byłby uznany przez Court of Lord Lyon. 
"Armigerous clans" nie mają wodzów, nie są one więc uznawane za szlacheckie i nie mają legitymizacji prawnej na podstawie prawa szkockiego.

</doc>
<doc id="4840326" url="https://pl.wikipedia.org/wiki?curid=4840326" title="Opowieści zasłyszane">
Opowieści zasłyszane

Opowieści zasłyszane () – zbiór czterech wcześniej niepublikowanych opowiadań Josepha Conrada wydany pośmiertnie w 1925. 
W Polsce zbiór wydany w 1928 w ramach "Pism zbiorowych" z przedmową Stefana Żeromskiego, w tłumaczeniu Teresy Sapieżyny i Stanisława Wyrzykowskiego. 
Zawartość.
Zawarte w tomie opowiadanie "The Black Mate" było tłumaczone jako: "Czarny oficer" lub "Czarny sternik".
Opowiadanie "Książę Roman" poświęcone było postaci księcia Romana Sanguszki.

</doc>
<doc id="4840328" url="https://pl.wikipedia.org/wiki?curid=4840328" title="Marcovia Marki">
Marcovia Marki



</doc>
<doc id="4840329" url="https://pl.wikipedia.org/wiki?curid=4840329" title="Jezioro Parnowskie">
Jezioro Parnowskie



</doc>
<doc id="4840330" url="https://pl.wikipedia.org/wiki?curid=4840330" title="Wünnewil-Flamatt">
Wünnewil-Flamatt

Wünnewil-Flamatt (do 1974 "Wünnewil") – gmina (fr. "commune"; niem. "Gemeinde") w Szwajcarii, w kantonie Fryburg, w okręgu Sense. Powierzchnia wynosi 13,27 km². Populacja 31 grudnia 2020 roku wynosiła 5 559 osób.
Demografia.
W Wünnewil-Flamatt mieszka 5 559 osób. W 2020 roku 20,2% populacji gminy stanowiły osoby urodzone poza Szwajcarią.
89,5% mieszkańców gminy jest niemieckojęzycznych, 4,7% albańskojęzycznych, a 1,8% francuskojęzycznych (rok 2000).
Transport.
Przez gminę przebiega autostrada A12 oraz droga krajowa 12, obie łączą Berno z Fryburgiem.
W Wünnewil-Flamatt znajdują się również stacje kolejowe: Wünnewil, Flamatt oraz Flamatt Dorf. Na stacji Flamatt od linii kolejowej Mittellandlinie odgałęzia się linia Flamatt–Laupen (dawniej do Gümmenen w gminie Mühleberg).
Zabytki.
Na terenie gminy znajduje się pięć budynków wpisanych na listę dziedzictwa jako cztery obiekty klasy A:

</doc>
<doc id="4840332" url="https://pl.wikipedia.org/wiki?curid=4840332" title="Denza">
Denza

Denza – chiński producent elektrycznych minivanów, vanów i SUV-ów z siedzibą w Shenzhen działający od 2010 roku. Należy do chińsko-niemieckiego joint venture między koncernami BYD Auto i Mercedes-Benz Group.
Historia.
Wiosną 2010 roku chiński koncern motoryzacyjny BYD Auto zawiązał z niemieckim Daimlerem spółkę typu joint venture o nazwie Shenzhen BYD Daimler New Technology Co., Ltd. Za cel obrała ona wdrożenie na chiński rynek kompaktowego samochodu z napędem czysto elektrycznym. Dwa lata później, w 2012 roku tego ogłoszono, że spółka będzie produkować samochodu pod marką Denza.
W kwietniu 2012 roku na Beijing Auto Show przedstawiono Denza EV Concept będące studyjną zapowiedzią pierwszego modelu chińskiej marki. Dwa lata później, w kwietniu 2014 roku, Denza przedstawiła produkcyjną odmianę prototypu o nazwie Denza EV. Samochód został opracowany na bazie Mercedesa-Benza klasy B pierwszej generacji, przechodząc w stosunku do niego modyfikacje w wyglądzie przedniego pasa i tylnej części nadwozia. Dwa lata później samochód przeszedł drobną modernizację, otrzymując nowocześniejszy napęd elektryczny z dłuższym zasięgiem. Z kolei w 2018 roku pojazd przeszedł obszerną restylizację nadwozia, zmieniając przy tym nazwę na Denza 500 i pozostając pod tą postacią w produkcji do 2019 roku.
W listopadzie 2019 roku Denza przedstawiła swój drugi model, tym razem zbudowany od podstaw jako konstrukcja tej marki. Pojazd został zaprojektowany przy znaczącym udziale konstruktorów Mercedesa, którzy opracowali zarówno projekt stylistyki nadwozia, jak i wystrój kabiny pasażerskiej, do której przeniesiono wybrane elementy wzornictwa z modeli niemieckiej marki. Sprzedaż Denzy X rozpoczęła się z końcem 2020 roku wyłącznie na rynku chińskim.
Restrukturyzacja.
W lutym 2021 roku niemiecki dziennik biznesowy Handelsblatt przedstawił doniesienia, jakoby relacje współwłaścicieli Denzy znalazły się w kryzysie. Pomimo premiery nowego modelu Denza X, jego sprzedaż nie spełniła oczekiwań Mercedesa, który rzekomo miał wyrazić chęć zakończenia przedsięwzięcia. Informacje te jednak zdementowano, jednak wobec niepewnej przyszłości Denzy przygotowano plan naprawczy i zmiany w strukturze joint-venture ogłoszone w grudniu 2021 roku. Niepopularny SUV X został wycofany z produkcji, sojusz zmienił nazwę na Shenzhen Denza New Energy Vehicle Co., Ltd., z kolei koncern Mercedes-Benz Group obniżył swoje udziały z 50% do 10% na rzecz większej stawki BYD-a wynoszącej 90%.
Pierwsze zmiany w zrestrukturyzowanej Denzie przyniósł sierpień 2022. Odbyła się wówczas zupełnie nowego modelu firmy w postaci luksusowego vana D9 dostępnego w wariantach elektrycznym i hybrodowym, przy okazji pozostając wówczas jedynym nowym samochodem w gamie. Jednocześnie, firma zapowiedziała rozbudowę sieci dealerskiej w Chinach z planem otwarcia 270 nowych punktów do końca 2022 roku na terenie całego kraju. Ponadto, firma zapowiedziała poszerzenie gamy modelowej o jeszcze jeden nowy samochód w postaci luksusowego SUV-a Coupe za pomocą studium Denza Inception. Zakończyło się to ostatecznie prezentacją w marcu 2023 drugiego nowego modelu firmy po restrukturyzacji w postaci produkcyjnego SUV-a Denza N7. Jeszcze w tym samym miesiącu zmodernizowaną gamę poserzył większy SUV Denza N8, który de facto przywrócił do sprzedaży wytwarzany w latach 2019–2021 model Denza X, lecz po głębokiej modernizacji.

</doc>
<doc id="4840336" url="https://pl.wikipedia.org/wiki?curid=4840336" title="Józef Komorowski (zm. 1766)">
Józef Komorowski (zm. 1766)

Józef Komorowski herbu Korczak (zm. w 1766 roku) – kasztelan bełski w latach 1750-1766, stolnik bełski w 1750 roku, stolnik horodelski w latach 1746-1750, podczaszy buski w latach 1735-1746.
Poseł na sejm 1744 roku z województwa bełskiego.

</doc>
<doc id="4840339" url="https://pl.wikipedia.org/wiki?curid=4840339" title="Pogoń Świerzawa">
Pogoń Świerzawa



</doc>
<doc id="4840346" url="https://pl.wikipedia.org/wiki?curid=4840346" title="Bitwa pod Dryhuczami">
Bitwa pod Dryhuczami

Bitwa pod Dryhuczami – część wielkiej bitwy nad Autą. Walki polskiej grupy ppłk. Jerzego Sawy-Sawickiego ze zgrupowaniem uderzeniowym sowieckiej 4. Armii Jewgienija Siergiejewa w czasie lipcowej ofensywy Frontu Zachodniego Michaiła Tuchaczewskiego w okresie wojny polsko-bolszewickiej.
Położenie wojsk przed bitwą.
Front Północno-Wschodni gen. Stanisława Szeptyckiego w składzie 1. i 4 Armia dysponujący około 70 tys. żołnierzami i 460 działami.
1 Armia gen. Gustawa Zygadłowicza dysponowała 34 000 żołnierzy i 186 działami. Ugrupowana była w sposób następujący:
Na południe od linii kolejowej Połock – Mołodeczno zajmowała stanowiska 4 Armia gen. Stanisława Szeptyckiego. Jej północne skrzydło tworzyła grupa gen. Jana Rządkowskiego w składzie 1 Dywizja Litewsko-Białoruska i 11 Dywizja Piechoty.
Front Zachodni Michaiła Tuchaczewskiego liczył około 150–160 tys. żołnierzy i dysponował 772 działami.
Plan Michaiła Tuchaczewskiego zakładał dwustronne oskrzydlenie polskiej 1. Armii gen. Zygadłowicza, okrążenie jej i zniszczenie w rejonie Łużki – Głębokie.
W tym celu:
Całością sił uderzeniowych dowodził dowódca Frontu Zachodniego Michaił Tuchaczewski.
Przebieg bitwy.
4 lipca 1920 wojska Frontu Zachodniego Michaiła Tuchaczewskiego rozpoczęły natarcie. 4 Armia Siergiejewa stanowiąca północne ramię oskrzydlające i uderzyła między Dźwiną a Dzisną. Jej główne zgrupowanie uderzeniowe stanowiły 12. i 53 Dywizja Strzelców oraz 3 Korpus Kawalerii Gaja. Zgrupowanie miało za zadanie przełamać front polski w przesmyku między Dźwiną a jeziorem Jelnia w rejonie Dryhucz, a następnie wyjście przez Szarkowszczyznę na tyły polskiej 1. Armii pod Głębokiem.
Na lewym skrzydle armii gen. Zygadłowicza oddziały grupy ppłk. Sawy-Sawickiego broniły odcinka o szerokości około 5 km od folwarku Dryhucze (Dregucze) nad Dźwiną po bagna jeziora Jelnia. Okopy pierwszej linii obsadzały: III batalion 33. pułku piechoty na odcinku dwór Dryhucze–Sawczynki, II batalion 33. pp na odcinku Sawczynki–Hulki–Halinowo. Odwód tworzyły: I/33 pp, III/155 pp i dywizjon 18. pułku ułanów.
O 3.00 sowiecka grupa uderzeniowa zaatakowała na przesmykach międzyjeziornych. Ogień artylerii zmiótł zasieki z drutu kolczastego, wszystkie połączenia telefoniczne obrońców zostały zerwane, a okopy w wielu miejscach zasypane.
Piechota sowiecka w kilku falach tyralier uderzyła na III batalion 33. pułku piechoty między Dryhuczami a Sawczonkami. Po godzinie polski batalion wycofał się na Klemin. Odwrót rozpoczął również II batalion, broniący odcinka Halino – Sawczonki. W tym momencie dowodzący 33. pułkiem piechoty kpt. Stefan Hryniewiecki wprowadził do walki z rejonu Peresławka – Morozy odwodowy I batalion. I batalion wspólnie z II bp odzyskał utracone okopy.
W kolejnych godzinach kompanie 33 pp siedemnaście razy przechodziły do kontrataku na bagnety.
Około 16.00 dwie sowieckie brygady 3. Korpusu Kawalerii wyszły na tyły wojsk polskich.
Do walki wszedł odwodowy III/155 pp. Ranni zostali dowódca batalionu por. Antoni Szyfter i dowódca 11. kompanii ppor. Mieczysław Kowalski. Dowódca 12. kompanii dostał się do niewoli i niedługo potem został zamordowany. Batalion ten, przed rozpoczęciem odwrotu, wysadził w powietrze skład amunicji, zniechęcając czerwonoarmistów do pościgu.
W tej sytuacji ppłk Sawicki wydał wszystkim pododdziałom grupy rozkaz odwrotu na Miory – Brasław. 33 pułk stracił połowę stanu osobowego, a jego III batalion aż 70% żołnierzy. W III/155 pułku piechoty pozostało zaledwie kilkudziesięciu żołnierzy.
5 lipca 33 pułk kontynuował odwrót, a działania opóźniające przejął I dywizjon 18. pułku ułanów por. Tadeusza Mincera. Dywizjon obsadził brody na Wiacie i walcząc w osamotnieniu, zatrzymał na kilka godzin marsz sowieckiej 15. Dywizji Kawalerii. Po wielu próbach przebicia się przez pierścień okrążenia, polscy ułani zostali przyparci pod Drują do Dźwiny. Mimo naporu nieprzyjaciela, udało im się przeprawić z końmi, bronią i amunicją na teren Łotwy. Tam zostali internowani, ale większość spośród nich zbiegła i jeszcze przed bitwą nad Wisłą wróciła do kraju. Po południu, na rozkaz dowódcy frontu gen. Szeptyckiego, 1 Armia przystąpiła do odwrotu na linię Milcza – Budsław – Postawy – Koziany.
Bilans walk.
Wojska grupy ppłk. Jerzego Sawy-Sawickiego poniosły klęskę na pierwszej linii obrony. Jednak ich zacięty opór pod Dryhuczami uniemożliwił realizację planu Michaiła Tuchaczewskiego oskrzydlenia 1. Armii gen. Zygadłowicza od północy. Wprawdzie 12. i 53 Dywizja Strzelców rozpoczęły w drugim dniu operacji marsz na Szarkowszczyznę, ale opóźnienie pozwoliło polskiej 8. Dywizji Piechoty przeciąć im drogę pod Pohostem. Straty polskie i sowieckie pod Dryhuczami są nieznane.
Naczelny Wódz, marszałek Józef Piłsudski tak ocenił postawę 33. pułku piechoty w boju pod Dryhuczami: "była to „bohaterska obrona” i „tak silnym był opór dwóch batalionów 33 pułku piechoty, że nieprzyjaciel w swoich relacjach i obliczeniach zwiększył nasze siły, czyniąc z bojów dwóch batalionów, bój większej części 8 Dywizji".

</doc>
<doc id="4840354" url="https://pl.wikipedia.org/wiki?curid=4840354" title="KS Strzelinianka Strzelin">
KS Strzelinianka Strzelin



</doc>
<doc id="4840356" url="https://pl.wikipedia.org/wiki?curid=4840356" title="James McLachlan">
James McLachlan



</doc>
<doc id="4840357" url="https://pl.wikipedia.org/wiki?curid=4840357" title="Jezioro Tatkowskie">
Jezioro Tatkowskie



</doc>
<doc id="4840358" url="https://pl.wikipedia.org/wiki?curid=4840358" title="James McLachlan (1852–1940)">
James McLachlan (1852–1940)

James McLachlan (ur. 1 sierpnia 1852 w Argyll w Szkocji, zm. 21 listopada 1940 w Los Angeles) – amerykański polityk, członek Partii Republikańskiej.
Działalność polityczna.
W okresie od 4 marca 1895 do 3 marca 1897 przez jedną kadencję i ponownie od 4 marca 1901 do 3 marca 1903 przez jedną kadencję był przedstawicielem 6. okręgu, a od 4 marca 1903 do 3 marca 1911 przez cztery kadencje przedstawicielem 7. okręgu wyborczego w stanie Kalifornia w Izbie Reprezentantów Stanów Zjednoczonych.

</doc>
<doc id="4840363" url="https://pl.wikipedia.org/wiki?curid=4840363" title="Zjednoczeni Żarów">
Zjednoczeni Żarów



</doc>
<doc id="4840365" url="https://pl.wikipedia.org/wiki?curid=4840365" title="Vipera Jezierzyce">
Vipera Jezierzyce



</doc>
<doc id="4840370" url="https://pl.wikipedia.org/wiki?curid=4840370" title="Camp">
Camp



</doc>
<doc id="4840377" url="https://pl.wikipedia.org/wiki?curid=4840377" title="Zamek Hohenklingen">
Zamek Hohenklingen

Zamek Hohenklingen – zamek znajdujący się w miejscowości Stein am Rhein, w kantonie Szafuza w Szwajcarii. 
Historia zamku.
Pierwsza warownia została zbudowana w pierwszej połowie XIII wieku. Twierdza zlokalizowana została w strategicznym miejscu na wysokiej skale (594 metry n.p.m.) górującej nad doliną rzeki Ren. Do dnia dzisiejszego zachował swój oryginalny średniowieczny kształt, dzięki temu że w czasie swojej wielowiekowej historii zamek nigdy nie został poważnie uszkodzony.

</doc>
<doc id="4840383" url="https://pl.wikipedia.org/wiki?curid=4840383" title="Gucheng (Xiangyang)">
Gucheng (Xiangyang)

Gucheng () – powiat w północno-zachodniej części prefektury miejskiej Xiangyang w prowincji Hubei w Chińskiej Republice Ludowej. Według danych z 2010 roku, liczba mieszkańców powiatu wynosiła 523607.

</doc>
<doc id="4840384" url="https://pl.wikipedia.org/wiki?curid=4840384" title="Baokang (Xiangyang)">
Baokang (Xiangyang)

Baokang () – powiat w zachodniej części prefektury miejskiej Xiangyang w prowincji Hubei w Chińskiej Republice Ludowej. Według danych z 2010 roku, liczba mieszkańców powiatu wynosiła 254596.

</doc>
<doc id="4840387" url="https://pl.wikipedia.org/wiki?curid=4840387" title="Nanzhang (Xiangyang)">
Nanzhang (Xiangyang)

Nanzhang () – powiat w południowo-zachodniej części prefektury miejskiej Xiangyang w prowincji Hubei w Chińskiej Republice Ludowej. Według danych z 2010 roku, liczba mieszkańców powiatu wynosiła 533661.

</doc>
<doc id="4840389" url="https://pl.wikipedia.org/wiki?curid=4840389" title="Fancheng (Xiangyang)">
Fancheng (Xiangyang)

Fancheng () – dzielnica w środkowej części prefektury miejskiej Xiangyang w prowincji Hubei w Chińskiej Republice Ludowej. Według danych z 2010 roku, liczba mieszkańców dzielnicy wynosiła 821531.

</doc>
<doc id="4840391" url="https://pl.wikipedia.org/wiki?curid=4840391" title="Xiangcheng (Xiangyang)">
Xiangcheng (Xiangyang)

Xiangcheng () – dzielnica w środkowej części prefektury miejskiej Xiangyang w prowincji Hubei w Chińskiej Republice Ludowej. Według danych z 2010 roku, liczba mieszkańców dzielnicy wynosiła 473202.

</doc>
<doc id="4840393" url="https://pl.wikipedia.org/wiki?curid=4840393" title="Yicheng">
Yicheng

Yicheng () – miasto na prawach powiatu w południowo-wschodniej części prefektury miejskiej Xiangyang w prowincji Hubei w Chińskiej Republice Ludowej. Według danych z 2010 roku, liczba mieszkańców miasta wynosiła 512530.

</doc>
<doc id="4840394" url="https://pl.wikipedia.org/wiki?curid=4840394" title="Zaoyang">
Zaoyang

Zaoyang () – miasto na prawach powiatu we wschodniej części prefektury miejskiej Xiangyang w prowincji Hubei w Chińskiej Republice Ludowej. Według danych z 2010 roku, liczba mieszkańców miasta wynosiła 1004741.

</doc>
<doc id="4840405" url="https://pl.wikipedia.org/wiki?curid=4840405" title="Autostrada A921 (Niemcy)">
Autostrada A921 (Niemcy)

Autostrada federalna A921 (, skrótowo ) – niezrealizowany projekt niemieckiej autostrady w północno-wschodniej części Monachium. Arteria miała połączyć miasto z portem lotniczym.
Z planowanym przebiegiem trasy miejscami pokrywają się drogi M3 oraz St 2088.
Opis przebiegu.
Swój przebieg miała rozpoczynać na placu "Effnerplatz", krzyżując się z niezrealizowaną autostradą A999 i biec na wschód od Unterföhring. W Ismaning miał powstać węzeł arterii z A99, skąd droga miała dalej podążać w kierunku północno-wschodnim i zakończyć się węzłem z A922 na wysokości lotniska, niedaleko miejscowości Freising.
Jedyną pozostałością w terenie po planach budowy jest tzw. „wiadukt donikąd” (), znajdujący się pomiędzy węzłami "Kreuz München-Nord" a "Aschheim/Ismaning" (nr 14). W tym miejscu miał powstać węzeł łączący A99 z A921. 
Gdyby trasa powstała, obecnie byłaby prawdopodobnie włączona do przebiegu A92, z kolei odcinek A92 od lotniska do Monachium byłby oznakowany jako A992.

</doc>
<doc id="4840414" url="https://pl.wikipedia.org/wiki?curid=4840414" title="William Stephens (ujednoznacznienie)">
William Stephens (ujednoznacznienie)



</doc>
<doc id="4840417" url="https://pl.wikipedia.org/wiki?curid=4840417" title="Terpol Sieradz">
Terpol Sieradz



</doc>
<doc id="4840426" url="https://pl.wikipedia.org/wiki?curid=4840426" title="Jingtai">
Jingtai

Jingtai (ur. 21 września 1428, zm. 14 marca 1457) – siódmy cesarz Chin z dynastii Ming, panujący w latach 1449-1457.
Był drugim synem cesarza Xuande, objął tron po swoim starszym bracie Zhu Qizhen, gdy ten dostał się do niewoli mongolskiej. Został obalony i prawdopodobnie otruty po uwolnieniu brata w wyniku zamachu stanu.

</doc>
<doc id="4840427" url="https://pl.wikipedia.org/wiki?curid=4840427" title="Kulkiszki">
Kulkiszki

Kulkiszki (; ) – wieś na Białorusi, w obwodzie grodzieńskim, w rejonie werenowskim, w sielsowiecie Konwaliszki.
Znajdują się tuż przy granicy z Republiką Litweską - domy na zachodnim krańcu wsi leżą kilka metrów od granicy i kilkanaście metrów od zabudowań należącej do Litwy wsi Sokoleńszczyzna. 
Historia.
W dwudziestoleciu międzywojennym leżały w Polsce, w województwie nowogródzkim, w powiecie lidzkim, w gminie Bieniakonie. Po II wojnie światowej w granicach Związku Sowieckiego. Od 1991 w niepodległej Białorusi.
Po rozpadzie Związku Sowieckiego w okolicy wsi znajdowała się litewska eksklawa o powierzchni 1,69 km2, oddalona ok. 1 km od granicy. Rząd litewski zabiegał o wyznaczenie pasa o szerokości 200 m, który połączyłby te tereny z resztą państwa, na co Białoruś nie wyraziła zgody. 26 kwietnia 1996 Litwa przekazała Białorusi eksklawę w zamian za cztery terytoria o łącznie takiej samej powierzchni.

</doc>
<doc id="4840428" url="https://pl.wikipedia.org/wiki?curid=4840428" title="Stanisław Szulc">
Stanisław Szulc

Stanisław Szulc (ur. 6 marca 1895 w Dublanach, zm. 24 maja 1979 w Nowym Targu) – polski inżynier mechanik, specjalista w zakresie silników lotniczych, profesor zwyczajny Politechniki Warszawskiej.
Życiorys.
Studiował na Wydziale Budowy Maszyn Politechniki Lwowskiej, w 1923 ukończył naukę i rozpoczął pracę w zakładach produkujących silniki lotnicze, najpierw w zakładach Škody, a następnie w Państwowych Zakładach Lotniczych (PZL). Czas II wojny światowej spędził w Wielkiej Brytanii, od 1940 pracował w zakładach The de Havilland Aircraft, od 1944 był członkiem rzeczywistym Instiution of Production Engineers. Po zakończeniu działań wojennych powrócił do Polski, od 1948 pracował jako adiunkt w Katedrze Metaloznawstwa Politechniki Warszawskiej. Rok później rozpoczął organizowanie od podstaw Katedry Maszynoznawstwa na Wydziale Komunikacji PW a następnie objął tam funkcję kierownika i pełnił ją do 1952. Po połączeniu w 1951 Politechniki Warszawskiej i Szkoły Inżynierskiej im. Hipolita Wawelberga i Stanisława Rotwanda zorganizował Zakład Technologii Silników Lotniczych na Wydziale Lotniczym PW, w 1955 przemianowany na Katedrę Wytwarzania Silników Lotniczych, którą kierował do przejścia na emeryturę w 1965. Katedra była najważniejszym ośrodkiem badań technologicznej warstwy wierzchniej i nad obróbkami powierzchniowymi. W 1954 otrzymał mianowanie na profesora nadzwyczajnego, w 1957 został członkiem Rady Naukowej Instytutu Obróbki Skrawaniem, a w 1960 członkiem Głównej Komisji Technologicznej Komitetu Nauki i Techniki. W 1962 został profesorem zwyczajnym, w 1965 został odznaczony Krzyżem Oficerskim Orderu Odrodzenia Polski, w tym samym roku przeszedł na emeryturę.
Dorobek naukowy Stanisława Szulca obejmuje 34 publikacje, liczne referaty, opinie i opracowania. Badał procesy technologiczne, a szczególnie metody podwyższenia jakości i trwałości elementów silników lotniczych. 
Zmarł w 1979, został pochowany w Nowym Targu.

</doc>
<doc id="4840429" url="https://pl.wikipedia.org/wiki?curid=4840429" title="Park Narodowy Silent Valley">
Park Narodowy Silent Valley

Park Narodowy Silent Valley – park narodowy, w stanie Kerala, w południowych Indiach.
Charakterystyka parku.
Park został stworzony dla ochrony ostatniego w Indiach obszaru dziewiczego lasu tropikalnego.
Fauna.
Na terenie parku występuje około 34 gatunków ssaków (m.in. lutungi nilgiryjskie, makaki lwie), 300 ptaków, 30 gadów i 500 motyli i ciem.

</doc>
<doc id="4840434" url="https://pl.wikipedia.org/wiki?curid=4840434" title="Bywalec salonów">
Bywalec salonów

Bywalec salonów, salonowiec lub wielkoświatowiec – osoba, zwykle z bogatej lub arystokratycznej rodziny, która odgrywa istotną rolę w wielkim świecie i ma wpływ na wyższe sfery towarzyskie bądź artystyczne. Taka osoba zwykle spędza znaczną ilość czasu biorąc udział w różnego rodzaju wytwornych spotkaniach towarzyskich, a także jest regularnie obecna w prasie.
Francja.
Osobą, która stworzyła pierwszy w Europie salon, była markiza Catherine de Rambouillet, z domu de Vivonne. Urodziła się w 1588 roku jako córka Jeana, markiza Pisany; miała włoskie pochodzenie. W 1600 roku wzięła ślub z margrabią de Rambouilletem. Należała do elitarnego dworskiego towarzystwa Francji. Stwo­rzyła własny dwór; spowodowane było tym, że była zdegustowana charakterem dworu królewskiego, który uważała za mało elegancki. Urządziła więc pałac z nieznanym w ówczesnej Francji wygodą i wyrafinowaniem. Celem zebrań, które były wtedy nowością, było prowadzenie swobodnych rozmów.
Gośćmi były wpływowe osoby tamtych czasów, jak Richelieu, Kondeusz Wielki. Pojawiało się również wielu pisarzy, m.in.: de La Rochefoucauld, François de Malherbe, Pierre Corneille, Gilles Ménage, Racan, Jean Chapelain, Claude Favre de Vaugelas, Vincent Voiture i Jean-Louis Guez de Balzac.
Podczas gdy we wszelkich ówczesnych zebraniach obowiązywała hierarchia, między bywalcami salonów panowała swoboda. W atmosferze polotu i dowcipu różnice pozycji społecznych były zniwelowane. W trakcie takich zebrań rozwijała się miłość, która była nawet powinnością. Była to jednak miłość platoniczna. Obowiązkiem kobiety było bycie „okrutną”, a mężczyzna miał cierpieć, którego zadaniem było uzewnętrzniać to uczucie w wyszukany sposób. W dowcipie, który hamowany był dwornością oraz dobrym smakiem, nie dbano o szczegółowość. Dążono do podwyższenia kultury języka używanego przez bywalców salonów, który wówczas był powszechnie dekadencki. Frywolne i pospolite słownictwo nie było zatem w takich miejscach akceptowane. W pierwszej połowie XVII wieku, kiedy język francuski jeszcze się kształtował, de Vaugelas opracowywał normy gramatyki francuszczyzny.
Z kolei w salonie literackim Madeleine de Scudéry bywalcy prowadzili dyskusje dotyczące wybranych zagadnień. Głównym nakazem stylu była ogłada i elegancja używanego tam języka. Słownictwo stylu "précieuses" sprowadzało się do tworze­nia wśród salonowców towarzyskiego kodu, który zrozumiały był tylko dla wybranych osób.
W 1665 roku w Paryżu pojawiły się salony, które kontynuowały tradycje stylu préciosité, zrodzonego w salonach arystokracji paryskiej. Wtedy ustaliła się konwencja spotkań kameralnych, zamkniętych i półprywatnych, w których uczestniczyły bywalczynie salonów. Damy gościły w zacisznych pomieszczeniach, które nie przypominały uroczystych sal posiedzeniowych. Ich znakiem rozpoznawczym był "esprit".
Jednak nie wszystkie bywalczynie tych salonów, które identyfikowały się z "esprit", zaliczane były do "précieuses". Ta ostatnia grupa funkcjonowała w koteriach i świadomie izolowała się od otoczenia. Jej członkinie dążyły w ten sposób do nawiązania silnych więzi międzyludzkich, własnej literatury i języka, a także miejscowego modus vivendi. Wśród uczestniczek takich salonów najbardziej cenione były rozmowy, których istotą było poruszanie różnorodnych tematów, nawiązywanie do przeczytanych lektur, a także wspominanie o otaczających paradoksach. Podczas tych dyskusji zręcznie posługiwano się językiem, nierzadkie było również dowolne mieszanie wątków.
W późniejszym czasie, wśród bywalców francuskich salonów, modne było granie w "jeux de société", czyli w gry w towarzyskie. Stanowiły one nawiązanie do konceptyzmu i intelektualizmu, które skierowane były do członków salonowego towarzystwa, a nie do erudytów.
Wykwintnisie.
Przesadna uroczystość i zmanierowanie obyczajowe nieporadnych naśladowczyń bywalczyń "précieuses" czy późniejszych salonów wywołały w ówczesnej Francji zalew poematów i pamfletów ośmieszają­cych język i obyczaje, którymi charakteryzowały się wykwintnisie, jak określane były tamte bywalczynie salonów.
Przybrały one w wówczas miano "précieuses". Słowo to nie jest dokładnym spolszczeniem terminu "précieuse" (tłum. kosztowna, cenna). Określenie, które początkowo było zaszczytne, później było już wymawiane z przekąsem. Od czasu publikacji komedii Moliera, "Pocieszne wykwintnisie", miało już na celu wyłącznie ośmieszenie takich kobiet. Termin wykwintnisia oznaczało członkinię pewnego rodzaju koterii, która odegrała w historii obyczajów we Francji ogromną rolę. Jednak nadmierny komizm charakteryzujący te bywalczynie spowodował, że zapomniano o ich rzetelnych za­sługach.
Polska.
W XIX-wiecznym Królestwie Polskim prowadzone były stałe zebrania towarzyskie, które odbywały się w prywatnych domach. Ich długa tradycja wzorowana była na francuskich salonach. Takie spotkania naukowo-literackie i artystyczne organizowały polskie wyższe warstwy społeczne, głównie arystokracja.
Generał Wincenty Krasiński, minister Tadeusz Antoni Mostowski, hrabiostwo Stanisław Kostka i Zofia Zamoyscy prowadzili najbardziej znane i wystawne salony. W pierwszej połowie XIX wieku kontynuowały tradycje salonu epoki stanisławowskiej, w którym nie było wyraźnych granic między literaturą, sztuką, książką a literacką zabawą.
W połowie XIX wieku inteligencja, warstwa społeczna powstająca wówczas na ziemiach polskich, zaczęła organizować, wzorem salonów, podobne zebrania. Te wieczorne saloniki nie były tak wytworne, były też mniej tłumne. Towarzyskie spotkania sprzyjały wymianie myśli, prezentacji twórczości muzycznej, literackiej czy teatralnej. Do grupy gości przynależały osoby różnych profesji. Byli to głównie przedstawiciele tzw. wolnych zawodów, którzy utrzymywali się głównie z pracy umysłowej. Ci, bywający w świecie, ludzie byli wykształceni na polskich i zagranicznych uniwersytetach; sprawnie posługiwali się językami obcymi, charakteryzowali się też swobodą pisania.
W drugiej połowie XIX wieku, na wzór salonów Krasińskiego, Mostowskiego i Zamoyskich, podobne spotkania towarzyskie organizowały literatki. W tych zjazdach kulturalnych uczestniczyli ludzie różnych profesji. Do grona stałych bywalców należała warszawska elita, ale też przyjezdni z innych części kraju oraz goście z zagranicy.
Według kryterium doboru uczestników, spowodowanym okresem zaborów, na spotkania towarzyskie zapraszane były osoby, które reprezentowały „wartość człowieka, wykształcenie, talent, udział w pracy twórczej i kulturze narodu”. W dużym stopniu selekcja zależała też od preferencji gospodarzy salonu, ich kręgu rodzinnego i towarzyskiego, jak również zajmowanej pozycji społecznej i zawodowej.
Delfina Potocka.
Jedną z polskich bywalczyń salonów była, urodzona w 1807 roku, Delfina Potocka. Była jedną z najbardziej znanych kobiet swojej epoki, a także zamożną ulubienicą różnych artystów. Jej ojcem był Stanisław Delfin Komar, który towarzyską pozycję osiągnął dzięki protekcji ze strony carycy Rosji, Katarzyny II. Ze względu na kwestie patriotyczne jej rodzina była nie najlepiej postrzegana w towarzystwie. W młodym wieku wyszła za mąż za Mieczysława Potockiego, syna Stanisława Szczęsnego Potockiego, który był jednym z najbogatszych Polaków tamtej epoki. Jej małżeństwo nie było szczęśliwe. Mąż Potockiej, który, mimo że był krezusem, był skąpcem, a także dziwakiem. Potocka urodziła mężowi dwie córki, ale nie dała męskiego potomka. Obie dziewczynki zmarły jeszcze w dzieciństwie. Potocka znalazła się wówczas w separacji z mężem. Choć rozstała się z nim, to do końca życia pobierała od niego tytułem małżeństwa rentę w kwocie FRF rocznie.
Po rozstaniu się z byłym mężem Delfina Potocka zaczęła podróżować po Europie. Jako osoba elokwentna i urodziwa, Potocka była rozchwytywana podczas towarzyskich spotkań w europejskich salonach. Była też uzdolniona artystycznie. Mimo tych zalet uważano ją za zło wcielone, a także kusicielkę cudzych mężów. Dla romantyków była natchnieniem i muzą, ale jednocześnie nieosiągalnym obiektem westchnień. Wśród adoratorów Potockiej byli kompozytor Fryderyk Chopin oraz poeta Juliusz Słowacki. Jednak najtrwalszą relację utrzymywała z innym pisarzem, Zygmuntem Krasińskim. Jako bywalczyni europejskich salonów czarowała urokiem, który polegał nie tylko na umiejętności podtrzymywania rozmowy towarzyskiej, ale na tym, że potrafiła ośmielać ludzi nieśmiałych. Osoby, z którymi się spotykała doceniali jej zdolność do słuchania swoich rozmówców. W 1877 roku, dożywszy sędziwego wieku, Potocka zmarła.
Wielka Brytania.
W Wielkiej Brytanii, historycznie, bywalcy salonów pochodzili prawie wyłącznie z kręgów rodzin arystokracji i szlachty. Od lat 20. XX wieku w Mayfair, ekskluzywnej dzielnicy Londynu, mimo skutków I wojny światowej i późniejszego wielkiego kryzysu, aż do wybuchu II wojny światowej organizowane były spotkania o charakterze rozrywkowym. Była to era bright young things, tak określanych przez ówczesną prasę młodych arystokratów i artystów.
Podczas spotkań tych elit dochodziło do rozsławionych przebieranek, intensywnego spożywania alkoholu, używania narkotyków, co było źródłem fascynacji ówczesnej publiczności lat 20. i 30. W tych spotkaniach, które przetrwały do lat 60. XX wieku, udział brali m.in. Evelyn Waugh i John Betjeman.
W 1975 roku wymyślony został termin Sloane Ranger, którym określano młode osoby, ostentacyjnie zamożne, pochodzące z wyższych sfer społecznych. Mieli oni mieszkać głównie w londyńskich dzielnicach Chelsea i Kensington. Diana Spencer, późniejsza księżna Walii, była poniekąd archetypem Sloane. Tę koncepcję zdefiniowała w formie drukowanej Ann Barr w publikacjach "The Official Ranger Handbook" (1982) i "The Official Sloane Ranger Diary" (1983).
Na początku XXI wieku dzielnica Kensington jest utożsamiana z towarzyską działalnością bywalców salonów w Wielkiej Brytanii.
Stany Zjednoczone.
Przedstawicielami pierwszych amerykańskich salonowców były głównie żony lub kochanki członków rodów królewskich lub szlacheckich. Bycie przedstawicielem tej grupy wiązało się jednak przede wszystkim z pewnymi obowiązkami i było sposobem na przetrwanie, aniżeli formą przyjemności. Nieśmiałe damy były regularnie zmuszane do odgrywania zamożnej i uprzejmej dla gości gospodyni, którzy gardzili gospodarzami. Działalność ówczesnych dam ograniczała się głównie do ceremonialnych celów. Sprowadzało się to do tego, że pozostawało im dużo wolnego czasu, przez co, w niektórych przypadkach, bywalczynie salonów poświęcały się działalności charytatywnej. Wiele z tych dam korzystało z majątkowych zasobów męża lub rodziny, po to by opłacić swoje wystawne życie.
Podczas gdy zasobność Amerykanów w XIX wieku rosła, bywalcy salonów wyrośli na tych, którzy objęli w kraju realne wpływy i władzę. Zamożne kobiety z tych kręgów społecznych rzadko pracowały czy wychowywały dzieci. Stworzyły rozbudowaną strukturę społeczną opartą na ich finansowych aktywach oraz towarzyskich zdolnościach. Wysoko urodzeni mężczyźni wzbogaceni dzięki rodzinnemu dziedzictwu, a nie swojej pracy i karierze, wypełniali czas życiem towarzyskim. W sztuce "Mąż idealny" (1895) zwyczaje wielkoświatowców zostały subtelnie wyśmiane przez autora sztuki, irlandzkiego pisarza Oscara Wilde’a. Podobnie jak wcześniej, świat amerykańskich salonowców pozostawał poważnym siedliskiem różnego rodzaju intryg, szantażów, jak i plotek.
Pod koniec XIX wieku przedstawiciele amerykańskiego establishmentu lub osoby, ze względu na urodzenie, wychowanie, wykształcenie i sytuację ekonomiczną, przynależące do amerykańskiej socjety były umieszczone w spisie „Social Register”. Katalog ten reprezentował jedno z najstarszych szanownych stowarzyszeń prywatnych w Stanach Zjednoczonych. Spis zawierał nazwiska, rodowody, pokrewieństwa, uniwersyteckie afiliacje oraz adresy osób należących do prominentnych rodzin tamtego okresu. W 1886 roku Louis Keller zaczął listy tego typu łączyć i przeznaczał je na sprzedaż. Do 1918 roku wydano 18 roczników zawierających rejestr z danymi salonowców reprezentujących 26 amerykańskich miast. Książki publikowane były corocznie aż do 1976 roku. Wtedy zostały scalone w jedną publikację zawierającą bywalców salonów pochodzących z terenu całych Stanów Zjednoczonych.
Anglojęzyczne określenie "socialite" po raz pierwszy pojawiło się w 1928 roku na łamach amerykańskiego czasopisma „Time” (określenie miało być prawdopodobnie grą słowami "social" i "light").
W XXI wieku anglojęzyczne określenie "socialite", czyli bywalec salonów, nadal jest ściśle związane z bogactwem i społecznym uznaniem. Granica między byciem salonowcem a prowadzącym intensywny styl życia celebrytą zatarła się, na co istotny wpływ miały kultura popularna oraz mass media.
Przykładem osoby reprezentującej amerykańskie środowisko "socialite" na początku XXI wieku była Paris Hilton. Jej popularność spowodowana była jej zdolnością do przyciągania uwagi przez media, a także dzięki jej koneksjom. Jako prawnuczka Conrada Hiltona, założyciela globalnego przedsiębiorstwa Hilton Hotels &amp; Resorts, i spadkobierczyni fortuny Hilton Hotel wkomponowała się w tradycyjne ramy zjawiska bywalców salonów. W 2001 roku, ze względu na jej ekstrawagancki styl życia, nazwana została „czołową dziewczyną Nowego Jorku” ("New York’s leading It Girl").
Według dziennikarzy amerykańskiego dziennika „The New York Times” w ciągu roku bywalcy salonów, aby utrzymać pozycje wielkoświatowców i ludzi sukcesu, wydają od do USD, odpowiednio młodzi i starzy. Roczny koszt samej wieczorowej garderoby osoby regularnie odwiedzającej rauty może wynosić USD. Przykłady współczesnych Amerykanów, którzy przez media określani są jako przedstawiciele kręgu salonowców, to m.in.: Lauren Santo Domingo, Jill Kelley, Tinsley Mortimer, Olivia Palermo, Kim Kardashian, Derek Blasberg i Jean Shafiroff.

</doc>
<doc id="4840436" url="https://pl.wikipedia.org/wiki?curid=4840436" title="I liga macedońska w piłce siatkowej mężczyzn">
I liga macedońska w piłce siatkowej mężczyzn

I liga macedońska w piłce siatkowej mężczyzn (mac. Прва македонска одбојкарска лига мажи, "Prwa makedonska odbojkarska liga mażi" albo Прва Државна лига во одбојка мажи, "Prwa Drżawna liga wo odbojka mażi") − najwyższy poziom rozgrywek klubowych w piłce siatkowej w Macedonii Północnej organizowany przez Macedoński Związek Piłki Siatkowej ("Одбојкарска федерација на Македонија").
Pierwsze rozgrywki o mistrzostwo kraju odbyły się w sezonie 1992/1993. Tytuł zdobył klub Strumica Geneks Inżenering. Jak dotychczas najwięcej tytułów mistrzowskich zdobył klub .

</doc>
<doc id="4840439" url="https://pl.wikipedia.org/wiki?curid=4840439" title="Wielkoświatowiec">
Wielkoświatowiec



</doc>
<doc id="4840440" url="https://pl.wikipedia.org/wiki?curid=4840440" title="Pat Turner">
Pat Turner

Patrick "Pat" Turner (ur. 24 marca 1961) – kanadyjski wioślarz. Złoty medalista olimpijski z Los Angeles.
Zawody w 1984 były jego jedynymi igrzyskami olimpijskimi. Złoty medal zdobył, pod nieobecność sportowców z części Bloku Wschodniego, w ósemce. Osadę tworzyli ponadto Blair Horn, Dean Crawford, J. Michael Evans, Paul Steele, Grant Main, Mark Evans, Kevin Neufeld i Brian McMahon. Brał udział w mistrzostwach świata w 1980, 1981, 1983, 1986 i 1987. Zdobył złoto Igrzysk Wspólnoty Narodów w 1986 w czwórce bez sternika.

</doc>
<doc id="4840445" url="https://pl.wikipedia.org/wiki?curid=4840445" title="Łowce (Białoruś)">
Łowce (Białoruś)

Łowce (; ) – wieś na Białorusi, w obwodzie grodzieńskim, w rejonie werenowskim, w sielsowiecie Konwaliszki, przy granicy z Republiką Litweską.
W dwudziestoleciu międzywojennym leżały w Polsce, w województwie nowogródzkim, w powiecie lidzkim, w gminie Bieniakonie. Po II wojnie światowej w granicach Związku Sowieckiego. Od 1991 w niepodległej Białorusi.

</doc>
<doc id="4840446" url="https://pl.wikipedia.org/wiki?curid=4840446" title="Brian McMahon">
Brian McMahon

Robert Brian McMahon (ur. 24 lipca 1961) – kanadyjski wioślarz, sternik. Złoty medalista olimpijski z Los Angeles.
Zawody w 1984 były jego pierwszymi igrzyskami olimpijskimi. Złoty medal zdobył, pod nieobecność sportowców z części Bloku Wschodniego, w ósemce. Osadę tworzyli ponadto Blair Horn, Dean Crawford, J. Michael Evans, Paul Steele, Grant Main, Mark Evans, Kevin Neufeld i Pat Turner. Brał udział w mistrzostwach świata w 1983, 1985, 1986 i 1987 oraz w igrzyskach w 1988 (szóste miejsce w ósemce)

</doc>
<doc id="4840448" url="https://pl.wikipedia.org/wiki?curid=4840448" title="Caisse des dépôts et consignations">
Caisse des dépôts et consignations

Caisse des dépôts et consignations – w skrócie CDC, czasami nazywana Caisse des Dépôts – francuska publiczna instytucja finansowa utworzona w 1816 roku.
Podporządkowana jest komisji nadzorczej podlegącej bezpośrednio Parlamentowi. Prowadzi działania w interesie ogólnym w imieniu państwa i wspólnot lokalnych, a także działania rynkowe. Jej siedziba znajduje się w 7. dzielnicy Paryża (3 quai Anatole-France i 56 rue de Lille). Zatrudnia zarówno urzędników służby cywilnej, jak i personel na kontraktach zawartych zgodnie z prawem prywatnym i układami zbiorowymi.
Kasa zarządza oszczędnościami zdeponowanymi na książeczkach oszczędnościowych (tzw. "livret A") tzn. około 7% całości oszczędności obywateli Republiki Francuskiej.
CDC posiada 50% akcji francuskiego publicznego banku inwestycyjnego Bpifrance, który zajmuje się głównie finansowaniem działalności przedsiębiorstw.
Historia.
CDC była odpowiedzialna za przekazanie odszkodowań państwa francuskiego dla właścicieli niewolników na Réunion, Gwadelupie, Martynice i w Gujanie, Senegalu oraz Madagaskarze w związku z abolicją niewolnictwa w 1848 roku. Ówcześnie Francja posiadała 248 560 niewolników w swoich koloniach. 

</doc>
<doc id="4840450" url="https://pl.wikipedia.org/wiki?curid=4840450" title="Jason Waterhouse">
Jason Waterhouse

Jason Waterhouse (ur. 8 listopada 1991) – australijski żeglarz sportowy, srebrny medalista olimpijski z Rio de Janeiro.
Zawody w 2016 były jego pierwszymi igrzyskami olimpijskimi. W Brazylii zajął drugie miejsce w mieszanej klasie Nacra 17, załogę jachtu tworzyła również Lisa Darmanin, prywatnie jego kuzynka. W tej klasie zdobył cztery medale mistrzostw świata: srebro w 2015 oraz brąz w 2014, 2019 i 2020

</doc>
<doc id="4840451" url="https://pl.wikipedia.org/wiki?curid=4840451" title="Francaise de Mecanique">
Francaise de Mecanique



</doc>
<doc id="4840452" url="https://pl.wikipedia.org/wiki?curid=4840452" title="Zespół Gimnazjum, Szkoły Podstawowej i Przedszkola im. Jana Pawła II w Czechach">
Zespół Gimnazjum, Szkoły Podstawowej i Przedszkola im. Jana Pawła II w Czechach



</doc>
<doc id="4840455" url="https://pl.wikipedia.org/wiki?curid=4840455" title="Betaglukan">
Betaglukan



</doc>
<doc id="4840457" url="https://pl.wikipedia.org/wiki?curid=4840457" title="William Ryan">
William Ryan

William "Will" Ryan (ur. 23 grudnia 1988) – australijski żeglarz sportowy, srebrny medalista olimpijski z Rio de Janeiro.
Zawody w 2016 były jego pierwszymi igrzyskami olimpijskimi. W Brazylii zajął drugie miejsce w klasie 470, załogę jachtu tworzył również Mathew Belcher. W tej klasie zdobył sześć medali mistrzostw świata: złoto w 2013, 2014, 2015, 2017 i 2019 oraz brąz w 2016.
Jego siostra Jaime także jest żeglarką i olimpijką.

</doc>
<doc id="4840458" url="https://pl.wikipedia.org/wiki?curid=4840458" title="Will Ryan">
Will Ryan

William Frank Ryan (ur. 21 maja 1949 w San Francisco, zm. 19 listopada 2021 w Santa Monica) – amerykański aktor głosowy, piosenkarz i muzyk.
Życiorys.
Po dorastaniu w Cleveland Ryan współzałożył zespół Wead latem 1966 roku, grywający w stanie Ohio. Pod koniec lat 70. połączył siły z Philem Baronem jako Willio i Phillio. Mieli regularne występy w klubach telewizyjnych, radiowych i komediowych oraz na uniwersytetach w całych Stanach Zjednoczonych. Później połączyli się ponownie grając najlepszych przyjaciół Teddy’ego Ruxpina i Grubby’ego Octopede’a w serii książek i kaset "Teddy Ruxpin", a także w animowanym serialu telewizyjnym "Przygody Misia Ruxpina". Akt Willio i Phillio sprowadził Ryana z powrotem do muzyki, a po przeprowadzce do Kalifornii zaczął pisać i nagrywać piosenki dla The Walt Disney Company Willio i Phillio wykonali „I Wish it Could Be Christmas All Year Long” na świątecznej płycie Disneya głosem podobnym do Micky’ego Dolenza z The Monkees.
Użyczył głosu Królikowi i Tygrysowi oraz Kłapouchemu w serialu "Welcome to Pooh Corner" na kanale Disney Channel oraz w wielu innych kreskówkach z udziałem disneyowskiego Kubusia Puchatka. Udzielił również głosu psu Barnabie w popularnym serialu "Dumbo’s Circus". W 1987 roku Ryan stał się stałym elementem słuchowiska radiowego "Adventures in Odyssey" jako Eugene Meltsner, Harlow Doyle, David Harley, Patrick O'Ryan i ponad 100 innych postaci. Użyczył potem głosu Królikowi w "Kubusiu Puchatku i Dniu Kłapouchego", Digitowi w "Amerykańskiej opowieści", Pterusiowi w "Pradawnym lądzie" i Olbrzymowi Williemu w "Opowieści wigilijnej Myszki Miki".
W sierpniu 2002 roku Willio i Phillio wrócili do Cleveland na dwa występy w historycznym Cain Park i kolejny w słynnej Beachland Ballroom. Na pokazie w Cain Park na scenę został zaproszony przyjaciel Alec Nordstrom z Hudson. Szanowany krytyk rockowy z Cleveland i „najstarsza nastolatka świata”, Jane Scott, uczestniczyła i recenzowała występ w Beachland dla Cleveland Plain Dealer.
W 2009 roku pracował nad trzecim sezonem "Mickey Mouse Clubhouse", 21. sezonem "Adventures in Odyssey" oraz nową serią radiową "Will Ryan’s Cactus County Round-Up", w której wystąpił jego zespół The Cactus County Cowboys. W ramach projektu pobocznego, z Andrew J. Ledererem i Michaelem Rosenbergiem, Will Ryan krótko wystąpił w muzycznym i komediowym trio stylizowanym na lata 20. XX wieku, The Merry Metronomes. Ryan i Lederer pojawiali się od czasu do czasu jako duet, zwykle pod nazwą The Natty Nabobs. On i Nick Santa Maria występują także od czasu do czasu jako zespół komediowy z epoki wodewilu, Biffle &amp; Shooster, a w 2013 roku nakręcili swój pierwszy film, krótkometrażową komedię stylizowaną na lata 30. XX wieku pt. "It’s a Frame-Up!".

</doc>
<doc id="4840459" url="https://pl.wikipedia.org/wiki?curid=4840459" title="Β-glukany">
Β-glukany



</doc>
<doc id="4840460" url="https://pl.wikipedia.org/wiki?curid=4840460" title="Β-glukan">
Β-glukan



</doc>
<doc id="4840461" url="https://pl.wikipedia.org/wiki?curid=4840461" title="Beta-glukan">
Beta-glukan



</doc>
<doc id="4840462" url="https://pl.wikipedia.org/wiki?curid=4840462" title="Beta-Glukan">
Beta-Glukan



</doc>
<doc id="4840463" url="https://pl.wikipedia.org/wiki?curid=4840463" title="Beta-Glukany">
Beta-Glukany



</doc>
<doc id="4840464" url="https://pl.wikipedia.org/wiki?curid=4840464" title="Beta-glukany">
Beta-glukany



</doc>
<doc id="4840466" url="https://pl.wikipedia.org/wiki?curid=4840466" title="U.S. National Library of Medicine">
U.S. National Library of Medicine



</doc>
<doc id="4840468" url="https://pl.wikipedia.org/wiki?curid=4840468" title="Mistrzostwa Afryki w Judo 1997">
Mistrzostwa Afryki w Judo 1997

Mistrzostwa Afryki w judo rozegrano w Casablance w Maroku w dniach 17–19 lipca 1997 roku.

</doc>
<doc id="4840476" url="https://pl.wikipedia.org/wiki?curid=4840476" title="Jodek boru">
Jodek boru



</doc>
<doc id="4840482" url="https://pl.wikipedia.org/wiki?curid=4840482" title="Mistrzostwa Afryki w Judo 2008">
Mistrzostwa Afryki w Judo 2008

Mistrzostwa Afryki w judo rozegrano w Agadirze w Maroku w maju 2008 roku.

</doc>
<doc id="4840483" url="https://pl.wikipedia.org/wiki?curid=4840483" title="Mistrzostwa Afryki w Judo 2012">
Mistrzostwa Afryki w Judo 2012

Mistrzostwa Afryki w judo rozegrano w Agadirze w Maroku w dniach 4–7 kwietnia 2012 roku.

</doc>
<doc id="4840484" url="https://pl.wikipedia.org/wiki?curid=4840484" title="Judo na Igrzyskach Śródziemnomorskich 1983">
Judo na Igrzyskach Śródziemnomorskich 1983

Turniej judo w ramach igrzysk śródziemnomorskich w 1983 roku.

</doc>
<doc id="4840486" url="https://pl.wikipedia.org/wiki?curid=4840486" title="Abdelouahed Idrissi Chorfi">
Abdelouahed Idrissi Chorfi

Abdeluahed Idrisi Chorfi (1 stycznia 1969) – marokański judoka. Dwukrotny olimpijczyk. Zajął siedemnaste miejsce w Atlancie 1996 i odpadł w eliminacjach w Sydney 2000. Walczył w wadze ekstralekkiej.
Uczestnik mistrzostw świata w 1993, 1995, 1997, 2001. Startował w Pucharze Świata w latach: 1992, 1996–1998, 2000, 2002. Brązowy medalista igrzysk śródziemnomorskich w 1993 i 2001. Zdobył sześć medali na mistrzostwach Afryki w latach 1996 - 2002.

</doc>
<doc id="4840487" url="https://pl.wikipedia.org/wiki?curid=4840487" title="Adil Belgaïd">
Adil Belgaïd

Adil Belgaïd (ar.عادل بلكايد ;ur. 15 września 1970) – marokański judoka. Trzykrotny olimpijczyk. Zajął 21. miejsce w Atlancie 1996 i odpadł w eliminacjach w Sydney 2000 i Atenach 2004. Walczył w wadze półśredniej.
Siódmy na mistrzostwach świata w 1993 i 2001. Uczestnik zawodów w 2005, 2007, 2009. Startował w Pucharze Świata w latach: 1991–1993 i 1995–2002. Brązowy medalista igrzysk śródziemnomorskich w 1993 i 1997. Zdobył dziewięć medali na mistrzostwach Afryki w latach 1996 - 2004. Najlepszy na igrzyskach panarabskich w 1999. Wicemistrz igrzysk frankofońskich w 1994; trzeci w 2001 roku.

</doc>
<doc id="4840489" url="https://pl.wikipedia.org/wiki?curid=4840489" title="Adil Kaaba">
Adil Kaaba

Adil Kaaba (ar.عادل كعبة ;ur. 19 maja 1971) – marokański judoka. Olimpijczyk z Atlanty 1996, gdzie zajął 21. miejsce w wadze średniej.
Startował w Pucharze Świata w 1996 i 1999. Wicemistrz Afryki w 1998 roku.

</doc>
<doc id="4840490" url="https://pl.wikipedia.org/wiki?curid=4840490" title="Younes Ahamdi">
Younes Ahamdi

Younes Al-Ahamdi (ar.يونس الأحمدي ;ur. 14 kwietnia 1976) – marokański judoka. Dwukrotny olimpijczyk. Odpadł w eliminacjach w Atenach 2004 i trzynasty w Pekinie 2008. Walczył w wadze ekstralekkiej.
Uczestnik mistrzostw świata w 1998 i 2003. Startował w Pucharze Świata w 1999, 2001 i 2002. Mistrz Afryki w 2004 i 2008; trzeci w 2004. Brązowy medalista igrzysk frankofońskich w 2005 roku.

</doc>
<doc id="4840491" url="https://pl.wikipedia.org/wiki?curid=4840491" title="Safouane Attaf">
Safouane Attaf

Safouane Attaf (ar. صفوان عطاف ;ur. 9 marca 1984) – marokański judoka. Dwukrotny olimpijczyk. Zajął siedemnaste miejsce w Pekinie 2008 i dziewiąte w Londynie 2012. Walczył w wadze półśredniej.
Uczestnik mistrzostw świata w 2003, 2005, 2007, 2009, 2010, 2011, 2013. Startował w Pucharze Świata w 2011, 2012 i 2015. Brązowy medalista igrzysk śródziemnomorskich w 2005 i 2009. Zdobył dziesięć medali na mistrzostwach Afryki w latach 2001 – 2014; trzeci w 2004. Najlepszy na igrzyskach panarabskich w 2011. Złoty medalista igrzysk frankofońskich w 2009; drugi w 2005 roku.

</doc>
<doc id="4840492" url="https://pl.wikipedia.org/wiki?curid=4840492" title="Rachid Rguig">
Rachid Rguig

Rachid Rguig (ar. رشيد رجوغ ;ur. 1 września 1980) – marokański judoka. Olimpijczyk z Pekinu 2008, gdzie zajął trzynaste miejsce w wadze półlekkiej.
Uczestnik mistrzostw świata w 2005. Wicemistrz Afryki w 2009; trzeci w 2008 roku.

</doc>
<doc id="4840493" url="https://pl.wikipedia.org/wiki?curid=4840493" title="Mohamed El Assri">
Mohamed El Assri

Mohamed El-Assri (ar. محمد العسري ;ur. 28 sierpnia 1975) – marokański judoka. Olimpijczyk z Pekinu 2008, gdzie zajął dziewiąte miejsce w wadze średniej.
Uczestnik mistrzostw świata w 2005, 2007, 2009, 2010, 2011. Startował w Pucharze Świata w latach: 2008, 2011 i 2012. Srebrny medalista igrzysk śródziemnomorskich w 2009. Zdobył sześć medali na mistrzostwach Afryki w latach 2004 – 2011. Trzeci w igrzyskach panarabskich w 2011. Mistrz igrzysk frankofońskich w 2009 roku.

</doc>
<doc id="4840494" url="https://pl.wikipedia.org/wiki?curid=4840494" title="Yassine Moudatir">
Yassine Moudatir

Yassine Moudatir (ar. ياسين مدثر ;ur. 28 sierpnia 1975) – marokański judoka. Olimpijczyk z Londynu 2012, gdzie zajął siedemnaste miejsce w wadze ekstralekkiej.
Uczestnik mistrzostw świata w 2010, 2011, 2013, 2017, 2018. Startował w Pucharze Świata w latach: 2008–2012 i 2014–2017. Złoty medalista igrzysk śródziemnomorskich w 2013. Zdobył sześć medali na mistrzostwach Afryki w latach 2010 – 2017. Trzeci w igrzyskach panarabskich w 2011 roku.

</doc>
<doc id="4840495" url="https://pl.wikipedia.org/wiki?curid=4840495" title="El Mehdi Malki">
El Mehdi Malki

El-Mehdi Al-Malki (ar. المهدي المالكي ;ur. 1 stycznia 1988) – marokański judoka. Olimpijczyk z Londynu 2012, gdzie zajął dziewiąte miejsce w wadze ciężkiej.
Uczestnik mistrzostw świata w 2011, 2015, 2017. Startował w Pucharze Świata w latach: 2011, 2012 i 2014–2016. Zdobył siedem medali na mistrzostwach Afryki w latach 2010 – 2015. Triumfator igrzysk panarabskich w 2011. Mistrz igrzysk frankofońskich w 2013; trzeci w 2009 roku.

</doc>
<doc id="4840496" url="https://pl.wikipedia.org/wiki?curid=4840496" title="Imad Bassou">
Imad Bassou

Imad Bassou (ar. عماد باسو ;ur. 4 lipca 1993) – marokański judoka. Olimpijczyk z Rio de Janeiro 2016, gdzie zajął dziewiąte miejsce w wadze półlekkiej.
Uczestnik mistrzostw świata w 2015, 2017, 2018 i 2021. Startował w Pucharze Świata w latach 2014–2019. Zdobył pięć medali na mistrzostwach Afryki w latach 2015 – 2022. Brązowy medalista igrzysk śródziemnomorskich w 2018. Trzeci na igrzyskach frankofońskich w 2017 roku.

</doc>
<doc id="4840497" url="https://pl.wikipedia.org/wiki?curid=4840497" title="Rizlen Zouak">
Rizlen Zouak

Rizlen Al-Zouak (ar. غزلان الزواق ;ur. 14 maja 1986 w Beaune) – marokańsko-francuska judoczka oraz zawodniczka MMA. Dwukrotna olimpijka w judo. Zajęła siedemnaste miejsce w Lodnynie 2012 i Rio de Janeiro 2016. Walczyła w wadze półśredniej. Uczestniczka mistrzostw świata w 2011, 2013, 2014, 2015. Startowała w Pucharze Świata w latach 2005–2009, 2011, 2012, 2014–2016. Mistrzyni Europy w drużynie w 2005. Zdobyła sześć medali na mistrzostwach Afryki w latach 2011 – 2016. Brązowa medalistka igrzysk śródziemnomorskich w 2013. Wygrała igrzyska panarabskie w 2011. Triumfatorka igrzysk frankofońskich w 2005 i 2009 roku.

</doc>
<doc id="4840498" url="https://pl.wikipedia.org/wiki?curid=4840498" title="Assmaa Niang">
Assmaa Niang

Assmaa Niang (ar. أسماء نيانغ ;ur. 4 stycznia 1983) – marokańska judoczka. Olimpijka z Rio de Janeiro 2016, gdzie zajęła siedemnaste miejsce w wadze średniej.
Piąta na mistrzostwach świata w 2017 i 2018. Uczestniczka zawodów w 2013, 2014, 2015, 2019. Startowała w Pucharze Świata w latach 2010, 2012, 2014–2017, 2019. Zdobyła siedem medali na mistrzostwach Afryki w latach 2012 – 2018. Brązowa medalistka igrzysk śródziemnomorskich w 2013. Wygrała igrzyska panarabskie w 2011 roku.

</doc>
<doc id="4840499" url="https://pl.wikipedia.org/wiki?curid=4840499" title="Driss El-Mamoun">
Driss El-Mamoun

Driss El-Mamoun (ar. إدريس المامون ;ur. 1962) – marokański judoka. Olimpijczyk z Seulu 1988, gdzie zajął czternaste miejsce w wadze półlekkiej.
Startował w Pucharze Świata w 1991 roku.

</doc>
<doc id="4840500" url="https://pl.wikipedia.org/wiki?curid=4840500" title="Abdelhak Maach">
Abdelhak Maach

Abdelhak Maach (ar. عبد الحق معاش ;ur. 1966) – marokański judoka. Olimpijczyk z Seulu 1988, gdzie zajął dziewiętnaste miejsce w wadze lekkiej.
Uczestniczk mistrzostw świata w 1989. Startował w Pucharze Świata w 1991. Brązowy medalista igrzysk frankofońskich w 1989 roku.

</doc>
<doc id="4840501" url="https://pl.wikipedia.org/wiki?curid=4840501" title="Ahmed Barbach">
Ahmed Barbach

Ahmed Barbach (ar. أحمد برباش ;ur. 1963) – marokański judoka. Olimpijczyk z Seulu 1988, gdzie zajął dwunaste miejsce w wadze półciężkiej.
Brązowy medalista igrzysk śródziemnomorskich w 1987. Startował w Pucharze Świata w 1991 roku.

</doc>
<doc id="4840502" url="https://pl.wikipedia.org/wiki?curid=4840502" title="Abderrahim Lahcinia">
Abderrahim Lahcinia

Abderrahim Lahcinia (ar. عبد الرحيم لحسينية ;ur. 10 grudnia 1963) – marokański judoka. Olimpijczyk z Seulu 1988, gdzie zajął dziewiętnaste miejsce w wadze ciężkiej.
Srebrny medalista igrzysk śródziemnomorskich w 1983 roku.

</doc>
<doc id="4840503" url="https://pl.wikipedia.org/wiki?curid=4840503" title="Mohamed Maach">
Mohamed Maach

Mohamed Maach (ar. محمد معاش ;ur. 20 lutego 1958) – marokański judoka. Olimpijczyk z Los Angeles 1984, gdzie zajął dwudzieste miejsce w wadze półśredniej.
Uczestnik mistrzostw świata w 1981 roku.

</doc>
<doc id="4840504" url="https://pl.wikipedia.org/wiki?curid=4840504" title="Abdel Hamid Slimani">
Abdel Hamid Slimani

Abdel Hamid Slimani (ar. عبد الحميد السليماني ;ur. 19 lutego 1956) – marokański judoka. Olimpijczyk z Los Angeles 1984, gdzie zajął dwunaste miejsce w wadze ekstralekkiej.
Uczestnik mistrzostw świata w 1981. Brązowy medalista igrzysk śródziemnomorskich w 1983 roku.

</doc>
<doc id="4840506" url="https://pl.wikipedia.org/wiki?curid=4840506" title="Moustafa Belhmira">
Moustafa Belhmira

Moustafa Belhamira (ar. مصطفى بلحميرة ;ur. 12 sierpnia 1950) – marokański judoka. Olimpijczyk z Monachium 1972, gdzie zajął dziewiętnaste miejsce w wadze lekkiej.

</doc>
<doc id="4840507" url="https://pl.wikipedia.org/wiki?curid=4840507" title="Boubker Slimani">
Boubker Slimani

Boubker Slimani (ar. بوبكر السليماني ;ur. 3 czerwca 1952) – marokański judoka. Olimpijczyk z Monachium 1972, gdzie zajął dziewiętnaste miejsce w wadze średniej.

</doc>
<doc id="4840508" url="https://pl.wikipedia.org/wiki?curid=4840508" title="Tijini Ben Kassou">
Tijini Ben Kassou

Tijini Ben Kassou (ar. التيجيني بنقصو ;ur. 2 grudnia 1950) – marokański judoka. Olimpijczyk z Monachium 1972, gdzie zajął siódme miejsce w wadze ciężkiej i w kategorii open.
Uczestnik mistrzostw świata w 1971 roku.

</doc>
<doc id="4840509" url="https://pl.wikipedia.org/wiki?curid=4840509" title="Hamza Doublali">
Hamza Doublali

Hamza Doublali (ar. حمزة الدوبلالي ;ur. 31 stycznia 1960) – marokański judoka. Olimpijczyk z Los Angeles 1984, gdzie zajął dwunaste miejsce w wadze średniej.

</doc>
<doc id="4840510" url="https://pl.wikipedia.org/wiki?curid=4840510" title="Michel Ben Akoun">
Michel Ben Akoun

Michel Ben Akoun (ar. ميشيل بن اکون;ur. 15 lutego 1936) – marokański zapaśnik walczący w stylu klasycznym. Olimpijczyk z Rzymu 1960, gdzie zajął 25. miejsce w wadze koguciej.

</doc>
<doc id="4840511" url="https://pl.wikipedia.org/wiki?curid=4840511" title="Sam Azoulay">
Sam Azoulay

Sam Azoulay (ar. سام أزولاي ;ur. 1936) – marokański zapaśnik walczący w stylu klasycznym. Olimpijczyk z Rzymu 1960, gdzie zajął piętnaste miejsce w wadze półśredniej.

</doc>
<doc id="4840512" url="https://pl.wikipedia.org/wiki?curid=4840512" title="Hammou Haddaoui Khadir">
Hammou Haddaoui Khadir

Hammou Haddaoui Khadir (ar. حمو حداوي خضر ;ur. 1 września 1936) – marokański zapaśnik walczący w stylu klasycznym. Olimpijczyk z Rzymu 1960, gdzie zajął piętnaste miejsce w wadze średniej.

</doc>
<doc id="4840513" url="https://pl.wikipedia.org/wiki?curid=4840513" title="Brahim Toughza">
Brahim Toughza

Brahim Toughza (ar. إبراهيم توغزة ;ur. 1951) – marokański zapaśnik walczący w stylu klasycznym. Olimpijczyk z Montrealu 1976, gdzie zajął siedemnaste miejsce w wadze półciężkiej.
Złoty i srebrny medalista igrzysk afrykańskich w 1978. Wicemistrz Afryki w 1981 i trzeci w 1982. Brązowy medalista igrzysk panarabskich w 1985. Czwarty w Pucharze Świata w 1979 roku.

</doc>
<doc id="4840515" url="https://pl.wikipedia.org/wiki?curid=4840515" title="Aleksander Świeżawski">
Aleksander Świeżawski

Aleksander Świeżawski herbu Paprzyca (zm. przed 18 maja 1758 roku) – chorąży lubaczowski od 1746 roku, wojski bełski w latach 1744-1746, starosta cudynowski, poseł na sejm 1746 roku, sejm 1748 roku, sejm 1750 roku, sejm 1752 roku, sejm 1754 roku z województwa bełskiego, porucznik chorągwi pancernej podstolego koronnego Lubomirskiego w Pułku Hetmana Polnego Koronnego w 1760 roku.

</doc>
<doc id="4840520" url="https://pl.wikipedia.org/wiki?curid=4840520" title="Antoni Gintowt Dziewiałtowski">
Antoni Gintowt Dziewiałtowski

Antoni Gintowt Dziewiałtowski herbu Trąby – stolnik bełski w latach 1768-1775, stolnik buski w latach 1767-1768, stolnik lubaczowski w 1767 roku, podczaszy horodelski w latach 1765-1767, miecznik bełski w latach 1743-1765, marszałek sejmiku deputackiego województwa bełskiego w 1748 roku.
Poseł na sejm 1754 roku z województwa bełskiego.

</doc>
<doc id="4840524" url="https://pl.wikipedia.org/wiki?curid=4840524" title="Walerian Trębiński">
Walerian Trębiński

Walerian Trębiński herbu Rogala (zm. w 1754 roku) – podsędek lubelski w latach 1744-1754, podczaszy lubaczowski w latach 1738-1744, marszałek sejmiku przedsejmowego województwa bełskiego w 1750 roku.
Poseł na sejm 1746 roku z województwa lubelskiego.

</doc>
<doc id="4840531" url="https://pl.wikipedia.org/wiki?curid=4840531" title="Korolubek">
Korolubek

Korolubek ("Aglenus") – rodzaj chrząszczy z rodziny trąbików, jedyny z monotypowej podrodziny Agleninae, obejmujący tylko jeden gatunek – A. brunneus. Takson kosmopolityczny. Larwy oraz owady dorosłe są generalistycznymi detrytusożercami, spotykanymi w warunkach naturalnych, jak i synantropijnych. Wszystkie stadia rozwojowe są całkowicie ślepe.
Taksonomia.
Gatunek typowy rodzaju opisany został po raz pierwszy w 1813 roku przez Leonarda Gyllenhaala pod nazwą "Hypophloeus brunneus". W nowym rodzaju "Aglenus" umieścił go w 1845 roku Wilhelm Ferdinand Erichson. W 1878 roku George Henry Horn sklasyfikował ów rodzaj we własnym plemieniu Agleni. Przez dłuższy czas rodzaj ten umieszczany był w rodzinie gwozdnikowatych (Colydiidae). Dopiero w 1980 roku John Francis Lawrence wskazał podobieństwa między rodzajem "Aglenus" a zaliczanym do Prostominiinae rodzajem "Ocholissa", w związku z czym sklasyfikował "Aglenus" w monotypowej podrodzinie Agleninae w obrębie rodziny trąbików (Salpingidae). Taka klasyfikacja ugruntowana została przez pracę Lawrence’a i Alfreda Newtona z 1995 roku oraz podtrzymana przez pracę autorstwa 11 koleopterologów z 2011 roku.
Morfologia.
Chrząszcze o wydłużonym, walcowatym ciele długości od 1,6 do 2,2 mm. Pigmentacja oskórka jest delikatna, skutkując ubarwieniem jasnobrunatnym do brunatnego, często jaśniejszym na pokrywach niż na głowie i przedpleczu. Głowa jest półkolista w obrysie, całkowicie pozbawiona oczu. Czułki buduje jedenaście członów, z których trzy ostatnie formują buławkę. Miejsca osadzenia czułków są zakryte, niewidoczne patrząc od góry, a rowki podczułkowe nie występują. Szczytowe człony głaszczków obu par są podobnego kształtu. Walcowate przedplecze ma delikatnie zaznaczone listewki po bokach i nieobrzeżoną krawędź podstawową. Punktowanie głowy i przedplecza może przybierać różną gęstość i rozmiary, natomiast między punktami zwykle widoczna jest delikatna, siateczkowata mikrorzeźba. Długość pokryw jest od 1,4 do 1,6 raza większa niż ich szerokość. Na każdej pokrywie występuje 7 rzędów grubych punktów oddzielonych gładkimi i płaskimi międzyrzędami (zagonikami) na odległości równej 1–2 średnicom tychże punktów. Czasem punkty bocznych rzędów są rozmieszczone nieregularnie i nie tworzą linii. Pokrywy zakrywają cały odwłok i mają wyraźnie ukształtowane, kanciasto sterczące barki. Tylnej pary skrzydeł brak zupełnie. Przedpiersie ma wyrostek międzybiodrowy o równoległych bokach i zaokrąglonym szczycie. Panewki bioder przedniej pary otwierają się z tyłu. Panewki bioder środkowych również są otwarte. U obu płci odnóża wszystkich par mają czteroczłonowe stopy. Na spodzie odwłoka widocznych jest pięć sternitów (wentrytów), z których pierwszy wypuszcza ku przodowi szeroko zaokrąglony na szczycie wyrostek międzybiodrowy.
Larwy mają wydłużone, spłaszczone ciało o mniej więcej równoległych bokach. Prognatyczna głowa jest całkowicie pozbawiona oczek larwalnych. Żuwaczki mają dobrze rozwinięte mole, natomiast pozbawione są prosteki. Podgębie ma sklerom kształtem podobny do moli.
Ekologia i występowanie.
Owad ten w warunkach naturalnych spotykany jest w ściółce leśnej, norach gryzoni, jaskiniach i pod odstającą korą. Nie stroni jednak od zacienionych środowisk synantropijnych. Spotykany jest w piwnicach, starych stodołach, spichrzach, młynach, oborach, stajniach, kurnikach i gołębnikach. Bytuje w ściółce dla zwierząt, pod leżącymi na glebie deskami, w pryzmach kompostowych, pod plewami, nawozem, odchodami, słomą i sieczką. Jest generalistycznym detrytusożercą. Żeruje na rozkładającym się materiale roślinnym (saprofitofagia), grzybach (mykofagia), padlinie (nekrofagia), nawozie i odchodach (koprofagia), w tym guanie. W sprzyjających warunkach może tworzyć liczebne populacje. W pieczarkarniach notowany bywa jako szkodnik.
Korolubek przypuszczalnie wywodzi się z nearktycznej Ameryki Północnej, skąd rozprzestrzenił się w wyniku licznych zawleczeń, stając się kosmopolitą. Współcześnie występuje na wszystkich kontynentach z wyjątkiem Antarktydy. W Australii występuje na południowym wschodzie kontynentu. W Europie rozsiedlony jest od Hiszpanii na zachodzie po Rosję i Kaukaz na wschodzie, a jego północna granica zasięgu przebiega przez Irlandię, Anglię i południe Szwecji. W Polsce jest rzadko spotykany, a większość jego rekordów z tego kraju pochodzi z XIX wieku.

</doc>
<doc id="4840532" url="https://pl.wikipedia.org/wiki?curid=4840532" title="Chondracanthus palpifer">
Chondracanthus palpifer

Chondracanthus palpifer – gatunek widłonogów z rodziny Chondracanthidae. Nazwa naukowa tego gatunku skorupiaków została opublikowana w 1912 roku przez amerykańskiego biologa Charlesa Brancha Wilsona. Gatunek został ujęty w Catalogue of Life.

</doc>
<doc id="4840533" url="https://pl.wikipedia.org/wiki?curid=4840533" title="Aglenus">
Aglenus



</doc>
<doc id="4840534" url="https://pl.wikipedia.org/wiki?curid=4840534" title="Aglenus brunneus">
Aglenus brunneus



</doc>
<doc id="4840535" url="https://pl.wikipedia.org/wiki?curid=4840535" title="Agleninae">
Agleninae



</doc>
<doc id="4840536" url="https://pl.wikipedia.org/wiki?curid=4840536" title="Agleni">
Agleni



</doc>
<doc id="4840537" url="https://pl.wikipedia.org/wiki?curid=4840537" title="Chondracanthus pinguis">
Chondracanthus pinguis

Chondracanthus pinguis – gatunek widłonogów z rodziny Chondracanthidae. Nazwa naukowa tego gatunku skorupiaków została opublikowana w 1912 roku przez amerykańskiego biologa Charlesa Brancha Wilsona. Gatunek został ujęty w Catalogue of Life.

</doc>
<doc id="4840538" url="https://pl.wikipedia.org/wiki?curid=4840538" title="Joseph Mauss">
Joseph Mauss

Joseph Mauss (ur. 12 lutego 1778, zm. 11 września 1856 we Lwowie) – historyk, profesor i rektor Uniwersytetu Lwowskiego.
Życiorys.
Studia odbył na Wydziale Filozoficznym Uniwersytetu w Wiedniu uzyskując w 1805 tytuł doktora filozofii. W latach 1807-1809 był profesorem nadzwyczajnym Uniwersytetu w Salzburgu w 1809 objął katedrę historii filozofii na Uniwersytecie w Wiedniu. 28 czerwca 1811 został mianowany profesorem historii powszechnej Liceum Lwowskiego. Po podniesieniu Liceum do rangi Uniwersytetu w 1817 został profesorem zwyczajnym Katedry Historii Powszechnej i Dziejów Państwa Austriackiego. Dwukrotnie był wybierany na urząd rektora Uniwersytetu w 1824 i 31 października 1851, mimo iż od 1848 był już profesorem emerytowanym. W latach 1825 i 1830 pełnił funkcję Dziekana Wydziału Filozoficznego. Po zakończeniu drugiej kadencji rektorskiej w 1852 powołano go w skład Państwowej Komisji Egzaminacyjnej dla nauczycieli w Galicji. Mauss należał do najpopularniejszych osobistości lwowskiego świata profesorskiego. Do jego uczniów należeli: Ksawery Bronikowski, Wincenty Pol, Tytus Dzieduszycki, Karol Szajnocha i Tadeusz Wasielewski oraz Fryderyk Skobel. Od 1818 był członkiem korespondentem Towarzystwa Naukowego Krakowskiego. 9 maja 1843 otrzymał godność radcy dworu. Zmarł we Lwowie pochowany został na Cmentarzu Gródeckim we Lwowie. Po likwidacji cmentarza jego grób został przeniesiony na Cmentarz Łyczakowski we Lwowie.

</doc>
<doc id="4840540" url="https://pl.wikipedia.org/wiki?curid=4840540" title="Chondracanthus genypteri">
Chondracanthus genypteri

Chondracanthus genypteri – gatunek widłonogów z rodziny Chondracanthidae. Nazwa naukowa tego gatunku skorupiaków została opublikowana w 1890 roku przez nowozelandzkiego zoologa George'a Malcolma Thomsona. 

</doc>
<doc id="4840542" url="https://pl.wikipedia.org/wiki?curid=4840542" title="Chondracanthus goldsmidi">
Chondracanthus goldsmidi

Chondracanthus goldsmidi – gatunek widłonogów z rodziny Chondracanthidae. Nazwa naukowa tego gatunku skorupiaków została opublikowana w 2007 roku przez zespół biologów w składzie: Danny Tang, Melanie Andrews i Jennifer M. Cobcroft.

</doc>
<doc id="4840543" url="https://pl.wikipedia.org/wiki?curid=4840543" title="Felicjan Rostkowski">
Felicjan Rostkowski

Felicjan Rostkowski herbu Dąbrowa – łowczy horodelski w latach 1767-1771, skarbnik horodelski w latach 1759-1767, wojski lubaczowski w latach 1754-1759, starosta kopajgrodzki, marszałek sejmiku przedsejmowego województwa bełskiego w 1756 roku.

</doc>
<doc id="4840547" url="https://pl.wikipedia.org/wiki?curid=4840547" title="Chondracanthus hoi">
Chondracanthus hoi

Chondracanthus hoi – gatunek widłonogów z rodziny Chondracanthidae. Nazwa naukowa tego gatunku skorupiaków została opublikowana w 2013 roku przez zespół biologów w składzie: Paola Elizabeth Braicovich, Ana Laura Lanfranchi, Inés Silvia Incorvaia, Silvia Inés i Juan Tomas Timi.

</doc>
<doc id="4840552" url="https://pl.wikipedia.org/wiki?curid=4840552" title="Lista światowego dziedzictwa UNESCO w Maroku">
Lista światowego dziedzictwa UNESCO w Maroku

Lista światowego dziedzictwa UNESCO w Maroku – lista miejsc w Maroku wpisanych na listę światowego dziedzictwa UNESCO, ustanowionej na mocy Konwencji w sprawie ochrony światowego dziedzictwa kulturowego i naturalnego, przyjętej przez UNESCO na 17. sesji w Paryżu 16 listopada 1972 i ratyfikowanej przez Maroko 28 października 1975 roku.
Obecnie (stan na czerwiec 2020 roku) na liście znajduje się dziewięć obiektów, wszystkie o charakterze dziedzictwa kulturowego.
Na marokańskiej liście informacyjnej UNESCO – liście obiektów, które Maroko zamierza rozpatrzyć do zgłoszenia do wpisu na listę światowego dziedzictwa, znajduje się trzynaście obiektów (stan na czerwiec 2020 roku).
Obiekty na liście światowego dziedzictwa UNESCO.
Poniższa tabela przedstawia marokańskie obiekty na liście światowego dziedzictwa UNESCO:
Obiekty na marokańskiej Liście Informacyjnej UNESCO.
Poniższa tabela przedstawia obiekty na marokańskiej Liście Informacyjnej UNESCO:

</doc>
<doc id="4840554" url="https://pl.wikipedia.org/wiki?curid=4840554" title="Jaskinia Taforalt">
Jaskinia Taforalt

Jaskinia Taforalt także Grotte des Pigeons (arab. مغارة تافوغالت) – jaskinia nieopodal miejscowości Tafoughalt w Regionie Wschodnim we wschodnim Maroku. Stanowisko archeologiczne, gdzie odkryto artefakty typowe dla kultury iberomauruzyjskiej i aterskiej oraz liczne szkielety – prawdopodobnie najwcześniejszy cmentarz prehistoryczny w Afryce Północnej.
W 1995 roku jaskinia została wpisana na marokańską listę informacyjną UNESCO – listę obiektów, które Maroko zamierza rozpatrzyć do zgłoszenia do wpisu na listę światowego dziedzictwa UNESCO.
Opis.
Jaskinia leży we wschodnim Maroku w pobliżu miejscowości Taforalt, w masywie Béni Snassen – części zachodniego łańcucha gór Atlasu. Występują wapienie dolomitowe z okresu permu i triasu. Powstała w wyniku wtórnych procesów krasowych w strefie wcześniejszej martwicy wapiennej i zlepieńców. 
Duże wejście do jaskini znajduje się na północnym wschodzie, ma ok. 30 m szerokości i 15 m wysokości. Jaskinia ma ok. 55 głębokości, 31 m długości a jej tylna ściana jest szeroka na 12 m.
Historia badań.
Jaskinia została odkryta w 1908 roku. Główne prace badawcze prowadzono w latach 1944–1947, 1950–1955 i 1969–1977. Badania z lat 40. XX w. nie zaowocowały publikacjami, dopiero francuski historyk Jean Roche (1913–2008), który prowadził tu prace w latach 50. i w 1969 roku, opublikował serię artykułów o znaleziskach. Dalej opisano sekwencję materiałów archeologicznych o grubości około 10 m, w której znaleziono artefakty typowe dla kultury iberomauruzyjskiej i kultury aterskiej. Odkryto tu muszelki mięczaków morskich "Nassarius gibbosulus" – zgromadzone w jaskini przez ludzi ok. 82 tys. lat temu i używane najprawdopodobniej jako koraliki. 
Odkryto tu również miejsca pochówku licznymi, dobrze zachowanymi szkieletami. Jest to prawdopodobnie najwcześniejszy cmentarz prehistoryczny w Afryce Północnej, świadczący o bytności tutaj człowieka w okresie paleolitu. W 2018 roku przeprowadzono badania DNA szczątków ludzkich sprzed 15 tys. lat, stwierdzając ich genetyczne pokrewieństwo z populacjami z Bliskiego Wschodu i Afryki Subsaharyjskiej.
W 1995 roku jaskinia została wpisana na marokańską listę informacyjną UNESCO – listę obiektów, które Maroko zamierza rozpatrzyć do zgłoszenia do wpisu na listę światowego dziedzictwa UNESCO.

</doc>
<doc id="4840557" url="https://pl.wikipedia.org/wiki?curid=4840557" title="El Gour">
El Gour

El Gour – kurhan ("bazina") z ok. VIII–IV w. p.n.e. w północnym Maroku, wzniesiony z ciętych kamiennych bloków ułożonych dwuwarstwowo na planie koła.
W 1995 roku kurhan został wpisany na marokańską listę informacyjną UNESCO – listę obiektów, które Maroko zamierza rozpatrzyć do zgłoszenia do wpisu na listę światowego dziedzictwa UNESCO.
Opis.
El Gour leży w północnym Maroku, ok. 30 km na południowy wschód od Meknès. O kurhanie po raz pierwszy wspomniał markiz René de Segonzac (1867–1962) w swoim dziele "Voyages au Maroc" w 1903 roku.
El Gour obejmuje kurhan ("bazina") – wielkie cylindryczne mauzoleum wzniesione z ciętych kamiennych bloków oraz położone w jego bezpośrednim sąsiedztwie, na północnym wschodzie, pozostałości konstrukcji na planie prostokąta. Struktura na planie prostokąta wyznacza – dla patrzącego od strony kurhanu – moment przesilenia letniego. 
Obydwie struktury zostały przebadane przez dwie wyprawy w 1959 roku. Mauzoleum ma średnicę ok. 40 m i jest drugim pod względem wielkości, po kromlechu Mezora, obiektem tego typu w Maroku. Jest to "bazina" złożona z ułożonych schodkowo warstw. Jej całkowita wysokość nie przekracza 5 m. Wskutek zmian przeprowadzonych na przestrzeni wieków, pierwotna forma konstrukcji na planie prostokąta nie jest znana. 
Strona UNESCO podaje, że El Gour pochodzi z ok. IV w. p.n.e., natomiast Gatto (2019) datuje go na VIII w. p.n.e..
W 1995 roku kurhan został wpisany na marokańską listę informacyjną UNESCO – listę obiektów, które Maroko zamierza rozpatrzyć do zgłoszenia do wpisu na listę światowego dziedzictwa UNESCO.

</doc>
<doc id="4840559" url="https://pl.wikipedia.org/wiki?curid=4840559" title="Chondracanthus horridus">
Chondracanthus horridus

Chondracanthus horridus – gatunek widłonogów z rodziny Chondracanthidae. Nazwa naukowa tego gatunku skorupiaków została opublikowana w 1865 roku przez austriackiego zoologa Camille Hellera. Gatunek został ujęty w Catalogue of Life.

</doc>
<doc id="4840563" url="https://pl.wikipedia.org/wiki?curid=4840563" title="Tankred de Hauteville">
Tankred de Hauteville



</doc>
<doc id="4840566" url="https://pl.wikipedia.org/wiki?curid=4840566" title="Kate Sharpley Library">
Kate Sharpley Library

Kate Sharpley Library – biblioteka poświęcona literaturze i historii anarchizmu. Założona w 1979 i zreorganizowana w 1991, obecnie posiada około dziesięciu tysięcy tomów, broszur i czasopism w języku angielskim.
Nazwa.
Biblioteka Kate Sharpley została nazwana na cześć urodzonej w Deptford anarchistki i aktywistki antywojennej z I wojny światowej. Pracowała w fabryce amunicji i była aktywna w ruchu zarządców sklepów. Jej ojciec i brat zginęli w akcji, a jej chłopak został wymieniony jako zaginiony uważany za zabitego (choć podejrzewała, że został zastrzelony za bunt). W wieku 22 lat, kiedy wezwano ją do odebrania medali od Królowej Mari, rzuciła je z powrotem w Królową, mówiąc "jeśli tak bardzo je lubisz, możesz je zatrzymać".
Twarz Królowej została podrapana, Kate Sharpley została pobita przez policję i uwięziona na kilka dni, choć nie przedstawiono jej żadnych zarzutów. Straciła jednak pracę. Po ślubie w 1922 zrezygnowała z działalności anarchistycznej, aż do przypadkowego spotkania z Albertem Meltzerem na dworcu w czasie akcji antyfaszystowskiej. Doprowadziło to do spotkania z wieloma młodszymi działaczami i tak, kiedy anarchiści z Brixton musieli wybrać nazwę dla archiwum, wybrali właśnie jej imię.
Lokalizacja.
Biblioteka została założona w zeskłotowanym 121 Centre w Brixton w Londynie w 1979 przez kolektyw, w skład którego wchodził Albert Meltzer. Miał on zarówno sekcję wypożyczeń, jak i referencyjną. Kiedy w 1984 dokonano nalotu na centrum, dla bezpieczeństwa archiwum zostało przeniesione na inny skłot. Kiedy w 1991 biblioteka została przeniesiona w bezpieczne miejsce w domu Barry'ego Patemana, skupiono się na przekształceniu dobytku w stronę specjalnej kolekcji i archiwum. Po tym jak w latach 1991-1999 biblioteka znajdowała się w Northampton, została ponownie przeniesiona, tym razem do odnowionej stodoły w domu Barry'ego Patemana i Jessiki Moran w Kalifornii.
Zbiory i publikacje.
Biblioteka posiada teksty w języku angielskim i innych, prawie kompletne zbiory kilku gazet anarchistycznych, a także zbiory reportaży i literatury z różnych organizacji anarchistycznych. Biblioteka jest utrzymywana dzięki darowiznom i pieniądzom pochodzącym ze sprzedaży broszur oraz innych publikacji. Od 2014 otrzymywała jedną lub dwie wizyty w miesiącu, a większość zapytań badawczych docierała pocztą elektroniczną.
Oprócz zachowania fizycznych artefaktów historii anarchistycznej, biblioteka wydaje również książki i broszury na temat anarchizmu i historii anarchistycznej, obejmujące wiele tematów, które w przeciwnym razie zostałyby zapomniane. Jej działalność jest relacjonowana w regularnym Biuletynie, dostępnym online i pocztą do jej współfundatorów.
Autorami opublikowanymi lub ponownie opublikowanymi przez nią są Miguel Garcia, Albert Meltzer, David Nicholl, Abel Paz, Antonio Téllez i Bartolomeo Vanzetti.

</doc>
<doc id="4840578" url="https://pl.wikipedia.org/wiki?curid=4840578" title="Medal Pamiątkowy Kampanii przeciwko Danii 1864">
Medal Pamiątkowy Kampanii przeciwko Danii 1864

Medal Pamiątkowy Kampanii przeciwko Danii 1864 (niem. "Erinnerungsmedaille an den Feldzug gegen Dänemark 1864", węg. "Az 1864. évi Dán Hadjárat Emlékérme") lub Medal Pamiątkowy Wojenny za 1864 (niem. "Kriegsdenkmünze für 1864") – łączone austro-węgierskie oraz pruskie wojskowe odznaczenie o charakterze pamiątkowym, ustanowione 16 stycznia 1864 przez cesarza austriackiego Franciszka Józefa I oraz króla pruskiego Wilhelma I. 
Medal ten przeznaczony był dla uczestników wojny duńsko-pruskiej w 1864 zwanej II wojną o Szlezwik.
Odznakę odznaczenia stanowił brązowy medal o średnicy 29 mm. Na awersie umieszczono monogramy obu władców „W” oraz „FJ” z odpowiednimi koronami nad nimi. W zależności od kraju pierwszy był monogram władcy nadającego. Na rewersie w czterech wersach napis „UNSERN TAPFERN KRIEGERN 1864” ("naszym walecznym żołnierzom 1964") otoczony wieńcem laurowym. Na rancie dodatkowo wygrawerowano „AUS EROBERTEM GESCHUETZ” ("ze zdobytych armat"), wskazujący skąd wzięty został kruszec do wybicia medali. 
Wstążka miała szerokość 40 mm, była czarna z dwoma paskami wzdłuż krawędzi: żółtym z jednej strony, a białym z drugiej, gdzie żółty symbolizował Austrię, a biały Prusy. W wersji austriackiej wstążka wiązana była w trójkąt z żółtym paskiem bliżej środka piersi, a w wersji pruskiej składana w prostokąt zwężony u dołu przy kółku łączącym wstążkę z medalem, z białym paskiem bliżej środka piersi.

</doc>
<doc id="4840591" url="https://pl.wikipedia.org/wiki?curid=4840591" title="Ilanit">
Ilanit

Ilanit (), właśc. Hanna Drezner-Tzakh (, ur. 17 września 1947 w Tel Awiwie) – izraelska piosenkarka, która stała się jedną z najpopularniejszych piosenkarek w Izraelu od późnych lat 60. do lat 80. XX wieku, zarówno jako solistka, jak i w duecie Ilan &amp; Ilanit. Ilanit dwukrotnie reprezentowała także Izrael w Konkursie Piosenki Eurowizji. W ciągu ponad 4 dekad kariery Ilanit nagrała i wyprodukowała ponad 600 piosenek i ponad 30 najlepiej sprzedających się albumów. Nagrywała w ponad 8 językach w tym po angielsku, hebrajsku, portugalsku, hiszpańsku, francusku, japońsku, gruzińsku oraz suahili.
Życiorys.
Dzieciństwo i młodość.
Urodziła się w Tel Awiwie w 1947 r. po tym, jak jej rodzice Zila i Tuvia wyemigrowali z Polski. W 1953 roku, w wieku 5 lat, Ilanit i jej rodzina przeprowadzili się do Brazylii. Jej brat, który był sześć i pół roku starszy, miał trudności z aklimatyzacją w Brazylii, wrócił do Izraela sam i mieszkał w kibucu przez cały okres, w którym rodzina przebywała w Brazylii. W 1960 roku, w wieku 13 lat, wróciła do Izraela.
Ilan i Ilanit.
W 1962 roku została odkryta w konkursie talentów dla młodzieży organizowanym przez WIZO i magazyn "Ma'ariv Youth". Uczyła się w liceum Thelma Yellin.
Szlomo Zach, izraelski piosenkarz, którego później poślubiła, stworzył trio, które później było znane jako „גידי, צח וחנה” (Gidi, Zach i Hanna). Trio rozpadło się na duet, który nazwano „Ilan &amp; Ilanit”. W 1966 roku wyprodukowali pierwszy album, o nazwie „Ilan Ilan”. Dwie z ich piosenek „לכל אדם כוכב” ("Gwiazda dla wszystkich") i „בואי סניורינה” ("Przyjdź, panienko") stały się hitami na szczycie list przebojów. Duet odniósł duży sukces w latach 60. w Izraelu i za granicą. Turecki piosenkarz Şenay nagrał przeróbkę ich przeboju z 1971 roku pod tytułem „Veshuv Itchem” (po hebrajsku „Znowu z Tobą”) jako „Sev Kardeşim”(po turecku „Kocham swojego brata/swoją siostrę”).
Początki kariery solowej.
W 1968 r. Ilanit wydała swoją pierwszą solową piosenkę „כבר אחרי חצות” („Jest po północy”). Na płycie pojawiła się piosenka „בוא ונשתגע בחולות”, którą nagrała wraz z mężem. Jej pierwszy solowy występ odbył się na Festiwalu Piosenki Izraela w 1969 roku, gdzie zaśpiewała „שיר בארבעה בתים” („Piosenka w czterech wersach”). Chociaż nie wygrała konkursu, sama piosenka odniosła duży sukces. Ponownie wzięła w nim udział w 1971 roku i wygrała z piosenką „רק הירח” („Tylko księżyc”).
W 1973 roku po raz pierwszy wzięła udział w Konkursie Piosenki Eurowizji w Luksemburgu, gdzie osiągnęła czwarte miejsce (z 97 punktami) z piosenką „Ey Sham” („Gdzieś”) napisaną przez Ehuda Manora. Był to także pierwszy w historii udział Izraela w konkursie. Piosenkę skomponowała Nurit Hirsh, która prowadziła też wtedy orkiestrę, jako druga kobieta w historii konkursu. Ze względu na ataki na Żydów w Monachium podczas letnich igrzysk olimpijskich rok wcześniej, wprowadzono restrykcyjne przepisy ochrony oraz zakaz wstawania przez publiczność, w pełni uzbrojonych ochroniarzy i obecność Interpolu w miejscach publicznych. Sama Ilanit podczas występu nosiła kamizelkę kuloodporną.
Drugi występ Ilanit w konkursie odbył się w Londynie w 1977 r. z piosenką zatytułowaną „Ahava Hi Shir Lishnayim” („Miłość to pieśń dla dwojga”), z którą zajęła jedenaste miejsce. Ilanit po raz trzeci chciała reprezentować Izrael w Eurowizji, podczas Konkursu Piosenki Eurowizji w 1984 roku, ale Izrael odwołał swój udział w konkursie w tym roku z powodu konfliktu z Dniem Pamięci. Zamiast czekać rok na następny konkurs, Ilanit postanowiła wydać piosenkę „Balalaika”, z którą zamierzała konkurować. W tym czasie Ilanit był już jedną z najpopularniejszych piosenkarek w Izraelu, a piosenka „Balalaika” stała się hitem, mimo że nie była pozycją piosenki Eurowizji reprezentującą Izrael.
Na początku lat 70. otrzymała propozycję reprezentowania w konkursie Niemiec, lecz ją odrzuciła.
Ilanit była co roku uznawana za najlepszą piosenkarkę w Izraelu w latach 1971–1977, czego nie osiągnęła żadna inna piosenkarka.
W 1974 r. Ilanit reprezentowała Izrael na Światowym Festiwalu Piosenki Popularnej w Tokio z piosenką „Shiru Shir Lashemesh” („Zaśpiewaj piosenkę słońcu”). Finał odbył się 17 listopada i piosenka zajęła dziewiąte miejsce.
W 1979 r. wydała piosenkę zatytułowaną „היי דנה” („Hej Dana”). Rok później wydała angielską wersję zatytułowaną „Hey Mama” przeznaczoną na rynek międzynarodowy.
Lata 80..
W latach 80. Ilanit wydawała głównie piosenki patriotyczne jak „בללייקה” („Bałałajka”)"," „שיר על נחלים” („"Pieśń nad rzekami"”) i „חלק בעולם” („Część świata”).
W 1980 r. ukazał się podwójny album piosenkarki zatytułowany „ארבעה צדדים” („Cztery strony”). Album zawierał szereg nowych piosenek, z których odniosły sukces piosenki „אני לא מאמינה” („Nie wierzę”), „פעם בשנה” („Raz na rok”) oba napisane przez Szimrit Orr.
W 1986 roku uczestniczyła w specjalnym projekcie wyprodukowanym w stylu charytatywnych piosenek We Are The World i Do They Know It's Christmas?, gdzie najlepsi izraelscy artyści zebrali się i zaśpiewali piosenkę „עם אחד שיר אחד” („Z jedną piosenką”), której dochód przeznaczony był dla osób niepełnosprawnych .
Pod koniec lat osiemdziesiątych jej kariera zaczęła słabnąć i przestała wydawać hity.
Lata 90. i 2000.
Ilanit nadal odnosiła sukcesy w swoim rodzinnym kraju dzięki piosenkom autorki tekstów Ehud Manor i innych. Wraz z innymi uznanymi artystami izraelskimi wzięła udział w trasie po Ameryce Północnej w 2005 roku. Po wydaniu w 1996 roku „Brazilian Dream” nie nagrała nowego albumu przez 12 lat. W 2008 roku wyszła z długiej przerwy, wydając singiel „ישראלית”. Od tego czasu nadal występowała okazjonalnie na specjalnych wydarzeniach, na przykład w setnej rocznicy Hadassah w październiku 2012 r.
W 2009 r. wystąpiła gościnnie w telenoweli „חשופים” jako wróżka. Wystąpiła także na otwarciu Wielkiego Finału Konkursu Piosenki Eurowizji w 2019 roku, gdzie wykonała refren „Ey Sham”.
Życie prywatne.
W 1973 rozstała się ze swoim mężem Szlomo Zachem, którego poślubiła w 1966. Później wyszła za mąż za Nahuma Gata. 22 września 1975 r. urodził jej się jej jedyny syn Amichaj, który w 1984 r. pojawił się w jej klipie do piosenki „אם ובנה” („Matka i syn”) wyprodukowanej w ramach programu „שעה טובה”.
Pod koniec lat siedemdziesiątych ponownie rozwiodła się. Później poznała Eliego Tamira, który został jej trzecim mężem i z którym wychowywała córkę z jego poprzedniego małżeństwa. W listopadzie 2018 r. rozstała się z Tamirem, z którym była przez ponad 30 lat.

</doc>
<doc id="4840598" url="https://pl.wikipedia.org/wiki?curid=4840598" title="Łuszczyki (obwód grodzieński)">
Łuszczyki (obwód grodzieński)

Łuszczyki (; ) – wieś na Białorusi, w obwodzie grodzieńskim, w rejonie werenowskim, w sielsowiecie Konwaliszki.
W dwudziestoleciu międzywojennym leżały w Polsce, w województwie nowogródzkim, w powiecie lidzkim, w gminie Bieniakonie. Po II wojnie światowej w granicach Związku Sowieckiego. Od 1991 w niepodległej Białorusi.

</doc>
<doc id="4840603" url="https://pl.wikipedia.org/wiki?curid=4840603" title="Drogo de Hauteville">
Drogo de Hauteville



</doc>
<doc id="4840622" url="https://pl.wikipedia.org/wiki?curid=4840622" title="AKMU">
AKMU

AKMU (), także Akdong Musician (kor. 악동뮤지션) – południowokoreański duet składający się z rodzeństwa Lee Chan-hyuka i Lee Su-hyun. Zadebiutowali pod YG Entertainment w kwietniu 2014 roku wydając album studyjny "Play", po wygranej w programie "K-pop Star 2".
Ich debiutancki album "Play" został dobrze przyjęty przez publiczność i krytykę – piosenki z płyty sprzedały się w liczbie ponad 5 miliona pobrań i zdobył nagrodę dla najlepszego albumu popowego podczas 12. edycji Korean Music Awards, tym samym ustanawiając ich pozycję w koreańskim przemyśle muzycznym.
Przed debiutem.
Lee Chan-hyuk i Lee Su-hyun mieszkali z rodzicami-misjonarzami w Mongolii przez około pięć lat, po czym wrócili do Korei Południowej, aby rozpocząć karierę w przemyśle muzycznym. Rodzeństwo, pod nazwą Akdong Musician, dołączyło do swojej pierwszej wytwórni Proteurment i wkrótce wystąpiło na kilku scenach, a nawet wydało oryginalną piosenkę zatytułowaną „Galaxy”, która później została wykorzystana w reklamie telefonu Samsung Galaxy S4 w maju 2013 roku.
W sierpniu 2012 roku duet uczestniczył we wstępnych przesłuchaniach do programu "K-pop Star 2" w Jamsil Arena, w Seulu. Wkrótce później wystąpili w pierwszej rundzie, gdzie zaśpiewali cover „Breathe” Miss A i oryginalną piosenkę zatytułowaną „Don't Cross Your Legs” (kor. 다리꼬지마). Jeden z sędziów, Park Jin-young, pochwalił chemię między rodzeństwem i techniki, które zastosowali w swoich występach. BoA pochwaliła tekst ich oryginalnej piosenki, a Yang Hyun-suk nazwał ich „prawdziwymi artystami”. Ukończyli program na pierwszym miejscu. Niektóre z ich oryginalnych piosenek, które wykonali podczas programu, zostały wydane przez LOEN Entertainment: „You are Attractive” (kor. 매력있어) została wydana 12 grudnia 2012 roku i natychmiast osiągnęła pierwsze miejsce na listach Gaon Chart. Pomimo braku kontraktu z agencją muzyczną, brali udział w reklamach i skomponowali kilka piosenek, w tym „I Love You” do serialu stacji tvN "Nae yeon-aeui modeungeot". 24 maja 2013 roku, miesiąc po wygranej, rodzeństwo podpisało wyłączną umowę z YG Entertainment.

</doc>
<doc id="4840625" url="https://pl.wikipedia.org/wiki?curid=4840625" title="Akdong Musician">
Akdong Musician



</doc>
<doc id="4840628" url="https://pl.wikipedia.org/wiki?curid=4840628" title="Halo (Formuła 1)">
Halo (Formuła 1)

Halo – system ochrony kierowcy wykorzystywany w wyścigach samochodów typu , który składa się z zakrzywionego tytanowego pałąka umieszczonego nad głową kierowcy w celu jej ochrony.
System halo stał się obowiązkowy od 2018 roku w seriach wyścigowych: Formuła 1, Formuła 2, Formuła 3 oraz w Formule e. 29 listopada 2020 podczas Grand Prix Bahrajnu bolid Romaina Grosjeana uderzył w barierę z prędkością 192 km/h, a przeciążenie wyniosło 67G. W tym wypadku system Halo odegrał ważną rolę w ochronie kierowcy.
Podczas niedzielnego Grand Prix Włoch 12 września 2021 roku doszło do bardzo niebezpiecznie wyglądającego zderzenia z udziałem czołowych kierowców Formuły 1. W połowie wyścigu Max Verstappen z Redbull Racing chciał wyprzedzić Lewisa Hamiltona z Mercedesa, ale odbił się od krawężnika i wleciał na bolid Brytyjczyka. Na kasku Hamiltona były ślady opon z pojazdu Verstappena. Dzięki systemowi "Halo" kierowca nie odniósł poważnych obrażeń. Ta część bolidu została poważnie uszkodzona od czasu zdarzenia.
Konstrukcja.
Ta część bolidu zbudowana jest z tytanu, masa tej części wynosi około 7 kilogramów i jest w stanie wytrzymać nacisk rzędu 12 000 kilogramów, czyli 16 bolidów Mercedes AMG F1 W10.

</doc>
<doc id="4840635" url="https://pl.wikipedia.org/wiki?curid=4840635" title="Chadzidakis">
Chadzidakis

Chadzidakis () – nieznany z imienia grecki strzelec. Brał udział w Letnich Igrzyskach Olimpijskich 1896 w Atenach. Chadzidakis startował w konkurencji karabinu dowolnego w trzech postawach. Jego miejsce i wynik nie są znane, choć nie ukończył zawodów w pierwszej piątce.

</doc>
<doc id="4840642" url="https://pl.wikipedia.org/wiki?curid=4840642" title="Pomnik Powstańców Śląskich w Radlinie">
Pomnik Powstańców Śląskich w Radlinie

Pomnik Powstańców Śląskich w Radlinie – monument w Radlinie, poświęcony pamięci uczestników powstań śląskich z terenu dawnej gminy Biertułtowy (obecnie Radlin).
Lokalizacja.
Znajduje się w ścisłym centrum miasta, na terenie dawnej gminy Bierułtowy, w Parku Leopolda Zarzeckiego, tuż obok Sportowej Szkoły Podstawowej nr 2 w Radlinie.
Historia.
Pomnik pamięci biertułtowskich uczestników powstań śląskich odsłonięty został 30 września 1928 roku, na placu targowym, gdzie odbywały się uroczystości państwowe i skąd wyruszali powstańcy. Placowi targowemu nadano w tym czasie nazwę „imienia Leopolda Zarzeckiego”, działacza narodowego i chadeckiego z terenu Radlina, bliskiego współpracownika Wojciecha Korfantego. Po wybuchu II wojny światowej pomnik został wysadzony przez Niemców. Główna część monumentu została jednak uratowana przez miejscową ludność (m.in. przez Pawła Kłosoka, późniejszego kwatermistrza obwodu wodzisławskiego ZWZ-AK) i ukryta do końca wojny. Po wojnie odrestaurowano pomnik, na podstawie zachowanego fragmentu i odsłonięto go w oryginalnej lokalizacji 2 maja 1946 roku.
Pomnik kilkukrotnie zmieniał swój wygląd (przede wszystkim rzeźbę orła na jego zwieńczeniu) zaś w latach 70. został przeniesiony z terenu parku w stronę ul. majora Rogozina. W 2019 pomnik został rozebrany, a utworzona replika oryginału została postawiona w pierwotnej lokalizacji, w centrum Parku Leopolda Zarzeckiego. Odsłonięcie nowego pomnika nastąpiło 3 maja 2019.
Opis.
Pomnik Powstańców Śląskich w Radlinie to obelisk z marmurową rzeźbą orła wznoszącego skrzydła do lotu. Na obelisku wyryty jest symbol krzyża w wieńcu oraz napis "Na wieczną pamiątkę, poległym za wolność Ojczyzny Bohaterom gminy Biertułtowy. Sława Im. Za przykładem Waszem bronić będziemy Piastowskiej ziemi do ostatniej kropli krwi. Obywatele". Obelisk uzupełniony jest również nazwiskami poległych powstańców śląskich z Biertułtów.

</doc>
<doc id="4840648" url="https://pl.wikipedia.org/wiki?curid=4840648" title="Chris Ahrens">
Chris Ahrens

Christian "Chris" Ahrens (ur. 24 lipca 1976) – amerykański wioślarz. Złoty medalista olimpijski z Aten.
Zawody w 2004 były jego drugimi igrzyskami olimpijskimi, debiutował w 2000. Złoty medal zdobył w ósemce. Był w niej również mistrzem świata w 1997, 1998 i 1999. W czwórce ze sternikiem był mistrzem świata w 1995.

</doc>
<doc id="4840652" url="https://pl.wikipedia.org/wiki?curid=4840652" title="Zakłady Tkanin Wełnianych „Mazovia”">
Zakłady Tkanin Wełnianych „Mazovia”

Zakłady Tkanin Wełnianych „Mazovia” – istniejące w latach 1857–2007 przedsiębiorstwo przemysłu lekkiego w Tomaszowie Mazowieckim.
Historia.
W XIX wieku jako drugi tomaszowski przemysł.
Początki „Mazovii” sięgają drugiej połowy XIX wieku. W latach 1857–1879 uruchomiono cztery fabryki włókiennicze należące do:
Największym z czterech powyższych przedsiębiorstw była fabryka Landsberga. Firma nabrała impetu szczególnie po wojnie krymskiej podczas której realizowała zamówienia dla wojska. W 1881 roku jako pierwsza fabryka została zelektryfikowana. Pozwoliło to uruchomić kilkadziesiąt krosien mechanicznych, kilka zespołów przędzalniczych, oddział farbiarni i apreturę.
Lokalizacja
Wszystkie fabryki tworzące późniejszą „Mazovię” wybudowano wzdłuż dwóch ulic z których jedna była kontynuacją poprzedniej. Od wschodu była to ulica Gustowna (obecnie ul. Konstytucji), przecinając drogę warszawską przechodziła w ulicę św. Tekli (obecnie ul. Barlickiego). Ów ciąg komunikacyjny pomiędzy fabrykami biegł wzdłuż rzeki Wolbórki. Były to tereny w pierwszej kolejności wyznaczone przez właściciela ziem dzisiejszego Tomaszowa – Tomasza Ostrowskiego pod osadnictwo tkaczy i pierwsze folusze. Nieopodal na prawym brzegu rzeki funkcjonowały już od drugiej połowy XVIII wieku obiekty metalurgiczne – pierwszy tomaszowski przemysł. Podobnie jak w hutnictwie również przy ówczesnej produkcji tkanin rzeka odgrywała ogromną rolę.
Uspołecznienie.
Po zajęciu miasta przez Armię Czerwoną i nacjonalizacji w drugiej połowie lat 40. XX wieku w upaństwowiono zakłady podporządkowując je Tomaszowskiemu Zjednoczeniu Przemysłu Włókienniczego. Na podstawie art. 1 dekretu z dnia 3 stycznia 1947 roku o tworzeniu przedsiębiorstw państwowych dokonano komasacji terenów fabrycznych położonych wzdłuż rzeki Wolbórki, w wyniku połączenia czterech największych i kilkunastu mniejszych manufaktur i warsztatów włókienniczych powstały dwa duże zakłady:
Połączenie zakładów.
W latach 60. XX wieku w oparciu o Rozporządzenie Ministra Przemysłu Lekkiego nr 304/63 z dnia 31 grudnia 1963 roku w sprawie scalenia przedsiębiorstw zostały one połączone w jeden zakład przyjmując nazwę „Mazovia”.
Po 1989 roku.
W czerwcu 1995 roku Mazowieckie Zakłady Przemysłu Wełnianego „Mazovia” przekształciły się w spółkę akcyjną pod nazwą Zakłady Tkanin Wełnianych „Mazovia” S.A. W 2007 roku postawiono zakład w stan upadłości. Na części terenów byłej Mazovii znajduje się obecnie Galeria „Tomaszów” – największy obiekt handlowy w mieście, po drugiej stronie ulicy Warszawskiej biegnącej przez środek dawnej „Mazovii” obecnie znajduje się największy w mieście hipermarket – Kaufland.
Produkcja.
Zakład produkował tkaniny zgrzebne, czesankowo-zgrzebne oraz czesankowe w następujących grupach:
Pierwszy krajowy znak najwyższej jakości przedsiębiorstwo uzyskało w 1970 roku, a siedem lat później – jako pierwszy zakład w ówczesnym województwie piotrkowskim – uzyskał prawo oznaczania wyrobów międzynarodowym znakiem jakości „Q”.

</doc>
<doc id="4840659" url="https://pl.wikipedia.org/wiki?curid=4840659" title="Czahar Ghale">
Czahar Ghale

Czahar Ghale – wieś w Iranie, w ostanie Azerbejdżan Zachodni, w szahrestanie Takab. W 2006 roku liczyła 85 mieszkańców.

</doc>
<doc id="4840661" url="https://pl.wikipedia.org/wiki?curid=4840661" title="Matt Deakin">
Matt Deakin

Matt Deakin (ur. 20 maja 1980) – amerykański wioślarz. Złoty medalista olimpijski z Aten.
Zawody w 2004 były jego jedynymi igrzyskami olimpijskimi. Złoty medal zdobył w ósemce. Był w niej również mistrzem świata w 2005, w 2006 zdobył brąz mistrzostw świata. W czwórce ze sternikiem był mistrzem świata w 2003 i 2007.

</doc>
<doc id="4840662" url="https://pl.wikipedia.org/wiki?curid=4840662" title="Matthew Deakin">
Matthew Deakin



</doc>
<doc id="4840664" url="https://pl.wikipedia.org/wiki?curid=4840664" title="Pahlawan (Iran)">
Pahlawan (Iran)

Pahlawan – wieś w Iranie, w ostanie Azerbejdżan Zachodni, w szahrestanie Takab. W 2006 roku liczyła 10 mieszkańców.

</doc>
<doc id="4840666" url="https://pl.wikipedia.org/wiki?curid=4840666" title="Badmahmud">
Badmahmud

Badmahmud – wieś w Iranie, w ostanie Azerbejdżan Zachodni, w szahrestanie Takab. W 2006 roku liczyła 133 mieszkańców.

</doc>
<doc id="4840668" url="https://pl.wikipedia.org/wiki?curid=4840668" title="Dasz Bolagh">
Dasz Bolagh

Dasz Bolagh – wieś w Iranie, w ostanie Azerbejdżan Zachodni, w szahrestanie Takab. W 2006 roku liczyła 415 mieszkańców.

</doc>
<doc id="4840671" url="https://pl.wikipedia.org/wiki?curid=4840671" title="Jaharlu">
Jaharlu

Jaharlu – wieś w Iranie, w ostanie Azerbejdżan Zachodni, w szahrestanie Takab. W 2006 roku liczyła 253 mieszkańców.

</doc>
<doc id="4840675" url="https://pl.wikipedia.org/wiki?curid=4840675" title="Tas Kand">
Tas Kand

Tas Kand – wieś w Iranie, w ostanie Azerbejdżan Zachodni, w szahrestanie Takab. W 2006 roku liczyła 181 mieszkańców.

</doc>
<doc id="4840677" url="https://pl.wikipedia.org/wiki?curid=4840677" title="Antoni Jeong Chan-mun">
Antoni Jeong Chan-mun

Antoni Jeong Chan–mum (ur. 1822 w Junghong, zm. 25 stycznia 1867 w Jinju) – koreański męczennik, błogosławiony Kościoła katolickiego.
Życiorys.
Urodził się w 1822 roku w Junghong. Pochodził ze szlacheckiej rodziny. Po raz pierwszy o katolicyzmie dowiedział się od swojej żony. W 1863 roku, w wieku 41 lat, przyjął chrzest. W 1866 roku został aresztowany na 25 dni i przewieziony do Jinju. Nie wyparł się swojej wiary. Po uwolnieniu został pobity i znowu uwięziony. Zmarł wskutek ran 25 stycznia 1867 roku w więzieniu w Jinju. 7 lutego 2014 papież Franciszek podpisał dekret o jego męczeństwie. Tenże sam papież beatyfikował go w dniu 16 sierpnia 2014 roku w grupie 124 męczenników koreańskich, w czasie swojej podróży do Korei Południowej.

</doc>
<doc id="4840678" url="https://pl.wikipedia.org/wiki?curid=4840678" title="Gholdarre-je Sofla">
Gholdarre-je Sofla

Gholdarre-je Sofla – wieś w Iranie, w ostanie Azerbejdżan Zachodni, w szahrestanie Takab. W 2006 roku liczyła 279 mieszkańców.

</doc>
<doc id="4840679" url="https://pl.wikipedia.org/wiki?curid=4840679" title="Dan Beery">
Dan Beery

Daniel "Dan" Beery (ur. 4 stycznia 1975) – amerykański wioślarz. Złoty medalista olimpijski z Aten.
Zawody w 2004 były jego jedynymi igrzyskami olimpijskimi. Złoty medal zdobył w ósemce. Był w niej również mistrzem świata w 2005. W czwórce ze sternikiem był mistrzem świata w 2007, w dwójce ze sternikiem w 2002 zdobył srebro, a w 2003 złoto światowego czempionatu.

</doc>
<doc id="4840681" url="https://pl.wikipedia.org/wiki?curid=4840681" title="Gholdarre-je Olja">
Gholdarre-je Olja

Gholdarre-je Olja – wieś w Iranie, w ostanie Azerbejdżan Zachodni, w szahrestanie Takab. W 2006 roku liczyła 479 mieszkańców.

</doc>
<doc id="4840682" url="https://pl.wikipedia.org/wiki?curid=4840682" title="Ghudże">
Ghudże

Ghudże – wieś w Iranie, w ostanie Azerbejdżan Zachodni, w szahrestanie Takab. W 2006 roku liczyła 646 mieszkańców.

</doc>
<doc id="4840685" url="https://pl.wikipedia.org/wiki?curid=4840685" title="Tappe Bur">
Tappe Bur

Tappe Bur – wieś w Iranie, w ostanie Azerbejdżan Zachodni, w szahrestanie Takab. W 2006 roku liczyła 328 mieszkańców.

</doc>
<doc id="4840687" url="https://pl.wikipedia.org/wiki?curid=4840687" title="Czap Darre">
Czap Darre

Czap Darre – wieś w Iranie, w ostanie Azerbejdżan Zachodni, w szahrestanie Takab. W 2006 roku liczyła 623 mieszkańców.

</doc>
<doc id="4840690" url="https://pl.wikipedia.org/wiki?curid=4840690" title="Joanis Wurakis">
Joanis Wurakis

Joanis Wurakis () – grecki strzelec. Brał udział w Letnich Igrzyskach Olimpijskich 1896 w Atenach. Wurakis rywalizował w konkurencji karabinu dowolnego w trzech postawach, jednak nie ukończył zawodów.

</doc>
<doc id="4840696" url="https://pl.wikipedia.org/wiki?curid=4840696" title="Antoni Hong Ik-man">
Antoni Hong Ik-man

Antoni Hong Ik–man (ur. ? w Yanggeun, zm. 29 stycznia 1802 w Seulu) – koreański męczennik, błogosławiony Kościoła katolickiego
Życiorys.
Urodził się w Yanggeun. Data jego narodzenia nie jest znana. Urodził się jako nieślubne dziecko w szlacheckiej rodzinie. Przeprowadził się do Songhyeon, dzielnicy Seulu. O katolicyzmie usłyszał po raz pierwszy 1785 roku. Został ochrzczony. W 1801 roku został aresztowany za swoją wiarę. Skazano go na śmierć poprzez ścięcie. Wyrok wykonano 29 stycznia 1802 roku w Seulu. 7 lutego 2014 papież Franciszek podpisał dekret o jego męczeństwie. Tenże sam papież beatyfikował go w dniu 16 sierpnia 2014 roku w grupie 124 męczenników koreańskich, w czasie swojej podróży do Korei Południowej.

</doc>
<doc id="4840700" url="https://pl.wikipedia.org/wiki?curid=4840700" title="Lenciszki">
Lenciszki

Lenciszki (; ) – wieś na Białorusi, w obwodzie grodzieńskim, w rejonie werenowskim, w sielsowiecie Konwaliszki.
W dwudziestoleciu międzywojennym leżały w Polsce, w województwie nowogródzkim, w powiecie lidzkim, w gminie Bieniakonie. Po II wojnie światowej w granicach Związku Sowieckiego. Od 1991 w niepodległej Białorusi.

</doc>
<doc id="4840707" url="https://pl.wikipedia.org/wiki?curid=4840707" title="Konwaliszki Małe">
Konwaliszki Małe

Konwaliszki Małe (; ) – wieś na Białorusi, w obwodzie grodzieńskim, w rejonie werenowskim, w sielsowiecie Konwaliszki. 
Historia.
Dawniej pod nazwą "Konwaliszki" - tożsamą z pobliskim miasteczkiem. Do 1918 pod zaborem rosyjskim. Po I wojnie światowej weszły w skład okręgu wileńskiego Zarządu Cywilnego Ziem Wschodnich. W latach 1920 - 1922 na terenie Litwy Środkowej, a następnie do 1939 w Polsce, w województwie wileńskim. Przez cały ten okres, podobnie jak w czasach zaborów, wieś administracyjnie przynależała do powiatu oszmiańskiego i gminy Dziewieniszki. Po II wojnie światowej w granicach Związku Sowieckiego. Od 1991 w niepodległej Białorusi.

</doc>
<doc id="4840710" url="https://pl.wikipedia.org/wiki?curid=4840710" title="Małe Konwaliszki">
Małe Konwaliszki



</doc>
<doc id="4840715" url="https://pl.wikipedia.org/wiki?curid=4840715" title="Anna Yi">
Anna Yi

Anna Yi (ur. 1841 w Jaegung-gol, zm. 1867 w Seulu) – koreańska męczennica, błogosławiona Kościoła katolickiego
Życiorys.
Urodziła się w 1841 w Jaengung-gol. Pochodziła z katolickiej rodziny. Poślubiła syna Piotra Songa, mieszkającego w Seochon. Przeprowadziła się wraz z mężem do Beati, wioski w powiecie Jincheon. Wiosną 1867 roku Anna, a także inne osoby z jej rodziny zostały aresztowane za wyznawanie swojej wiary. W tym samym roku w wieku 26 lat Anna Yi została ścięta w Seulu. 7 lutego 2014 papież Franciszek podpisał dekret o jego męczeństwie. Tenże sam papież beatyfikował ją w dniu 16 sierpnia 2014 roku w grupie 124 męczenników koreańskich, w czasie swojej podróży do Korei Południowej.

</doc>
<doc id="4840716" url="https://pl.wikipedia.org/wiki?curid=4840716" title="Posejdon (statek)">
Posejdon (statek)



</doc>
<doc id="4840720" url="https://pl.wikipedia.org/wiki?curid=4840720" title="Masiuny">
Masiuny

Masiuny (; ) – wieś na Białorusi, w obwodzie grodzieńskim, w rejonie werenowskim, w sielsowiecie Konwaliszki, w pobliżu granicy z Republiką Litewską. 
Do 1918 pod zaborem rosyjskim. Po I wojnie światowej weszły w skład okręgu wileńskiego Zarządu Cywilnego Ziem Wschodnich. W latach 1920 - 1922 na terenie Litwy Środkowej, a następnie do 1939 w Polsce, w województwie wileńskim. Przez cały ten okres, podobnie jak w czasach zaborów, wieś administracyjnie przynależała do powiatu oszmiańskiego i gminy Dziewieniszki. Po II wojnie światowej w granicach Związku Sowieckiego. Od 1991 w niepodległej Białorusi.

</doc>
<doc id="4840722" url="https://pl.wikipedia.org/wiki?curid=4840722" title="Witold Piotrowski">
Witold Piotrowski

Witold Stanisław Piotrowski (ur. 28 sierpnia 1925 w Czersku) – podoficer Armii Krajowej, kawaler Krzyża Srebrnego Orderu Wojennego Virtuti Militari.
Życiorys.
Syn Przemysława (inżyniera chemika) i Stanisławy z domu Zielińskiej. Przed wybuchem II wojny światowej uczył się w drugiej klasie gimnazjum. W czasie kampanii wrześniowej jako harcerz pełnił funkcję łącznika rowerowego w twierdzy brzeskiej. W grudniu 1939 przedostał się Warszawy i kontynuował kształcenie w ramach tajnego nauczania. Od maja 1942 członek Armii Krajowej, uczestnik powstania warszawskiego w szeregach kompanii K-1 i K-2 batalionu „Karpaty" pułku „Baszta”. Przeszedł szlak bojowy pułku „Baszta”, wyróżnił się odwagą podczas walk na Mokotowie, ranny 25 września 1944 (częściowa utrata wzroku). Po upadku powstania w obozach jenieckich - w stalagach X B Sandbostel i XVIII C Markt-Pongau.
Po wyzwoleniu z niewoli (w maju 1945) wstąpił do 2 Korpusu Polskich Sił Zbrojnych na Zachodzie. Służył jako dowódca drużyny w plutonie rozpoznawczym 64 Pomorskiego batalionu piechoty wchodzącego w skład 2 Warszawskiej Dywizji Pancernej, początkowo we Włoszech, a potem (od lipca 1946) w Anglii. Skierowany na kurs do Szkoły Podchorążych Piechoty w Materze (na południu Włoch). Zdemobilizowany w lutym 1947 powrócił do Polski i podjął studia na warszawskiej Szkole Głównej Gospodarstwa Wiejskiego, uzyskując (w 1952) tytuł inżyniera rolnika. Pracował w zakładach przetwórstwa mięsnego na terenie stolicy. W 1964 został pozytywnie zweryfikowany jako odznaczony Krzyżem Srebrnym Orderu Wojennego Virtuti Militari, nadanym mocą rozkazu dowódcy Armii Krajowej z 2 października 1944.
W 1950 zawarł związek małżeński z Barbarą Rogowską (żołnierzem 27 Wołyńskiej Dywizji Armii Krajowej). Działał w organizacjach kombatanckich.

</doc>
<doc id="4840726" url="https://pl.wikipedia.org/wiki?curid=4840726" title="Khobz">
Khobz

Khobz (arab. خبز, "ḫubz"; marok. arab. "ḫobz") – odmiana okrągłego, płaskiego, białego chleba charakterystyczna dla kuchni marokańskiej. W zależności od regionu może nosić berberyjską nazwę "kesra" w języku tamazight lub "agroum" w języku tashelhit.
Charakterystyka.
Khobz jest rodzajem najczęściej spożywanego, codziennego chleba w Maroku i ma wiele odmian regionalnych oraz indywidualnych, a jego przygotowywanie jest proste, choć czasochłonne (dużo czasu pochłania wyrabianie ciasta). Składniki tego pieczywa to mąka pszenna, woda, drożdże, sól, cukier i ziarna (np. sezam) do wykonania posypki według osobistych upodobań konsumenta. Średnica chleba wynosi średnio około 30 cm, a grubość bochenka nie przekracza 3 cm, przy czym tradycyjnie jest to najczęściej około 1,5 cm. Z reguły jest wypiekany w warunkach domowych (w piekarniku, albo w publicznych piecach ulicznych znanych jako "ferran)", ale jest także dostępny w handlu.
Serwowanie.
Podaje się go do dań głównych, jak również stosuje jako bazę do przyrządzania kanapek. Kliny chleba mogą być dzielone i nadziewane grillowanymi mięsami. Z uwagi na powszechne spożywanie przez Marokańczyków jedzenia rękami (sztućce wydaje się głównie w restauracjach turystom) pełni rolę narzędzia do chwytania pokarmu i wymazywania sosów. Stanowi częsty dodatek m.in. do tażinu, soczewicy i innych dań typowo marokańskich, jak również innych potraw kuchni Maghrebu i krajów arabskich.

</doc>
<doc id="4840729" url="https://pl.wikipedia.org/wiki?curid=4840729" title="Jodosiarczek antymonu">
Jodosiarczek antymonu



</doc>
<doc id="4840731" url="https://pl.wikipedia.org/wiki?curid=4840731" title="Jakub Gierowski">
Jakub Gierowski

Jakub Gierowski ukr. "Яків Геровський" (ur. 24 października 1794 w Nowym Jażowie zm. 5 września 1850 we Lwowie) – ksiądz greckokatolicki, profesor, doktor teologii, rektor Uniwersytetu Lwowskiego w latach 1841-1842.
Studia filozoficzno-teologiczne odbył we Lwowie. W 1817 w Križevci przyjął święcenia kapłańskie w obrządku greko-katolickim. Po roku powrócił do Lwowa kończąc studia z teologii. W latach 1820-1822 wykładał nauki biblijne i dogmatykę w nowo utworzonym seminarium duchownym w Szybeniku.
W 1822 wyjechał do Wiednia studiować dogmatykę. W 1826 został zatrudniony jako wykładowca na Uniwersytecie Lwowskim. W 1836 uzyskał doktorat z teologii W latach 1837, 1841 i 1845 był dziekanem Wydziału Teologicznego a 1841 wybrano go rektorem Uniwersytetu Lwowskiego. W 1846 został radcą konsystorza unickiego we Lwowie.
Bibliografia.
Marian Rechowicz "Jakub Gierowski (1794-1850)" [w:] Polski Słownik Biograficzny tom VIII wyd. 1959-1960 s.398-399

</doc>
<doc id="4840732" url="https://pl.wikipedia.org/wiki?curid=4840732" title="Opłakiwanie Chrystusa (obraz z warsztatu Lucasa Cranacha starszego)">
Opłakiwanie Chrystusa (obraz z warsztatu Lucasa Cranacha starszego)

Opłakiwanie Chrystusa – obraz z warsztatu niemieckiego malarza Lucasa Cranacha starszego z kolekcji dawnego Śląskiego Muzeum Sztuk Pięknych w przedwojennym Wrocławiu, później znajdujący się w zbiorach Nationalmuseum w Sztokholmie. W styczniu 2022 roku odzyskany przez Ministerstwo Kultury i Dziedzictwa Narodowego i umieszczony w Muzeum Narodowym we Wrocławiu.
Opis obrazu.
Obraz olejny na desce lipowej o wymiarach 156 × 131,5 cm. Przedstawiono na nim ciało Jezusa Chrystusa, spoczywające na białym płótnie, podtrzymywane przez inne postaci, które należą do rodziny zamawiającego.
"Opłakiwanie Chrystusa" było jednym z najcenniejszych obrazów ze Śląskiego Muzeum Sztuk Pięknych. Praca z warsztatu Lucasa Cranacha starszego miała stanowić pamiątkę po saskim kupcu Konradzie von Günterode (1476–1535) i jego żonie Annie z domu Alnpeck (1494–1541), których herby znajdują się w dolnych rogach płótna. Dzieło powstało w drugiej połowie lat 30. XVI wieku (ok. 1538) i może być obrazem epitafijnym, być może ufundowanym przez wdowę mężowi albo przez dzieci rodzicom.
Obraz wyróżnia dobór przedstawionych postaci. W najbliższym otoczeniu zmarłego Chrystusa nie przedstawiono świętych, a osoby świeckie, które należały do rodziny znanej z imienia i nazwiska.
Proweniencja.
Nie jest jasne, kiedy i w jaki sposób luterański w swojej treści obraz trafił do katolickiej Kaplicy Książęcej kościoła pw. Wniebowzięcia Najświętszej Panny Marii, należącego do kompleksu klasztornego z Lubiąża. Dzieło włączono w 1880 roku do zbiorów wrocławskiego Śląskiego Muzeum Sztuk Pięknych po sekularyzacji zakonu cystersów z klasztoru w Lubiążu.
W okresie II wojny światowej obraz został wywieziony do składnicy w Kamieńcu Ząbkowickim z polecenia Günthera Grundmanna, konserwatora zabytków prowincji dolnośląskiej, który od 1942 prowadził akcję zabezpieczania cennych dzieł sztuki przed zniszczeniami wojennymi. Zapiski Grundmanna zostały odszyfrowane przez polskich muzealników już jesienią 1945 roku, jednak część składnic opróżnili Sowieci, a inne złodzieje. Nie wiadomo w jaki sposób obraz trafił w ręce Siegfrieda Häggberga, ale jego spadkobiercy twierdzili, że otrzymał go na przechowanie od nieznanej im osoby, jednak nikt się po niego nigdy nie zgłosił.
Obraz został w 1970 roku kupiony do zbiorów Muzeum Narodowego w Sztokholmie od spadkobierców Häggberga na aukcji za 4000 koron szwedzkich. Tam prof. Piotr Oszczanowski zidentyfikował go jako wojenną stratę wrocławskiego muzeum. Obraz oczekiwał na decyzję szwedzkiego Ministerstwa Kultury o zwrocie do Polski. W styczniu 2022 odzyskany dla Polski przez MKiDN.

</doc>
<doc id="4840733" url="https://pl.wikipedia.org/wiki?curid=4840733" title="Świadomość (zespół muzyczny)">
Świadomość (zespół muzyczny)

Świadomość – polski zespół muzyczny grający reggae.
Zespół określa swoją muzykę jako reggae w specyficznym stylu, inspirowany dub, ska, folk a nawet punk rock i rock. Stosują różnorodne instrumenty muzyczne, nadające im nietypowe brzmienie.
Historia.
Zespół powstał w styczniu 2001 roku w Darłowie, z inicjatywy Roberta Gorgola, wówczas studenta Politechniki Koszalińskiej. W kolejnym roku wydali swoje pierwsze demo pt. "Spod?". W 2003 r. otrzymali wyróżnienie na przeglądzie zespołów muzycznych "Generacja" w Koszalinie. W 2006 r. utwór "Ciak-ciak remix" zamieszczono na składance pt. "Młode lwy polskiego reggae", dołączonej jako dodatek do czasopisma Free Colours. W 2007 r. zagrali podczas Afryka Reggae Festival w Toruniu. W tym samym roku zespół zajął I miejsce podczas 1. Konkursu Młodych Talentów im. Ryszarda Sarbaka na festiwalu Reggae na Piaskach w Ostrowie Wielkopolskim. 11 stycznia 2008 r. burmistrz Darłowa Arkadiusz Klimowicz przyznał im dyplom i nagrodę za osiągnięcia w dziedzinie twórczości artystycznej, upowszechniania i ochrony kultury za rok 2007. W 2008 r. wydali płytę "Ciak Ciak".
Świadomość koncertowała m.in. w Bydgoszczy, Człuchowie, Gdańsku, Gdyni, Gorzowie Wielkopolskim, Kołobrzegu, Koszalinie, Ostródzie, Poznaniu, Sianożętach, Słupsku, Sopocie, Sulęcinie, Szczecinie, Ustce, Ustroniu Morskim i Złocieńcu. 13 stycznia 2008 r. wystąpili na rynku w Darłowie z okazji XVI Finału Wielkiej Orkiestry Świątecznej Pomocy. Trzykrotnie występowali na Przystanku Woodstock.
Zespół spopularyzował muzykę reggae w Darłowie i jego okolicach. Dzięki temu w 2004 r. było możliwe zorganizowanie w Darłowie pierwszego festiwalu muzyki reggae - Anti Babilon Fest. W 2007 r. społeczność skupiona wokół grupy zawiązała Stowarzyszenie Kultura Sztuka Region. Od 2009 r. Stowarzyszenie, wraz z Darłowskim Ośrodkiem Kultury im. Leopolada Tyrmana organizuje coroczny Reggaenwalde Festival. W 2013 r. zespół nagrał utwór promujący imprezę pt. "Reggaenwalde". W utworze wystąpił gościnnie Da-Gu.
Po 2013 r. zespół ograniczył swoją aktywność na skutek rozjechania się części składu po kraju. Lider grupy, Robert Gorgol był wówczas zaangażowany w inne projekty tj. ZGAGAFARI i nowy zespół o nazwie Maczku Paczke.
Skład.
Ostatni skład:
Byli członkowie:

</doc>
<doc id="4840736" url="https://pl.wikipedia.org/wiki?curid=4840736" title="Leon Langakis">
Leon Langakis

Leon Langakis () – grecki strzelec.
Langakis brał udział w Letnich Igrzyskach Olimpijskich 1896 w Atenach, rywalizując w konkurencji karabinu dowolnego w trzech postawach. Nie ukończył zawodów.

</doc>
<doc id="4840737" url="https://pl.wikipedia.org/wiki?curid=4840737" title="Left Bank Books Collective">
Left Bank Books Collective

Left Bank Books Collective – księgarnia anarchistyczna, założona w 1973 w Seattle, w stanie Waszyngton. Znajduje się przy Pike Street 92, na rogu Pike Place Market. Lonely Planet opisuje lokal, jako taki który "eksponuje ziny w języku hiszpańskim, rewolucyjne broszury, eseje Chomsky'ego i nieodłączną podejrzliwość wobec władzy”.
Sklep organizuje okazjonalne imprezy, które są opisane wśród "15 najlepszych rzeczy do zrobienia w tym tygodniu" itd. Jest również małym wydawcą i prowadził kampanię fundraisingową poprzez IndieGoGo w 2014, kiedy to obchodził 40 lat działalności.

</doc>
<doc id="4840738" url="https://pl.wikipedia.org/wiki?curid=4840738" title="Stanisław Łuczyński">
Stanisław Łuczyński

Stanisław Łuczyński (ur. 9 maja 1941 w Piotrkowie Trybunalskim, zm. 20 czerwca 2020 tamże) – polski zapaśnik oraz sędzia zapaśniczy krajowy i międzynarodowy.
Życiorys.
W latach 1957-1965 był zawodnikiem sekcji zapaśniczej GKS Piotrcovia Piotrków Trybunalski, gdzie trenował styl klasyczny pod kierunkiem Eugeniusza Kierszuna. Karierę musiał przerwać w wyniku wypadku odniesionego podczas służby wojskowej (postrzał z broni palnej). Od 1965 roku rozpoczął sędziowanie zapasów, początkowo na szczeblu okręgowym. Z czasem osiągnął kolejne klasy sędziowskie, aż do uzyskania w 1980 roku klasy międzynarodowej. Wielokrotnie sędziował zawody o randze mistrzostw Europy i świata, w 1988 roku został członkiem kolegium sędziowskiego na Letnie Igrzyska Olimpijskie 1988 w Seulu.
Oprócz działalności sędziowskiej pełnił funkcję prezesa Okręgowego Związku Zapaśniczego w Piotrkowie Trybunalskim (1975-1980) oraz członka Komisji Sędziowskiej Polskiego Związku Zapaśniczego (1976-1980). W uznaniu zasług dla dyscypliny otrzymał tytuł sędziego honorowego Międzynarodowe Federacji Zapaśniczej (FILA) oraz został odznaczony Srebrną Gwiazdą FILA.

</doc>
<doc id="4840741" url="https://pl.wikipedia.org/wiki?curid=4840741" title="Jöklamýs">
Jöklamýs

Jöklamýs (ang. "glacier mice") – kolonie mchów składające się z wielu ich gatunków, spotykane na niektórych lodowcach. Podstawą dla powstania "jöklamýs" jest kamyk, który równomiernie ze wszystkich stron obrasta mchem. Dokładne warunki, w jakich powstają takie kolonie, nie są znane, występują w Islandii, odnaleziono je także na Alasce, w Chile, Wenezueli i na Svalbardzie. Po raz pierwszy zjawisko "jöklamýs" zostało opisane w 1950 roku przez islandzkiego meteorologa Jóna Eyþórssona, który jest także autorem nazwy "jöklamýs" – w tłumaczeniu dosłownym "myszy lodowcowe" (ang. "glacier mice"). W języku polskim zaproponowano nazwę dla tego zjawiska "jokulki" (od isl. "jökull" – lodowiec i okrągłego kształtu).
Ekosystem.
W kolonii "jöklamýs" spotykane są także niektóre gatunki zwierząt, jak np. niesporczaki, nicienie, czy skoczogonki. Pomiary wykazały, że taka forma zatrzymuje ciepło oraz wilgoć, tworząc odpowiedni ekosystem dla życia tych gatunków, które w innych warunkach nie przetrwałyby na lodowcu. 
Przemieszczanie się.
Cechą charakterystyczną "jöklamýs" jest ich poruszanie się w określony sposób, który nie jest spowodowany jedynie nachyleniem terenu czy wiatrem. Badania akcelerometrami wykazały, że "jöklamýs" nie ślizgają się po lodzie, a toczą się po nim, odsłaniając kolejno wszystkie fragmenty powierzchni kolonii, dzięki czemu mech na spodniej stronie nie obumiera. Ponadto wszystkie "jöklamýs" w kolonii poruszają się w tym samym kierunku i z tą samą prędkością. Zjawisko to do dzisiaj nie zostało wyjaśnione. 
Rozmnażanie.
W przynajmniej części przypadków mchy tworzące myszy lodowcowe rozmnażają się bezpłciowo z powodu trudnych warunków środowiskowych względem standardowych sposobów rozmnażania mchów.

</doc>
<doc id="4840755" url="https://pl.wikipedia.org/wiki?curid=4840755" title="Fanfik (powieść)">
Fanfik (powieść)

Fanfik – debiutancka polskojęzyczna powieść Natalii Osińskiej wydana w 2016 roku przez Wydawnictwo Krytyki Politycznej. Opowiada o nastolatkach LGBT, porusza m.in. tematy homoseksualności, homofobii i jako pierwsza w polskiej literaturze młodzieżowej podejmuje temat transpłciowości. Fanfik jest porównywany z powieściami Małgorzaty Musierowicz z cyklu Jeżycjada.
Fabuła.
Książka opisuje historię głównej bohaterki Tosi, szesnastoletniej uczennicy poznańskiego liceum, która boryka się z problemami rodzinnymi oraz mierzy z samoakceptacją i swoją płciowością. W szkole Tosia poznaje nowego ucznia Leona, który niedawno przeprowadził się do Poznania i będzie powtarzał drugą klasę. Dwójka bohaterów zaprzyjaźnia się, a ich dalsze losy są jednym z głównych wątków książki.
Tytuł.
Tytuł powieści stanowi nawiązanie do krótkich form literackich "drabble" (fanfików) pisanych przez Tośka, a jego znaczenie metaforyczne było analizowane w literaturze naukowej.
Wyróżnienia.
Książka została w 2016 wpisana na Listę Skarbów Muzeum Książki Dziecięcej, zdobywając wyróżnienie w IX Konkursie Literatury Dziecięcej im. Haliny Skrobiszewskiej organizowanym przez Muzeum Książki Dziecięcej. "Fanfik" był też jedną z książek nominowanych w 2016 roku w konkursie Książka Roku Lubimyczytać.pl.

</doc>
<doc id="4840758" url="https://pl.wikipedia.org/wiki?curid=4840758" title="Sari Ghurchan">
Sari Ghurchan

Sari Ghurchan – wieś w Iranie, w ostanie Azerbejdżan Zachodni, w szahrestanie Takab. W 2006 roku liczyła 151 mieszkańców.

</doc>
<doc id="4840759" url="https://pl.wikipedia.org/wiki?curid=4840759" title="Siegfried Häggberg">
Siegfried Häggberg

Karl Reinhold Siegfried Häggberg (ur. 17 września 1887, zm. 2 marca 1963 w Warszawie) – szwedzki inżynier i przedsiębiorca, współpracownik polskiego ruchu oporu w czasie II wojny światowej.
Życiorys.
W 1912 roku ukończył studia inżynieryjne. W 1922 osiedlił się w Polsce, w której został dyrektorem spółek telefonicznych związanych z koncernem LM Ericsson. Pracował przy automatyzacji central sieci telefonicznej, a jego córka nagrała głos na potrzeby polskiej "zegarynki".
Wyjechał z Warszawy 22 września 1939 roku wraz korpusem dyplomatycznym, ale wrócił do Polski kilka tygodni po kapitulacji Warszawy. Zabiegał o utrzymanie zatrudnienia wszystkich pracowników PAST zagrożonych zwolnieniami w związku z zaprzestaniem rozbudowy central automatycznych. Podejmował działania na rzecz zatrudniania w oddziałach na terenie Generalnego Gubernatorstwa pracowników wysiedlonych z terenów włączonych do Rzeszy. Dzięki jego interwencjom wielokrotnie zwalniano również aresztowanych polskich pracowników firmy.
W czasie II wojny światowej przemycał również do Szwecji dokumenty polskiego ruchu oporu, które dokumentowały zbrodnie niemieckich nazistów wobec Polaków i Żydów. W 1942 roku został wraz z siedmioma innymi Szwedami aresztowany przez Gestapo, oskarżony o szpiegostwo i rok później skazany na śmierć, ale wyrok cofnięto po interwencji króla Szwecji Gustawa V i w październiku 1944 Häggberg wrócił do Szwecji. Po wojnie kilkakrotnie wracał do Polski. Zaraz po jej zakończeniu zorganizował zbiórkę odzieży dla polskich pracowników PAST-y. W 1947 roku negocjował porozumienie Ericssona z władzami Polski, ale umowa została zerwana.
Zmarł 2 marca 1963 roku w Warszawie i został pochowany w Mariefred w Szwecji.

</doc>
<doc id="4840766" url="https://pl.wikipedia.org/wiki?curid=4840766" title="Giles Scott">
Giles Scott

Giles Lyndon Scott (ur. 23 czerwca 1987) – brytyjski żeglarz sportowy, złoty medalista olimpijski z Rio de Janeiro.
Zawody w 2016 były jego pierwszymi igrzyskami olimpijskimi. W Brazylii zwyciężył w klasie Finn. W tej klasie zdobył pięć medali seniorskich mistrzostw świata: złoto w 2011, 2014, 2015 i 2016 oraz brąz w 2010. Był mistrzem świata juniorów w 2008, wcześniej pływał w Laserze.

</doc>
<doc id="4840777" url="https://pl.wikipedia.org/wiki?curid=4840777" title="Tondarlu">
Tondarlu

Tondarlu – wieś w Iranie, w ostanie Azerbejdżan Zachodni, w szahrestanie Takab. W 2006 roku liczyła 58 mieszkańców.

</doc>
<doc id="4840780" url="https://pl.wikipedia.org/wiki?curid=4840780" title="Aleksandr Wowin">
Aleksandr Wowin

Aleksandr Władimirowicz Wowin (, ur. 27 stycznia 1961 w Leningradzie, zm. 8 kwietnia 2022) – amerykański językoznawca, filolog i japonista pochodzenia rosyjskiego. Zajmuje się japońską lingwistyką historyczną, filologią japońską oraz językami azjatyckimi w ujęciu ogólnym.
W 1983 r. uzyskał magisterium na Leningradzkim Uniwersytecie Państwowym. W 1987 r. doktoryzował się na podstawie rozprawy poświęconej językowi japońskiej prozy.

</doc>
<doc id="4840783" url="https://pl.wikipedia.org/wiki?curid=4840783" title="Neisseria wadsworthii">
Neisseria wadsworthii

Neisseria wadsworthii – gatunek gram-ujemnej bakterii wykryty po raz pierwszy w ludzkim płynie otrzewnowym i w ranie ramienia w 2011 roku. Tworzy dwoinki o średnicy 1,3-1,8 mikrometra. Bakteria ta wytwarza katalazę oraz redukuje azotany do azotynów. Fermentuje glukozę, ale nie maltozę, fruktozę, sacharozę czy ksylozę. Jej żółtawe kolonie nie wykazują aktywności hemolitycznej i mogą rosnąć w temperaturze 10-42°C. "N. wadsworthii" jest blisko spokrewniona z "Neisseria shayeganii, N. dentiae, N. bacilliformis" oraz "N. canis""." 

</doc>
<doc id="4840785" url="https://pl.wikipedia.org/wiki?curid=4840785" title="Boluz">
Boluz

Boluz – wieś w Iranie, w ostanie Azerbejdżan Zachodni, w szahrestanie Takab. W 2006 roku liczyła 160 mieszkańców.

</doc>
<doc id="4840788" url="https://pl.wikipedia.org/wiki?curid=4840788" title="Mikołaj z Błociszewa">
Mikołaj z Błociszewa

 Mikołaj z Błociszewa Błociszewski herbu Ostoja (zm. przed 1499 r.) – dziedzic dóbr w Błociszewie, Chaławach, Gaju i Grabianowie, burgrabia kościański.
Życiorys.
Mikołaj Błociszewski pochodził z Błociszewa w Wielkopolsce. Jego ojcem był Jan Błociszewski. Miał braci rodzonych – Macieja i Stanisława. Jego stryjem był Mikołaj Błociszewski, kasztelan santocki i sędzia poznański. Wraz z braćmi zawarł ugodę w roku 1437 z Maciejem Szczodrowskim względem kaplicy w Błociszewie.
W roku 1463 kupił za 160 grzywien od Piotra Chaławskiego czwartą część w Chaławach. Od Abrahama Kiebłowskiego kupił w roku 1475 wieś Gaj za 600 grzywien. Następnie od Jakuba Grabionowskiego nabył w roku 1478 część Grabionowa za 40 grzywien. W związki małżeńskie wstępował dwukrotnie. Jego pierwszą żoną była Dorota, córka Dominika z Jeżewa a drugą Anna, której oprawił posag w roku 1479 na trzeciej części w Błociszewie i na dwóch częściach w Grabionowie w wysokości 300 zł. Miał kilkoro dzieci: Barbarę, Katarzynę, Jana, Piotra, Mikołaja i Jakuba. Nie żył już w roku 1499.
Mikołaj z Błociszewa Błociszewski herbu Ostoja był burgrabią kościańskim w latach 1474-1478.
Wnukiem Mikołaja Błociszewskiego był Wincenty Gajewski (syn Piotra Błociszewskiego i Małgorzaty Strzępińskiej), po którym pochodzą Gajewscy herbu Ostoja piszący się z Błociszewa.

</doc>
<doc id="4840789" url="https://pl.wikipedia.org/wiki?curid=4840789" title="Darwisz Rasz">
Darwisz Rasz

Darwisz Rasz – wieś w Iranie, w ostanie Azerbejdżan Zachodni, w szahrestanie Takab. W 2006 roku liczyła 179 mieszkańców.

</doc>
<doc id="4840790" url="https://pl.wikipedia.org/wiki?curid=4840790" title="Powiat Toyoda">
Powiat Toyoda

 – dawny powiat w Japonii, w prefekturze Ibaraki.
Historia.
Powiat został założony 2 grudnia 1878 roku. Na dzień przed wprowadzeniem nowego systemu administracyjnego, 31 marca 1889 roku, powiat Toyoda został podzielony na miejscowość Mitsukaidō i 11 wiosek: Nishitoyoda, Toyokami, Fusakami, Sōdō, Kokai, Toyoda, Tama, Ishige, Goka, Mitsuma i Ōnō.
1 kwietnia 1896 roku powiat Toyoda został połączony z powiatem Yūki. W wyniku tego połączenia powiat został rozwiązany.

</doc>
<doc id="4840792" url="https://pl.wikipedia.org/wiki?curid=4840792" title="Agha Bejk">
Agha Bejk

Agha Bejk (pers. اقابيك) – wieś w Iranie, w ostanie Azerbejdżan Zachodni, w szahrestanie Takab. W 2006 roku liczyła 139 mieszkańców.

</doc>
<doc id="4840796" url="https://pl.wikipedia.org/wiki?curid=4840796" title="ATMSolutions">
ATMSolutions

Advanced Technology Machine Solutions (tł.: Zaawansowane Technologie Maszynowe) – przedsiębiorstwo przemysłowe działające w branży maszyn sterowanych numerycznie (CNC). Kapitał zakładowy przedsiębiorstwa w całości polski. Początki firmy sięgają pierwszej dekady XXI wieku.
Obecna siedziba główna Spółki znajduje się w Łomiankach pod Warszawą. W roku 2019 przedsiębiorstwo ATMSolutions rozpoczęło budowę zakładu produkcyjnego w miejscowości Stawiski w woj. podlaskim, skupiające się na produkcji innowacyjnych obrabiarek w technologii modułowej.
Innowacja została zastrzeżona w Urzędzie UE ds Własności Intelektualnej (EUIPO) z siedzibą w Alicante
Największym rynkiem sprzedaży dla firmy ATMSolutions jest kraj pochodzenia czyli Polska, a z informacji przedstawionych na broszurach informacyjnych wynika że eksport obejmuje wiele krajów Europy oraz całego świata.
ATMSolutions zatrudnia dziesiątki inżynierów, automatyków, i specjalistów obróbki materiałów. W ofercie Spółki znajdują się maszyny cnc do obróbki materiałów metalicznych oraz niemetalicznych jak:
Klienci m.in..
CSR
Na witrynie internetowej przedsiębiorstwa możemy przeczytać, że firma angażuje się w przedsięwzięcia stosując zasadę społecznej odpowiedzialności biznesu (CSR)

</doc>
<doc id="4840799" url="https://pl.wikipedia.org/wiki?curid=4840799" title="Sari Bagh">
Sari Bagh

Sari Bagh – wieś w Iranie, w ostanie Azerbejdżan Zachodni, w szahrestanie Takab. W 2006 roku liczyła 150 mieszkańców.

</doc>
<doc id="4840802" url="https://pl.wikipedia.org/wiki?curid=4840802" title="Ghara Baba">
Ghara Baba

Ghara Baba – wieś w Iranie, w ostanie Azerbejdżan Zachodni, w szahrestanie Takab. W 2006 roku liczyła 32 mieszkańców.

</doc>
<doc id="4840805" url="https://pl.wikipedia.org/wiki?curid=4840805" title="Gieorgij Starostin">
Gieorgij Starostin

Gieorgij Siergiejewicz Starostin (, ur. 4 lipca 1976) – rosyjski językoznawca. Zajmuje się językoznawstwem historyczno-porównawczym, problematyką pokrewieństwa językowego, orientalistyką i sinologią.
W 1997 roku ukończył studia na Wydziale Lingwistyki Teoretycznej i Stosowanej Rosyjskiego Państwowego Uniwersytetu Humanistycznego. W 2000 r. uzyskał stopień kandydata nauk na podstawie pracy poświęconej rekonstrukcji systemu fonologicznego języka pradrawidyjskiego. W 2005 r. objął stanowisko docenta i zaczął kierować Katedrą Historii i Filologii Dalekiego Wschodu.
Od 2000 r. bierze udział w rosyjsko-amerykańskim projekcie "Evolution of Human Language", którego celem jest wyjaśnienie relacji między rodzinami językowymi i rekonstrukcja lingwistyczna dziejów ludzkości. Jest zastępcą redaktora naczelnego czasopisma „Journal of Language Relationship” („Woprosy jazykowogo rodstwa”).

</doc>
<doc id="4840807" url="https://pl.wikipedia.org/wiki?curid=4840807" title="Georgij Starostin">
Georgij Starostin



</doc>
<doc id="4840812" url="https://pl.wikipedia.org/wiki?curid=4840812" title="Nochoud Darre">
Nochoud Darre

Nochoud Darre – wieś w Iranie, w ostanie Azerbejdżan Zachodni, w szahrestanie Takab. W 2006 roku liczyła 103 mieszkańców.

</doc>
<doc id="4840818" url="https://pl.wikipedia.org/wiki?curid=4840818" title="Hadżdżi Babaj-e Sofla">
Hadżdżi Babaj-e Sofla

Hadżdżi Babaj-e Sofla () – wieś w Iranie, w ostanie Azerbejdżan Zachodni, w szahrestanie Takab. W 2006 roku liczyła 173 mieszkańców.

</doc>
<doc id="4840821" url="https://pl.wikipedia.org/wiki?curid=4840821" title="Hadżdżi Babaj-e Wosta">
Hadżdżi Babaj-e Wosta

Hadżdżi Babaj-e Wosta () – wieś w Iranie, w ostanie Azerbejdżan Zachodni, w szahrestanie Takab. W 2006 roku liczyła 262 mieszkańców.

</doc>
<doc id="4840824" url="https://pl.wikipedia.org/wiki?curid=4840824" title="Grupa podpułkownika Jerzego Sawy-Sawickiego">
Grupa podpułkownika Jerzego Sawy-Sawickiego

Grupa podpułkownika Jerzego Sawy-Sawickiego – związek taktyczny Wojska Polskiego z okresu wojny polsko-bolszewickiej.
Struktura organizacyjna.
Skład 4 lipca 1920:
Ogółem liczyła około 3000 żołnierzy i 10 dział

</doc>
<doc id="4840825" url="https://pl.wikipedia.org/wiki?curid=4840825" title="Tasze Kabud">
Tasze Kabud

Tasze Kabud – wieś w Iranie, w ostanie Azerbejdżan Zachodni, w szahrestanie Takab. W 2006 roku liczyła 183 mieszkańców.

</doc>
<doc id="4840828" url="https://pl.wikipedia.org/wiki?curid=4840828" title="Cksum">
Cksum

cksum – polecenie systemu operacyjnego Unix obliczające sumę kontrolną cyklicznego kodu nadmiarowego (CRC). Zwraca sumę kontrolną CRC każdego pliku wraz z jego rozmiarem w bajtach i nazwą. Służy do sprawdzenia, czy plik nie został uszkodzony przy przenoszeniu. Jeżeli wynik "cksum" jest taki sam jak przed przeniesieniem, jest bardzo prawdopodobne lub pewne, że dane nie zostały uszkodzone.
Składnia.
cksum [PLIK]...
cksum [OPCJA]
Parametry.
codice_1 – wyświetlenie opisu polecenia
codice_2 – wyświetlenie informacji o wersji
Przykład użycia.
$ cksum wikipedia.txt
3942603168 10 wikipedia.txt
$ cksum test.txt
647865101 188 test.txt

</doc>
<doc id="4840835" url="https://pl.wikipedia.org/wiki?curid=4840835" title="Anna Dybo">
Anna Dybo

Anna Władimirowna Dybo (, ur. 1959) – rosyjska językoznawczyni, komparatystka. Jej działalność naukowa koncentruje się wokół języków tunguskich i tureckich.
W 1981 r. ukończyła studia na Uniwersytecie Moskiewskim, a następnie kontynuowała naukę w Instytucie Lingwistyki Rosyjskiej Akademii Nauk. W 1992 r. uzyskała stopień doktora nauk filologicznych. W 2008 r. została wybrana członkiem korespondentem Rosyjskiej Akademii Nauk.
Jej dorobek obejmuje ponad 130 publikacji naukowych, w tym 11 monografii i słowników. Współtworzyła słownik etymologiczny języków ałtajskich.

</doc>
<doc id="4840846" url="https://pl.wikipedia.org/wiki?curid=4840846" title="Parki narodowe w Maroku">
Parki narodowe w Maroku

Parki narodowe w Maroku – obszary prawnie chronione na terenie Maroka, wyróżniające się różnorodnością biologiczną, występowaniem formacji geologicznych o szczególnym znaczeniu oraz walorami krajobrazowymi i kulturowymi. 
W Maroku znajduje się 10 parków narodowych (stan na czerwiec 2020 roku). 
Historia.
W 1917 roku wydano dekret królewski ("dahir") ochronie i ochronie lasów a w 1934 roku o tworzeniu parków narodowych. Misję zachowania zasobów naturalnych Maroka poprzez gospodarkę leśną oraz tworzenie parków narodowych i rezerwatów przyrody powierzono Zarządowi Gospodarki Wodnej i Leśnej.
Parki narodowe obejmują ochroną obszary przyrody wyróżniające się różnorodnością biologiczną, występowaniem formacji geologicznych o szczególnym znaczeniu oraz walorami krajobrazowymi i kulturowymi.
Pierwszy park – Park Narodowy Tubkalu – powstał 19 stycznia 1942 roku. Do 1994 roku utworzono cztery parki. W 1996 roku opracowano master plan dla obszarów chronionych, który zawierał listę 154 obszarów i przewidywał nadanie statusu parku narodowego 12 z nich. Master plan jest stopniowo wdrażany – w 2004 roku powołano do życia kolejne cztery parki. W 2006 roku powstał pierwszy park na Saharze – Park Narodowy Khenifiss. Ostatni park założono w 2008 roku – Park Narodowy Khenifra. W 2010 roku ogłoszono ustawę o obszarach chronionych.
Wszystkie obszary chronione w Maroku zarządzane są przez Wysoką Komisję ds. Gospodarki Wodnej i Leśnej oraz Walki z Pustynnieniem (fr. "Haut Commissariat aux Eaux Forêts et à la Lutte contre la Désertification").
Parki narodowe.
Poniższa tabela przedstawia marokańskie parki narodowe:

</doc>
<doc id="4840859" url="https://pl.wikipedia.org/wiki?curid=4840859" title="Agh Ghale">
Agh Ghale

Agh Ghale (pers. اق قلعه) – wieś w Iranie, w ostanie Azerbejdżan Zachodni, w szahrestanie Takab. W 2006 roku liczyła 264 mieszkańców.

</doc>
<doc id="4840862" url="https://pl.wikipedia.org/wiki?curid=4840862" title="Aneta Pawłenko">
Aneta Pawłenko

Aneta Pawłenko (, ur. 28 kwietnia 1963) – ukraińsko-amerykańska językoznawczyni. Specjalizuje się w problematyce bilingwizmu, szczególnie w kwestii relacji między dwujęzycznością a poznaniem i emocjami. Piastuje stanowisko profesora na Temple University.
Przybyła do USA jako uchodźczyni w 1990 r., z powodu dyskryminacji antysemickiej i strachu przed pogromem. Jej dorobek obejmuje liczne artykuły i książki poświęcone zjawiskom dwujęzyczności i wielojęzyczności w krajach byłego Związku Radzieckiego. W latach 2014–2015 była prezesem Amerykańskiego Stowarzyszenia Lingwistyki Stosowanej. Została laureatką nagrody "TESOL Award for Distinguished Research" (2009) oraz nagrody Brytyjskiego Stowarzyszenia Lingwistyki Stosowanej (2006) za książkę "Emotions and Multilingualism". W 2015 r. ogłosiła książkę "The Bilingual Mind".

</doc>
<doc id="4840865" url="https://pl.wikipedia.org/wiki?curid=4840865" title="Gaz Darre">
Gaz Darre

Gaz Darre – wieś w Iranie, w ostanie Azerbejdżan Zachodni, w szahrestanie Takab. W 2006 roku liczyła 590 mieszkańców.

</doc>
<doc id="4840867" url="https://pl.wikipedia.org/wiki?curid=4840867" title="Aplared">
Aplared

Aplared – miejscowość (tätort) w Szwecji, w regionie administracyjnym ("län") Västra Götaland, w gminie Borås.
Według danych Szwedzkiego Urzędu Statystycznego liczba ludności wyniosła: 463 (31 grudnia 2015), 450 (31 grudnia 2018) i 442 (31 grudnia 2019).

</doc>
<doc id="4840871" url="https://pl.wikipedia.org/wiki?curid=4840871" title="Władisław Markowicz Illicz-Switycz">
Władisław Markowicz Illicz-Switycz



</doc>
<doc id="4840873" url="https://pl.wikipedia.org/wiki?curid=4840873" title="Gherchlu">
Gherchlu

Gherchlu – wieś w Iranie, w ostanie Azerbejdżan Zachodni, w szahrestanie Takab. W 2006 roku liczyła 421 mieszkańców.

</doc>
<doc id="4840876" url="https://pl.wikipedia.org/wiki?curid=4840876" title="Ardala">
Ardala

Ardala – miejscowość (tätort) w Szwecji, w regionie administracyjnym ("län") Västra Götaland, w gminie Skara.
Według danych Szwedzkiego Urzędu Statystycznego liczba ludności wyniosła: 745 (31 grudnia 2015), 715 (31 grudnia 2018) i 699 (31 grudnia 2019).

</doc>
<doc id="4840878" url="https://pl.wikipedia.org/wiki?curid=4840878" title="Szymon Godziek">
Szymon Godziek

Szymon „Szaman” Godziek (ur. 21 grudnia 1991 w Suszcu) – polski rowerzysta w dyscyplinie MTB freestyle.
Szymon Godziek jest znany między innymi z tego, że jako pierwszy wykonał ekstremalny trick o nazwie „tsunami flip” podczas zawodów. Przyczyniło się do tego, że wygrał zawody Red Bull District Ride 2014 w kategorii Best Trick. Wygrał także zawody Wombat Dirt Jumping Cup 2015, które odbyły się w Warszawie.

</doc>
<doc id="4840880" url="https://pl.wikipedia.org/wiki?curid=4840880" title="Dur Basz">
Dur Basz

Dur Basz – wieś w Iranie, w ostanie Azerbejdżan Zachodni, w szahrestanie Takab. W 2006 roku liczyła 1067 mieszkańców.

</doc>
<doc id="4840885" url="https://pl.wikipedia.org/wiki?curid=4840885" title="Sabil (Iran)">
Sabil (Iran)

Sabil – wieś w Iranie, w ostanie Azerbejdżan Zachodni, w szahrestanie Takab. W 2006 roku liczyła 872 mieszkańców.

</doc>
<doc id="4840889" url="https://pl.wikipedia.org/wiki?curid=4840889" title="Arentorp">
Arentorp

Arentorp – miejscowość (tätort) w Szwecji, w regionie administracyjnym ("län") Västra Götaland, w gminie Vara.
Według danych Szwedzkiego Urzędu Statystycznego liczba ludności wyniosła: 464 (31 grudnia 2015), 507 (31 grudnia 2018) i 511 (31 grudnia 2019).

</doc>
<doc id="4840892" url="https://pl.wikipedia.org/wiki?curid=4840892" title="Kutan-e Olja">
Kutan-e Olja

Kutan-e Olja – wieś w Iranie, w ostanie Azerbejdżan Zachodni, w szahrestanie Takab. W 2006 roku liczyła 441 mieszkańców.

</doc>
<doc id="4840894" url="https://pl.wikipedia.org/wiki?curid=4840894" title="Tamaj">
Tamaj

Tamaj – wieś w Iranie, w ostanie Azerbejdżan Zachodni, w szahrestanie Takab. W 2006 roku liczyła 580 mieszkańców.

</doc>
<doc id="4840898" url="https://pl.wikipedia.org/wiki?curid=4840898" title="Józef Sołtyk (zm. 1735)">
Józef Sołtyk (zm. 1735)



</doc>
<doc id="4840901" url="https://pl.wikipedia.org/wiki?curid=4840901" title="Åsarp">
Åsarp

Åsarp – miejscowość (tätort) w Szwecji, w regionie administracyjnym ("län") Västra Götaland, w gminie Falköping.
Według danych Szwedzkiego Urzędu Statystycznego liczba ludności wyniosła: 609 (31 grudnia 2015), 610 (31 grudnia 2018) i 622 (31 grudnia 2019).

</doc>
<doc id="4840902" url="https://pl.wikipedia.org/wiki?curid=4840902" title="Arabszah">
Arabszah

Arabszah – wieś w Iranie, w ostanie Azerbejdżan Zachodni, w szahrestanie Takab. W 2006 roku liczyła 538 mieszkańców.

</doc>
<doc id="4840904" url="https://pl.wikipedia.org/wiki?curid=4840904" title="Matthew Spriggs">
Matthew Spriggs

Matthew Spriggs (ur. 1954) – profesor archeologii na Australijskim Uniwersytecie Narodowym. Zajmuje się m.in. dziejami archeologii, teorią archeologiczną, relacją między archeologią a językoznawstwem oraz historią języka kornijskiego. Jego badania naukowe koncentrują się wokół archeologii wysp Azji Południowo-Wschodniej i wysp Pacyfiku.
Prowadził badania archeologiczne w Indonezji, Timorze Wschodnim, na Nowej Gwinei, w archipelagu Bismarcka, na Wyspach Salomona, w Nowej Kaledonii i na Hawajach
Kształcił się na Australijskim Uniwersytecie Narodowym, gdzie w 1981 uzyskał doktorat. W 1997 objął stanowisko profesora archeologii.

</doc>
<doc id="4840905" url="https://pl.wikipedia.org/wiki?curid=4840905" title="Ajghalesi">
Ajghalesi

Ajghalesi – wieś w Iranie, w ostanie Azerbejdżan Zachodni, w szahrestanie Takab. W 2006 roku liczyła 184 mieszkańców.

</doc>
<doc id="4840909" url="https://pl.wikipedia.org/wiki?curid=4840909" title="Åsensbruk">
Åsensbruk

Åsensbruk – miejscowość (tätort) w Szwecji, w regionie administracyjnym ("län") Västra Götaland, w gminie Mellerud.
Według danych Szwedzkiego Urzędu Statystycznego liczba ludności wyniosła: 746 (31 grudnia 2015), 772 (31 grudnia 2018) i 711 (31 grudnia 2019).

</doc>
<doc id="4840913" url="https://pl.wikipedia.org/wiki?curid=4840913" title="Asman Bolaghi">
Asman Bolaghi

Asman Bolaghi – wieś w Iranie, w ostanie Azerbejdżan Zachodni, w szahrestanie Takab. W 2006 roku liczyła 127 mieszkańców.

</doc>
<doc id="4840918" url="https://pl.wikipedia.org/wiki?curid=4840918" title="Äspered">
Äspered

Äspered – miejscowość (tätort) w Szwecji, w regionie administracyjnym ("län") Västra Götaland, w gminie Borås.
Według danych Szwedzkiego Urzędu Statystycznego liczba ludności wyniosła: 293 (31 grudnia 2015), 302 (31 grudnia 2018) i 303 (31 grudnia 2019).

</doc>
<doc id="4840920" url="https://pl.wikipedia.org/wiki?curid=4840920" title="Franciszek Skaławski">
Franciszek Skaławski

Franciszek Skaławski z Rogaczewa herbu Nałęcz – kasztelan gnieźnieński w 1737 roku, chorąży poznański w latach 1720–1737, podczaszy poznański w latach 1697–1720.
Marszałek sejmiku przedsejmowego województw poznańskiego i kaliskiego w 1703 roku. Konsyliarz konfederacji średzkiej 1703 roku województw poznańskiego i kaliskiego. Poseł na sejm 1703 roku z województwa poznańskiego. Sędzia kapturowy w grodzie poznańskim w 1704 roku. 
Jako poseł na sejm konwokacyjny 1733 roku z województwa poznańskiego był członkiem konfederacji generalnej zawiązanej 27 kwietnia 1733 roku na tym sejmie. Jako deputat podpisał "pacta conventa" Stanisława Leszczyńskiego w 1733 roku.

</doc>
<doc id="4840922" url="https://pl.wikipedia.org/wiki?curid=4840922" title="Keith Brown">
Keith Brown

Edward Keith Brown (ur. 1935) – brytyjski językoznawca. Specjalizuje się w składni teoretycznej i opisowej języka angielskiego.
Redagował 12-tomową publikację "Encyclopedia of Language and Linguistics" oraz współtworzył "Dictionary of Linguistics".
Doktoryzował się w 1972 r. na Uniwersytecie Edynburskim.

</doc>
<doc id="4840924" url="https://pl.wikipedia.org/wiki?curid=4840924" title="Axvall">
Axvall

Axvall – miejscowość (tätort) w Szwecji, w regionie administracyjnym ("län") Västra Götaland, w gminie Skara.
Według danych Szwedzkiego Urzędu Statystycznego liczba ludności wyniosła: 1164 (31 grudnia 2015), 1142 (31 grudnia 2018) i 1134 (31 grudnia 2019).

</doc>
<doc id="4840926" url="https://pl.wikipedia.org/wiki?curid=4840926" title="E.K. Brown">
E.K. Brown



</doc>
<doc id="4840927" url="https://pl.wikipedia.org/wiki?curid=4840927" title="Edward Keith Brown">
Edward Keith Brown



</doc>
<doc id="4840928" url="https://pl.wikipedia.org/wiki?curid=4840928" title="Zamknięte osiedle">
Zamknięte osiedle

Zamknięte osiedle – forma osiedla, które jest poprzez ogrodzenia zamknięte dla osób spoza niego. Osiedla zamknięte zwykle składają się z małych ulic i obejmują różne wspólne udogodnienia. W przypadku mniejszych osiedli, udogodnienia te mogą obejmować tylko park lub inny wspólny obszar osiedla. Jednym z powodów tworzenia zamkniętych osiedli jest ochrona właścicieli tamtejszych mieszkań lub domów przed wandalami i innymi rodzajami przestępczości ulicznej.
Cechy.
Zamknięte osiedla oferują usługi dozorcy, który strzeże osiedla, lecz oprócz tego, mogą istnieć inne udogodnienia. Zależą one od wielu czynników, między innymi położenia geograficznego i struktury osiedla.
Udogodnienia zależą również od rodzaju osiedla. Na przykład wspólnoty domów jednorodzinnych mogą nie mieć wspólnego basenu, ponieważ indywidualni właściciele domów mogą budować własne prywatne baseny. Z drugiej strony na terenie kondominium może istnieć wspólny osiedlowy basen, ponieważ poszczególni mieszkańcy nie mają możliwości tworzenia własnych basenów.
Typowe oferowane udogodnienia mogą obejmować:
Zamknięte osiedla na świecie.
Zamknięte osiedla istnieją między innymi w Stanach Zjednoczonych, Brazylii, Argentynie i RPA.
Z kolei w kontynentalnej Europie i Japonii, zamknięte osiedla są rzadkością.
Krytyka.
Jednym z powodów krytyki zamkniętych osiedli jest to, że zwiększają one nierówności społeczne, ponieważ raczej bogaci ludzie są w stanie zakupić mieszkanie lub dom w zamkniętym osiedlu i tam zamieszkać.

</doc>
<doc id="4840933" url="https://pl.wikipedia.org/wiki?curid=4840933" title="Bäckefors">
Bäckefors

Bäckefors – miejscowość (tätort) w Szwecji, w regionie administracyjnym ("län") Västra Götaland, w gminie Bengtsfors.
Według danych Szwedzkiego Urzędu Statystycznego liczba ludności wyniosła: 709 (31 grudnia 2015), 701 (31 grudnia 2018) i 679 (31 grudnia 2019).

</doc>
<doc id="4840935" url="https://pl.wikipedia.org/wiki?curid=4840935" title="Jim Miller">
Jim Miller

James Edward „Jim” Miller (ur. 1942, zm. 8 lutego 2019) – brytyjski językoznawca, anglista i tłumacz. Zajmował się naturą kategorii gramatycznych, relacją między mową a językiem pisanym oraz składnią spontanicznego języka mówionego.
Swoją karierę akademicką związał z Uniwersytetem Edynburskim, gdzie w 1970 r. uzyskał doktorat. W 1967 r. objął stanowisko adiunkta. Od 2003 r. był związany z uczelnią jako profesor emeritus.

</doc>
<doc id="4840936" url="https://pl.wikipedia.org/wiki?curid=4840936" title="Kasper Modlibowski (zm. 1753)">
Kasper Modlibowski (zm. 1753)

Kasper Modlibowski z Modlibogowic herbu Dryja (zm. 4 maja 1753) – kasztelan międzyrzecki w latach 1736–1753, cześnik wschowski w latach 1729–1736, marszałek dwóch zerwanych sejmików przedsejmowych województw poznańskiego i kaliskiego w 1732 roku. 
Życiorys.
Jako poseł na sejm konwokacyjny 1733 roku z województwa poznańskiego był członkiem konfederacji generalnej zawiązanej 27 kwietnia 1733 roku na tym sejmie. Jako deputat województwa poznańskiego podpisał "pacta conventa" Stanisława Leszczyńskiego w 1733 roku.

</doc>
<doc id="4840941" url="https://pl.wikipedia.org/wiki?curid=4840941" title="Microsoft Flight Simulator (2020)">
Microsoft Flight Simulator (2020)



</doc>
<doc id="4840943" url="https://pl.wikipedia.org/wiki?curid=4840943" title="Berghem">
Berghem

Berghem – miejscowość (tätort) w Szwecji, w regionie administracyjnym ("län") Västra Götaland, w gminie Mark.
Według danych Szwedzkiego Urzędu Statystycznego liczba ludności wyniosła: 369 (31 grudnia 2015), 374 (31 grudnia 2018) i 379 (31 grudnia 2019).

</doc>
<doc id="4840944" url="https://pl.wikipedia.org/wiki?curid=4840944" title="Ewa Kębłowska-Ławniczak">
Ewa Kębłowska-Ławniczak

Ewa Maria Kębłowska-Ławniczak – polska filolog, profesor nauk humanistycznych, profesor Instytutu Filologii Angielskiej Wydziału Filologicznego Uniwersytetu Wrocławskiego.
Życiorys.
W 1980 ukończyła studia filologii angielskiej na Uniwersytecie Wrocławskim, w 1991 obroniła pracę doktorską "Shakespeare adn the Controversy over Baroque", 12 kwietnia 2005 habilitowała się na podstawie pracy zatytułowanej "Wizualność widzialna i niewidzialna. Studium sztuki dramatycznej Toma Stopparda". 28 lipca 2015 nadano jej tytuł profesora w zakresie nauk humanistycznych, w specjalności literaturoznawstwa angielskiego. 
Jest zatrudniona na stanowisku profesora w Instytucie Filologii Angielskiej na Wydziale Filologicznym Uniwersytetu Wrocławskiego. Dawniej zatrudniona była jako profesor w Państwowej Wyższej Szkole Zawodowej im. Angelusa Silesiusa w Wałbrzychu i Wyższej Szkole Filologicznej we Wrocławiu, a także pełniła funkcję przewodniczącej Stowarzyszenia Nauczycieli Akademickich Filologii Angielskiej. Była również członkinią zarządu European Society for the Study of English. Pełni funkcję kierownika Zakładu Literatury Angielskiej i Studiów Porównawczych Instytutu Filologii Angielskiej Uniwersytetu Wrocławskiego.

</doc>
<doc id="4840948" url="https://pl.wikipedia.org/wiki?curid=4840948" title="Billingsfors">
Billingsfors

Billingsfors – miejscowość (tätort) w Szwecji, w regionie administracyjnym ("län") Västra Götaland, w gminie Bengtsfors.
Według danych Szwedzkiego Urzędu Statystycznego liczba ludności wyniosła: 1108 (31 grudnia 2015), 1167 (31 grudnia 2018) i 1147 (31 grudnia 2019).
Swą siedzibę ma tu klub piłkarski Billingsfors IK.

</doc>
<doc id="4840949" url="https://pl.wikipedia.org/wiki?curid=4840949" title="Fejzabad">
Fejzabad

Fejzabad – wieś w Iranie, w ostanie Azerbejdżan Zachodni, w szahrestanie Takab. W 2006 roku liczyła 232 mieszkańców.

</doc>
<doc id="4840950" url="https://pl.wikipedia.org/wiki?curid=4840950" title="Maroko na Letnich Igrzyskach Olimpijskich 1972">
Maroko na Letnich Igrzyskach Olimpijskich 1972

Maroko na Letnich Igrzyskach Olimpijskich 1972 reprezentowało 35 zawodników: 33 mężczyzn, 2 kobiety. Reprezentacja Maroka nie zdobyła żadnego medalu. Był to czwarty start reprezentacji Maroka na letnich igrzyskach olimpijskich.

</doc>
<doc id="4840951" url="https://pl.wikipedia.org/wiki?curid=4840951" title="Badcharid">
Badcharid

Badcharid – wieś w Iranie, w ostanie Azerbejdżan Zachodni, w szahrestanie Takab. W 2006 roku liczyła 67 mieszkańców.

</doc>
<doc id="4840955" url="https://pl.wikipedia.org/wiki?curid=4840955" title="Ghara Ghaja">
Ghara Ghaja

Ghara Ghaja – wieś w Iranie, w ostanie Azerbejdżan Zachodni, w szahrestanie Takab. W 2006 roku liczyła 494 mieszkańców.

</doc>
<doc id="4840956" url="https://pl.wikipedia.org/wiki?curid=4840956" title="Janusz Przedborski">
Janusz Przedborski

Janusz Ludwik Przedborski (ur. 24 grudnia 1917 w Warszawie, zm. 15 sierpnia 1984 tamże) – podporucznik Armii Krajowej, kawaler Krzyża Srebrnego Orderu Wojennego Virtuti Militari.
Życiorys.
Absolwent Wydziału Prawa na Uniwersytecie Warszawskim i członek 8 Warszawskiej Drużyny Harcerskiej. Wziął udział w kampanii wrześniowej. Od jesieni 1939 w konspiracji, początkowo w „Szarych Szeregach”, następnie w Armii Krajowej. Uczestnik powstania warszawskiego. Służył w Plutonie Osłonowym 300 dowództwa Obwodu Wola („Waligóra”) AK, a po zranieniu jego dowódcy (ppor. Stefana Mrozowskiego ps. „Pik”) objął, będąc w stopniu plutonowego podchorążego, dowodzenie nad tym plutonem. Następnie dowodził I plutonem w 3 kompanii „Wolskiej” Zgrupowania „Leśnik” i drużyną w batalionie „Czata”. Walczył między innymi na Powązkach i Muranowie. Odznaczony Krzyżem Srebrnym Orderu Virtuti Militari na mocy rozkazu dowódcy Armii Krajowej z 9 września 1944. Po upadku powstania jeniec oflagu VII A Murnau.
Po wyzwoleniu z oflagu powrócił do Polski i pracował w Wydziale Zagranicznym Głównej Kwatery Związku Harcerstwa Polskiego oraz w Najwyższej Izbie Kontroli. Żonaty z Hanną z domu Walewską (1925-2005). Zmarł w Warszawie i spoczywa razem z żoną na tamtejszym cmentarzu Powązkowskim (kwatera: 299, rząd: 6, miejsce: 24).

</doc>
<doc id="4840957" url="https://pl.wikipedia.org/wiki?curid=4840957" title="Ośrodek duszpasterski św. Siostry Faustyny Kowalskiej w Białobrzegach">
Ośrodek duszpasterski św. Siostry Faustyny Kowalskiej w Białobrzegach

Ośrodek duszpasterski św. Siostry Faustyny Kowalskiej w Białobrzegach – parafia rzymskokatolicka, znajdująca się w diecezji ełckiej, w dekanacie Augustów – św. Bartłomieja Apostoła.

</doc>
<doc id="4840958" url="https://pl.wikipedia.org/wiki?curid=4840958" title="Björboholm">
Björboholm

Björboholm – miejscowość (tätort) w Szwecji, w regionie administracyjnym ("län") Västra Götaland, w gminie Lerum.
Według danych Szwedzkiego Urzędu Statystycznego liczba ludności wyniosła: 1036 (31 grudnia 2015), 1142 (31 grudnia 2018) i 1170 (31 grudnia 2019).

</doc>
<doc id="4840959" url="https://pl.wikipedia.org/wiki?curid=4840959" title="Ghale Dżugh">
Ghale Dżugh

Ghale Dżugh – wieś w Iranie, w ostanie Azerbejdżan Zachodni, w szahrestanie Takab. W 2006 roku liczyła 267 mieszkańców.

</doc>
<doc id="4840960" url="https://pl.wikipedia.org/wiki?curid=4840960" title="Gonzalo Zurro Fanjul">
Gonzalo Zurro Fanjul

Gonzalo Zurro Fanjul (ur. w 22 października 1912 w Aviléso, zm. 7 października 1934 w Oviedo) – hiszpański męczennik, ofiara wojny domowej w Hiszpanii w latach 1936-39, błogosławiony Kościoła katolickiego.
Życiorys.
Urodził się w 1912 roku w Avilés. Od młodości był wielkim czcicielem Matki Bożej. Był działaczem Akcji Katolickiej. Interesował się historią, literaturą i posiadał zdolności pisarskie. W wieku 11 lat wstąpił do niższego seminarium duchownego w Valdediós, a później przeniósł się do Oviedo. Został zamordowany w wieku 21 lat przez republikanów w czasie wojny domowej w Hiszpanii 7 października 1934 roku w Oviedo. Jego ostatnie słowa przed śmiercią brzmiały „Viva Cristo Rey!” (Niech żyje Chrystus Król!). 7 listopada 2018 papież Franciszek podpisał dekret o jego męczeństwie. Beatyfikacja jego i innych 8 kleryków–męczenników z Oviedo odbyła się 9 marca 2019. 

</doc>
<doc id="4840961" url="https://pl.wikipedia.org/wiki?curid=4840961" title="Neisseria weaveri">
Neisseria weaveri

Neisseria weaveri – gatunek gram-ujemnej bakterii włączony do rodzaju "Neisseria" w 1993 roku. Bakteria ta przybiera rzadko spotykany u "Neisseria" kształt pałeczki. Tworzy szarawo-białe kolonie osiągające średnicę 1-2mm po 24 godzinach hodowli. Ponadto, kolonie cechują się aktywnością hemolityczną na agarze z krwią. Bakteria ta wytwarza katalazę, ale nie fermentuje węglowodanów. Ponadto, zdolna jest do redukcji azotynów, ale nie azotanów. Zasiedla jamę ustną psów, a na ludzi przenosi się w wyniku ugryzienia przez psa. "N. weaverii" może wywoływać stany patologiczne takie jak sepsa, zapalenie otrzewnej czy infekcje dolnych dróg oddechowych.

</doc>
