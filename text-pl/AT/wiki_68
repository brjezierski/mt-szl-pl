<doc id="4894045" url="https://pl.wikipedia.org/wiki?curid=4894045" title="Forteca Samotności">
Forteca Samotności

Forteca Samotności (ang. "Fortress of Solitude") – fikcyjna lokalizacja pojawiająca się w amerykańskich komiksach wydawanych przez DC Comics, zwykle związana z Supermanem. Forteca stanowi miejsce odosobnienia i okazjonalnie kwatery głównej Supermana, najczęściej jest przedstawiana jako lodowa tundra, położona z dala od cywilizacji. Jej poprzedniczka "Sekretna Cytadela" po raz pierwszy pojawiła się w "Supermanie" #17, gdzie było powiedziane, że wbudowano ją w górę na obrzeżach Metropolis. W wydaniu #58 (maj-czerwiec 1949 roku) jest nazywana Fortecą Samotności i na pierwszy rzut oka wydaje się być wolnostojącym zamkiem, znajdującym się na "polarnych pustkowiach". Kiedy Forteca pojawia się ponownie w 1958 roku i po raz pierwszy stanowi centrum historii ("The Super-Key to Fort Superman", "Action Comics" #241), ponownie jest przedstawiona w formie podziemnego kompleksu w górskim klifie.
Tradycyjnie Forteca Samotności znajduje się w Arktyce, chociaż w nowszych wersjach komiksów o Supermanie występuje również w innych lokalizacjach takich jak Antarktyda, Andy, amazoński las deszczowy. Opinia publiczna w świecie Supermana jest albo nieświadoma, albo w najlepszym wypadku posiada minimalną wiedzę na temat istnienia Fortecy, a jej lokalizacja jest trzymana w tajemnicy przed wszystkimi z wyjątkiem najbliższych przyjaciół i sojuszników Supermana (w tym Lois Lane i Batmana). Znakiem szczególnym Fortecy jest to, że zawiera ona posągi Jor-Ela i Lary, kryptońskich rodziców Supermana, trzymających ogromny glob Kryptonu. Mimo że w Fortecy mieszczą się kwatery mieszkalne, miejscem pobytu Supermana pozostaje jego mieszkanie w Metropolis. Koncept arktycznej Fortecy Samotności po raz pierwszy stworzono dla bohatera magazynów pulpowych "Doc Savage" w latach 30. ubiegłego wieku.
Oryginalna wersja.
Koncept i nazwa "Fortecy Samotności" po raz pierwszy pojawiły się w magazynach pulpowych "Doc Savage" w latach 30. i 40. XX wieku. Doc Savage zbudował swoją Fortecę Samotności w Arktyce i znalazł tam schronienie, by dokonać nowych przełomowych odkryć naukowych i medycznych, przechowywać niebezpieczne technologie i inne tajemnice. Superman ze złotej ery komiksu nie posiadał arktycznej fortecy, lecz "górskie sanktuarium" zlokalizowane w paśmie górskim na obrzeżach Metropolis. Tutaj Superman prowadził dziennik, trzymał ponadgabarytowe narzędzia do różnych projektów, a także inny sprzęt i trofea.
Forteca Supermana ze srebrnej ery komiksu, która zadebiutowała w 1958 roku także znajdowała się w Arktyce i służyła podobnym celom. Wbudowana była w stromy klif, a dostęp do niej był możliwy przez ogromne złote drzwi z olbrzymią dziurką od klucza, do otwarcia których potrzebny był gigantyczny klucz. Klucz w kształcie strzały był tak dużych rozmiarów, że tylko Superman (lub inni Kryptonianie, w tym Supergirl) był w stanie go unieść; kiedy go nie używano, klucz znajdował się na żerdzi na zewnątrz Fortecy, gdzie wydawał się być znacznikiem drogi dla samolotu. Tak było do czasu, gdy pilot śmigłowca podążył za strzałką prosto do wejścia do Fortecy, co zmusiło Supermana do opracowania zasłony w celu zamaskowania wejścia i klucza (który teraz wisi na wspornikach obok drzwi) oraz zachowania tajemnicy Fortecy.
W Fortecy mieściło się zoo dla kosmicznych stworzeń, gigantyczny stalowy dziennik, w którym Superman zapisywał swoje wspomnienia (używając swojego niezniszczalnego palca, podwójnych paneli dotykowych, które natychmiast rejestrują myśli lub też wizji cieplnej, by wyryć wpisy na jego stronach), robot grający w szachy, wyspecjalizowany sprzęt do ćwiczeń, laboratorium, w którym Superman pracował nad różnymi projektami takimi jak opracowanie obrony przed kryptonitem, komputer (wielkości pokoju), sprzęt do komunikacji, a także pomieszczenie przeznaczone dla wszystkich jego przyjaciół, w tym dla Clarka Kenta, by zmylić odwiedzających. Wraz z rozwojem historii ujawniono, że w Fortecy przechowywano duplikaty robotów Supermana. Znajdowały się tam również projektor Strefy Widmo, różne części kosmicznej technologii, które Superman nabył podczas wizyt w innych światach, i podobnie jak w Batjaskini, trofea z jego wcześniejszych przygód. Rzeczywiście, Batjaskinia i sam Batman pojawili się w pierwszej historii o Fortecy. Forteca stała się także siedzibą dla butelkowego miasta Kandor (dopóki nie zostało powiększone), a mieszkanie w Fortecy zostało zarezerwowane dla Supergirl.
Szczegółowy opis Fortecy i jej zawartość stanowi tło dla "DC Special Series" #26 (1981); "Superman i jego Niesamowita Forteca Samotności", w którym Superman dokładnie sprawdza Fortecę, podejrzewając, że wróg podłożył w niej bombę mającą zniszczyć Ziemię. Innym godnym uwagi pojawieniem się tej wersji Fortecy był "Superman Annual" #11 z 1985 roku, opowieść Alana Moore’a i Dave’a Gibbonsa zatytułowana "Dla człowieka, który ma wszystko", w której Forteca służyła jako pole bitwy dla Supermana, Batmana, Robina i Wonder Woman przeciwko kosmicznemu niedoszłemu władcy Mongulowi. Historię tę zaadaptowano w serialu animowanym "Liga Sprawiedliwych bez granic" z 2004 roku.
Oprócz Mongula do Fortecy włamali się także w różnych okresach inni złoczyńcy, w tym Lex Luthor i Brainiac ("Action Comics" #583 i "Superman" #423) oraz Atomic Skull ("DC Comics Presents" #35). Zgodnie z "Action Comics" #261 Superman najpierw założył tajne fortece w przestrzeni kosmicznej i w centrum Ziemi zanim utworzył siedzibę w Arktyce.
Dodatkowo we wrześniu 1958 roku Superman założył podmorską Fortecę Samotności – wydrążoną z boku podmorskiego klifu. Podmorska siedziba, która rzekomo znajduje się na dnie Morza Sargassowego na 28 stopniach szerokości geograficznej północnej i 50 stopniach długości geograficznej zachodniej, zawiera liczne egzotyczne relikty oceaniczne i jest wyposażona w zaawansowany sprzęt monitorujący umożliwiający Supermanowi śledzenie wydarzeń zachodzących na całym świecie. Superman później opuszcza podmorską Fortecę, która obecnie jest używana przez mieszkańców Atlantydy jako wystawa i turystyczna atrakcja.
Oryginalna wersja Fortecy Samotności po raz ostatni pojawiła się w niekanonicznej (bądź też "wyimaginowanej") historii "Whatever Happened to the Man of Tomorrow?" z 1986 roku. W tej historii, będąc nieustannie atakowanym przez powracających wrogów, Superman udaje się do podziemi Fortecy i zabiera ze sobą najbliższych przyjaciół dla ich bezpieczeństwa. Wkrótce potem złowieszczy android Brainiac i jego sojusznicy oblegają Fortecę, otaczając ją wraz z przyległymi terenami nieprzenikalnym polem siłowym, aby powstrzymać innych bohaterów przed udzieleniem pomocy Supermanowi. Superman ostatecznie pokonuje swojego prawdziwego przeciwnika, Mistera Mxyzptlka, lecz później zostaje zmuszony do zabicia go, po czym opuszcza Fortecę, by zamarznąć na śmierć w arktycznym mrozie po tym, jak rzekomo wystawił się na działanie złotego kryptonitu w celu pozbycia się swoich mocy.
Wersje pokryzysowe.
W miniserii autorstwa Johna Byrne’a z 1986 roku pod tytułem "Man of Steel", w której ponownie napisano różne aspekty mitów o "Supermanie", postać Clarka Kenta opisano jako "Forteca Samotności", ponieważ pozwalało mu to żyć jak zwykły człowiek, za jakiego się uważał i zostawić za sobą światowej sławy superbohatera. Koncepcja ta była często przywoływana w późniejszych opowiadaniach, w jednej z nich Superman ukrywał swoją sekretną tożsamość przed telepatą za drzwiami identycznymi, jak te w Fortecy sprzed kryzysu. Do tego czasu przywrócono jednak bardziej fizyczną formę Fortecy.
W numerze 2 serii "Action Comics Annual" z 1989 roku na samozwańczym wygnaniu w kosmos Superman otrzymał kryptoński artefakt zwany Eradicator, stworzony przez jego przodka Kem-Ela. Przeznaczone do ochrony Kryptonu urządzenie to zbudowało nową Fortecę na Antarktydzie jako prekursor odtworzenia Kryptonu na Ziemi. Superman przełamał kontrolę Eradicatora, lecz zachował twierdzę jako użyteczne miejsce w razie takiej potrzeby. Nowa pokryzysowa wersja Fortecy po raz pierwszy pojawiła się w "Adventures of Superman" #461 (grudzień, 1989 roku).
Zawierała wiele artefaktów z pokryzysowej wersji Kryptonu, w szczególności liczne służące roboty (w tym "Kelex", który stał się zaufanym powiernikiem), a także kombinezon bojowy z Trzeciej Ery Kryptonu.
Forteca ta została zesłana do Strefy Widmo w wyniku walki pomiędzy Supermanem, Lexem Luthorem i Dominusem, złoczyńcą który igrał z umysłem Supermana i który również został uwięziony w Strefie Widmo. Służyła jednak jako szablon dla następnej Fortecy, zbudowanej przez "Steela", która była międzywymiarową przestrzenią, do której można było dostać się za pomocą ogromnej układanki-globu. Obecna mobilna Forteca została przeniesiona gdzieś w Andy.
W serii "DC One Million" (1998) Forteca Samotności Supermana w 853 wieku znajduje się w tesserakcie zlokalizowanym w centrum ziemskiego słońca. Do tego czasu Superman od 15000 lat żył na samozwańczym wygnaniu w Fortecy.
W czasie akcji komiksów o Supermanie "For Tomorrow" z lat 2004-2005 Wonder Woman przedarła się do Fortecy usiłując stawić czoła Supermanowi, co spowodowało samozniszczenie twierdzy. Następnie Superman założył nową Fortecę w antycznej świątyni w odległej wiosce w górach Cordillera del Cóndor, na granicy Ekwadoru i Peru. Ta wersja Fortecy wizualnie przypomina "Sekretną Cytadelę" z Supermana #17.
Ostateczna wersja pokryzysowej Fortecy była domem dla Krypto i jego opiekuna Neda (ostatniego pozostałego robota Supermana) oraz zawierała wersję Kandor, portalu do Strefy Widmo, kryptońskie i inne kosmiczne artefakty, a także holograficzne wizerunki Jor-Ela i Lary. Dozorcą Fortecy był Kelex, kryptoński robot będący potomkiem Kelexa, który służył Jor-Elowi.
"Nieskończony Kryzys".
W limitowanej serii "Nieskończony Kryzys" z 2006 roku kilkoro ocalałych z przedkryzysowego wieloświata – Superman z Ziemi 2, Lois Lane z Ziemi 2, Superboy z Ziemi Prime, Alexander Luthor, Jr. z Ziemi 3 – tworzą bazę w ruinach antarktycznej Fortecy po ich ucieczce z "rajskiego wymiaru", w którym byli uwięzieni od czasu zakończenia "Kryzysu na Nieskończonych Ziemiach". Ze stłumionych wspomnień Power Girl z jej życia na Ziemi 2 okazało się, że jej kuzyn Kal-L miał swoją własną wersję Fortecy Samotności podobną do Fortecy jego odpowiednika z Ziemi 1.
"Rok później".
W wątku fabularnym "Up, Up, and Away!" z 2006 roku Superman odzyskał część kryptońskiej skały słonecznej, za pomocą której Lex Luthor zbudził starożytny kryptoński statek wojenny. Superman dowiedział się, że skała ta została wysłana wraz z nim z Kryptonu i użył jej do skonstruowania nowej Fortecy w Arktyce, dokładnie w taki sam sposób, jak miało to miejsce w filmie Superman z 1978 roku. Jednak planuje on przywrócić peruwiańską Fortecę, mimo iż jest ona zdemaskowana, a także zamierza utworzyć kolejne Fortece na całym świecie. Ta wersja Fortecy fizycznie przypomina wersję filmową i telewizyjną, a Superman komunikuje się z Jor-Elem poprzez kryształowe konstrukcje tak jak w filmie Superman i serialu telewizyjnym "Tajemnice Smallville".
Nowe DC Comics.
We wrześniu 2011 roku Nowe DC Comics zrestartowało kontinuum DC. W tej nowej linii czasowej Forteca Samotności po raz pierwszy ukazuje się dryfując w przestrzeni kosmicznej. Później okazuje się, że jest to orbitujący statek Brainiaca, który Superman przejął po fizycznym przeprogramowaniu Kolekcjonera Światów. Forteca ta została zniszczona w ciągu 5 lat pomiędzy bieżącą fabułą Action Comics, a Nowego DC Comics, z obecną fortecą po raz kolejny w Arktyce. W Nowym DC Comics Supergirl ponownie posiada własną fortecę, znaną jako Sanktuarium, która położona jest w głębinach oceanu. Forteca ta po raz pierwszy pojawia się w "Supergirl" #12, a jej cel wyjaśniono w "Supergirl" #13. W "Action Comics" #15 okazuje się, że Superman ma fortecę, którą określa jako "Baza jukatańska", co jest nawiązaniem do jego siedziby w amazońskim lasie deszczowym z poprzedniego kontinuum.
Po odkryciu "Super Flary" Supermana, Kal-El udaje się do Fortecy na ukradzionym motocyklu, ponieważ stracił swoje moce. Kiedy próbuje dostać się do Fortecy, sztuczna inteligencja nie jest w stanie go rozpoznać z powodu jego zmieniającego się DNA i siłą zdejmuje jego kryptońską zbroję. Kilka miesięcy później okazało się, że to Vandal Savage był odpowiedzialny za zmienienie DNA Supermana, by odciągnąć Kal-Ela od Fortecy. Następnie Savage skupił wszystkie swoje siły na Fortecy i przeniósł ją do Metropolis. Jednak Superman zdołał znaleźć tymczasowy "lek" na utratę mocy poprzez wystawienie się na działanie kryptonitu jako formę "chemioterapii". Kryptonit wypalał promieniowanie, które uniemożliwiało jego komórkom pochłanianie energii. Na skraju śmierci, usiłując powstrzymać Savage’a, Superman zostaje złapany za ramię i postrzelony w podbrzusze. Kiedy spadał z nieba przekonany o swojej rychłej śmierci, kryptonit skończył wypalać promieniowanie. Forteca przeskanowała Supermana, potwierdzając jego tożsamość jako Kal-El, aktywowała się i otworzyła, złapała Supermana, przywróciła w pełni jego moce i zwróciła mu kryptońską zbroję. Po pokonaniu Vandala Savage’a i jego dzieci, Superman przenosi Fortecę z powrotem na koło podbiegunowe.
Kilka dni po kryzysie Superman za pomocą sprzętu medycznego Fortecy oraz technologii sztucznej inteligencji przeprowadza na sobie pełne badanie i odkrywa, że w wyniku działań Vandala, używając kryptonitu, by wypalić swoje zainfekowane komórki, umiera i pozostało mu zaledwie kilka tygodni życia.
Po śmierci Supermana Superman sprzed Nowego DC Comics zdołał dostać się do Fortecy, jako że on i zmarły Superman mają takie samo DNA, mimo iż pochodzą z różnych osi czasu. Superman zabiera swojego zmarłego odpowiednika do Fortecy w nadziei, że Regenerująca Macierz przywróci go do życia, tak jak zrobił to Eradicator w jego linii czasu. Jednak w uniwersum Ziemi Prime Nowego DC Comics taka technologia nie istnieje. Po pochowaniu swojego odpowiednika w Smallville, Superman powraca do Fortecy i za pomocą swojej wizji cieplnej tworzy posąg Supermana Ziemi Prime ku czci swojego poległego towarzysza.
Eradicator sprzed Nowego DC Comcis ostatecznie przybywa na Ziemię Prime i zamieszkuje w Fortecy.
Inne wersje.
"All-Star Superman".
W serii poza kontinuum "All-Star Superman" Forteca ponownie znajduje się w Arktyce. Superman zastąpił ogromny klucz kluczem normalnych rozmiarów wykonanym z bardzo gęstego materiału gwiazdy karłowatej i ważącym pół miliona tony, dzięki czemu mogą go używać tylko ci, którzy posiadają nadludzką siłę. Forteca posiada zespół robotów pracujących nad różnymi projektami. Sama Forteca mieści w sobie Titanic, wahadłowiec kosmiczny Columbia i mały Sun-Eater, a także pamiątki podobne do obiektów znajdujących się w Batjaskini. W Fortecy mieści się również różnorodne zaplecze naukowe, w tym teleskop czasowy, który może odbierać krótkie zakodowane wiadomości z przyszłości z ograniczoną jakością odbioru.
"Ziemia Jeden".
W powieści graficznej "Superman: Ziemia Jeden" Forteca Samotności została zbudowana przez sztuczną inteligencję kryptońskiego statku Supermana wykorzystując system jaskiń Arktyki.
Inne media.
Telewizja.
Animacje.
"Super Friends".
Forteca pojawia się kilkukrotnie w serialu animowanym zatytułowanym "Super Friends". Wersja Fortecy Samotności w tej produkcji jest położona w opuszczonym regionie lodowej Arktyki. W odcinku "Terror at 20,000 Fathoms" Superman oprowadza Aquamana, Wonder Twins oraz Gleeka po Fortecy, pokazując wiele obiektów takich jak Butelkowe Miasto Kandor. W odcinku z 1980 roku zatytułowanym "Journey into Blackness", w którym zostało powiedziane, że Forteca znajduje się "w zamarzniętym i opuszczonym obszarze Bieguna Północnego", poprzez teleskop w Fortecy Superman dostrzega czarną dziurę zmierzającą w kierunku Ziemi. W odcinku "Revenge of Bizarro" Superman udaje się do Fortecy Samotności w celu powstrzymania Bizarro i przywrócenia Bizarro Super Friends do normalności za pomocą promienia Anty-Bizarro. Forteca przedstawiona w odcinku z 1981 roku pod tytułem "Evil From Krypton" miała nieco krystaliczną powierzchnię oraz nie posiadała gigantycznego klucza, co przypominało jej filmowe wersje. W odcinku z 1986 roku zatytułowanym "The Death of Superman" Forteca bardziej przypomina wersję z komiksów sprzed Kryzysu, zawierającą olbrzymi żółty klucz, którego użycie wymagało połączenia sił Zielonej Latarni, Wonder Woman i Cyborga.
Animowane uniwersum DC.
W serialach animowanych "Superman: The Animated Series" oraz "Liga Sprawiedliwych bez granic" Forteca jest przedstawiona w nieco zmienionej wersji, mieszcząc się na wodach oceanu pod arktyczną tundrą; dostęp do niej był możliwy poprzez zanurkowanie w arktycznych wodach i wynurzenie się wewnątrz Fortecy. Wersja ta zawierała zoo dla kosmicznych stworzeń ocalonych ze statku Kolekcjonera (ang. Preserver), a także sprzęt komputerowy wraz ze sferą informacyjną Brainiaca skradzioną z jego porwanego statku kosmicznego zaraz przed tym, jak został zniszczony. Superman używa jej do uzyskania informacji o Kryptonie. W fortecy znajdują się również masywne rzeźby przedstawiające biologicznych rodziców Supermana, Jor-Ela i Larę, pełniące funkcję pomników Kryptona.
W odcinku "Ligi Sprawiedliwych bez granic" zatytułowanym "Dla człowieka, który ma wszystko" Forteca Samotności stanowi główne miejsce akcji. Stoczyła się tam walka z "Mongulem", po tym jak dostarczył on Supermanowi pasożyt powodujący hipnozę i został wykryty przez Batmana i Wonder Woman. W tej wersji to profesor Emil Hamilton nadał twierdzy nazwę "Forteca Samotności" w sarkastycznej uwadze, kiedy odwiedził Fortecę w jednym z odcinków.
W przyszłości w serialu animowanym "Batman przyszłości", okazuje się, że "Starro" z intergalaktycznego zoo Fortecy przyczepił się do Supermana lata wcześniej i przez cały ten czas kontrolował jego działania, między innymi pozwalając całej populacji stworzeń rozmnażać się w jednej z komór wodnych. Liga Sprawiedliwych z przyszłości udaje się do Fortecy, gdzie sami zostają przejęci przez Starro i dopiero Batmanowi udaje się uwolnić Supermana i pozostałych członków Ligi spod kontroli stworzenia. Następnie Liga wysyła populację Starro przez "bum-skok" z powrotem do oryginalnego świata Starro.
"Legion of Super Heroes".
Forteca pojawia się również w serialu animowanym "Legion of Super Heroes" w odcinku zatytułowanym "Message in a Bottle". W tym odcinku Legion ściga "Imperiex" do Fortecy, gdzie ten kurczy się, aby wejść do Butelkowego Miasta Kandor i ukraść wysoce zaawansowaną starożytną kryptońską technologię wynalezioną przez Jor-Ela.
"Liga Młodych".
W odcinku Ligi Młodych zatytułowanym "Niebezpieczna gra", Forteca Samotności pojawia się na zdjęciach satelitarnych Robina jako miejsce, które zbadali najeźdźcy z kosmosu.
"Justice League Action".
W serialu animowanym "Justice League Action" w odcinku "Wycieczka terenowa" Superman oprowadza Błękitnego Skarabeusza (ang. Blue Beetle), Firestorma oraz Stargirl po Fortecy Samotności.
Seriale aktorskie.
"Nowe przygody Supermana".
"W serialu Nowe Przygody Supermana" (ang. "Lois &amp; Clark: New Adventures of Superman") Forteca była wyraźnie nieobecna, prawdopodobnie dlatego, że celem serii było wyeksponowanie idei, że Clark Kent jest prawdziwą tożsamością bohatera, a Superman zaledwie przebraniem (z tego powodu postać nie miałaby pożytku z pozaziemskiej fortecy). We wcześniejszych wydaniach odświeżonej serii Superman autorstwa Johna Byrne'a Forteca również była nieobecna, więc serial najprawdopodobniej podążył za tym przykładem.
Forteca Samotności była nazwą domku na drzewie Clarka Kenta w odcinku pierwszego sezonu zatytułowanym "The Foundling".
"Tajemnice Smallville".
W serialu telewizyjnym "Tajemnice" "Smalville" "(org. Smallville)" Jonathan Kent określił poddasze w stodole na farmie Kentów jako "Fortecę Samotności", ponieważ było to miejsce, w którym nastoletni Clark Kent zwykle wolał być sam.
W finałowym odcinku czwartego sezonu zatytułowanym "Commencement" po tym, jak Clark połączył wszystkie Kamienie Mocy (Powietrza, Wody, Ognia), utworzyły one super kryształ zwany "Kryształem Wiedzy". Po chwyceniu go, kryształ przeniósł Clarka na koło podbiegunowe, gdzie bohater wrzucił go do śniegu, tworząc w ten sposób Fortecę Samotności.
Premierowy odcinek piątego sezonu pod tytułem "Arrival" w pełni przedstawia Fortecę Samotności, która jest niemal identyczna pod względem wyglądu jak i konstrukcji samo-replikujących się kryształów z wersją fortecy pojawiającą się w oryginalnych filmach "Superman." W tym odcinku Clark przenosi ranną Chloe Sullivan z Fortecy do szpitala w Jukon, co wskazuje na to, że jest to najbliżej położone Fortecy zamieszkałe/sprawne medycznie miejsce.
Sztuczna inteligencja wbudowana w Fortecę przez biologicznego ojca Clarka, Jor-Ela, przez całą serię poddaje Clarka różnym "Próbom", aby pomóc mu skierować go ku jego przeznaczeniu jako symbol nadziei dla ludzkości. Sztuczna inteligencja Jor-Ela przez większość czasu była wszystkowiedząca, a także zdolna wysyłać postaci w czasie, otwierać portale do alternatywnych wymiarów, usuwać, przywracać, jak również przenosić moce Clarka do innych osób, z pozoru na zawołanie.
W późniejszych sezonach Forteca jest wystawiona na działanie innych kryptońskich technologii – mianowicie Brainiaca i Kuli Kandor. Lex Luthor użył później Kuli do przywrócenia Fortecy do jej oryginalnej, podręcznej kryształowej formy po tym, jak wpadł w obsesję kryptońskich teorii spiskowych i pomylił strukturę z bazą kosmicznych najeźdźców. Lex również wykorzystuje kulę do zlokalizowania fortecy. Kula lewituje i konstruuje trójwymiarową kulę ziemską oraz izoluje okrągły fragment Grenlandii.
Kiedy siostra Lexa, Tess Mercer, odzyskała kryształ podczas poszukiwań zmarłego Lexa w Północnej Grenlandii, Clark z powodzeniem odbudował Fortecę, by wznowić swój trening z Jor-Elem, jak i pozbyć się Brainiaca z Chloe Sullivan. Po wykonaniu tego Jor-El powiedział Kal-Elowi, że jest z niego dumny oraz że pomoże mu w walce z Doomsdayem. Kiedy Clark odchodzi, Brainiac, który ukrywał się w kryształowej konsoli w swojej płynnej postaci, przejmuje Fortecę i zmienia kolor całego budynku na czarny i tworzy symbol "Zagłada" (ang. Doom) na podłodze. Następnie Chloe zostaje przeniesiona z powrotem do Fortecy, po tym jak Doomsday zrujnował wesele jej i Jimmy’ego, gdzie Brainiac przesyła się do Chloe, opuszcza Fortecę i zaczyna fizycznie pobierać do siebie całą wiedzę poprzez Chloe. Następnie Brainiac umieszcza Davisa Blooma, ludzką formę Doomsdaya, w kryptońskiej komorze, gdzie spędzi dni, aby na stałe zmienić się w Doomsdaya. Po pokonaniu Brainiaca przez Clarka i zakończeniu połączenia Brainiaca Legionu Super Bohaterów z Fortecą i przywróceniu całej wiedzy, jaką ukradł, Forteca ponownie staje się biała. Kilka miesięcy po śmierci Jimmy’ego Clark zdołał naprawić Fortecę i swoje połączenie z Jor-Elem, by wznowić kryptoński trening. Pomimo pełnej naprawy pozostały liczne kryształowe filary, które nadal były czarne. Jednak okazało się, że Forteca sama się naprawia i do następnego roku, po tym, jak Clark pokonał Zoda, wszystkie czarne filary zostały zniszczone, a Forteca została w pełni naprawiona i oczyszczona z korupcji, gotowa służyć Clarkowi w jego dążeniu do zostania Supermanem. Podczas dziesiątego i zarazem ostatniego sezonu serialu Forteca stała się domem dla zrobionego ręcznie przez Marthę Kent, klasycznego kostiumu Supermana, który Clark założył w ostatnim odcinku. Kostium był pierwotnie zaprojektowany i wykonany dla Brandona Routh do filmu "".
Forteca jest również nazywana" Fortecą Wiedzy" przez Raya – asystenta Jor-Ela.
"Supergirl".
Forteca pojawia się w serialu telewizyjnym "Supergirl" w odcinku zatytułowanym "Solitude". Tak jak w komiksach, otwiera się ją za pomocą olbrzymiego klucza z materii gwiazdy karłowatej (około 1m długości i 20cm grubości), który wydaje się być zbudowany z kryształu lub lodu. W Fortecy znajduje się statek kosmiczny Kal-Ela, posągi jego rodziców, Latający Pierścień Legionu i przynajmniej jeden służący robot "Kelex". Superman wielokrotnie zapraszał Karę do Fortecy, ta jednak zawsze odmawiała, obawiając się, że ogarnie ją nostalgia. Siostra Kary, Alex Danvers"," wsponiała też, że kuzyn Kary używa Fortecy jako bazy, gdzie może komunikować się ze swoimi kryptońskimi przodkami. Kara w końcu udaje się tam wraz z Jamesem Olsenem, aby zdobyć informacje na temat Indigo. W odcinku "Myriad" Kara odwiedza fortecę poszukując miejsca pobytu Kal-Ela oraz celu programu Myriad. Kiedy Kelex odmawia udzielenia jej informacji, forteca uruchamia hologram jej matki, który wyjaśnia jej program Myriad. W odcinku "The Last Children of Krypton" Superman wraz z J’onnem J’onzzem udaje się do fortecy, by zdobyć informacje o Metallo. W odcinku "The Darkest Place" Hank Henshaw/Cyborg Superman dostaje się do Fortecy i za pomocą krwi Kary, którą wyssał z niej Cadmus, uzyskuje dostęp do archiw Fortecy na temat Projektu Meduza. W odcinku "Meduza" Kara udaje się do Fortecy w celu pozyskania informacji o Projekcie Meduza, a hologram jej ojca mówi jej wszystko na temat projektu. W odcinku "Mr. &amp; Mrs. Mxyzptlk" Kara zwabia Mxyzptlka do fortecy, aby go przechytrzyć za pomocą fałszywej sekwencji autodestrukcji i podstępem sprawia, że wpisuje on kod dezaktywujący, który tak naprawdę jest jego imieniem pisanym od tyłu, więc zostaje on wysłany z powrotem do swojego wymiaru. W odcinku "Distant Sun" Mon-El i Kara postanawiają porozmawiać w fortecy z jego matką Rheą o odwołaniu nagrody za głowę Supergirl. Rhea odmawia i atakuje Supergirl kryptonitowymi sztyletami, omal jej nie zabijając. Mon-El przeszkadza jej i postanawia udać się z matką, by uratować życie Kary. W odcinku "Resist" podczas inawzji Daxamitów na Ziemię, Cadmus i DEO zawierają sojusz, by powstrzymać najeźdźców i ocalić Lenę Luthor i Mon-Ela przed Rheą. Kara wraz z Lilian Luthor i Hankiem Henkshaw wkraczają do Fortecy, by aktywować projektor Strefy Widmo, aby wejść na pokład statku Daxamitów. Po akcji ratunkowej tylko Lena, jej matka i Hank powracają do Fortecy, gdzie Lilian zdradza Karę i Mon-Ela, by ich zostawić. Jednak Kara spodziewała się jej zdrady, a jej przyjaciel Winn Schott Jr. podłożył pluskwę Hankowi Henshaw jeszcze przed misją ratunkową jako zabezpieczenie. Kara uruchamia urządzenie, by zmusić go do ponownego aktywowania projektora w celu sprowadzenia Mon-Ela ze statku, a sama pozostała, by zmierzyć się z Rheą. W odcinku "Nevertheless, She Persisted" Alex zabiera Karę i Kal-Ela do Fortecy, by ich uleczyć po ich brutalnej walce, kiedy Superman został zatruty przez Rheę srebrnym kryptonitem, przez co miał halucynacje i myślał, że walczy z Generałem Zodem. Następnie Kal-El wchodzi do bazy danych, by znaleźć sposób na powstrzymanie wojny Daxamitów i znajduje go w postaci rytuału walki zwanego Dakkar-Ur.
"Krypton".
Forteca Samotności ma kluczowe znaczenie dla fabuły serialu telewizyjnego "Krypton". Seg-El, dziadek Kal-Ela, odwiedza Fortecę ze swoją matką, Charys-El, by odnaleźć zaginione prace badawcze Val-Ela, dziadka Seg-Ela, po tym jak Adam Strange poprosił Seg-Ela o znalezienie Fortecy, by powstrzymać Brainiaca przed zniszczeniem Kryptonu i zmiany linii czasu, aby zapobiec narodzinom Kal-Ela 200 lat później. Tymczasem, Nyssa-Vex i Jayna-Zod próbują znaleźć Fortecę, by informacje o życiu na innych planetach nie zostały ujawnione.
Film.
Oryginalna seria filmów (1978–2006).
W filmie "Superman" i jego kolejnych częściach (z wyjątkiem Supermana III, w którym się nie pojawiła) Fortecę tworzy kryształ, który Jor-El załączył do statku kosmicznego Kal-Ela. Kryształ prowadzi nastoletniego Clarka Kenta na lodowe pole, gdzie Clark go "sadzi", po czym kryształ wtapia się w lód i zamienia się w ogromny krystaliczny budynek, przypominający krystaliczną budowlę przedstawioną na Kryptonie na początku filmu. Ta forteca była również używana do rozpoczęcia 12-letniego szkolenia Kal-Ela na Supermana. Zawiera liczne "kryształy pamięci", które można wykorzystać w celu uzyskania dostępu do sztucznej inteligencji Jor-Ela i hologramu, interaktywnych holograficznych nagrań Lary i innych Kryptonianów, a także komorę wykorzystującą promieniowanie czerwonego słońca, by pozbawić Kryptonianów ich super mocy.
W wersji "Supermana II" autorstwa Richarda Donnera Superman niszczy Fortecę, ponieważ jej istnienie zostało ujawnione Lexowi Luthorowi i jego pomocnicy Eve Teschmacher. Jednak później Superman cofa czas (podobnie jak w "Supermanie" z 1978 roku), więc w zasadzie Forteca jest zupełnie nieuszkodzona, podczas gdy Zod, Ursa i Non powracają do Strefy Widmo.
W filmie "", Forteca trzyma się tego samego wzorca, co wcześniejsze filmy, ale bardziej szczegółowo opowiada o kryształowym pochodzeniu Fortecy i kryptońskiej architekturze. Lex Luthor próbuje użyć kryształów pamięci, które ukradł z Fortecy, by stworzyć nową masę lądową w miejsce Ameryki. Z obserwacji wynika (po "Supermanie II"), że zachowuje się tak, jakby już wcześniej tam był. Kryształy zasilające Fortecę zaginęły, kiedy asystentka Lexa Luthora wyrzuciła je z helikoptera do oceanu. Powiązana książka "Superman Returns: The Visual Guide" wymienia Fortecę jako położoną na "Równinie Abisalnej Fletchera".
Rozszerzone Uniwersum DC.
Film "Człowiek ze stali" z 2013 roku przedstawia Fortecę Samotności jako kryptoński statek zwiadowczy, który rozbił się na Ziemi tysiące lat wcześniej (w komiksie "Człowiek ze stali" ujawniono, że nastąpiło to w wyniku walki pomiędzy Karą Zor-El a Dev-Em) z wysoce zaawansowaną kosmiczną technologią. Jedną z nich na pokładzie jest standardowa Komora Genesis, która może być użyta do ponownego zaludnienia kryptońskich posterunków i kilka mniejszych kryptońskich robotów, które prawie zabiły Lois Lane, jednak uratował ją Kal-El. Podczas pilotowania statku z dala od wojska stacjonującego na Wyspie Ellesmere'a, Kal-El uzyskuje dostęp do różnych hologramów w Fortecy, aby dowiedzieć się czegoś o swoim kryptońskim pochodzeniu. Po tym jak Zod i jego armia rozpoczynają atak na Ziemię, uzyskuje on dostęp do statku za pomocą swojego własnego klucza dowodzenia, a następnie używa go do wymazania sztucznej inteligencji Jor-Ela i wystrzeliwuje statek w kierunku Metropolis, by zaludnić terraformowaną Ziemię i odrodzony Krypton. Jednak Kal-El (teraz znany jako Superman) zniszczył panel kontrolny Statku Zwiadowczego i wysłał go do Metropolis, gdzie się rozbił, niszcząc przy tym Komorę Genesis.
W filmie "" z 2016 roku 18 miesięcy po tym, co świat nazwał "Black Zero Event" rząd Stanów Zjednoczonych zbudował placówkę wokół wraku statku i usiłuje uzyskać dostęp do niego w celach badawczych. Po tym jak Lex Luthor przekonuje senatora Stanów Zjednoczonych, Fincha, że jest w stanie uzbroić kryptonit, by użyć go jako "odstraszacza" na Supermana, ten zapewnia mu dostęp do statku i do szczątków Generała Zoda do analizy. Jednak Lex za pomocą odłamka kryptonitu odcina odciski palców Zoda, a następnie umieszcza je na własnych dłoniach, by statek je przeskanował, co umożliwia mu uzyskanie pełnego dostępu do statku. Następnie sztuczna inteligencja statku informuje Lexa, że statek pracował tylko na 37% wydajności i mówi mu o kryptońskiej bazie danych. Kontrola Generała Zoda nad statkiem została ostatecznie zdominowana przez Lexa, który później zanurzył ciało Zoda w komorze porodowej wraz z kroplą własnej krwi w celu stworzenia monstrum Doomsday. Kiedy Supermanowi nie udaje się zabić Batmana, Lex wypuszcza Doomsdaya w obrębie statku, jednak potwór zostaje zatrzymany przez Supermana, który wyrzuca go ze statku, by kontynuować walkę. Następnie Lex zostaje aresztowany przez oddział S.W.A.T. Metropolis, który wkroczył na statek, po tym jak Batman się z nimi skontaktował, gdzie dostrzegają go rozmawiającego ze Steppenwolfem. Po śmierci Supermana statek nadal jest obecny przy jego pomniku. Nie wiadomo, czy rząd USA uzyskał dalszy dostęp do statku.
W filmie "Liga Sprawiedliwości" Statek Zwiadowczy wciąż odgrywa znaczącą rolę w rezurekcji Supermana, kiedy Silas Stone i S.T.A.R. Labs zostali sprowadzeni na statek, aby go zbadać. Po odkryciu, że trzeci i ostatni Mother Box jest przy Cyborgu, Bruce Wayne sugeruje, że zaawansowaną technologię obcych wewnątrz urządzenia można użyć do przywrócenia Supermana, jeśli moc ta zostanie przesłana przez ciało Supermana. Po początkowym proteście Diany (Wonder Woman) zespół postanawia kontynuować plan. Kiedy Cyborg i Flash wydobywają zwłoki Clarka i pomagają przenieść je do zabezpieczonej placówki, okazuje się, że podczas wydarzeń z filmu "" Lex Luthor spalił wewnętrzne obwody statku, kiedy tworzył Doomsdaya, co skłania Flasha do dobrowolnego naładowania Mother Box za pomocą ładunków elektrostatycznych. Kiedy Aquaman zrzuca urządzenie na zwłoki zanurzone w roztworze elektrolitu statku, Flash elektryzuje Mother Box przez nabranie ładunku w biegu. Plan drużyny się powodzi, ponieważ pomaga to we wskrzeszeniu Supermana, jednak stracił on wspomnienia i szybko staje się wrogo nastawiony do grupy. Pozostawiony niestrzeżony Steppenwolf odzyskuje ostatni Mother Box leżący na zewnątrz obiektu przez przeniesienie się za pomocą "Bum-skoku".
Gry wideo.
W grze wideo "The Death and Return of Superman" na konsole SNES Forteca Samotności jest widoczna w jednym z przerywników filmowych.
Forteca Samotności stanowi jedną z lokalizacji w grze "Mortal Kombat vs. DC". Jej wygląd opiera się na filmach Donnera-Singera, jednak z dodatkowymi elementami wizualnymi takimi jak lodowe posągi Jor-Ela i Lary trzymających Krypton, a także wizerunek Jor-Ela za kryształem. Ten sam projekt fortecy przedstawiono w grze DC Universe Online MMORPG i jest ona wykorzystywana przez Batmana i Lexa Luthora jako ostatni bastion przeciwko siłom Brainiaca. Podobny projekt został zastosowany w grze "".
Forteca Samotności pojawia się w grze "Lego Batman 3: Poza Gotham".

</doc>
<doc id="4894057" url="https://pl.wikipedia.org/wiki?curid=4894057" title="Berżeniki (starostwo Turmont)">
Berżeniki (starostwo Turmont)

Berżeniki – dawny zaścianek. Tereny na których był położony, leżą obecnie na Litwie, w okręgu uciańskim, w rejonie jezioroskim, w starostwie Turmont.
Dawniej Bierzeniki.
Historia.
W czasach zaborów w granicach Imperium Rosyjskiego.
W dwudziestoleciu międzywojennym zaścianek leżał w Polsce, w województwie nowogródzkim (od 1926 w województwie wileńskim), w powiecie brasławskim, w gminie Smołwy.
Według Powszechnego Spisu Ludności z 1921 roku zamieszkiwało tu 17 osób, wszystkie były wyznania rzymskokatolickiego i zadeklarowały polską przynależność narodową. Były tu 3 budynki mieszkalne. W 1931 w 2 domach zamieszkiwało 7 osób.
Miejscowość należała do parafii rzymskokatolickiej w Smołwach i prawosławnej w Dryświatach. Podlegała pod Sąd Grodzki w m. Turmont i Okręgowy w Wilnie; właściwy urząd pocztowy mieścił się w m. Turmont.

</doc>
<doc id="4894066" url="https://pl.wikipedia.org/wiki?curid=4894066" title="Bieluniszki">
Bieluniszki

Bieluniszki – dawna kolonia na Białorusi, w obwodzie witebskim, w rejonie brasławskim, w sielsowiecie Mieżany.
Bieluniszki – dawna wieś i zaścianek na Litwie, w okręgu uciańskim, w rejonie jezioroskim, w starostwie Turmont.

</doc>
<doc id="4894067" url="https://pl.wikipedia.org/wiki?curid=4894067" title="Bieliūniškės">
Bieliūniškės

Bieliūniškės – dawna wieś na Litwie, w okręgu uciańskim, w rejonie jezioroskim, w gminie Turmont.
Historia.
Miejscowość została wymieniona w polskim spisie ludności z 1921 roku jako wieś i zaścianek Bieluniszki, choć nie leżała w granicach Polski. Według tegoż spisu wieś zamieszkiwało 40 osób, 35 były wyznania rzymskokatolickiego a 5 staroobrzędowego. Jednocześnie wszyscy mieszkańcy zadeklarowali polską przynależność narodową. Wieś liczyła 7 budynków mieszkalnych. Zaścianek zamieszkiwało 15 osób, wszystkie były wyznania rzymskokatolickiego i zadeklarowały polską przynależność narodową. Zaścianek liczył 1 budynek mieszkalny. Litewski spis z 1923 roku podawał, że wieś liczyła 69 mieszkańców i obejmowała 11 budynków.
W 1959 roku wieś liczyła 52 mieszkańców, w 1970 roku – 38 mieszkańców. Miejscowość została zlikwidowana w 1986 roku.

</doc>
<doc id="4894071" url="https://pl.wikipedia.org/wiki?curid=4894071" title="Cláudio Santoro">
Cláudio Santoro

Cláudio Franco de Sá Santoro (ur. 23 listopada 1919 w Manaus, zm. 27 marca 1989 w Brasílii) – brazylijski kompozytor, dyrygent i skrzypek.
Życiorys.
Studiował w konserwatorium w Rio de Janeiro u Eduardo Guerry (skrzypce), Nadina Lacaza de Barrosa (harmonia) i Augusto de Freitasa Lopesa Gonçalvesa (muzykologia). Uczył się też kompozycji u Hansa-Joachima Koellreuttera. Występował jako kameralista i solista. Wraz z Koellreutterem założył grupę oraz czasopismo "Música Viva". W 1946 roku otrzymał stypendium Fundacji Pamięci Johna Simona Guggenheima. W 1947 roku wyjechał do Paryża, gdzie był uczniem Nadii Boulanger i Eugène’a Bigota. Od 1950 roku był pierwszym skrzypkiem Orquestra Sinfônica Brasileira. Od 1956 roku dyrektor artystyczny Rádio Ministério de Eduação e Cultura w Rio de Janeiro. Organizator wydziału muzycznego Universidade de Brasília, którym kierował w latach 1962–1965 i od 1978 roku. W latach 1968–1969 był dyrektorem muzycznym Teatro Novo w Rio de Janeiro. W sezonie 1966/1967 przebywał jako artysta rezydent Künstlerprogramm w Berlinie. Od 1970 do 1978 roku wykładał kompozycję i dyrygenturę w Staatliche Hochschule für Musik und Darstellende Kunst Mannheim. Występował jako dyrygent w krajach Ameryki Południowej i Europy. Od 1979 roku mieszkał w Brasílii, gdzie kierował założoną przez siebie orkiestrą Teatro Nacional de Brasília.
Twórczość.
We wczesnej fazie twórczości uprawiał muzykę atonalną, bardzo szybko zaadaptował technikę dodekafoniczną. Pod koniec lat 40. zaczął szukać inspiracji w brazylijskiej muzyce ludowej i popularnej, przez pewien czas pisał w stylu bardziej przystępnym dla szerszej publiczności. W latach 60. powrócił jednak do dodekafonii, zaczął wykorzystywać technikę aleatoryczną i notację graficzną, interesował się też muzyką elektroakustyczną.

</doc>
<doc id="4894073" url="https://pl.wikipedia.org/wiki?curid=4894073" title="NoScript">
NoScript

NoScript – rozszerzenie dla przeglądarek internetowych umożliwiające ochronę poufności danych.
Umożliwia filtrowanie potencjalne groźnej treści na odwiedzanych stronach internetowych. Pozwala selektywnie blokować kod JavaScript oraz aplety Flasha i Javy. Chroni m.in. przed atakami XSS oraz skryptami śledzącymi.
Dodatek obsługuje przeglądarkę Mozilla Firefox oraz inne programy oparte na Mozilli. W kwietniu 2019 r. ogłoszono wersję dla przeglądarki Google Chrome. 
Pierwsza wersja rozszerzenia została wydana 13 maja 2005.

</doc>
<doc id="4894074" url="https://pl.wikipedia.org/wiki?curid=4894074" title="Transport w Afganistanie">
Transport w Afganistanie

Transport w Afganistanie jest ograniczony i znajduje się w fazie rozwoju. Znaczna część krajowej sieci drogowej została zbudowana w latach sześćdziesiątych, ale popadła w ruinę w latach osiemdziesiątych i dziewięćdziesiątych XX wieku. W ostatnim dziesięcioleciu zbudowano nowe autostrady, drogi i mosty, aby zwiększyć liczbę podróży i handlu z sąsiednimi krajami. W 2008 roku na terenie kraju zarejestrowano około 731 607 pojazdów.
Afganistan bez dostępu do morza nie ma portów morskich, ale rzeka Amu-daria, która stanowi część granicy z Turkmenistanem, Uzbekistanem i Tadżykistanem, ma pokaźny ruch. Przebudowa lotnisk, dróg i usług kolejowych doprowadziła w ostatnich latach do szybkiego wzrostu gospodarczego. Kraj ma około 43 lotniska i znacznie mniejszą liczbę heliportów.
Sieć drogowa Afganistanu.
Większość głównych dróg zbudowano w latach sześćdziesiątych XX wieku przy wsparciu Stanów Zjednoczonych i Związku Radzieckiego. Sowieci zbudowali drogę i tunel przez przełęcz Salang w 1964 roku, łącząc północny i wschodni Afganistan. Autostrada łączy główne miasta Herat, Kandahar, Ghazni i Kabul i łączy się z autostradami w sąsiednim Pakistanie stanowi główny system drogowy.
Sieć obejmuje 12 350 kilometrów dróg utwardzonych i 29 800 kilometrów nieutwardzonych, co daje przybliżony całkowity system drogowy 42 150 kilometrów w 2006 roku. Ruch w Afganistanie jest prawostronny. Rząd afgański przyjął ustawę zakazującą importu samochodów starszych niż 10 lat.
Długie i odległe przejazdy drogowe są dokonywane przez spółki należące do Mercedes-Benz lub innych samochodów dostawczych, ciężarowych i prywatnych. Chociaż między dużymi miastami dostępne są ogólnokrajowe autobusy, latanie jest bezpieczniejsze, zwłaszcza dla obcokrajowców. Zdarzają się sporadyczne napady na autostradę dokonywane przez bandytów lub grupy bojowników. Drogi są również niebezpieczne ze względu na wypadki i brak sił bezpieczeństwa.
System autostrad przechodzi obecnie fazę przebudowy. Większość dróg regionalnych jest również naprawiana lub ulepszana. Przez ostatnie 30 lat zły stan afgańskich sieci transportowych i komunikacyjnych jeszcze bardziej podzielił i utrudnił stan walczącej gospodarkę.
Poniżej znajduje się częściowa lista dróg krajowych:
Most drogowy łączący Tadżykistan i Afganistan, który kosztował 37 milionów dolarów, został otwarty w 2007 roku. Most o długości prawie 700 metrów i szerokości 11 metrów leży nad rzeką Pandż, która stanowi naturalną granicę między obydwoma krajami, między portami Niżny Panj po stronie tadżyckiej i Sher Khan Bandar w Afganistanie. Autostrada Delaram-Zarandż została zbudowana z pomocą Indii i została przeznaczona do użytku w 2009 roku.
Ze względu na brak publicznych systemów transportu miejskiego taksówki są bardzo popularne w miastach takich jak Kabul.
Transport kolejowy.
Połączenie kolejowe Afganistan – Uzbekistan.
Istnieje 75-kilometrowa linia kolejowa między Uzbekistanem a miastem Mazar-i-Sharif w północnej części Afganistanu. Linia zaczyna się w Termez i przecina rzekę Amu-Daria na zbudowanym przez Związek Radziecki moście Przyjaźni, docierając ostatecznie do miejsca w pobliżu lotniska Mazar-i-Sharif. Rząd afgański spodziewa się przedłużenia linii kolejowej do Kabulu, a następnie do wschodniego granicznego miasta Torkham, łączącego się z liniami pakistańskimi. Prace są wykonywane przez China Metallurgical Group Corporation. Ze względów strategicznych poprzednie rządy Afganistanu wolały odwieść od budowy kolei, co mogłoby pomóc w zagranicznej ingerencji Wielkiej Brytanii lub Rosji w Afganistanie. Rzeka jest granicą między dwoma krajami, a odcinek kolejowy leżący w Afganistanie (od Mostu Pokoju do miejsca w okolicach lotniska Herat ma 75 km długości).
Połączenia kolejowe Turkmenistan – Afganistan.
10-kilometrowa linia szerokotorowa rozciąga się od Serhetabatu w Turkmenistanie do miasta Torghundi w Afganistanie, które znajduje się około 115 km na północ od Heratu. Modernizacja tej zbudowanej przez ZSRR linii, w celu odnowienia i połączenia jej z koleją bięgnącą od Torghundi do Heratu. Budowa tej inwestycji rozpoczęła się w 2017 r.
Drugie połączenie kolejowe między tymi państwami to linia rozciągająca się od suchego portu Aqina w prowincji Farjab w Afganistanie, przez Imamnazar (lub Ymamnazar) do Kerki, gdzie łączy się z turkmeńską siecią kolejową. Obecnie w Afganistanie (od Aqiny do granicy z Imamnazar) istnieje nie więcej niż 13,5 km torów, reszta pozostaje bez połączenia Turkmenistanie, ale rozbudowa kolei w Afganistanie jest w przygotowaniu. Początkowe przedłużenie o 58 km do Andchoj jest w budowie. Drogi kolejowe mają zostać przedłużone o kolejne 300 kilometrów do innych północnych prowincji Afganistanu.
Granica irańska.
Najbliższa linia kolejowa w Iranie w kierunku Afganistanu to linia o standardowym rozstawie, kończąca się w Meszhadzie. Najlepszy punkt do połączenia tej linii z Afganistanem znajduje się w pobliżu miasta Khaf, niedaleko Meszhedu. Linia z tego miejsca jest przedłużana 191 kilometrów na wschód do Heratu, z czego 77 km na terenach Iranu, a pozostałe 114 km na ziemiach w Afganistanie.
Granica z Pakistanem.
Dwie szerokie linie kolei pakistańskich kończą się w pobliżu granicy w Ćaman w Beludżystanie w pobliżu przełęczy Khojak ; oraz w Torkham, przygranicznym mieście w pobliżu przełęczy Chajber. Istnieją różne propozycje rozszerzenia tych linii odpowiednio do Kandaharu i Kabulu. W 2010 roku Pakistan i Afganistan podpisały protokół ustaleń dotyczący kontynuacji układania torów kolejowych między tymi dwoma krajami. Prace nad proponowanym projektem miały się rozpocząć pod koniec 2010 r.
Inne granice.
Nie ma połączeń kolejowych z Chinami i Tadżykistanem, chociaż zaproponowano budowę połączenia z tym ostatnim w 2008 r.
Transport lotniczy.
Transport lotniczy w Afganistanie zapewniają Ariana Afghan Airlines, Afghan Jet International, East Horizon Airlines, Kam Air, Pamir Airways i Safi Airways. Linie lotnicze z wielu krajów również zapewniają usługi lotnicze przylatujące do kraju i wylatujące z niego. Należą do nich Air India, Emirates, Gulf Air, Iran Aseman Airlines, Pakistan International Airlines, Turkish Airlines i inne.
Kraj ma co najmniej cztery międzynarodowe lotniska, w tym Port Lotniczy (Kabul), a następnie Port lotniczy Herāt, Port lotniczy Kandahar oraz port lotniczy Mazar-e Sharif. W sumie jest około 43 lotnisk. Dwadzieścia pięć z nich ma utwardzone pasy startowe; cztery z nich mają pasy startowe o długości ponad 3000 metrów; trzy między około 2500 a 3000 metrów; osiem od 1500 do 2500 metrów; a dwa poniżej 1000 metrów.
Baza lotnicza Bagram jest używana przez siły NATO. Jest często używane przez maszyny wojskowe, zwłaszcza helikoptery. Może również obsługiwać większe samoloty, takie jak Boeing 747, C-5 Galaxy i C-17 Globemaster III wojskowe samoloty transportowe KBR i kilka innych, które regularnie przylatują i wylatują z Bagram.
Oprócz lotnisk, w Afganistanie jest co najmniej dziewięć heliportów.
Transport wodny.
Główną śródlądową drogą wodną śródlądowego Afganistanu jest rzeka Amu-daria, która stanowi część północnej granicy Afganistanu. Rzeka obsługuje ruch barek o masie do około 500 ton. Główne porty rzeczne znajdują się w Kheyrabad i Shir Khan Bandar.
Rurociągi.
Istnieją rurociągi naftowe z Bagram do Uzbekistanu i z Shindand do Turkmenistanu. Rurociągi te były w złym stanie i nieużywane od lat. W Afganistanie istnieje 180 kilometrów gazociągów. Prace nad Rurociągiem Trans-Afganistan o wartości 10 miliardów dolarów, mający służyć do dostarczania gazu ziemnego do Pakistanu trwają.

</doc>
<doc id="4894080" url="https://pl.wikipedia.org/wiki?curid=4894080" title="Wanda Kossecka">
Wanda Kossecka

Wanda Kossecka (ur. 26 kwietnia 1887 lub 1893 w Korytnie, zm. 13 grudnia 1955 w Czorsztynie) – polska projektantka tkanin, w szczególności kilimów.
Życiorys.
Urodziła się 26 kwietnia 1887 lub 1893 w Korytnie, w rodzinie Antoniego Kosseckiego i Stanisławy z domu Zaremba. Jej matka utworzyła w domu rodzinnym kolekcję ludowego tkactwa, która cieszyła się zainteresowaniem specjalistów z Kijowa. Sama także tkała.
Wanda Kossecka malowała od dzieciństwa, tworząc udane prace w wieku trzynastu lat. Pobierała nauki malarstwa na Wyższych Kursach dla Kobiet, a w latach 1912–1913 na paryskiej Académie de la Grande Chaumière. Z powodu dziedzicznej choroby oczu, musiała jednak przerwać karierę malarską. Po śmierci ojca, w 1917 roku przeniosła się z matką do Warszawy, gdzie razem zaczęły utrzymywać się z tkactwa.
W 1922 roku, wraz z Janem Tarnowskim i Kosińskim założyła w Zakopanem warsztat tkactwa „Tarkos”. Należała do zakopiańskich kręgów artystycznych. W jej salonie bywali m.in. August Zamoyski, Karol Szymanowski i Zofia Stryjeńska, a w jej pracowni Stanisław Ignacy Witkiewicz poznał swoją przyszłą żonę Jadwigę Unrug.
Jej specjalnością stały się kilimy; w projektach czerpała z tradycji ludowych i staropolskich kobierców. Jako jedna z pierwszych w kraju wprowadziła do tkania kilimów wełnę krajową, ręcznie przędzoną i barwioną przez góralki, która nadała kilimom żywą fakturę i wibrację w kolorze. Ten sam element wprowadziła także do tkactwa gobelinowego. W odróżnieniu od współczesnych jej tendencji do geometryzacji wzorów, w swoich pracach Kossecka rozwijała tradycyjne wzory, takie jak roślinne ornamenty, jednocześnie unikając naturalizmu. Tkaniny według jej projektu zaprezentowano na Wystawach Światowych w Paryżu, za co w 1925 otrzymała dyplom honorowy, a w 1937 roku została wyróżniona srebrnym medalem. Podczas wystawy w 1925 roku pracownia „Tarkos” zdobyła z kolei złoty medal.
Na krótko przeniosła pracownię do Warszawy, po czym wyjechała do Czorsztyna. Na miejscu wybudowała dom i w 1932 roku założyła w nim pracownię „Warsztaty Spiskie”, w której uczyła lokalne tkaczki tkania kilimów i gobelinów, tym samym wprowadzając tkanie kilimów na Podhale. Praca w warsztacie stała się istotnym źródłem przychodu dla ubogiej, wiejskiej społeczności regionu. W okresie II wojny światowej zakłady zostały zarekwirowane i dołączone do „Weissen Stube” (prace tworzono na eksport do III Rzeszy). W rezultacie praca w zakładach dawała ochronę przed deportacją na roboty przymusowe. Jednocześnie w domu znajdowały się tymczasowe kryjówki dla dziewcząt, które ukrywano przed Gestapo. Po wojnie zakłady zostały przejęte najpierw przez spółdzielnię tkacką z Nowego Targu, po czym stały się częścią eksportowej produkcji Cepelii, a Kossecka została znów kierowniczką warsztatów.
Zmarła 13 grudnia 1955 w Czorsztynie.

</doc>
<doc id="4894083" url="https://pl.wikipedia.org/wiki?curid=4894083" title="Zabawa zabawa">
Zabawa zabawa



</doc>
<doc id="4894086" url="https://pl.wikipedia.org/wiki?curid=4894086" title="Bizaniszki">
Bizaniszki

Bizaniszki – dawny zaścianek. Tereny, na których był położony, leżą obecnie na Litwie, w okręgu uciańskim, w rejonie jezioroskim, w starostwie Turmont.
Historia.
W czasach zaborów w granicach Imperium Rosyjskiego.
W latach 1921–1945 zaścianek leżał w Polsce, w województwie nowogródzkim (od 1926 w województwie wileńskim), w powiecie brasławskim, w gminie Smołwy.
Według Powszechnego Spisu Ludności z 1921 roku zamieszkiwały tu 22 osoby, 21 były wyznania rzymskokatolickiego, a 1 prawosławnego. Jednocześnie 21 mieszkańców zadeklarowało polską przynależność narodową a 1 rosyjską. Były tu 2 budynki mieszkalne. W 1931 w 2 domach zamieszkiwało 7 osób.
Miejscowość należała do parafii rzymskokatolickiej w Smołwach i prawosławnej w Dryświatach. Podlegała pod Sąd Grodzki w m. Turmont i Okręgowy w Wilnie; właściwy urząd pocztowy mieścił się w m. Turmont.

</doc>
<doc id="4894089" url="https://pl.wikipedia.org/wiki?curid=4894089" title="Jarmark (ujednoznacznienie)">
Jarmark (ujednoznacznienie)



</doc>
<doc id="4894091" url="https://pl.wikipedia.org/wiki?curid=4894091" title="DownThemAll!">
DownThemAll!

DownThemAll! (DTA) – rozszerzenie dla przeglądarek internetowych pełniące funkcję menedżera pobierania plików. Stanowi alternatywę dla wbudowanych funkcji pobierania.
Umożliwia wyodrębnienie wszystkich lub wybranych plików, obrazów lub obiektów spośród treści powiązanych ze stroną internetową. Pozwala na sprawne wstrzymywanie, wznawianie lub ponawianie pobierania.
Dodatek obsługuje przeglądarki Mozilla Firefox, Google Chrome i Opera. Pierwsza wersja rozszerzenia została wydana 13 sierpnia 2004. 

</doc>
<doc id="4894095" url="https://pl.wikipedia.org/wiki?curid=4894095" title="Drgania normalne cząsteczki">
Drgania normalne cząsteczki



</doc>
<doc id="4894096" url="https://pl.wikipedia.org/wiki?curid=4894096" title="Gerhard Olschewski">
Gerhard Olschewski

Gerhard Olschewski (ur. 30 maja 1942 w Gąskach) – niemiecki aktor filmowy i telewizyjny. Wystąpił w ponad 120 filmach i serialach telewizyjnych. Laureat Srebrnego Niedźwiedzia dla najlepszego aktora na 26. MFF w Berlinie za rolę w filmie "Utracone życie" (1976) Ottokara Runzego.

</doc>
<doc id="4894101" url="https://pl.wikipedia.org/wiki?curid=4894101" title="Bohdaniszki (okręg uciański)">
Bohdaniszki (okręg uciański)

Bohdaniszki (lit. "Bogdoniškė") – wieś na Litwie, w okręgu uciańskim, w rejonie jezioroskim, w starostwie Turmont.
Dawna nazwa miejscowości to Bogdaniszki.
Historia.
W czasach zaborów w granicach Imperium Rosyjskiego.
W dwudziestoleciu międzywojennym folwark leżał w Polsce, w województwie nowogródzkim (od 1926 w województwie wileńskim), w powiecie brasławskim, w gminie Smołwy.
Według Powszechnego Spisu Ludności z 1921 roku zamieszkiwało tu 14 osób, wszystkie były wyznania rzymskokatolickiego i zadeklarowały polską przynależność narodową. Był tu 1 budynek mieszkalny. W 1931 w 1 domu zamieszkiwało 6 osób.
Miejscowość należała do parafii rzymskokatolickiej w Smołwach. Podlegała pod Sąd Grodzki w m. Turmont i Okręgowy w Wilnie; właściwy urząd pocztowy mieścił się w m. Turmont.

</doc>
<doc id="4894102" url="https://pl.wikipedia.org/wiki?curid=4894102" title="Lista zabytków w Xewkiji">
Lista zabytków w Xewkiji

To jest lista zabytków w miejscowości Xewkija na wyspie Gozo, Malta, które są umieszczone na liście National Inventory of the Cultural Property of the Maltese Islands.

</doc>
<doc id="4894106" url="https://pl.wikipedia.org/wiki?curid=4894106" title="Bogiszki I">
Bogiszki I

Bogiszki I – dawny zaścianek. Tereny na których był położony, leżą obecnie na Litwie, w okręgu uciańskim, w rejonie jezioroskim, w starostwie Turmont.
Historia.
W czasach zaborów w granicach Imperium Rosyjskiego.
W dwudziestoleciu międzywojennym zaścianek leżał w Polsce, w województwie nowogródzkim (od 1926 w województwie wileńskim), w powiecie brasławskim, w gminie Smołwy.
Według Powszechnego Spisu Ludności z 1921 roku zamieszkiwało tu 6 osób, wszystkie były wyznania rzymskokatolickiego i zadeklarowały polską przynależność narodową. Był tu 1 budynek mieszkalny. W 1931 w 1 domu zamieszkiwało 5 osób.
Miejscowość należała do parafii rzymskokatolickiej w Smołwach i prawosławnej w Dryświatach. Podlegała pod Sąd Grodzki w m. Turmont i Okręgowy w Wilnie; właściwy urząd pocztowy mieścił się w m. Turmont.

</doc>
<doc id="4894112" url="https://pl.wikipedia.org/wiki?curid=4894112" title="Bogiszki II">
Bogiszki II

Bogiszki II – dawny zaścianek. Tereny na których był położony, leżą obecnie na Litwie, w okręgu uciańskim, w rejonie jezioroskim, w starostwie Turmont.
Historia.
W czasach zaborów w granicach Imperium Rosyjskiego.
W dwudziestoleciu międzywojennym zaścianek leżał w Polsce, w województwie nowogródzkim (od 1926 w województwie wileńskim), w powiecie brasławskim, w gminie Smołwy.
Według Powszechnego Spisu Ludności z 1921 roku zamieszkiwało tu 3 osoby, wszystkie były wyznania rzymskokatolickiego i zadeklarowały polską przynależność narodową. Był tu 1 budynek mieszkalny. W 1931 w 2 domach zamieszkiwało 14 osób.
Miejscowość należała do parafii rzymskokatolickiej w Smołwach i prawosławnej w Dryświatach. Podlegała pod Sąd Grodzki w m. Turmont i Okręgowy w Wilnie; właściwy urząd pocztowy mieścił się w m. Turmont.

</doc>
<doc id="4894115" url="https://pl.wikipedia.org/wiki?curid=4894115" title="Polska Orkiestra Radiowa">
Polska Orkiestra Radiowa



</doc>
<doc id="4894116" url="https://pl.wikipedia.org/wiki?curid=4894116" title="Państwowa Wyższa Szkoła Zawodowa im. Prezydenta Stanisława Wojciechowskiego w Kaliszu">
Państwowa Wyższa Szkoła Zawodowa im. Prezydenta Stanisława Wojciechowskiego w Kaliszu



</doc>
<doc id="4894118" url="https://pl.wikipedia.org/wiki?curid=4894118" title="Nowiczok">
Nowiczok



</doc>
<doc id="4894123" url="https://pl.wikipedia.org/wiki?curid=4894123" title="Dein Song">
Dein Song

Dein Song – niemiecki konkurs kompozytorski dla dzieci i młodzieży organizowany i emitowany przez stację telewizyjną KiKA od 2008 roku. Pierwszy sezon prowadzili Jasmin Wagner i Benedikt Weber , a drugi Bürger Lars Dietrich oraz Jasmin Wagner. Johanna Klum i Bürger Lars Dietrich prowadzą show od trzeciego sezonu.

</doc>
<doc id="4894129" url="https://pl.wikipedia.org/wiki?curid=4894129" title="Joel Salatin">
Joel Salatin

Joel F. Salatin (ur. 24 lutego 1957) – amerykański rolnik, wykładowca i autor książek takich jak „You Can Farm”, „Folks, This Ain’t Normal” czy „Pastured Poultry Profit”.
Salatin hoduje bydło na farmie Polyface Farm w Swoope w stanie Virginia w Shenandoah Valley. Mięso z jego farmy sprzedawane jest bezpośrednio do konsumentów i restauracji.
Biografia.
Swój pierwszy biznes Salatin rozpoczął już w liceum. Sprzedawał na targowisku króliki, jajka, masło i kurczaki pochodzące z jego rodzinnej farmy.
Studiował w Bob Jones University w Greenville, dyplom otrzymał w 1979 roku.
W 1980 roku poślubił swoją miłość z lat młodzieńczych oraz rozpoczął pracę w gazecie The News Leader, gdzie publikował nekrologi i raporty policyjne. Był także redaktorem w miesięczniku rolniczym „Stockman Grass Farmer”, gdzie promował pastwiskowy wypas zwierząt gospodarskich oraz prowadził, we współpracy z magazynem, dwudniowe kursy z przedsiębiorczości dla gospodarstw rolnych. Znużony realiami pracy w gazecie postanowił spróbować swoich sił jako pełnoetatowy farmer.
Dziadek Salatina był zapalonym ogrodnikiem i pszczelarzem, ojciec księgowym, a matka nauczycielką wychowania fizycznego w liceum. Rodzice Salatina kupili w 1961 ziemię, która stała się farmą „Polyface”, po tym, jak utracili ziemię w Wenezueli z powodu zawirowań politycznych. Zajmowali się organiczną hodowlą bydła, jednak nie byli w stanie utrzymać się wyłącznie z działalności rolnej.
Salatin krytykuje zaostrzające się regulacje dotyczące rolnictwa i twierdzi, że rząd Stanów Zjednoczonych utrudnia utrzymanie się niedużych gospodarstw wyłącznie z pracy na roli. Sam określa się jako „Christian libertarian environemtalist capitalist lunatic farmer” (chrześcijański, libertariański, środowiskowy, kapitalistyczny, szalony farmer), produkujący żywność „beyond organic” (ponad-organiczną). Żywność ta wytwarzana jest w systemie, jak sam mówi, odpowiedzialnego społecznie, ekologicznie korzystnego, zrównoważonego rolnictwa.
Polyface Farm.
Farma Salatina ma powierzchnię 220 hektarów. Główną zasadą przyświecającą działalności na farmie, jest idea posiadania zdrowego pastwiska, na którym zwierzęta mogą się rozwijać w symbiozie z naturą. Bydło jest przemieszczane codziennie na nową część pastwiska, a za nim podąża stado kur. Zwierzęta mają codziennie dostęp do świeżej trawy, a jednocześnie ją nawożą.
Farma jest przedstawiona w publikacjach takich jak książka Michaela Pollana „The Omnivores Dillema” czy filmy dokumentalne „Korporacyjna żywność” (2008) ang. „Food, Inc” czy „Fresh” (2009).

</doc>
<doc id="4894133" url="https://pl.wikipedia.org/wiki?curid=4894133" title="Park im. Jana Pawła II (Warszawa)">
Park im. Jana Pawła II (Warszawa)

Park im. Jana Pawła II – park na Ursynowie w Warszawie.
Położenie i charakterystyka.
Park znajduje się w stołecznej dzielnicy Ursynów, na obszarze MSI Ursynów Północny, na osiedlu Jary, w okolicy ulic Eugeniusza Romera i Melodyjnej, w sąsiedztwie kościoła Wniebowstąpienia Pańskiego. Powierzchnia w zależności od źródła wynosi 4,30 lub 3,62 ha.
Na terenie parku znajdują się alejki spacerowe, plac z podświetlaną w nocy fontanną, boisko do piłki nożnej, plac zabaw, siłownia plenerowa, tężnia oraz ujęcie wody oligoceńskiej. Teren zielony urozmaicają dwa pomniki-głazy – jeden poświęcony patronowi parku, a drugi – upamiętniający Polaków zesłanych na Syberię.
Historia.
Autorką projektu parku jest Dorota Sikora. Urządzono go w latach 1999–2000. Umowę na jego realizację o wartości ok. 2,5 mln zł podpisano w 1998 roku. W ramach prac dokonano m.in. nasadzeń 236 drzew liściastych, 46 drzew iglastych, 3781 krzewów liściastych oraz 567 krzewów iglastych. Założeniem planu parku było stworzenie osi widokowej na elewację kościoła Wniebowstąpienia Pańskiego autorstwa Marka Budzyńskiego składającej się z dwóch równoległych alei. Zaplanowano stworzenie placu z fontanną przed samą świątynią, zieleńca z pamiątkowym głazem po przeciwnej stronie parku, przy przejściu podziemnym pod ulicą Romera, boiska sportowego na północy i placu zabaw na południu. Otwarcia parku z udziałem m.in. biskupa Mariana Dusia dokonano 18 maja 2000 roku w 80. rocznicę urodzin Jana Pawła II.
W 2010 roku zakończono modernizację fontanny w parku. Za kwotę ponad 500 tys. zł. zamieniono nieckę na granitowe płyty, zamontowano nowe dysze pozwalające wyrzucać wodę na wysokość do 1,5 m, zainstalowano także kolorowe LED-y z możliwością dowolnego sterowania.
W 2012 roku miasto przekazało własność dzielnicy Ursynów działek wchodzących w skład parku.
Mieszkańcy Ursynowa zagłosowali w ramach budżetu partycypacyjnego na 2018 rok za stworzeniem w parku ogólnodostępnej tężni solankowej. Obiekt o nadanej nazwie „Maciejka” i wymiarach: długość 11 m, szerokość 1,3 m, wysokość 3,65 m został udostępniony dla korzystających 1 lipca 2020. Obiekt zbudowano na szkielecie z drewna sosnowego oraz modrzewiowego, na którym umieszczono gałęzie śliwy tarniny. Zbiornik na solankę w urządzeniu ma pojemność 7000 litrów, a woda pochodzi z Ciechocinka.

</doc>
<doc id="4894136" url="https://pl.wikipedia.org/wiki?curid=4894136" title="Gospodarka Dominikany">
Gospodarka Dominikany

Gospodarka Dominikany – jest ósmą co do wielkości w Ameryce Łacińskiej i największą gospodarką na Karaibach. Republika Dominikany jest krajem rozwijającym się o dochodzie średnio-wysokim zależnym głównie od górnictwa, rolnictwa, handlu i usług.
W kraju tym znajduje się największa kopalnia złota w Ameryce Łacińskiej, kopalnia Pueblo Viejo.
Chociaż sektor usług w ostatnim czasie wyprzedził rolnictwo jako wiodący pracodawca mieszkańców Dominikany (głównie ze względu na rozwój turystyki i stref wolnego handlu), rolnictwo pozostaje najważniejszym sektorem pod względem krajowej konsumpcji i zajmuje drugie miejsce (za górnictwem) pod względem przychodów z eksportu. Dochody ze strefy wolnego handlu i turystyka to najszybciej rozwijające się sektory eksportu.
Turystyka na Dominikanie generuje ponad miliard dolarów rocznych dochodów.

</doc>
<doc id="4894138" url="https://pl.wikipedia.org/wiki?curid=4894138" title="Kult (album Made in Poland)">
Kult (album Made in Poland)

Kult – album zespołu Made in Poland wydany w 2018 roku nakładem wydawnictwa Antena Krzyku. Zawiera utwory powstałe na początku lat 80. XX wieku, po raz pierwszy nagrane w studio. Album trafił do sprzedaży na nośniku CD oraz LP.
Twórcy.
gościnnie

</doc>
<doc id="4894140" url="https://pl.wikipedia.org/wiki?curid=4894140" title="Eustachy Rylski (ziemianin)">
Eustachy Rylski (ziemianin)

Eustachy Ścibor-Rylski herbu Ostoja – polski właściciel ziemski, oficer kawalerii.
Życiorys.
Był prawnukiem Ludwika Ścibor-Rylskiego herbu Ostoja, jedynym wnukiem Eustachego (1817-1899) oraz synem Władysława Ścibor-Rylskiego (1841-1883) i Izabeli ks. Puzyna herbu Oginiec (1857-1927).
W 1899 otrzymał dyplom rolniczy w Weihenstephan koło Monachium. Został członkiem C. K. Galicyjskiego Towarzystwa Gospodarskiego.
W wyniku zapisu testamentowego swojej dalekiej babki Leopoldyny Horodyńskiej (była siostrą jego dziadka Eustachego, zmarła w 1897) odziedziczył i został właścicielem dóbr ziemskich w powiecie sokalskim (w nawiasach podano stan posiadania w poszczególnych latach): Winniki (1897, 1904), Dłużniów (1897, 1904), Nuśmice (1904), Tudorkowice (1904, 1905, 1914, 1918), Uhrynów (1904, 1905, 1914, 1918), Rożybne koło Uhrynowa (1905), Starogród (1914, 1918); oraz w powiecie sanockim: Jędruszkowce (1904, 1905, 1911, 1914, 1918), Pielnia Dolna i Górna (1904, 1905, 1911, 1914, 1918), Przybyszów (1904, 1905, 1911, 1914, 1918). W Uhrynowie prowadził młyn, gorzelnię rolniczą. Był myśliwym, od 1900 ponownie członkiem Towarzystwa Myśliwych w Rzeszowie.
W C. K. Armii został mianowany kadetem w rezerwie kawalerii z dniem 1 stycznia 1901, a potem awansowany na stopień podporucznika w rezerwie kawalerii z dniem 1 stycznia 1905. Do około 1909 był przydzielony do 4 pułku ułanów z garnizonu w Żółkwi (kadra zapasowa we Lwowie). Następnie został przeniesiony do C. K. Obrony Krajowej i zweryfikowany w stopniu podporucznika w grupie nieaktywnych ułanów obrony krajowej z dniem 1 stycznia 1905. Do około 1912 był przydzielony do 1 pułku ułanów Obrony Krajowej we Lwowie. Następnie pozostawał podporucznikiem kawalerii w stosunku ewidencji. Podczas I wojny światowej 9 lutego 1916 został awansowany przez cesarza na stopień porucznika z dniem 1 listopada 1914 w stosunku „poza służbą” w grupie oficerów aktywowanych na czas mobilizacji.
Jako właściciel dóbr był wybierany z grupy większych posiadłości był członkiem Rady c. k. powiatu sokalskiego od około 1903 do około 1914, w tym od około 1910 pełnił funkcję członka wydziału powiatowego.
W 1922 we Lwowie został wydany zbiór poezji Eustachy Ścibor-Rylskiego pt. "In variis invaria".
Był żonaty z Wandą Skrzyńską herbu Zaremba (1888-1980), a ich dziećmi byli Eustachy (1909-1944, ojciec Eustachego), Jerzy (1911-1940), Wanda (1912-2003, po mężu Korczak).

</doc>
<doc id="4894142" url="https://pl.wikipedia.org/wiki?curid=4894142" title="Ryby słodkowodne">
Ryby słodkowodne

Ryby słodkowodne – grupa ryb, które spędzają część lub całość swojego życia w wodach słodkich, takich jak rzeki i jeziora (o zasoleniu poniżej 1,05%). Aby przetrwać w wodach słodkich, ryby potrzebują szeregu fizjologicznych adaptacji. Ryby te wykazują duże zróżnicowanie pod względem budowy i przystosowań.
Wody stojące i płynące oferują rybom różne warunki środowiskowe, odmienne warunki życia niż w morzu.
Ryby słodkowodne stanowią 41,24% wszystkich znanych gatunków ryb.
Osmoregulacja.
Ryby żyją w środowisku hipotonicznym, a więc nie piją wody. Mimo tego dostaje się ona do organizmu przez skrzela lub skórę. Aby zapobiec pęcznieniu, zwierzęta wydalają wodę z organizmu przez nerki. Komórki solne znajdujące się w ciele ryb, wychwytują rozpuszczone sole minerale i zachowują odpowiedni bilans stężeń dla organizmu.
Ryby słodkowodne Polski.
Ryby słodkowodne w Polsce to około 120 gatunków, zamieszkujących lub składających ikrę wyłącznie w wodach słodkich.
Najczęściej występujące to:

</doc>
<doc id="4894147" url="https://pl.wikipedia.org/wiki?curid=4894147" title="Ryba słodkowodna">
Ryba słodkowodna



</doc>
<doc id="4894150" url="https://pl.wikipedia.org/wiki?curid=4894150" title="Bo Könberg">
Bo Könberg

Bo Könberg (ur. 14 października 1945 w Sztokholmie) – szwedzki polityk, poseł do Riksdagu, w latach 1991–1994 minister.
Życiorys.
Pracował w administracji, zajmował się kwestiami mieszkalnictwa. Działacz Ludowej Partia Liberałów, był radnym regionu Sztokholm, w latach 1982–1991 przewodniczył frakcji radnych swojego ugrupowania. W administracji regionu odpowiadał za sprawy społeczne. W latach 1991–1994 pełnił funkcję ministra bez teki w rządzie Carla Bildta, zajmując się ubezpieczeniami społecznymi. W 1995 zasiadł w Riksdagu, mandat deputowanego wykonywał do 2005. Był przez kilka lat przewodniczącym klubu poselskiego liberałów. W latach 2006–2012 zajmował stanowisko gubernatora okręgu administracyjnego Södermanland. Od 2010 do 2015 był przewodniczącym rady szwedzkiej agencji emerytalnej Pensionsmyndigheten.

</doc>
<doc id="4894154" url="https://pl.wikipedia.org/wiki?curid=4894154" title="Transport rurociągowy na Białorusi">
Transport rurociągowy na Białorusi

Transport rurociągowy na Białorusi
Ważną częścią infrastruktury transportowej Białorusi są miejscowe systemy międzynarodowych magistral gazo- oraz naftowych, biegnących przez terytorium Białorusi i stanowiących dotąd jeden z głównych szlaków transportu rosyjskich węglowodorów do Europy.
Cały system przesyłowy gazu Białorusi liczy 7,9 tys. km długości i obejmuje m.in. 13 stacji kompresorowych, 3 podziemne magazyny gazu oraz 225 stacji rozdzielczych i 7. – pomiarowych.
Przesył gazu.
Magistralę tranzytową gazu, czyli białoruski, 575-km odcinek gazociągu „Jamał-Europa”, z 5. stacjami kompresorowymi, eksploatuje należąca do Gazpromu spółka OAO Gazprom tranzgas Belarus (powstała na bazie sprywatyzowanego przez Rosjan przedsiębiorstwa Biełtransgaz), dostarczając paliwo na Ukrainę, Litwę, do Polski oraz rosyjskiej eksklawy – obwodu kaliningradzkiego.
Przesył ropy naftowej.
Przesył ropy naftowej, realizowany przez państwowe białoruskie koncerny, obejmuje tranzyt rosyjskiego surowca do Europy, odbywający się białoruskim fragmentem systemu transportu Drużba (Przyjaźń) oraz niemniej istotny: transport ropy na dwie duże białoruskie rafinerie, zlokalizowane w Nowopołocku na północnym wchodzie kraju, przy granicy z Rosją oraz w Mozyrzu na południowym wschodzie, przy granicy z Ukrainą i Rosją.

</doc>
<doc id="4894155" url="https://pl.wikipedia.org/wiki?curid=4894155" title="Zabawa zabawa (film)">
Zabawa zabawa (film)



</doc>
<doc id="4894158" url="https://pl.wikipedia.org/wiki?curid=4894158" title="W cieniu gilotyny (film 1971)">
W cieniu gilotyny (film 1971)

W cieniu gilotyny () – czechosłowacki film z 1971 roku, dramat wojenny w reżyserii Vladimíra Čecha. 

</doc>
<doc id="4894159" url="https://pl.wikipedia.org/wiki?curid=4894159" title="Reidunn Laurén">
Reidunn Laurén

Reidunn Laurén (ur. 11 sierpnia 1931 w m. Östersund, zm. 15 sierpnia 2022) – szwedzka prawniczka i urzędniczka państwowa, w latach 1991–1994 minister.
Życiorys.
Ukończyła studia prawnicze na Uniwersytecie w Uppsali (1954). Pracowała w administracji, w tym w resorcie mieszkalnictwa. Później związana z sądownictwem, od 1987 do 1990 była przewodniczącą Arbetsdomstolen (specjalnego sądu pracy). W latach 1991–1994 zajmowała stanowisko ministra bez teki (zastępującego ministra sprawiedliwości) w rządzie Carla Bildta. W 1994 objęła funkcję prezesa administracyjnego sądu apelacyjnego w Sztokholmie, którą pełniła do 1997.

</doc>
<doc id="4894160" url="https://pl.wikipedia.org/wiki?curid=4894160" title="Daniel Kałaj">
Daniel Kałaj

Daniel Kałaj (zm. 25 czerwca 1691 w Kiejdanach) – polski duchowny kalwiński, teolog, polemista, działacz oświatowy, konsenior krakowski Jednoty reformowanej, pastor w Gdańsku.
Życiorys.
Jego rodzina wywodziła się z Węgier, osiadła w Krakowie. Była zasłużona dla ruchu reformacyjnego w Polsce. Syn Katarzyny i Michała, złotnika i dzierżawcy wsi Chorowice. Miał braci: Andrzeja, Michała i Rafała.
W 1643 rozpoczął służbę kościelną. Praktykował u Dawida Lewińskiego w Kozach, gdzie nauczył się języka niemieckiego. Zbór krakowski wysłał go w czerwcu 1645 wraz ze Stanisławem Hermanem na studia do Bremy. Jesienią 1646 przebywał już na Uniwersytecie we Franeker, gdzie został uczniem niderlandzkiego teologa kalwińskiego Johannesa Cocceiusa, pod którego kierunkiem odbył w 1648 siedem antysocyniańskich publicznych dysput. Na ich podstawie w tym samym roku ukazała się we Franeker książka jego autorstwa pt. "Antologia pro divinitate Salvatoris nostri contra antiquos et modernos phariseos". Opublikował także dzieło z zakresu prawa kościelnego pt. "Disputatio historico-theologica de episcoporum et presbiterum discrimen" (Franeker 1648).
Do kraju powrócił wiosną 1648 i w tym samym roku został diakonem zboru reformowanego w Wielkiejnocy koło Krakowa. W 1653 został przeniesiony przez synod w Górach do Szczepanowic. Tam zastał go potop szwedzki. W 1659 został konseniorem krakowskim (urzędował w Szczepanowicach). Na skutek posądzenia o inspirowanie planów wychowania w kalwinizmie katolickiego dziecka z rodziny Chrząstowskich w lipcu 1669 sąd kapturowy w Sandomierzu skazał go na karę śmierci i przepadku mienia (pierwszy w Rzeczypospolitej wyrok śmierci na ministra), aczkolwiek wyrok został skasowany rok później. Posądzono go również o kryptoarianizm, za co Trybunał Lubelski skazał go w sierpniu 1670 na ścięcie, konfiskatę majątku, zaś jego dzieła na spalenie. W związku z tym wyrokiem zbiegł jesienią 1670 na Litwę. Tam też w 1671 wydał "Rozmowę przyjacielską ministra ewangelickiego z księdzem katolickim", w której dowodził swojej prawowierności oraz nawoływał do zgody między katolikami, reformowanymi i luteranami, ze względu na wspólne podstawowe dogmaty i zasady moralności.
W 1672 wyjechał do Prus, gdzie otrzymał opiekę elektora. Następnie przeniósł się do Gdańska i objął tam urząd polskiego kaznodziei przy kościele Św. Piotra i Pawła. W okresie tym wydał szereg tekstów, m.in. sławiącym króla Polski Jana III Sobieskiego.
W 1676 synod prowincjonalny w Wilnie powierzył mu funkcję konseniora żmudzkiego, kaznodziei i moderatora gimnazjum w Kiejdanach. W 1679 został superintendentem zborów reformowanych na Żmudzi i funkcję tę pełnił do śmierci. Zmarł w Kiejdanach.
Ze względu na ciążący na nim od 1670 wyrok śmierci występował pod nazwiskiem Daniela z Kałowy Mikołajewskiego.
Był żonaty, miał dwie córki i syna Daniela Erazma, pastora na Litwie.

</doc>
<doc id="4894161" url="https://pl.wikipedia.org/wiki?curid=4894161" title="Sloga Simin Han">
Sloga Simin Han



</doc>
<doc id="4894168" url="https://pl.wikipedia.org/wiki?curid=4894168" title="Albești (gmina w okręgu Konstanca)">
Albești (gmina w okręgu Konstanca)

Albești – gmina w Rumunii, w okręgu Konstanca. Obejmuje miejscowości Albești, Arsa, Coroana, Cotu Văii i Vârtop. W 2011 roku liczyła 3428 mieszkańców.

</doc>
<doc id="4894170" url="https://pl.wikipedia.org/wiki?curid=4894170" title="Albești (okręg Konstanca)">
Albești (okręg Konstanca)

Albești – wieś w Rumunii, w okręgu Konstanca, w gminie Albești. W 2011 roku liczyła 1294 mieszkańców.

</doc>
<doc id="4894171" url="https://pl.wikipedia.org/wiki?curid=4894171" title="Druga nogometna liga Federacije Bosne i Hercegovine">
Druga nogometna liga Federacije Bosne i Hercegovine

Druga nogometna liga Federacije Bosne i Hercegovine (pol. Druga piłkarska liga Federacji Bośni i Hercegowiny) – trzeci poziom w hierarchii ligowych rozgrywek w piłce nożnej mężczyzn w Federacji Bośni i Hercegowiny. Utworzona w 2002 roku i zarządzana przez Nogometni savez Federacije Bosne i Hercegovine (NSFBiH). Zmagania w jej ramach toczą się cyklicznie (co sezon) w systemie mecz i rewanż. Przeznaczone są dla 59 bośniackich klubów piłkarskich, podzielonych na 4 grupy geograficzne - "Sjever, Centar, Jug, Zapad". Zwycięzcy grup awansują do Prvej ligi FBiH, zaś najsłabsze zespoły grup są relegowane do Kantonalnej ligi FBiH i są zastępowane przez zespoły mistrzów grup Kantonalnej ligi. Jeśli klub odmówi awansu do 2. ligi FBiH, klub, który zajął następne miejsce w klasyfikacji, będzie promowany. Jednak nie zawsze wszyscy zwycięzcy grup otrzymują awans oraz nie zawsze najgorsze zespoły spadają do niższych lig. 
Najbardziej utytułowaną drużyną ligi jest Igman Konjic, która 5 razy została mistrzem trzeciej ligi.
Historia.
Trzeci poziom ogólnokrajowy został stworzony w sezonie 2002/03. Liga została wtedy nazwana Druga liga FBiH i składała się z czterech grup. W sezonie 2019/20 w grupie "Sjever" i "Centar" było po 16 drużyn, w grupie "Jug" 14, a w grupie "Zapad" 15 klubów, czyli w sumie 61.
Statystyka.
Klasyfikacja według klubów.
W dotychczasowej historii trzeciego poziomu mistrzostw Bośni i Hercegowiny na podium oficjalnie stawało w sumie 44 drużyny. Liderem klasyfikacji jest Igman Konjic, który zdobył 5 tytułów mistrzowskich.
Stan na maj 2020.

</doc>
<doc id="4894172" url="https://pl.wikipedia.org/wiki?curid=4894172" title="Bitwa pod Beresteczkiem (1920)">
Bitwa pod Beresteczkiem (1920)



</doc>
<doc id="4894173" url="https://pl.wikipedia.org/wiki?curid=4894173" title="Arsa (Rumunia)">
Arsa (Rumunia)

Arsa – wieś w Rumunii, w okręgu Konstanca, w gminie Albești. W 2011 roku liczyła 678 mieszkańców.

</doc>
<doc id="4894174" url="https://pl.wikipedia.org/wiki?curid=4894174" title="Mladost Doboj Kakanj">
Mladost Doboj Kakanj



</doc>
<doc id="4894175" url="https://pl.wikipedia.org/wiki?curid=4894175" title="Coroana">
Coroana

Coroana – wieś w Rumunii, w okręgu Konstanca, w gminie Albești. W 2011 roku liczyła 132 mieszkańców.

</doc>
<doc id="4894176" url="https://pl.wikipedia.org/wiki?curid=4894176" title="Hajduk Orašje">
Hajduk Orašje



</doc>
<doc id="4894177" url="https://pl.wikipedia.org/wiki?curid=4894177" title="NK Orašje">
NK Orašje



</doc>
<doc id="4894178" url="https://pl.wikipedia.org/wiki?curid=4894178" title="Cotu Văii">
Cotu Văii

Cotu Văii – wieś w Rumunii, w okręgu Konstanca, w gminie Albești. W 2011 roku liczyła 1067 mieszkańców.

</doc>
<doc id="4894179" url="https://pl.wikipedia.org/wiki?curid=4894179" title="Grdacz trinidadzki">
Grdacz trinidadzki



</doc>
<doc id="4894180" url="https://pl.wikipedia.org/wiki?curid=4894180" title="Vârtop (okręg Konstanca)">
Vârtop (okręg Konstanca)

Vârtop – wieś w Rumunii, w okręgu Konstanca, w gminie Albești. W 2011 roku liczyła 257 mieszkańców.

</doc>
<doc id="4894181" url="https://pl.wikipedia.org/wiki?curid=4894181" title="Renkloda">
Renkloda



</doc>
<doc id="4894182" url="https://pl.wikipedia.org/wiki?curid=4894182" title="Renklody">
Renklody



</doc>
<doc id="4894183" url="https://pl.wikipedia.org/wiki?curid=4894183" title="Arsa (okręg Konstanca)">
Arsa (okręg Konstanca)



</doc>
<doc id="4894184" url="https://pl.wikipedia.org/wiki?curid=4894184" title="Jason Chan (aktor)">
Jason Chan (aktor)



</doc>
<doc id="4894188" url="https://pl.wikipedia.org/wiki?curid=4894188" title="Świstunka hainańska">
Świstunka hainańska



</doc>
<doc id="4894191" url="https://pl.wikipedia.org/wiki?curid=4894191" title="Transport na Białorusi">
Transport na Białorusi

Transport na Białorusi – system transportu działający na terenie Białorusi.
Ze względu na położenie przez terytorium Białorusi biegną ważne korytarze transportowe, łączące Zachód (Europa Zachodnia i Środkowa) ze Wschodem (Rosja, Azja) oraz europejską Północ (kraje basenu Morza Bałtyckiego) z Południem wraz z krajami basenu Morza Czarnego.
Corocznie przez Białoruś transportowanych jest ponad 100 mln ton ładunków europejskich, z tego około 90% – w transporcie między Unią Europejską a Federacją Rosyjską.
Transport drogowy.
Białoruś dysponuje rozwiniętą i relatywnie dobrej jakości siecią dróg, zwłaszcza na tle sąsiednich państw – byłych republik byłego ZSRR.
Łącznie sieć dróg publicznych na Białorusi obejmuje ok. 87 tys. km, z czego 15 929 km to drogi o znaczeniu tzw. republikańskim (krajowym), a 71 038 km to drogi lokalne.
Na Białorusi jest 13 dróg tzw. magistralnych (głównych); to m.in. łączące stolicę kraju ze stolicami obwodów: niemal na całej trasie dwupasmowe i mające standard pomiędzy polskimi dwupasmowymi drogami krajowymi a ekspresowymi.
Przez terytorium kraju przebiegają dwa paneuropejskie korytarze transportowe, oznaczone zgodnie z międzynarodową klasyfikacją pod numerem II (Zachód – Wschód) – fragment trasy z Berlina przez Warszawę do Moskwy (na Białorusi to droga M1 biegnąca z Brześcia przez Mińsk, na Orszę i do granicy z Rosją) oraz numer IX (Północ – Południe) – biegnącej z Rosji, przez Psków do granicy i dalej, przez Białoruś (wzdłuż granicy BY z RU), jako droga M8 łącząca m.in. Witebsk, Mohylew i Homel z Ukrainą (Czernihów).
Nasycenie sieci dróg publicznych należy do najwyższych w regionie; wedle danych białoruskich: nawet na świecie (15 miejsce.), a pod względem długości sieci drogowej przypadającej na 1 mieszkańca: 12. miejsce.
Transportem drogowym przewożonych jest 58% całości ruchu pasażerskiego oraz ok. 40% – towarowego.
Najważniejsze (magistralne) drogi budowane i eksploatowane są jako drogi płatne, w oparciu o system Beltoll.
Transport kolejowy.
Jednym z kluczowych ogniw transportu między Azją a Europą jest białoruska kolej.
Długość linii kolejowych na terenie Białorusi wynosi 5,5 tys. km.
Główna linia kolejowa biegnie na trasie Brześć – Mińsk – Orsza i stanowi fragment europejskiej magistrali Berlin-Warszawa-Moskwa.
Transport lotniczy.
Białoruś posiada lotniska przy stolicach wszystkich swoich obwodów (Mińsk, Brześć, Grodno, Homel, Mohylew i Witebsk), ale, w praktyce, w ruchu międzynarodowym liczy się dotąd tylko lotnisko w Mińsku.
Mimo dynamicznego rozwoju w ostatnich kilku latach, liczba obsłużonych w 2019 roku na stołecznym lotnisku pasażerów (ponad 5 mln osób; wzrost o ponad 730% od 2005 roku) jest wciąż porównywalna z liczbą obsłużonych klientów na największych polskich lotniskach regionalnych.
Przewozy pasażerskie zdominowane są przez państwowego, narodowego przewoźnika Belavia, a przewozy cargo: także państwowa spółka Transaviaeksport, realizująca dostawy towarów do krajów Europy, Ameryki Południowej, Azji Południowo-Wschodniej i na Biski Wschód.
Transport wodny.
Białoruś dysponuje licznymi żeglownymi rzekami (Dniepr, Prypeć, Niemen, Dźwina Zachodnia); w kraju tym powstało około 10. portów rzecznych.
Przełomem w ich rozwoju może być realizacja projektu uruchomienia międzynarodowego śródlądowego szlaku transportu wodnego E40, którego ogniwem jest kanał Dniepr-Bug. Strona białoruska prowadzi intensywne rozmowy w sprawie rozwoju transportu rzecznego przede wszystkim z Ukrainą, także z Polską.
Transport rurociągowy.
Cały system przesyłowy gazu Białorusi liczy 7,9 tys. km długości i obejmuje m.in. 13 stacji kompresorowych, 3 podziemne magazyny gazu oraz 225 stacji rozdzielczych i 7. – pomiarowych.
Białoruski 575-km odcinek gazociągu „Jamał-Europa”, z 5. stacjami kompresorowymi, eksploatuje należąca do Gazpromu spółka OAO Gazprom tranzgas Belarus (powstała na bazie sprywatyzowanego przedsiębiorstwa Biełtransgaz), dostarczając paliwo na Ukrainę, Litwę, do Polski oraz rosyjskiej eksklawy – obwodu kaliningradzkiego.
Przesył ropy naftowej obejmuje tranzyt rosyjskiego surowca do Europy, odbywający się białoruskim fragmentem rurociągu Przyjaźń oraz transport ropy do rafinerii w Nowopołocku oraz w Mozyrzu.
Centra logistyczne.
W celu wykorzystania potencjału tranzytowego państwa władze Białorusi mocno inwestują w ostatnich latach w rozwój infrastruktury logistycznej: w połowie 2019 roku na terenie Białorusi funkcjonowało już 55 centrów logistycznych różnego ukierunkowania. W roku tym, w miejscowości Bolbasowo pod Orszą – gdzie krzyżują się paneuropejskie korytarze transportowe II. oraz IX. biegnące przez Białoruś (Wschód-Zachód i Północ-Południe) – oddane zostało ponadto do użytku wielkie centrum przemysłowo-logistyczne firmy Bremino-Orsza (z planowanym lotniskiem cargo), które w intencji strony białoruskiej stanowić ma ważne ogniwo w procesie optymalizacji strumieni towarowych, przetwórstwa i transportu towarów na rynkach Unii Europejskiej oraz Euro-Azjatyckiej Unii Gospodarczej.

</doc>
<doc id="4894194" url="https://pl.wikipedia.org/wiki?curid=4894194" title="Obierzyny">
Obierzyny



</doc>
<doc id="4894196" url="https://pl.wikipedia.org/wiki?curid=4894196" title="Kodeks 0294">
Kodeks 0294

Kodeks 0294 (Gregory-Aland no. 0294) – grecki kodeks uncjalny Nowego Testamentu na pergaminie, datowany metodą paleograficzną na VI lub VII wiek. Rękopis jest przechowywany na Synaju. Tekst rękopisu jest wykorzystywany we współczesnych wydaniach greckiego Nowego Testamentu. 
Opis.
Zachowała się 1 pergaminowa karta rękopisu z greckim tekstem Dziejów Apostolskich (14,27-15,10). Karta kodeksu ma rozmiar 27 na 22,5 cm. Tekst jest pisany dwoma kolumnami na stronę, 28 linijek tekstu na stronę. 
Historia.
INTF datuje rękopis 0294 na VI lub VII wiek. 
Rękopis został znaleziony w maju 1975 roku podczas prac restauracyjnych w klasztorze wraz z wieloma innymi rękopisami. Na listę greckich rękopisów Nowego Testamentu wciągnął go Kurt Aland, oznaczając go przy pomocy siglum 0294. Został uwzględniony w II wydaniu "Kurzgefasste". 
Rękopis jest wykorzystywany we współczesnych wydaniach greckiego Nowego Testamentu (NA27, NA28). Nie wykorzystano go w UBS4. 
Rękopis jest przechowywany w Klasztorze Świętej Katarzyny (N.E. ΜΓ 16) na Synaju.

</doc>
<doc id="4894198" url="https://pl.wikipedia.org/wiki?curid=4894198" title="Zdravko Krivokapić">
Zdravko Krivokapić

Zdravko Krivokapić, cyr. Здравко Кривокапић (ur. 2 września 1958 w Nikšiciu) – czarnogórski polityk, inżynier i nauczyciel akademicki, profesor, poseł do Zgromadzenia Czarnogóry, lider koalicji „Za budućnost Crne Gore”, w latach 2020–2022 premier Czarnogóry.
Życiorys.
W 1981 ukończył studia na wydziale mechanicznym Uniwersytetu Czarnogóry. Kształcił się następnie na studiach podyplomowych na Uniwersytecie w Belgradzie, w 1993 uzyskał doktorat na macierzystej uczelni w Podgoricy. Zawodowo związany z Uniwersytetem Czarnogóry, doszedł do stanowiska profesora na wydziale mechanicznym tej uczelni. Autor publikacji książkowych, podręczników akademickich i artykułów naukowych. Członek rad programowych kilku czasopism naukowych.
W 2020 należał do założycieli i objął funkcję przewodniczącego organizacji „Ne damo Crnu Goru”, opowiadającej się po stronie Serbskiego Kościoła Prawosławnego w Czarnogórze w trakcie konfliktu dotyczącego nowych uregulowań prawnych. W tym samym roku został następnie liderem listy wyborczej szerokiej opozycyjnej wobec rządzących socjalistów koalicji wyborczej „Za budućnost Crne Gore” (określanej jako ugrupowanie proserbskie i prorosyjskie), uzyskując w wyniku wyborów mandat deputowanego.
W wyborach tych większość parlamentarną uzyskały trzy formacje opozycyjne wobec dotychczasowego rządu i prezydenta Mila Đukanovicia. W październiku 2020 prezydent desygnował Zdravka Krivokapicia na urząd premiera. Urzędowanie na tym stanowisku rozpoczął 4 grudnia 2020 po zatwierdzeniu rządu przez parlament i po złożeniu ślubowania.
W lutym 2022 parlament przegłosował wobec jego rządu niego wotum nieufności. 28 kwietnia 2022 na funkcji premiera zastąpił go dotychczasowy wicepremier Dritan Abazović. We wrześniu tegoż roku zainicjował powołanie chrześcijańsko-demokratycznego ugrupowania DHP.

</doc>
<doc id="4894201" url="https://pl.wikipedia.org/wiki?curid=4894201" title="Shigeru Umbayashi">
Shigeru Umbayashi



</doc>
<doc id="4894204" url="https://pl.wikipedia.org/wiki?curid=4894204" title="Hypomania">
Hypomania



</doc>
<doc id="4894214" url="https://pl.wikipedia.org/wiki?curid=4894214" title="Đặng Văn Lâm">
Đặng Văn Lâm

Đặng Văn Lâm (, "Lew Szonowicz Dang"; ur. 13 sierpnia 1993 w Moskwie) – wietnamski piłkarz rosyjskiego pochodzenia grający na pozycji bramkarza w japońskim klubie Cerezo Osaka oraz reprezentacji Wietnamu.
Kariera.
Đặng Văn Lâm urodził się w Moskwie jako dziecko Wietnamczyka i Rosjanki. Wychowywał się w Rosji, tam też stawiał pierwsze kroki w karierze. Występował w młodzieżowych sekcjach Spartaka i Dinama. W 2006 roku wyjechał do ojczystego Wietnamu. Grał w Hoàng Anh Gia Lai do 2012 roku. Potem powrócił do Moskwy i reprezentował barwy klubów z niskich lig rosyjskich. W 2015 przeniósł się do Hải Phòng. W klubie spędził cztery lata, po czym kontynuował karierę w tajskim Muangthong United. Na początku 2021 roku przeniósł się do występującego w J1 League japońskiego klubu Cerezo Osaka. 
W reprezentacji Wietnamu Đặng zadebiutował 13 czerwca 2017 w meczu eliminacji do Pucharu Azji 2019 z Jordanią. Znalazł się w kadrze Wietnamu na Puchar Azji 2019. W serii rzutów karnych meczu 1/8 finału z Jordanią obronił jedną jedenastkę, co dało Wietnamowi awans. 

</doc>
<doc id="4894217" url="https://pl.wikipedia.org/wiki?curid=4894217" title="Asimakis Fotilas">
Asimakis Fotilas

Asimakis Fotilas, gr. "Ασημάκης Φωτήλας" (ur. 1 stycznia 1932 w Patras, zm. 1 lipca 1997) – grecki polityk i prawnik, parlamentarzysta krajowy i eurodeputowany.
Życiorys.
Jego rodzina wywodzi się z Kalawrity, ojciec Aristotelis Fotilas także był parlamentarzystą. Studiował prawo, politologię i ekonomię na Uniwersytecie Narodowym im. Kapodistriasa w Atenach i Uniwersytecie Bostońskim. Praktykował zawodowo jako prawnik.
Działał w Zjednoczonej Lewicy Demokratycznej; w 1958 kandydował na burmistrza Patras, a w 1961 zdobył mandat w Parlamencie Hellenów z listy koalicji PAME. W 1963 uzyskał reelekcję z ramienia Unii Centrum. W okresie junty czarnych pułkowników działał w opozycji, został z tego powodu uwięziony. W 1974 należał do założycieli Ogólnogreckiego Ruchu Socjalistycznego, w kadencji 1977–1981 powrócił do krajowej legislatywy z okręgu Achaja. Od 1 stycznia do 18 października 1981 wykonywał mandat posła do Parlamentu Europejskiego w ramach delegacji krajowej. Przystąpił do Grupy Socjalistów, zasiadł w jej prezydium. Należał do Komisji ds. Rolnictwa i Komisji ds. Kwestii Politycznych. Od 1981 do 1982 pozostawał wiceministrem spraw zagranicznych, następnie do 1984 był podsekretarzem stanu przy premierze ds. diaspory. W 1985 dołączył do Nowej Demokracji.
Od 1962 był żonaty z Aliki Kakuri, mieli czworo dzieci, w tym parlamentarzystę Jasona.

</doc>
<doc id="4894237" url="https://pl.wikipedia.org/wiki?curid=4894237" title="Andrzej Pigoń">
Andrzej Pigoń

Andrzej Pigoń, Andrew Pigon (ur. 7 czerwca 1922, zm. 20 grudnia 2005) – polski cytolog.
Życiorys.
Był synem historyka literatury Stanisława Pigonia, rektora Uniwersytetu Stefana Batorego w Wilnie; bratem Krzysztofa Pigonia.
W 1954 roku uzyskał stopień doktora habilitowanego. W latach 1959–1960 przebywał na Uniwersytecie w Göteborgu. W latach 1955–1967 był kierownikiem Zakładu Cytofizjologii w Katedrze Anatomii Porównawczej Uniwersytetu Jagiellońskiego.
Przyjaźnił się z Henrykiem Szarskim. Publikował w czasopiśmie popularnonaukowym "Wszechświat".
W drugiej połowie lat 60. wyemigrował na stałe do USA. Był związany z University of Texas Medical Branch oraz Karolinska Institutet.
Opublikował kilkadziesiąt prac badawczych w recenzowanych czasopismach międzynarodowych, m.in. "Science", "Journal of Neurobiology", "Journal of Neurochemistry", "Experimental Cell Research", "Developmental Biology", "Chromosoma", "European Journal of Biochemistry", "Journal of Embryology and Experimental Morphology", "Journal of Histochemistry &amp; Cytochemistry", "Journal of Comparative and Physiological Psychology", "The Journal of Protozoology".
Wśród jego uczniów był m.in. Jerzy Vetulani.

</doc>
<doc id="4894240" url="https://pl.wikipedia.org/wiki?curid=4894240" title="Central Córdoba Rosario">
Central Córdoba Rosario



</doc>
<doc id="4894242" url="https://pl.wikipedia.org/wiki?curid=4894242" title="Sometimes You Can't Make It on Your Own">
Sometimes You Can't Make It on Your Own



</doc>
<doc id="4894248" url="https://pl.wikipedia.org/wiki?curid=4894248" title="Stephan Vuckovic">
Stephan Vuckovic

Stephan Vuckovic (ur. 22 czerwca 1972 w Reutlingen) – niemiecki triathlonista, srebrny medalista olimpijski.
W 2000 roku wystąpił na igrzyskach olimpijskich w Sydney. W zawodach mężczyzn zdobył srebrny medal olimpijski. W konkurencji tej zajął 33. miejsce w pływaniu, 14. w wyścigu kolarskim i 2. w biegu, co dało mu 2. miejsce w końcowej klasyfikacji.
W latach 1992–2004 dziesięciokrotnie uczestniczył w mistrzostwach świata w triathlonie. Najlepszy rezultat osiągnął w 1995 roku w Cancún, kiedy był szesnasty. Startował także w mistrzostwach Europy. W 1997 roku zdobył srebrny medal tej imprezy, zajmując drugie miejsce w mistrzostwach na krótkim dystansie.

</doc>
<doc id="4894274" url="https://pl.wikipedia.org/wiki?curid=4894274" title="Lekkoatletyka na Letnich Igrzyskach Olimpijskich 1964 – bieg na 800 m kobiet">
Lekkoatletyka na Letnich Igrzyskach Olimpijskich 1964 – bieg na 800 m kobiet

Bieg na 800 metrów kobiet podczas XVIII Letnich Igrzysk Olimpijskich w Tokio rozegrano 18 (eliminacje), 19 (półfinały) i 20 października (finał) 1964 na Stadionie Olimpijskim w Tokio. Zwyciężczynią została Brytyjka Ann Packer, która na tych samych igrzyskach wywalczyła srebrny medal w biegu na 400 metrów. Packer ustanowiła w finale nowy rekord świata czasem 2:01,1
Wyniki.
Eliminacje.
Rozegrano trzy biegi eliminacyjnych. Do półfinałów awansowały po pięć najlepszych zawodniczki z każdego biegu (Q) oraz jedna z najlepszym czasem spośród pozostałych (q).
Półfinały.
Rozegrano dwa biegi półfinałowe. Do finału awansowały po cztery najlepsze zawodniczki z każdego biegu.

</doc>
<doc id="4894277" url="https://pl.wikipedia.org/wiki?curid=4894277" title="Heterochondria zebriae">
Heterochondria zebriae

Heterochondria zebriae – gatunek widłonogów z rodziny Chondracanthidae. Nazwa naukowa tego gatunku skorupiaków została opublikowana w 2000 roku przez biologów Ju-shey Ho, I Hoi Kim oraz Appukuttannaira Biju Kumara.

</doc>
<doc id="4894278" url="https://pl.wikipedia.org/wiki?curid=4894278" title="Egzosom">
Egzosom



</doc>
<doc id="4894280" url="https://pl.wikipedia.org/wiki?curid=4894280" title="Heterochondria petila">
Heterochondria petila

Heterochondria petila – gatunek widłonogów z rodziny Chondracanthidae. Nazwa naukowa tego gatunku skorupiaków została opublikowana w 2000 roku przez biologów Ju-shey Ho, I Hoi Kim oraz Appukuttannaira Biju Kumara.

</doc>
<doc id="4894283" url="https://pl.wikipedia.org/wiki?curid=4894283" title="Heterochondria atypica">
Heterochondria atypica

Heterochondria atypica – gatunek widłonogów z rodziny Chondracanthidae. Nazwa naukowa tego gatunku skorupiaków została opublikowana w 1972 roku przez koreańskiego biologa Ju-shey Ho. Gatunek został ujęty w Catalogue of Life.

</doc>
<doc id="4894284" url="https://pl.wikipedia.org/wiki?curid=4894284" title="Heterochondria pillaii">
Heterochondria pillaii

Heterochondria pillaii – gatunek widłonogów z rodziny Chondracanthidae. Nazwa naukowa tego gatunku skorupiaków została opublikowana w 1970 roku przez koreańskiego biologa Ju-shey Ho. 

</doc>
<doc id="4894289" url="https://pl.wikipedia.org/wiki?curid=4894289" title="Ernesto Halffter">
Ernesto Halffter

Ernesto Halffter Escriche (ur. 16 stycznia 1905 w Madrycie, zm. 5 lipca 1989 tamże) – hiszpański kompozytor.
Życiorys.
Brat Rodolfa. Uczył się gry na fortepianie od matki, w wieku 13 lat pisał już pierwsze własne kompozycje. Był uczniem Francisco Esbríego i Fernando Embera, a później Adolfo Salazara i Manuela de Falli. W 1924 roku został dyrygentem Orquestra Bética de Cámara. W 1928 roku poślubił portugalską pianistkę Alicię Cámarę Santos. Dyrygował też orkiestrą konserwatorium w Sewilli, a w latach 1934–1936 był jego dyrektorem. Po wybuchu wojny domowej opuścił Hiszpanię, w latach 1936–1960 mieszkał w Lizbonie. Od 1942 do 1952 roku był wykładowcą lizbońskiego Instituto Español. Występował gościnnie jako dyrygent w krajach Europy i Ameryki Południowej. W 1960 roku wrócił do Hiszpanii i osiadł w Madrycie, gdzie pracował jako doradca muzyczny telewizji hiszpańskiej. W 1973 roku został członkiem Królewskiej Akademii Sztuki Pięknych.
Odznaczony Krzyżem Wielkim Orderu Cywilnego Alfonsa X Mądrego (1963).
Twórczość.
W swojej twórczości kontynuował narodowy nurt w muzyce hiszpańskiej, łącząc neoklasyczne tendencje obecne w muzyce europejskiej z elementami iberyjskimi. Należał do grona bliskich współpracowników Manuela de Falli, po jego śmierci dokończył pozostawioną przez kompozytora w szkicach kantatę sceniczną "Atlantyda". Oprócz silnych wpływów de Falli, w muzyce Halfftera widoczne są nawiązania do dorobku Strawinskiego, Ravela, a w późnym okresie twórczości także Poulenca. Jego własny język muzyczny nie ewoluował, po początkowych sukcesach kompozytor nie wyszedł już poza ustalone formy.

</doc>
<doc id="4894293" url="https://pl.wikipedia.org/wiki?curid=4894293" title="Stanisław Szembek (zm. 1735)">
Stanisław Szembek (zm. 1735)

Stanisław Szembek ze Słupowa herbu własnego (zm. w 1735 roku) – chorąży sandomierski od 1724 roku (zrezygnował przed 31 lipca 1736 roku), cześnik lubelski w latach 1709–1724, starosta lelowski od 1726 roku.
Poseł województwa sandomierskiego na sejm nadzwyczajny 1733 roku.

</doc>
<doc id="4894298" url="https://pl.wikipedia.org/wiki?curid=4894298" title="Heterochondria crassicornis">
Heterochondria crassicornis

Heterochondria crassicornis – gatunek widłonogów z rodziny Chondracanthidae. Nazwa naukowa tego gatunku skorupiaków została opublikowana w 1837 roku przez duńskiego badacza fauny morskiej Henrika Nikolaia Krøyera. Gatunek został ujęty w Catalogue of Life.

</doc>
<doc id="4894299" url="https://pl.wikipedia.org/wiki?curid=4894299" title="Adolf (I), hrabia w okręgu Keldach)">
Adolf (I), hrabia w okręgu Keldach)



</doc>
<doc id="4894301" url="https://pl.wikipedia.org/wiki?curid=4894301" title="Mount Hubley (Alaska)">
Mount Hubley (Alaska)

Mount Hubley (2718 m) – trzeci co do wysokości szczyt w Górach Brooksa na Alasce w Stanach Zjednoczonych.
Szczyt znajduje się we wschodnich Górach Brooksa (Eastern Brooks Range), określanych też jako Romanzof Mountains (Góry Rumiancewa). Góra znajduje się w odległości ok. 1 km od najwyższego szczytu Gór Brooksa – Mount Isto (2736 m). Wybitność szczytu Mount Hubley wynosi 493 m. Góra wznosi się na terenie chronionym, tzw. Arctic National Wildlife Refuge (Narodowy Arktyczny Rezerwat Przyrody). Szczyt został nazwany w 1958 roku na cześć dra Richarda Carletona Hubleya (1926-1957), który zginął podczas badań lodowca McCall Glacier 28 października 1957 roku. Podczas badań przeprowadzonych przez amerykański zespół glacjologów z University of Alaska w 2014 roku odkryto, iż Mount Hubley jest drugim pod względem wysokości szczytem w Górach Brooksa, ustępując tylko Mount Isto (2736 m).

</doc>
<doc id="4894305" url="https://pl.wikipedia.org/wiki?curid=4894305" title="Popławscy">
Popławscy



</doc>
<doc id="4894318" url="https://pl.wikipedia.org/wiki?curid=4894318" title="Patrick Soon-Shiong">
Patrick Soon-Shiong

Patrick Soon-Shiong (ur. 29 lipca 1952 w Port Elizabeth) – południowoafrykański i amerykański lekarz i przedsiębiorca chińskiego pochodzenia.
Życiorys.
Urodził się w 29 lipca 1952 r. w Port Elizabeth. Jego rodzicami byli Chińczycy, którzy opuścili swój kraj w czasie II wojny światowej. Jego ojciec zajmował się ziołolecznictwem. Uzyskał dyplom "bachelor’s degree" z medycyny na University of the Witwatersrand. Odbył staż w szpitalu ogólnym w Johannesburgu, który nigdy wcześniej nie przyjmował chińskich studentów. Ordynator oddziału postawił mu warunek, że musiał ukończył studia przynajmniej z czwartym wynikiem na roku, co Soon-Shiong zrealizował. Mimo to niektórzy z afrykanerskich pacjentów odmawiali leczenia przez "Chińczyka". Pracował na oddziale onkologii. W latach 70. XX w. leczył rannych w powstaniu Soweto.
W okresie, gdy wielu lekarzy wyjeżdżało z kraju, Soon-Shiong przyjął posadę chirurga-rezydenta na Uniwersytecie Kolumbii Brytyjskiej i uzyskał dyplom magisterski. W Kanadzie poznał późniejszą żonę Michele Chan (poślubił ją w 1977 r.), wówczas pracownicę Canadian Broadcasting Corp. Przez pewien czas pracował w szpitalu w Vancouver. Wkrótce potem wraz z żoną osiadł w USA, gdzie próbowała ona swoich sił jako aktorka (m.in. w "Danger Bay" i "MacGyver"), a Soon-Shiong zatrudnił się na Uniwersytecie Kalifornijskim w Los Angeles ("UCLA") (1983 r.) jako "assistant professor" w oddziale chirurgii gastroenterologicznej, a potem został kierownikiem programu transplantacji trzustki na "UCLA".
Soon-Shiong opracował metodę leczenia cukrzycy za pomocą przeszczepu do trzustki pacjenta komórek produkujących insulinę, po czym w 1991 r. odszedł do założonej przez siebie firmy badawczej. Pod koniec lat 90. XX w. rozszerzył zakres swoich badań na leczenie nowotworów, opracowując leki m.in. na raka piersi. Badania na nowymi lekami pozwoliły mu zostać miliarderem, gdyż opracowany przez niego lek "abraxane" (zmodyfikowana wersja popularnego leku taxol) umożliwił mu sprzedaż firmy za 2,9 mld dolarów. Po dopuszczeniu leku do obrotu w 2005 r. wielu onkologów krytykowało go za wysoką cenę specyfiku i wskazywało, że jest to jedynie modyfikacja znanego już leku wytwarzanego z cisu.
W następnej kolejności Soon-Shiong zbudował firmę farmaceutyczną APP Pharmaceuticals, produkującą leki generyczne, którą następnie sprzedał niemieckiemu koncernowi Fresenius za ok. 4,6 mld dolarów. W 2014 r. do sądu w Panama City złożono pozew, w którym zarzucono jego kolejnej firmie NantHealth zaangażowanie w licznie wątpliwe działalności. W tym samym roku czasopismo "Forbes" podkreślało, że Patrick Soon-Shiong ma skłonność do popadania w konflikty ze współpracownikami i inwestorami. W następnych latach zmagał się on z kontrowersjami wokół NantHealth oraz kolejnej swojej firmy NantKwest, w efekcie których kursy ich akcji na giełdach mocno spadły, a inwestorzy pozywali go w związku ze spadkiem wartości spółek. Soon-Shiong został także pozwany przez piosenkarkę Cher, która oskarżyła go o oszustwo, na skutek którego sprzedała udziały w firmie farmaceutycznej za ułamek wartości giełdowej. W 2016 r. Soon-Shiong założył firmę Cancer MoonShot 2020, która zapewniała, że „pokona raka w ciągu czterech lat”.
Od 2009 r. zaczął realizować projekt połączenia placówek ochrony zdrowia szerokopasmowymi łączami światłowodowymi. W tym samym roku przekazał 100 mln dolarów na rzecz St. John’s Hospital w Santa Monica i wspierał finansowo remont Martin Luther King Jr. Community Hospital. Wraz z żoną prowadzi Chan Soon-Shiong Family Foundation. Jego firma NantWorks prowadzi sześć szpitali w Kalifornii.
Jako zapalony koszykarz jest udziałowcem klubu Los Angeles Lakers. Ponadto w 2018 r. kupił gazety „Los Angeles Times” i „San Diego Union-Tribune”. W tym samym roku jego majątek szacowano na 7,8 mld dolarów.

</doc>
<doc id="4894322" url="https://pl.wikipedia.org/wiki?curid=4894322" title="Jan Gwido Kuczyński">
Jan Gwido Kuczyński

Jan Gwido Kuczyński herbu Ślepowron (zm. w 1775 roku) – podkomorzy mielnicki w latach 1765–1775, chorąży mielnicki w latach 1737–1765, podczaszy mielnicki w latach 1726–1737, starosta jadowski w 1734 roku.
Poseł ziemi mielnickiej na sejm nadzwyczajny 1733 roku i na sejm nadzwyczajny 1750 roku.

</doc>
<doc id="4894333" url="https://pl.wikipedia.org/wiki?curid=4894333" title="JSX">
JSX

JSX (JavaScript XML) – format zapisu kodu HTML oraz XML wewnątrz języka JavaScript. Pierwotnie zaproponowany przez Facebooka i użyty w bibliotece React.js. Korzystają z niego także inne biblioteki.
Przykład.
function Input({label}) {
 const id = 'abc';
 return (
 &lt;div&gt;
 &lt;label for={id}&gt;{label}&lt;/label&gt;
 &lt;input id={id}/&gt;
 &lt;/div&gt;

</doc>
<doc id="4894335" url="https://pl.wikipedia.org/wiki?curid=4894335" title="U nas każdy jest prorokiem. O Tatarach w Polsce">
U nas każdy jest prorokiem. O Tatarach w Polsce

U nas każdy jest prorokiem. O Tatarach w Polsce – zbiór reportaży autorstwa Bartosza Panka, poświęcony społeczności tatarskiej w Polsce. Książka prezentuje rys historyczny obecności Tatarów na ziemiach polskich, sylwetki zasłużonych i wpływowych przedstawicieli ich środowiska, a także wzmiankuje historyczne wydarzenia, takie jak np. zbiórka funduszy na budowę meczetu w Warszawie, powstanie warszawskie czy założenie Politechniki Łódzkiej. W treść publikacji wplecione zostały wspomnienia potomków polskich Tatarów, relacje świadków przedstawianych zdarzeń, a także "fiszki pana Staszka", unikatowe notatki Stanisława Kryczyńskiego.
Książka została wydana nakładem Wydawnictwa Czarne, w serii "Sulina", prezentującej publikacje historyczne oraz antropologiczne.

</doc>
<doc id="4894339" url="https://pl.wikipedia.org/wiki?curid=4894339" title="Ismail Lleshi">
Ismail Lleshi

Ismail Imer Lleshi (ur. 2 października 1947 we wsi Banisht, Okręg Dibra) – albański polityk i dyplomata, minister obrony w latach 2000–2001.
Życiorys.
W 1965 ukończył szkołę średnią im. Sami Frasheriego, a następnie rozpoczął studia na wydziale nauk polityczno-prawnych Uniwersytetu Tirańskiego. Studia ukończył w 1969, a rok później rozpoczął pracę wykładowcy akademickiego na macierzystym wydziale. W latach 1987-1991 pełnił funkcję dziekana wydziału nauk polityczno-prawnych UT. W 1991 stał się jednym z kluczowych polityków w kierownictwie Albańskiej Partii Pracy. W marcu 1991 po raz pierwszy wybrany deputowanym do parlamentu i przewodniczącym grupy parlamentarnej Albańskiej Partii Pracy. Wziął czynny udział w ostatnim kongresie partii komunistycznej i w jej przekształceniu w Socjalistyczną Partię Albanii. W czerwcu 1991 objął stanowisko wiceprezesa partii socjalistycznej. W listopadzie 1991 rozpoczął karierę dyplomatyczną, objął stanowisko ambasadora Albanii w Stambule. W lipcu 1992 powrócił ze Stambułu i podjął pracę w firmie prywatnej. W 1999 objął stanowisko doradcy premiera Ilira Mety. W listopadzie 2000 stanął czele resortu obrony w rządzie Ilira Mety. Po zakończeniu misji w wyborach 2001 ponownie uzyskał mandat deputowanego. Od 2002 pracował w sektorze prywatnym.

</doc>
<doc id="4894341" url="https://pl.wikipedia.org/wiki?curid=4894341" title="Anishort Festival">
Anishort Festival

Anishort Festival ("znany również pod skróconą nazwą Anishort") – międzynarodowy festiwal krótkich filmów animowanych. Impreza ta poświęcona jest wyłącznie krótkiej animacji i co roku rywalizuje w niej tylko 20 wybranych najlepszych filmów z całego świata.
Anishort odbywa się w wybranych dużych miastach Europy (obecnie w Czechach, Słowacji, Estonii i Polsce). Odwiedza go rocznie kilka tysięcy widzów.
Wybór filmów.
Festiwal Anishort stawia sobie za cel corocznie przedstawić wyłącznie najlepsze krótkie filmy animowane z całego świata. Każdego roku zgłaszanych jest kilkaset filmów, z których starannie wybiera się tylko 20 najciekawszych. W szczególności są to filmy, które powstały w okresie ostatnich trzech lat. Ich długość jest ograniczona maksymalnie do 10 minut. Forma, gatunek czy zastosowana technika animacji są dowolne. Jak mówią organizatorzy: „"Każdy film ma takie same szanse na udział w konkursie, pod warunkiem, że jest świetny!"”
Kategorie konkursowe.
Anishort ma w sumie 3 kategorie konkursowe – jedną główną i dwie dodatkowe:
GŁÓWNE KATEGORIE KONKURSOWE
• Nagroda dla najlepszego krótkiego filmu animowanego
Nagroda ta jest przyznawana przez międzynarodowe, siedmioosobowe jury złożone z profesjonalistów w dziedzinie animacji. Każdy członek reprezentuje inny kraj. Autorzy nagrodzonych filmów (I, II i III miejsce) otrzymują nagrodę finansową oraz trofeum festiwalowe.
DODATKOWE KATEGORIE KONKURSOWE
• Nagroda publiczności dla najlepszego krótkiego filmu animowanego
Nagroda ta jest przyznawana na podstawie głosów widzów ze wszystkich krajów, w których odbywa się festiwal. Zwycięzca otrzyma trofeum festiwalowe.
• Nagroda Specjalna Festiwalu Anishort
Nagrodę przyznaje komisja artystyczna złożona z członków zespołu festiwalowego Festiwalu Anishort. Zwycięzca otrzyma trofeum festiwalowe.

</doc>
<doc id="4894349" url="https://pl.wikipedia.org/wiki?curid=4894349" title="Henry Hiz">
Henry Hiz



</doc>
<doc id="4894350" url="https://pl.wikipedia.org/wiki?curid=4894350" title="Andrew Pigon">
Andrew Pigon



</doc>
<doc id="4894354" url="https://pl.wikipedia.org/wiki?curid=4894354" title="Johann Georg von Loeper">
Johann Georg von Loeper

Johann Georg Friedrich Bernhard von Loeper (ur. 22 lipca 1819 w Wedderwill, zm. 13 czerwca 1900 w Szczecinie) — niemiecki parlamentarzysta, urzędnik (Landrat powiatu Regenwalde) i właściciel majątku ziemskiego. 
Rodzina.
Jego rodzicami byli Johann Ludwig von Loeper (ur. 8 listopada 1786, zm. 4 stycznia 1850) i Ernestine Johanne Karoline von der Osten ur. 15 grudnia 1789, zm. 28 czerwca 1868). Jego ojciec był radnym generalnym i spadkobiercą Wedderwill, Strahmel i Zachow. Johann Georg von Loeper był żonaty. Jego żoną została w dniu 7 czerwca 1848 Philippine Johanna Helene von Eisenhart-Rothe, córka generała Friedricha von Eisenhart-Rothe. Para miała kilkoro dzieci: Johanne Ernstine Helene Getrud (ur. 20 maja 1851), Johanne Ernstine Helene Elisabeth (ur. 1 listopada 1852, zm. 11 listopada 1940), Johann Georg Ernst Friedrich Gustav (ur. 10 listopada 1855, zm. 4 kwietnia 1903), który był cesarskim konsulem generalnym Niemiec w Hongkongu, Johann Ludwig Emil (ur. 9 września 1861, zm. 30 czerwca 1937), który był generałem, Gustav (ur. 20 stycznia 1860, zm. 7 października 1914), był majorem, Johann Georg (ur. 2 stycznia 1863, zm. 13 stycznia 1938), Johann Sigismund Hermann (ur. 15 grudnia 1867, zm. 29 grudnia 1908), Johann Ferdinand Adolf (ur. 13 grudnia 1869, zm. 14 lutego 1915), był kapitanem w 1. pułku grenadierów.

</doc>
<doc id="4894357" url="https://pl.wikipedia.org/wiki?curid=4894357" title="Parafia Trójcy Przenajświętszej w Lipiu">
Parafia Trójcy Przenajświętszej w Lipiu

Parafia Trójcy Przenajświętszej w Lipiu – parafia rzymskokatolicka znajdująca się w archidiecezji warszawskiej, w dekanacie mogielbickim.

</doc>
<doc id="4894359" url="https://pl.wikipedia.org/wiki?curid=4894359" title="Narcyzawa (przystanek kolejowy)">
Narcyzawa (przystanek kolejowy)

Narcyzawa (, ) – przystanek kolejowy w pobliżu miejscowości Zareczcza, w rejonie tołoczyńskim, w obwodzie witebskim, na Białorusi. Leży na linii Moskwa - Mińsk - Brześć. Nazwa pochodzi od oddalonej o 4,2 km wsi Narcyzawa.

</doc>
<doc id="4894361" url="https://pl.wikipedia.org/wiki?curid=4894361" title="Parafia Wszystkich Świętych w Michałowicach">
Parafia Wszystkich Świętych w Michałowicach

Parafia Wszystkich Świętych w Michałowicach – parafia rzymskokatolicka znajdująca się w archidiecezji warszawskiej, w dekanacie mogielnickim.

</doc>
<doc id="4894363" url="https://pl.wikipedia.org/wiki?curid=4894363" title="Tracyława (przystanek kolejowy)">
Tracyława (przystanek kolejowy)

Tracyława (; , ros. nazwa normatywna Трацылово) – przystanek kolejowy w miejscowości Tracyława, w rejonie tołoczyńskim, w obwodzie witebskim, na Białorusi. Leży na linii Moskwa - Mińsk - Brześć.

</doc>
<doc id="4894374" url="https://pl.wikipedia.org/wiki?curid=4894374" title="Norman Nawrocki">
Norman Nawrocki

Norman Nawrocki (ur. 1969 w Vancouver) – kanadyjski komik, artysta kabaretowy, edukator seksualny, muzyk, pisarz, aktor, producent i kompozytor, właściciel wydawnictwa Les Pages Noires.
Życiorys.
Nawrocki urodził się na East End w Vancouver w rodzinie polsko-ukraińskich imigrantów. Uczył się w Langara College i na Uniwersytecie Simona Frasera, gdzie współredagował gazetę uniwersytecką „The Peak”. Studia jednak porzucił. Redagował następnie anarchistyczną gazetę „The Open Road”, a także pracował jako freelancer dla „The Georgia Straight”.
W 1986 pojawił się pierwszy album artysty – "Rhythm Activism", wydany pod szyldem zespołu Rhythm Activism. Zespół odwiedził Polskę kilka razy, w tym raz w ramach satyrycznego występu zatytułowanego "Welcome to Capitalism, Poland!", a także zagrał w Polskim Radiu utwór "Polski Fiat". Sam Norman Nawrocki był gościem m.in. na poznańskim skłocie Rozbrat. W roku wydania pierwszego albumu AK Press wypuściło również pierwszą książkę autorstwa Normana Nawrockiego - "Rebel Moon". W 1993 Nawrocki stworzył "I don’t understand women!" (pol. "Nie rozumiem kobiet!"), antyseksistowski, sekspozytywny kabaret komediowy dotykający tematu gwałtu, molestowania seksualnego i przemocy wobec kobiet. W 2001 utworzył, wraz z perkusistą Godspeed You! Black Emperor – Aidan Girtem, duet Bakunin's Bum, nazwany na cześć anarchistycznego rewolucjonisty Michaiła Bakunina. Ich jedyny album, "Fight to Win!", zawierał instrumentalne utwory z podłożonymi w tle wypowiedziami aktywistów walczących z ubóstwem. Wydany został w 2001 przez G7 Welcoming Committee Records, a cały zysk ze sprzedaży przekazano Ontario Coalition Against Poverty.
Do końca 2005 prowadził zajęcia w Szkole Społeczności i Spraw Publicznych Uniwersytetu Concordia na temat "sztuki, radykalnych zmian społecznych i rozwoju gospodarczego społeczności".

</doc>
<doc id="4894377" url="https://pl.wikipedia.org/wiki?curid=4894377" title="Portret Tytusa w stroju mnicha">
Portret Tytusa w stroju mnicha

Portret Tytusa w stroju mnicha (hol. Titus als monnik) – obraz olejny na płótnie holenderskiego malarza Rembrandta z 1660 roku, przedstawiający syna artysty Tytusa van Rijna.
Artysta przedstawił swego 19-letniego syna w habicie kapucyńskim, upodabniając go do św. Franciszka z Asyżu. Święty był mistykiem średniowiecznym, członkowie założonego przez niego zakonu składali m.in. ślub ubóstwa, stąd zgrzebny habit i surowość spojrzenia przedstawionej postaci. Dzieło ma rozmiary 79.5 × 67.7 cm. Zanim trafiło do kolekcji Rijksmuseum w Amsterdamie 10 lipca 1933 roku, znajdowało się w Kolekcji Stroganowa w Petersburgu. W 1917 obraz skonfiskowały władze RFSRR i został od nich wykupiony razem z "Zaparciem się św. Piotra" dla muzeum w Amsterdamie. Muzealny numer katalogowy SK-A-3138.

</doc>
<doc id="4894378" url="https://pl.wikipedia.org/wiki?curid=4894378" title="Linia kolejowa nr 695">
Linia kolejowa nr 695

Linia kolejowa nr 695 – drugorzędna, jednotorowa, zelektryfikowana linia kolejowa łącząca rozjazd 103. z rozjazdem 102. na stacji Cieszyn.

</doc>
<doc id="4894380" url="https://pl.wikipedia.org/wiki?curid=4894380" title="Ciałka apoptyczne">
Ciałka apoptyczne



</doc>
<doc id="4894383" url="https://pl.wikipedia.org/wiki?curid=4894383" title="Kazimierz Suffczyński">
Kazimierz Suffczyński

Kazimierz Sylwester Suffczyński z Sufczyna herbu Szeliga – pisarz lubelski w latach 1718–1744, stolnik łukowski w latach 1715–1718, cześnik łukowski w latach 1711–1715.
Poseł województwa lubelskiego na sejm z limity 1719/1720 roku i na sejm nadzwyczajny 1733 roku.

</doc>
<doc id="4894385" url="https://pl.wikipedia.org/wiki?curid=4894385" title="Krasnaja Horka (przystanek kolejowy)">
Krasnaja Horka (przystanek kolejowy)

Krasnaja Horka (; ) – przystanek kolejowy w miejscowości Krasnaja Horka, w rejonie tołoczyńskim, w obwodzie witebskim, na Białorusi. Leży na linii Moskwa - Mińsk - Brześć.

</doc>
<doc id="4894390" url="https://pl.wikipedia.org/wiki?curid=4894390" title="Tołoczyn (stacja kolejowa)">
Tołoczyn (stacja kolejowa)

Tołoczyn (, ) – stacja kolejowa w miejscowości Tołoczyn, w rejonie tołoczyńskim, w obwodzie witebskim, na Białorusi. Leży na linii Moskwa - Mińsk - Brześć.
Stacja powstała w XIX w. na drodze żelaznej moskiewsko-brzeskiej pomiędzy stacjami Kochanowo a Sławiany.

</doc>
<doc id="4894393" url="https://pl.wikipedia.org/wiki?curid=4894393" title="Okręg środkowopomorski Kościoła Adwentystów Dnia Siódmego w RP">
Okręg środkowopomorski Kościoła Adwentystów Dnia Siódmego w RP

Okręg środkowopomorski – jeden z sześciu okręgów diecezji zachodniej Kościoła Adwentystów Dnia Siódmego w RP. Terytorialnie obejmuje zbory i grupy znajdujące się we wschodniej części województwa zachodniopomorskiego i zachodniej części województwa pomorskiego. Siedziba okręgu znajduje się w Koszalinie.
Aktualnie do okręgu środkowopomorskiego należy 4 zbory, 2 grupy oraz jedna stacja duszpasterska.
Seniorem okręgu środkowopomorskiego jest pastor Krzysztof Morozowski ze zboru w Koszalinie.
Stacje duszpasterskie.
Dojazdowe stacje duszpasterskie, w których nabożeństwa odbywają się nieregularnie (raz lub kilka razy w miesiącu) według ogłoszenia, obejmują następujące miejscowości:

</doc>
<doc id="4894394" url="https://pl.wikipedia.org/wiki?curid=4894394" title="Zaparcie się św. Piotra (obraz Rembrandta)">
Zaparcie się św. Piotra (obraz Rembrandta)

Zaparcie się św. Piotra (hol. De verloochening van Petrus) – obraz olejny na płótnie holenderskiego malarza Rembrandta z 1660 roku, przedstawiający nowotestamentalną scenę opisaną w Ewangeliach.
Głównym tematem dzieła jest zdrada Piotra Apostoła zapowiedziana przez Chrystusa podczas Ostatniej Wieczerzy. Piotr gestem lewej ręki zaprzecza oskarżeniom osób spotkanych u Kajfasza. W scenie pojawiają się, oprócz oświetlonego jasno Piotra, służąca i dwóch żołnierzy w zbrojach. W tle po prawej stronie skuty Chrystus obracający się i spogladający na Apostoła.
Obraz jest sygnowany: . Ma rozmiary 154 × 169 cm. Do kolekcji muzealnej trafił wraz z "Portretem Tytusa w stroju mnicha" 10 lipca 1933 roku, odkupiony od Związku Radzieckiego. Wcześniej, od 1781 roku stanowił część kolekcji Ermitażu. Muzealny numer katalogowy SK-A-3137.

</doc>
<doc id="4894397" url="https://pl.wikipedia.org/wiki?curid=4894397" title="Andonios Jeorjadis">
Andonios Jeorjadis

Andonios Jeorjadis (; ur. 11 maja 1944 w Ajos Isidoros na wyspie Rodos) – grecki polityk, ekonomista i menedżer, parlamentarzysta krajowy, wiceminister, od 1981 do 1982 poseł do Parlamentu Europejskiego I kadencji.
Życiorys.
W ramach stypendiów studiował ekonomię na Uniwersytecie Ekonomii i Biznesu w Atenach oraz podyplomowo ekonomię publiczną na Uniwersytecie we Fryburgu. W pierwszej połowie lat 70. był nauczycielem akademickim na macierzystej uczelni oraz w wyższej szkole turystycznej na Rodos. Pracował także na stanowiskach menedżerskich w prywatnych przedsiębiorstwach.
W 1974 zaangażował się w działalność Ogólnogreckiego Ruchu Socjalistycznego, w tymże roku po raz pierwszy kandydował w wyborach. W kadencji 1977–1981 był członkiem Parlamentu Hellenów z okręgu Dodekanez. Od 1 stycznia do 18 października 1981 wykonywał mandat posła do Parlamentu Europejskiego w ramach delegacji krajowej, w 1981 wybrano go w wyborach bezpośrednich. Przystąpił do Grupy Socjalistów, należał do Komisji Budżetowej.
Z mandatu zrezygnował 5 lipca 1982 w związku z przejściem do rządu. Następnie zajmował stanowiska wiceministra gospodarki narodowej (1982–1985, 1987) i sekretarza generalnego ministerstwa przemysłu energii i technologii (1985–1987). W 1990 kandydował na burmistrza Rodos, w tych wyborach zasiadł w radzie miejskiej. Późnej zajmował stanowisko doradcy prefekta Dodekanezu i menedżera w izbie ubezpieczeń rolniczych. Powrócił także do działalności menedżera w prywatnych spółkach.

</doc>
<doc id="4894399" url="https://pl.wikipedia.org/wiki?curid=4894399" title="Polska Superliga Tenisa Stołowego 2020/2021">
Polska Superliga Tenisa Stołowego 2020/2021

Polska Superliga Tenisa Stołowego 2020/2021 – edycja rozgrywek pierwszego poziomu ligowego w Polsce. Brało w niej udział 13 drużyn, grając systemem kołowym.
Po raz pierwszy w historii klubu KS Dekorglass Działdowo zostali drużynowymi mistrzami Polski, pokonując w finale KS Dartom Bogoria Grodzisk Mazowiecki 3:1. Brązowe medale zdobyli KS AZS AWFiS Balta Gdańsk i Sokołów S.A. Jarosław. Do 1. ligi spadła drużyna ZKS Palmiarnia Zielona Góra.
System rozgrywek.
Rozgrywki są podzielone na dwie fazy: zasadniczą i play-off, zaś faza zasadnicza – na dwie rundy.
W pierwszej rundzie fazy zasadniczej każda z drużyn rozegra po 12 meczów system ligowym („każdy z każdym”). Rozstawienie drużyn nastąpiło na podstawie wyników fazy play-off i końcowej tabeli rozgrywek w poprzednim sezonie oraz losowań pomiędzy drużynami, które zajęły miejsca 3-4 w fazie play-off i pozycjami 12-13 dla drużyn, które uzyskały awans. Po rozegraniu 13 kolejek nastąpi podział tabeli rozgrywek na grupę mistrzowską i spadkową z zachowaniem wyników z pierwszej rundy. Do grupy mistrzowskiej trafią drużyny, które zajęły miejsca 1-6, zaś pozostałe – do grupy spadkowej. Gospodarzami w tej rundzie będą drużyny, które w pierwszej rundzie grały na wyjazdach. Za zwycięstwo 3:0 lub 3:1 drużyna otrzymuje 3 punkty, za zwycięstwo 3:2 – 2 punkty, a za porażkę 2:3 – 1 punkt. Za porażkę 0:3 drużyna nie otrzymuje żadnego punktu.
Do fazy play-off awansują wszystkie drużyny z grupy mistrzowskiej. W ćwierćfinałach obowiązuje jeden mecz, którego gospodarzem będzie drużyna będąca wyżej w tabeli rozgrywek. Trzecia drużyna po fazie zasadniczej zagra z szóstą, a czwarta – z piątą. Zwycięzcy ćwierćfinałów awansują do półfinałów, gdzie pierwsza drużyna po fazie zasadniczej zagra ze zwycięzcą pary 4-5, a druga drużyna – ze zwycięzcą pary 3-6. Na tym etapie rozegrane zostaną dwumecze, z tym że gospodarzami pierwszego meczu będą drużyny z niższych miejsc w tabeli rozgrywek. Zwycięzcy półfinałów zagrają w meczu finałowym. Zwycięska drużyna otrzyma tytuł Drużynowego Mistrza Polski mężczyzn i złote medali, z kolei przegrani – puchar i srebrne medale. Drużyny, które odpadły w półfinale, otrzymają brązowe medale.
Drużyna, która zajmie 13. miejsce w tabeli rozgrywek po fazie zasadniczej, spada w następnym sezonie do 1. ligi.
Każdy mecz składa się z 3-5 meczów rozgrywanych kolejno na jednym stole. Mecz kończy się wraz z uzyskaniem przez jedną drużyn trzech zwycięstw. Pierwsze trzy gry rozgrywane są do trzech wygranych setów, zaś pozostałe dwie – do dwóch. W grze podwójnej nie mogą brać udziału zawodnicy rozstawieni na pozycjach A oraz Y. Układ gier w meczu.:
Składy drużyn.
Zgłoszenie imiennych składów należało dokonać do 15 sierpnia. Minimalna liczba zgłoszonych zawodników wynosiła 6, natomiast maksymalna – 15.
Faza play-off.
Finał.
Finał został rozegrany 23 maja o godz. 15:00 w Centrum Szkolenia PZTS im. Andrzeja Grubby w Gdańsku.

</doc>
<doc id="4894400" url="https://pl.wikipedia.org/wiki?curid=4894400" title="Vasko Simoniti">
Vasko Simoniti

Vasko Simoniti (ur. 23 marca 1951 w Lublanie) – słoweński historyk, polityk i nauczyciel akademicki, profesor, w latach 2004–2008 i 2020–2022 minister kultury.
Życiorys.
Absolwent historii na Uniwersytecie Lublańskim z 1977. Doktoryzował się w tej dziedzinie na tej samej uczelni w 1989. Zawodowo jako nauczyciel akademicki związany z macierzystym uniwersytetem. W 1994 i 2000 obejmował kolejne stanowiska profesorskie. W pracy naukowej zajął się m.in. historią ziem słoweńskich we wczesnym okresie nowożytnym, historią Słowenii w XX wieku oraz zagadnieniami z zakresu historiografii.
W latach 1996–1998 był krajowym koordynatorem ds. historiografii w ministerstwie nauki i technologii. Politycznie związany ze Słoweńską Partią Demokratyczną, stanął na czele jej komitetu do spraw kultury. W 2002 kierował kampanią prezydencką popieranej przez SDS Barbary Brezigar. Od grudnia 2004 do listopada 2008 był ministrem gospodarki w rządzie Janeza Janšy. W marcu 2020 został kandydatem na ministra kultury w tworzonym wówczas trzecim rządzie Janeza Janšy. Urząd ten objął w tym samym miesiącu, sprawował go do czerwca 2022.

</doc>
<doc id="4894403" url="https://pl.wikipedia.org/wiki?curid=4894403" title="Mosor">
Mosor



</doc>
<doc id="4894405" url="https://pl.wikipedia.org/wiki?curid=4894405" title="Kościół św. Floriana w Pleszewie">
Kościół św. Floriana w Pleszewie

Kościół świętego Floriana – rzymskokatolicki kościół filialny należący do parafii św. Floriana w Pleszewie (dekanat Pleszew diecezji kaliskiej).
Jest to świątynia posiadająca murowane prezbiterium wzniesione około połowy XV wieku i drewnianą nawę wybudowaną w 1745 roku. Zbudowana została dzięki fundacji kanonika chockiego Ludwika Pełki. Remontowana była w 1838 roku. Rozbudowana została o kruchty pod koniec XIX wieku. Odnowiona została w 1950 roku oraz w latach 1988 – 90 i w 2011 roku.
Budowla jest drewniana, jednonawowa, posiada konstrukcję zrębową. Świątynia jest orientowana. Jej prezbiterium jest murowane, zamknięte prostokątnie i z jego boku jest umieszczona zakrystia. Budowla ma nietypowy układ – część frontowa nawy podobna jest do prezbiterium trójbocznie zamkniętego. Obydwie części nakrywa jednokalenicowy dach gontowy. W środkowej części jest umieszczona czworokątna wieżyczka na sygnaturkę nakryta daszkiem namiotowym. Od frontu i po bokach nawy znajdują się trzy kruchty. Wnętrze nakryte jest płaskim stropem pseudokasetonowym w nawie, pozornym sklepieniem kolebkowym w prezbiterium i sklepieniem krzyżowym w zakrystii. Ołtarz główny i dwa ołtarze boczne w stylu barokowym pochodzą z połowy XVIII wieku. Rzeźby w stylu późnogotyckim powstały w XV i XVI wieku, obrazy zostały namalowane w XVII i XVIII wieku m.in. pędzla Jana Wróblewskiego.

</doc>
<doc id="4894408" url="https://pl.wikipedia.org/wiki?curid=4894408" title="Filiberto Ntutumu Nguema">
Filiberto Ntutumu Nguema

Filiberto Ntutumu Nguema – polityk i dyplomata z Gwinei Równikowej.
Syn pierwszego prezydenta kraju, Francisco Macíasa Nguemy, urodził się w Mengomeyén. Studiował inżynierię lądową w Związku Radzieckim. Związany z Instituto Rey Malabo, był dyrektorem tej placówki. Zaangażowany w kształtowanie gwinejskiej polityki edukacyjnej, pełnił funkcję sekretarza generalnego ministerstwa edukacji i nauki. 26 lutego 2001 objął stanowisko wiceministra w tym samym resorcie. 11 lutego 2003 zastąpił Agustína Nze Nfumu na stanowisku sekretarza generalnego rządzącej Partii Demokratycznej (do 2010). Kierował kampanią partii podczas wyborów prezydenckich z 2009. Przesunięty następnie ponownie do pracy w rządzie, tym razem jako minister edukacji. Wywołał pewne kontrowersje zatrzymując w kraju grupę studentów gwinejskich, którym przyznano stypendia na uczelniach hiszpańskich, najprawdopodobniej pragnąc rozdysponować je wśród dzieci funkcjonariuszy reżimu. Został ostatecznie odwołany, następnie zaś mianowany ambasadorem w Rosji.
W 2015 został rektorem Universidad Nacional de Guinea Ecuatorial (UNGE). Zaangażowany również w działalność biznesową, był dyrektorem krajowym Geproyectos.

</doc>
<doc id="4894416" url="https://pl.wikipedia.org/wiki?curid=4894416" title="L. Susan Brown">
L. Susan Brown

L. Susan Brown (ur. 1959) – kanadyjska pisarka, teoretyczka anarchokomunizmu oraz anarchofeminizmu.
Życiorys.
Brown jest najbardziej znana ze swojej książki "The Politics of Individualism" (pol. "Polityka indywidualizmu") oraz artykułu "Does Work Really Work?" (pol. "Czy działa naprawdę działa?").  W "he Politics of Individualism" dokonuje rozróżnienia między indywidualizmem egzystencjalnym a indywidualizmem instrumentalnym i bada, w jaki sposób formy te są wykorzystywane w liberalizmie (zwłaszcza liberalnym feminizmie) i anarchizmie. Opowiada się za nową wizją ludzkiej wolności, która uwzględnia elementy feminizmu i liberalizmu w formę anarchizmu opartego na tym, co nazywa egzystencjalnym indywidualizmem. Praca koncentruje się w szczególności na podobieństwach i różnicach między tymi filozofiami politycznymi, krytycznie analizując liberalne pisma feministyczne Johna Stuarta Milla, Betty Friedan, Simone de Beauvoir i Janet Radcliffe Richards, szczególnie koncentrując się na kwestiach zatrudnienia, edukacji, małżeństwa, rodziny i polityki rządowej.
Zarówno w "The Politics of Individualism" i w "Does Work Really Work?" koncepcja socjalizmu wolnościowego Brown głosi, że wszystkie więzi społeczne powinny być rozwijane przez jednostki, które mają taką samą siłę przetargową, ponieważ jej zdaniem kumulacja bogactwa prowadzi do centralizacji władzy ekonomicznej i politycznej w rękach niewielkiej elity, zmniejszając siłę przetargową – a tym samym wolność – innych jednostek w społeczeństwie.  Przedstawia dogłębną analizę, dlaczego system pracy najemnej jest z natury skorumpowany i niemożliwy do zreformowania i dlaczego należy go znieść oraz zastąpić systemem, w którym ludzie mieliby całkowitą swobodę wyboru wykonywania (lub nie wykonywania) działań wolontariackich, systemu, który zachęcałby ludzi do kreatywności i samokontroli. Brown opublikowała wiele artykułów na temat politycznej filozofii anarchizmu i feminizmu, a jej prace zostały przetłumaczone na język francuski i niemiecki.
L. Susan Brown mieszka w Toronto. Posiada tytuł doktora na Uniwersytecie w Toronto, na którym wykłada na Wydziale Politologii.

</doc>
<doc id="4894417" url="https://pl.wikipedia.org/wiki?curid=4894417" title="Ulica Najświętszej Marii Panny we Wrocławiu">
Ulica Najświętszej Marii Panny we Wrocławiu

Ulica Najświętszej Marii Panny – ulica położona we Wrocławiu na wyspie Piasek w ramach osiedla Stare Miasto i dawnej dzielnicy Śródmieście. Obejmuje drogę gminną o długości 83 m. Południową pierzeję ulicy stanowi zabytkowy kościół Najświętszej Marii Panny na Piasku we Wrocławiu, a jej przedłużeniem jest równie zabytkowy Most Tumski, łączący wyspę Piasek z Ostrowem Tumskim.
Historia.
Ulica ta istniała już we wczesnym średniowieczu. Historia jej ukształtowania wiąże się z przekazaniem środkowej części Ostrowa Tumskiego kapitule świętokrzyskiej. Istnieją przypuszczenia, że w 1288 roku, w związku z tym wydarzeniem, wytyczono ulicę Katedralną w obecnym kształcie, od wrocławskiej katedry do Mostu Tumskiego, za którym przez obecną ulicę Najświętszej Marii Panny połączona była z głównym szlakiem komunikacyjnym biegnącym przez Wyspę Piasek z południa na północ, obecnie ulica Świętej Jadwigi.
Przeprawa z Wyspy Piasek na Ostrów Tumski funkcjonuje co najmniej od XII wieku. Wyznaczała ona granicę pomiędzy jurysdykcją miejską (na Wyspie Piaskowej) i kościelną (na Ostrowie Tumskim). Przeprawa ta od wymienionego momentu w historii miała postać mostu, przy czym był on wielokrotnie niszczony i naprawiany, oraz rozbierany w celu budowy nowego mostu w nowej technologii i konstrukcji.
Zabudowa ulicy po stronie południowej związana jest z historią powstania od XII wieku zespołu klasztornego Kanoników Regularnych z kościołem Najświętszej Marii Panny na Piasku. Od chwili powstania zabudowy w południowej pierzei dominuje wskazany kościół, również wielokrotnie przebudowywany, odbudowywany po zniszczeniach i remontowany. Po stronie północnej w początku XVI wieku było pięć domów i szkoła przyklasztorna. Sama szkoła wzmiankowana była już od 1326 r. Zburzono ją około 1860 r. W 1791 r. pożar zniszczył posadowione tu kamienice. Odbudowane, ponownie zostały zniszczone w wyniku działań wojennych podczas oblężenia Wrocławia w 1945 r. Po wojnie kamienic tych już nie odbudowano, a wolny teren zagospodarowano na zieleniec i bulwar, na którym w 2005 r. postawiono pomnik Bolesława Kominka.
Nazwy.
W swojej historii ulica nosiła następujące nazwy:
Niemiecka nazwa ulicy, podobnie jak polska nazwa współczesna, odnosiła się do położonego tu kościoła. Z języka niemieckiego "Sandkirche" to właściwie "St. Maria auf dem Sande", czyli kościół Najświętszej Marii Panny na Piasku. Współczesna nazwa ulicy została nadana przez Zarząd Miejski i ogłoszona w okólniku nr 94 z 20.12.1945 r..
Układ drogowy.
Do ulicy przypisana jest droga gminna nr 105211D (numer ewidencyjny drogi G1052110264011) o długości 83 m. Ulica położona jest na działce ewidencyjnej o powierzchni 1242 m2. Droga ta przeznaczona jest dla ruchu pieszego z dopuszczeniem obsługi komunikacyjnej nieruchomości przylegających.
Ulice i inne drogi powiązane z ulicą Najświętszej Marii Panny:
Wzdłuż ulicy św. Jadwigi przebiega torowisko tramwajowe dla obsługi przebiegających tu linii tramwajowych w ramach komunikacji miejskiej.
Drogi w tym rejonie położone są w strefie zamieszkania i ograniczonej prędkości z ograniczeniem prędkości jazdy do 20 km/h. Ulica przeznaczona jest także dla ruchu rowerowego.
Zabudowa i zagospodarowanie.
Most Tumski, stanowiący kontynuację ulicy w kierunku wschodnim, przerzucony jest nad ramieniem rzeki Odra, tzw. Odrą Północną, będącą częścią Odry Głównej w ramach Śródmiejskiego Węzła Wodnego. Wzdłuż tego ramienia, na południowym, lewym brzegu, urządzono bulwary, przecięte przez ulicę. Północna strona ulicy to urządzony w ramach bulwaru skwer, o powierzchni 1713 m2, na którym ustawiono pomnik Bolesława Kominka. Po stronie południowej zaś zabudowę stanowi kościół, który dla tego zespołu zabudowy stanowi wyraźną dominantę. Ulica rozpoczyna się przy skrzyżowaniu z ulicą św. Jadwigi, za którym znajduje się krótki zespół zabudowy pierzejowej, w szczególności w tym miejscu zlokalizowane są dwie zabytkowe kamienice.
Ulica zlokalizowana jest w obszarze położonym na wysokości bezwzględnej pomiędzy 118,5 a 120,2 . Objęta jest rejonem statystycznym nr 934020, na którym występuje gęstość zaludnienia 3,529 osób/km2, przy 1044 osobach zameldowanych w tym rejonie (stan na 31.12.2019 r.).
Ochrona i zabytki.
Obszar, na którym położony jest ulica Najświętszej Marii Panny, podlega ochronie w ramach zespołu urbanistycznego Ostrowa Tumskiego i wysp: Piaskowej, Bielarskiej, Słodowej i Tumskiej, wpisanego do rejestru zabytków pod nr rej.: 195 z 15.02.1962 r. oraz A/678/213 z 12.05.1967 r.. Inną formą ochrony tych obszarów jest ustanowienie historycznego centrum miasta, w nieco szerszym obszarowo zakresie niż wyżej wskazany zespół urbanistyczny, jako pomnik historii. Samo miasto włączyło ten obszar, jako cenny i wymagający ochrony, do Wrocławskiego Parku Kulturowego "Stare Miasto", który zakłada ochronę krajobrazu kulturowego oraz uporządkowanie, zachowanie i właściwe kształtowanie krajobrazu kulturowego oraz historycznego charakteru najstarszej części miasta. Również miejscowy plan zagospodarowania przestrzennego wskazuje ten obszar jako chroniony, z koniecznością zachowania jego szczególnych wartości kulturowych, krajobrazowych i historycznej kompozycji.
Wartości te znajdują także ochronę w postaci nakazu zachowania osi widokowych:
Podobną ochronę wyznaczają panoramy widokowe:
Baza TERYT.
Dane Głównego Urzędu Statystycznego z bazy TERYT, spis ulic (ULIC):

</doc>
<doc id="4894418" url="https://pl.wikipedia.org/wiki?curid=4894418" title="Stephanie Jones (koszykarka)">
Stephanie Jones (koszykarka)

Stephanie Jones (ur. 10 lipca 1998 w Havre de Grace) – amerykańska koszykarka, występująca na pozycji silnej skrzydłowej, obecnie zawodniczka 1KS Ślęzy Wrocław.
W 2016 została zaklasyfikowana na 51. pozycji wśród najlepszych zawodniczek szkół średnich w USA przez ESPN i Collegiate Girls Report oraz na 35. miejscu przez All Star Girls Report. W 2013 i 2015 poprowadziła szkolną drużynę Aberdeen do mistrzostwa stanu klasy AAA. Zaliczono ją trzykrotnie do I składu All-Metro i All-Harford County. W 2013 otrzymała nagrodę dla najlepszej debiutantki (695 Freshman of the Year) i zawodniczki sezonu (UCBAC Player of the Year). Wybrano ją także do składu najlepszych zawodniczek wielu turniejów.
2 września 2020 dołączyła do Ślęzy Wrocław.
28 marca 2021 zawarła umowę na okres obozu treningowego z Connecticut Sun. 18 czerwca 2022 została po raz kolejny w karierze zawodniczką 1KS Ślęzy Wrocław.

</doc>
<doc id="4894420" url="https://pl.wikipedia.org/wiki?curid=4894420" title="Linia kolejowa nr 698">
Linia kolejowa nr 698

Linia kolejowa nr 698 – drugorzędna, w większości dwutorowa, zelektryfikowana linia kolejowa łącząca rozjazd 103. z rozjazdem 205. na stacji Mysłowice Kosztowy.
Linia umożliwia przejazd pociągów z kierunku Imielina w stronę Bierunia oraz KWK Wesoła bez konieczności zmiany czoła pociągu na torach stacyjnych.

</doc>
<doc id="4894421" url="https://pl.wikipedia.org/wiki?curid=4894421" title="Mistrzostwa Świata w Lekkoatletyce 2019 – trójskok mężczyzn">
Mistrzostwa Świata w Lekkoatletyce 2019 – trójskok mężczyzn

Trójskok mężczyzn – jedna z konkurencji technicznych rozegranych podczas lekkoatletycznych mistrzostw świata w Dosze.
Terminarz.
Źródło: "worldathletics.org".
Rekordy.
Tabela prezentuje rekord świata, rekord mistrzostw świata, rekordy kontynentów oraz najlepszy wynik na listach światowych w sezonie 2019 przed rozpoczęciem mistrzostw.
Rezultaty.
Kwalifikacje.
Awans: 17,10 (Q) lub dwanaście najlepszych rezultatów (q). Źródło: "worldathletics.org".
Finał.
Źródło: "worldathletics.org".

</doc>
<doc id="4894424" url="https://pl.wikipedia.org/wiki?curid=4894424" title="Tatra K2G">
Tatra K2G

Tatra K2G – typ dwuczłonowego przegubowego tramwaju, który powstał w wyniku modernizacji czechosłowackiego tramwaju Tatra K2. Przebudowę na typ K2G, której głównym celem była wymiana energochłonnego wyposażenia elektrycznego, przeprowadzono w latach 90. XX wieku w Ostrawie (siedem wagonów) i na przełomie XX i XXI w. w Bratysławie (jeden wagon).
Historia.
Podczas gdy w połowie lat 90. XX wieku wagony typu Tatra T3 poddawane były modernizacjom, tramwaje K2 (także z powodu mniejszej liczby przewoźników eksploatujących ten typ) kursowały w niezmienionej formie, w jakiej wyprodukowano je w latach 60. XX wieku. Jednym z głównych powodów przeprowadzenia modernizacji na typ K2G była chęć zastąpienia energochłonnego, oporowego wyposażenia elektrycznego przez nowocześniejsze, tyrystorowe. Pierwsze ostrawskie Tatry K2 przebudowano na typ K2G w 1995 r.
Inna była przyczyna remontu bratysławskiego egzemplarza tramwaju Tatra K2. W trakcie odbudowy tramwaju po znacznych zniszczeniach powstałych wskutek wypadku, zamontowano w nim m.in. nowocześniejszy typ wyposażenia elektrycznego.
Modernizacja.
Przy modernizacji na typ K2G dokonano gruntownego remontu nadwozi: ramę poddano piaskowaniu, a boczne poszycie ryflowane wymieniono na gładkie. W pierwszych dwóch ostrawskich tramwajach wymieniono wykładzinę na antypoślizgową, pozostawiając pierwotne siedzenia z laminatów. W kolejnych tramwajach zwiększono jednak zakres modernizacji wnętrza (ogrzewanie, nowe tapicerowane siedzenia). Pierwsze trzy tramwaje nie zostały wyposażone w system informacji pasażerskiej. Oprócz tego modernizacji poddano pulpit motorniczego. Nożny nastawnik jazdy zastąpiono ręcznym w postaci dżojstika.
Oporowe wyposażenie elektryczne wymieniono na nowe typu ČKD TV8 z tyrystorami GTO. Na dachu pierwszego członu zamontowano oporniki hamulca elektromagnetycznego. Przetwornice wirujące zastąpiono przetwornicą statyczną. Nowością był też montaż pantografu połówkowego.
Zakres modernizacji bratysławskiego tramwaju K2G był zbliżony do tramwajów z Ostrawy. Odnowiono nadwozie, wyremontowano wnętrze, kabinę motorniczego, zainstalowano system informacji pasażerskiej, pantograf połówkowy, ręczny zadajnik jazdy i rozruch tyrystorowy TV8.
Eksploatacja.
Bratysława.
W latach 1998–2005 zmodernizowano jeden tramwaj typu K2 w Bratisławie. Był to wagon nr 7085, który w 1998 r. doznał znacznych zniszczeń w wypadku. Czas modernizacji tramwaju w warsztatach bratysławskiego przewoźnika uległ wydłużeniu z powodu uszkodzenia wagonu żurawiem warsztatowym i bankructwa dwóch przedsiębiorstw: ČKD (producent tramwaju) i ČKD Trakce (producent wyposażenia elektrycznego).
Ostrawa.
Pierwszym tramwajem typu K2G stał się ostrawski tramwaj K2 nr 808, do którego w 1995 r. w ramach gruntownej modernizacji zamontowano wyposażenie elektryczne typu TV8. W tymże roku zmodernizowano także drugi tramwaj nr 809, a w 1996 r. tramwaj nr 810. W kolejnych latach odnawiano po dwa wagony: 1997 r. – nr 805 i 811, 1998 r. – nr 806 i 807, po czym program modernizacji został zakończony. Remontu nie przeszły najstarsze ostrawskie Tatry K2, które planowano wycofać z ruchu liniowego.
Modernizacja tramwajów miała miejsce w warsztatach głównych przewoźnika Dopravní podnik Ostrava, gdzie wykonano większość prac. Piaskowanie ramy nadwozia przeprowadziło przedsiębiorstwo KOS Krnov.
Tramwaj nr 810 wycofano po wypadku w 2008 r. Tramwaje nr 808 i 809 w 2013 r. przebudowano na typ Vario LF2R.S, nadając im nowe numery nr 1403 i 1402. Tramwaj nr 811 zezłomowano w 2017 r. W 2018 r. wycofano pozostające jeszcze w eksploatacji Tatry K2G nr 805–807. Zostały one zastąpione przez nowo zakupione tramwaje Stadler Tango NF2.

</doc>
<doc id="4894427" url="https://pl.wikipedia.org/wiki?curid=4894427" title="Linia kolejowa nr 699">
Linia kolejowa nr 699

Linia kolejowa nr 699 – pierwszorzędna, jednotorowa, zelektryfikowana linia kolejowa znaczenia państwowego łącząca rejon OwC z rejonem OwC1 na stacji Oświęcim.
Linia umożliwia przejazd pociągów z kierunku Skawiny i Trzebini w stronę Mysłowic bez konieczności zmiany czoła pociągu na torach stacyjnych.

</doc>
<doc id="4894430" url="https://pl.wikipedia.org/wiki?curid=4894430" title="Izba Deputowanych (Haiti)">
Izba Deputowanych (Haiti)

Izba Deputowanych (, hat. "Chanm Depite") – izba niższa bikameralnego parlamentu Haiti. Składa się z 119 członków, wybieranych na czteroletnie kadencje. Obraduje w Palais Législatif mieszczącym się przy "Avenue Marie Jeanne, Bicentenaire" w Port-au-Prince.
System elekcyjny.
Izba Deputowanych składa się ze 119 deputowanych wybieranych spośród 119 jednomandatowych okręgów wyborczych, w głosowaniu bezpośrednim. Kadencja deputowanych trwa 4 lata.
Sposób wyboru.
Aby zdobyć mandat w pierwszej turze, kandydaci muszą uzyskać 50% oddanych głosów lub osiągnąć wynik o 25% wyższy niż następny kandydat. Druga tura jest organizowana, jeśli żaden z kandydatów z okręgu nie spełni warunków wygranej w pierwszej rundzie. W drugiej turze nie jest wymagana większość bezwzględna.
W przypadku złożenia mandatu w trakcie kadencji parlamentarnej, przeprowadza się wybory częściowe.
Czynne prawo wyborcze.
Czynne prawo wyborcze otrzymują osoby, które:
Bierne prawo wyborcze.
Bierne prawo wyborcze otrzymują osoby, które:
Obecna kadencja.
Ostatnie wybory do Izby Deputowanych odbyły się 9 sierpnia 2015 (pierwsza tura) i 25 października 2015 (druga tura). Wybrano 118 ze 119 deputowanych, w tym 3 kobiety. Tym samym, procent kobiet w izbie wyniósł 2,54%.
Większość zdobyła Haitańska Partia "Łysa Głowa" uzyskując 26 mandatów.

</doc>
<doc id="4894431" url="https://pl.wikipedia.org/wiki?curid=4894431" title="Karolina Strzelczyk">
Karolina Strzelczyk

Karolina Strzelczyk (ur. 6 kwietnia 1993) – polska koszykarka grająca na pozycjach silnej skrzydłowej lub środkowej, obecnie zawodniczka DGT AZS Politechniki Gdańskiej.
W 2012 reprezentowała KS Basket 25 Bydgoszcz, podczas mistrzostw Polski U–20.

</doc>
<doc id="4894442" url="https://pl.wikipedia.org/wiki?curid=4894442" title="Druga Liga FBiH">
Druga Liga FBiH



</doc>
<doc id="4894444" url="https://pl.wikipedia.org/wiki?curid=4894444" title="III liga Bośni i Hercegowiny w piłce nożnej mężczyzn">
III liga Bośni i Hercegowiny w piłce nożnej mężczyzn



</doc>
<doc id="4894447" url="https://pl.wikipedia.org/wiki?curid=4894447" title="III liga bośniacko-hercegowińska w piłce nożnej mężczyzn">
III liga bośniacko-hercegowińska w piłce nożnej mężczyzn



</doc>
<doc id="4894452" url="https://pl.wikipedia.org/wiki?curid=4894452" title="Cracovia Kraków (piłka nożna)">
Cracovia Kraków (piłka nożna)



</doc>
<doc id="4894453" url="https://pl.wikipedia.org/wiki?curid=4894453" title="Wiktor Obuchowicz">
Wiktor Obuchowicz

Wiktor Józef Obuchowicz (ur. 12 maja 1949 zm. 13 czerwca 2020) – polski inżynier mechanik, konstruktor maszyn i urządzeń, działacz społeczny, przewodniczący Głównego Sądu Koleżeńskiego Stowarzyszenia Inżynierów i Techników Mechaników Polskich.
Życiorys.
Szkołę podstawową Nr 1 skończył z wyróżnieniem. W 1968 r. zdał maturę w Technikum Elektronicznym w Zielonej Górze. Nauka była kontynuowana w Wyższej Szkole Inżynierskiej na Wydziale Mechanicznym, gdzie 23.06.1972 r. z wynikiem bardzo dobrym uzyskuje tytuł inżyniera mechanika w zakresie obrabiarek, narzędzi i technologii budowy maszyn. 
Od 1972 r. podejmuje swoją pierwszą pracę zawodową w Fabryce Samochodów Osobowych POLMO Zakład Sprzęgieł w Kożuchowie najpierw jako stażysta w Wydziale Głównego Energo-Mechanika, później konstruktor i dalej jako specjalista konstruktor–technolog.
Brał czynny udział we wprowadzeniu takich technologii jak:
Od grudnia 1981 r. zaczął pracę w Centrum Naukowo-Produkcyjnym Materiałów Elektronicznych Warszawa - Zakład Budowy Urządzeń Technologicznych UNITRA w Zielonej Górze gdzie współpracował przy budowie między innymi urządzeń do trawienia monokryształów T-14, przecinarce anodowo-mechanicznej EPAA-6, modernizacji elektrodrążarki EDCB-40 we współpracy z Instytutem Obróbki Skrawaniem oraz urządzeń do monokrystalizacji krzemu P33.
Do SIMP wstąpił 22.02.1972 r. W 1975 roku został członkiem Zarządu Oddziału Wojewódzkiego SIMP w Zielonej Górze. W latach 1984-1987 był sekretarzem Oddziału Wojewódzkiego SIMP. W latach 1987-2020 był prezesem Oddziału SIMP w Zielonej Górze. W 1994 roku przez Walny Zjazd Delegatów SIMP został wybrany członkiem Głównego Sądu Koleżeńskiego, a w latach 2002-2020 był przewodniczącym Głównego Sądu Koleżeńskiego SIMP.

</doc>
<doc id="4894455" url="https://pl.wikipedia.org/wiki?curid=4894455" title="Alberto Nepomuceno">
Alberto Nepomuceno

Alberto Nepomuceno (ur. 6 lipca 1864 w Fortalezie, zm. 16 października 1920 w Rio de Janeiro) – brazylijski kompozytor i dyrygent.
Życiorys.
Początkowo uczył się muzyki u swojego ojca, Vitora Nepomuceno. Następnie kształcił się w Recife i w Rio de Janeiro. Od 1888 roku przebywał w Europie, gdzie studiował w Akademii Muzycznej św. Cecylii w Rzymie u Eugenio Terzianiego i Cesare’a de Sanctis, w Akademische Meisterschule i Konserwatorium Sterna w Berlinie u Heinricha von Herzogenberga, Arnó Kleffela i Karla Heinricha Ehrlicha, w Wiedniu u Teodora Leszetyckiego oraz w Konserwatorium Paryskim u Alexandre’a Guilmanta. W 1895 roku wrócił do Brazylii. Uczył gry na organach w Instituto Nacional de Música w Rio de Janeiro, w 1896 roku został dyrektorem Sociedade de Concertos Populares. W latach 1902 i 1906–1916 był dyrektorem Instituto Nacional de Música. W 1910 roku dyrygował gościnnie w Brukseli, Paryżu i Genewie.
Twórczość.
Stylistycznie twórczość Nepomuceno należy do XIX wieku, obejmuje tradycyjne gatunki wokalne i instrumentalne. Był reprezentantem nurtu narodowego w muzyce, wykorzystywał melodie z brazylijskiego fokloru muzycznego. Jako dyrektor Instituto Nacional de Música i Sociedade de Concertos Populares propagował twórczość kompozytorów brazylijskich, a dzięki swoim pieśniom, w których wykorzystywał teksty poetów brazylijskich, przyczynił się do odrodzenia pieśni w języku portugalskim.

</doc>
<doc id="4894458" url="https://pl.wikipedia.org/wiki?curid=4894458" title="Trolejbusy w Czeboksarach">
Trolejbusy w Czeboksarach

Trolejbusy w Czeboksarach (czuw. "Шупашкар троллейбусĕ") – system trolejbusowy funkcjonujący w mieście Czeboksary, w stolicy Czuwaszji, w Rosji. Został uruchomiony 7 listopada 1964 r. Operatorem jest przedsiębiorstwo Czeboksarskoje trollejbusnoje uprawlenije.
Linie.
Według stanu z września 2020 r. w Czeboksarach kursowało 17 linii trolejbusowych.
Tabor.
Stan z 3 września 2020 r.

</doc>
<doc id="4894459" url="https://pl.wikipedia.org/wiki?curid=4894459" title="Louis Charles Winnaert">
Louis Charles Winnaert

Louis Joseph Marie Charles Winnaert (ur. 4 czerwca 1880 w Dunkierce, zm. 3 marca 1937 w Paryżu) – francuski duchowny, organizator Kościoła Prawosławnego Francji.
Początkowo duchowny rzymskokatolicki. Święcenia kapłańskie przyjął w 1905 roku. Z uwagi na swoje poglądy modernistyczne po I wojnie światowej wraz z grupą sympatyków wystąpił z Kościoła katolickiego i szukał miejsca w innych wyznaniach.
W 1919 roku po wydaniu broszury "Vers un libre catholicisme" został duchownym anglikańskim. Inkardynowany przez biskupa Herberta Bury do diecezji północnej i centralnej Europy Kościoła Anglii opiekował się misją w Paryżu. W 1920 roku podporządkował się jurysdykcji arcybiskupa Gerardusa Gula, przystąpił do misji starokatolickiej i został opiekunem wspólnoty w Saint-Denis. Współpracę z Unią Utrechcką zakończył jednak w rok później, gdy dołączył do teozofów. Obrany biskupem w 1922 roku przyjął sakrę z rąk zwierzchnika Liberalnego Kościoła Katolickiego, Jamesa Ingalla Wedgwooda.
Rozczarowany Liberalnym Kościołem Katolickim za ezoterykę i zbyt bliskie związki z masonerią opuścił jego struktury i zaczął działać niezależnie. Od 1927 roku podjął starania o przyjęcie w poczet duchownych prawosławnych. Zajął się dostosowaniem rytu łacińskiego do nauczania Kościołów prawosławnych. Prowadził rozmowy z rosyjskim metropolitą Sergiuszem (Stragorodski). W 1931 roku podjął się także dialogu z liderami Kościoła Czechosłowackiego i dokonał w Paryżu konsekracji dwóch biskupów tego wyznania, Gustava Procházki i Josefa Stejskala.
W 1932 roku Louis Charles Winnaert zaczął podawać się za duchownego prawosławnego i zwierzchnika Ortodoksyjnego Kościół Zachodu co było związane z pozytywnymi rozmowami z Rosyjskim Kościołem Prawosławnym. Patriarchat Moskwy zwlekał jednak z pełną interkomunią. Zobowiązał go bowiem wcześniej do uregulowania swojego stanu cywilnego w sferze stosunków rodzinnych jak również do zaprzestania podawania się za biskupa, gdyż nie uznawał jego sakry biskupiej. Dopiero więc po spełnieniu tych warunków w 1936 roku Louis Charles Winnaert jako archimandryta Ireneusz został oficjalnie inkardynowany do Rosyjskiego Kościoła Prawosławnego.

</doc>
<doc id="4894466" url="https://pl.wikipedia.org/wiki?curid=4894466" title="Frithia pulchra">
Frithia pulchra

 
Frithia pulchra – gatunek rośliny z rodziny pryszczyrnicowatych ("Aizoaceae"). Endemit Republiki Południowej Afryki, gdzie rośnie na naturalnych stanowiskach tylko w Prowincji Gauteng. Gatunek narażony na wyginięcie (VU).

</doc>
<doc id="4894467" url="https://pl.wikipedia.org/wiki?curid=4894467" title="Karol Kowalewski">
Karol Kowalewski

Karol Kowalewski (ur. 9 marca 1989) – polski trener koszykówki, obecnie trener BC Polkowice.
W styczniu 2018, po zwolnieniu Jiorgosa Dikieulakosa objął stanowisko głównego trenera CCC Polkowice.
10 sierpnia 2020 został trenerem CCC Polkowice.

</doc>
<doc id="4894471" url="https://pl.wikipedia.org/wiki?curid=4894471" title="Ernest Weekley">
Ernest Weekley

Ernest Weekley (ur. 27 kwietnia 1865 w Londynie, zm. 7 maja 1954) – brytyjski filolog. Położył zasługi na polu etymologii.
W latach 1898–1938 był profesorem języków nowożytnych na University of Nottingham. W 1951 r. przyznano mu honorowy stopień doktora literatury.

</doc>
<doc id="4894476" url="https://pl.wikipedia.org/wiki?curid=4894476" title="Carlos Julio Martínez">
Carlos Julio Martínez

Carlos Julio Martínez (ur. 4 lutego 1994 w Santo Domingo) – dominikański piłkarz hiszpańskiego pochodzenia, występujący na pozycji obrońcy.
Kariera klubowa.
Villarreal CF C.
1 lipca 2013 przeszedł do klubu Villarreal CF C.
Villarreal CF B.
1 lipca 2015 został na stałe przesunięty do drużyny Villarreal CF B. Zadebiutował 12 października 2014 w meczu Segunda División B przeciwko CD Atlético Baleares (0:2).
Marbella FC.
9 lipca 2016 podpisał kontrakt z zespołem Marbella FC. Zadebiutował 20 sierpnia 2016 w meczu Segunda División B przeciwko Recreativo Huelva (3:1). Pierwszą bramkę zdobył 3 grudnia 2017 w meczu ligowym przeciwko UD Melilla (1:2).
CD Mirandés.
9 lipca 2018 przeszedł do klubu CD Mirandés. Zadebiutował 26 sierpnia 2018 w meczu Segunda División B przeciwko CD Izarra (1:1). W sezonie 2018/19 po zwycięskim dwumeczu z CD Atlético Baleares (2:0 i 3:1) w finale baraży o promocję do wyższej klasy rozgrywkowej, awansował do Segunda División. W Segunda División zadebiutował 17 sierpnia 2019 w meczu przeciwko Rayo Vallecano (2:2).
Miedź Legnica.
14 sierpnia 2021 roku dołączył do polskiej drużyny I ligi Miedź Legnica, podpisując roczny kontrakt. 30 stycznia 2023 roku opuścił klub po polubownym rozwiązaniu umowy.
Atlético Baleares.
30 stycznia 2023, w dniu rozwiązania umowy z Miedzią, podpisał obowiązujący do końca sezonu 2022/2023 kontrakt z Atlético Baleares.
Kariera reprezentacyjna.
W 2012 otrzymał powołanie do reprezentacji Dominikany. Zadebiutował 7 grudnia 2012 w meczu eliminacji do Złotego Pucharu CONCACAF 2013 przeciwko reprezentacji Antigui i Barbudy (1:2).

</doc>
<doc id="4894482" url="https://pl.wikipedia.org/wiki?curid=4894482" title="Henryk Roman Nowacki">
Henryk Roman Nowacki

Henryk Roman Nowacki (jako oblat benedyktyński: o. Andrzej Nowacki; ur. 19 stycznia 1891 w Opatowie, zm. 22 kwietnia 1968 w Piasecznie) – polski ksiądz katolicki, kompozytor, pedagog, kierownik licznych chórów, miłośnik śpiewu gregoriańskiego. Jako muzyk uznawany za postać kontrowersyjną. Zaangażowany w reformatorskie prądy życia liturgicznego i w proces umacniania odzyskanej po 1918 roku państwowości RP. W okresie międzywojennym prowadził szeroką działalność wydawniczą w zakresie muzyki kościelnej. Proboszcz parafii pod wezwaniem Świętej Trójcy w Niegowie w latach 1939–1956; w latach 1939–1953 kapelan sióstr benedyktynek samarytanek w Niegowie. Twórca i kierownik tajnej szkoły dla organistów kościelnych w Niegowie pod nazwą: „Schola Cantorum”, którą ukończyło przynajmniej 40 osób.
Życiorys.
Dzieciństwo i młodość.
Urodził się 19 stycznia 1891 roku w Opatowie (w zaborze rosyjskim, w guberni radomskiej), jako trzecie z pięciorga dzieci Stefana Nowackiego i Pauliny z Boczarskich. Jak sam wspominał, miłość do muzyki odziedziczył po ojcu – organiście w Opatowie. Jego dziadek – Piotr Nowacki – był organistą w katedrze sandomierskiej. Ksiądz Nowacki wspominał po latach: „Mój ojciec uderzał w klawisze, a ja z dala bezbłędnie je nazywałem”. Nie umiał określić, w jak wczesnym dzieciństwie zaczął grać na fortepianie.
W 1901 roku zaczął naukę w czteroletnim pro-gimnazjum w Sandomierzu. W 1903 roku przyjął pierwsze lekcje gry na skrzypcach. W 1904 roku przeprowadził się wraz z rodzicami do Mominy – wsi w powiecie opatowskim. W 1905 roku zaczął naukę w gimnazjum kieleckim, ale przerwał naukę z powodu wybuchu rewolucji. Już jako ośmiolatek uchodził za cudowne dziecko. Czytał i pisał po rosyjsku, znał cztery działania matematyczne, grał na fortepianie i skomponował walca oraz polkę. W 1906 roku wstąpił do seminarium duchownego w Sandomierzu. Jako młody kleryk nie tylko się uczył, ale również kultywował swoje zainteresowania. Grał na fortepianie, należał do orkiestry seminaryjnej oraz interesował się śpiewem, ale chyba najbardziej pociągała go gra na skrzypcach. W seminarium sandomierskim śpiewu gregoriańskiego uczył w tym czasie ks. Kasprzycki – wg metody ratysbońskiej. Nowacki z nominacji wicerektora został mianowany organistą w kościele seminaryjnym, a w 1911 roku dyrygentem chóru kleryckiego. 
Jesienią 1912 roku wyjechał do Rzymu na studia muzyki kościelnej. Wiele zawdzięczał przełożonym w seminarium. Najpierw za 15 rubli nabył u wiceregensa Józefa Kawińskiego – skrzypce, potem otrzymał 300 rubli od ks. regensa Pawła Kubickiego, który go wezwał i powiedział: „Jedź do Rzymu i ucz się muzyki”. Było to spełnieniem marzeń młodego alumna o studiach muzycznych. Nie była to wprawdzie szkoła muzyczna w Ratyzbonie, ale założona w 1911 roku „Scuola Ponitfficia Superiore di Musica Sacra”. Uczył się gorliwie i za pozwoleniem rektora uczelni uczęszczał dość często na koncerty muzyki klasycznej do Augusteum. Perfekcyjnie się do tego przygotowywał. Na koncerty zabierał ze sobą nuty.
Klimat uczelni katolickiej propagującej śpiew kościelny – śpiew gregoriański, spotkanie w Rzymie z Józefem Surzyńkim, który nazywał siebie bodaj ostatnim muzykiem kościelnym w Polsce – wywarły silny wpływ na późniejszy stosunek Nowackiego do śpiewu kościelnego.
Stan zdrowia nie pozwalał mu jednak na kontynuowanie nauki. Po egzaminach pierwszego roku nauki – w czerwcu 1913 roku – zapadł na febrę, a włoski wilgotny klimat sprzyjał rozwojowi tej choroby. Wobec tego opuścił Rzym. Podczas audiencji u papieża Piusa X zdążył jeszcze otrzymać błogosławieństwo dla śpiewu gregoriańskiego w Polsce. Na wakacje przyjechał do domu rodzinnego w Mominie.
21 września 1913 roku w kościele parafialnym w Sulisławicach ks. Henryk Nowacki przyjął święcenia diakonatu, a kilka dni później, 21 września, święcenia kapłańskie z rąk biskupa sandomierskiego Mariana Józefa Ryksa. Po święceniach otrzymał kolejno nominacje na wikariusza w parafii Borkowice, a następnie Błotnicy. Jednak ze względu na zły stan zdrowia wracał do domu w Mominie. Dotknięty samotnością napisał pierwsze pieśni: „Tęsknię za Tobą” i „Jam Twój jest Jezu”. Pieśni te były najpierw wydane drukiem w Kijowie (w 1917 roku), a po raz kolejny w Warszawie (przed II wojną światową).
Ze względu na zły stan zdrowia młodego wikarego, biskup sandomierski przeniósł go na kapelanię do sióstr szarytek w Kobylanach, gdzie znalazł się dokładnie w dniu 4 maja 1915 roku. Przeciskając się pomiędzy cofającymi się wojskami rosyjskimi, nieomal nie stracił życia. Za radą życzliwego ks. Nowackiemu bpa Kubickiego, wyjechał na Kijowszczyznę dla poratowania słabego zdrowia. Zatrzymał się w majątku Branickich w Nowożcach, pomieszkując u rodziny niejakiego ks. Maliszewskiego. 15 czerwca 1916 roku przyjął gościnne zaproszenie do majątku hrabiego Józefa Tyszkiewicza w Spiczyńcach, stając się nie tylko kapelanem domu, ale także przyjacielem i niemal członkiem rodziny. Planowany na dziesięć dni pobyt, wydłużył się do 2 lat i 2 miesięcy. Urzekały go: klimat rodziny Tyszkiewiczów, domowe organki oraz piękny fortepian. Zdaniem Pawła Getki, w czasie pobytu na Kresach ks. Nowacki poznał liturgię Kościoła Wschodniego i tu prawdopodobnie zainteresował się również działalnością ekumeniczną. Fascynował się śpiewem cerkiewnym (diakowskim, ogólnonarodowym i jednocześnie wielogłosowym), co nie przysparzało mu wielu przyjaciół.
Z Tyszkiewiczami uciekł do Warszawy ze względu na wybuch rewolucji październikowej w Cesarstwie Rosyjskim. 
Działalność w Warszawie.
Ks. Henryk Nowacki znalazł się w Warszawie wraz z rodziną Tyszkiewiczów. Zatrzymali się początkowo w Hotelu Bristol, a potem zamieszkali przy ul. Litewskiej 6 w Warszawie. Dom ten był o tyle ciekawy, że bywali w nim zaprzyjaźnieni z rodziną księża i biskupi. Do grona przyjaciół domu Tyszkiewiczów należał także młody wówczas ksiądz zatrudniony w kurii metropolitalnej warszawskiej – Władysław Korniłowicz, który Irenie Tyszkiewiczowej podsunął pomysł założenia biblioteczki, która potem stała się zaczątkiem Biblioteki Wiedzy Religijnej w Warszawie, i który Henryka Nowackiego wsparł w jego działaniach propagatorskich na rzecz śpiewu gregoriańskiego w Polsce, których sam był orędownikiem.
W latach 1918–1939 ks. Nowacki był zaangażowany duszpastersko w Warszawie. W nowe środowisko wchodził etapami. Najpierw, dzięki ks. Korniłowiczowi, ks. Nowacki poznał Zofię Grodzińską, działająca w Związku Kobiet Katolickich i zaczął im udzielać lekcji śpiewu gregoriańskiego. Była to pierwsza w Warszawie grupa wykonująca chorał gregoriański. Następnie zaczął działać w Związku Zawodowym Organistów pod wezwaniem św. Cecylii w Warszawie. Założycielami związku było osiemnastu organistów, w tym dwóch księży: Henryk Nowacki i Wacław Gieburowski z Poznania. W latach 1919–1920 wydawał „Przegląd Cecyliański”. Liczył, że przekona do swoich idei dla swoich idei ks. Ignacego Kłopotowskiego, ale nie udało mu się go pozyskać. Przeciwnie – spotkał się z niechęcią.
W 1920 roku Nowacki wraz z rodziną Tyszkiewiczów podróżował do francuskiej miejscowości Parme nad Atlantykiem. Jednym z celów tej wyprawy było dokonanie zakupu czcionek drukarskich, potrzebnych do wydawania drukiem melodii gregoriańskich. W czasie tej podróżny popłynął też na wyspę Wight i spotkał się z benedyktynami francuskimi (wyrzuconymi przez rząd francuski w 1901 roku). Przez jakiś czas przebywał też w miejscowości Quarr Abbey, co skwapliwie wykorzystał na intensywną naukę rytmiki gregoriańskiej, harmonii i estetyki śpiewu. Pozostawał pod ogromnym wrażeniem wzorowego wykonania śpiewów przez tamtejszych benedyktynów.
Szerząc chorał gregoriański, ks. Henryk Nowacki odwoływał się do metody wypracowanej przez benedyktynów w Solesmes, która polegała na erudycyjnym powrocie do źródeł. Od 1924 roku był wikarym parafii katedralnej św. Jana Chrzciciela w Warszawie, prowadził tam także chór klerycki „Lira”, z którym nagrał kilkanaście płyt gramofonowych.
W tym samym czasie (dokładnie od 12 września 1924 roku) rozpoczął nauczanie śpiewu gregoriańskiego w seminarium warszawskim. Uczestniczył w posiedzeniach Komisji organistowskiej w Kurii Warszawskiej oraz założył Towarzystwo Muzyki Liturgicznej pod wezwaniem św. Grzegorza w Warszawie. Zdaniem Józefa Zawitkowskiego w tym okresie poparciem obdarzył go abp warszawski Aleksander Kakowski. Podczas wieczoru dla dyplomacji, kardynał Kakowski miał okazję słyszeć wykonywaną i napisaną przez ks. Nowackiego pieśń „Jam Twój jest Jezu”. Zyskał wówczas powszechne uznanie słuchaczy – w tym również kardynała.
W połowie lat 20. XX wieku rodzice Nowackiego kupili majątek w Podgajku, wyprowadzając się z Mominy na Sandomierszczyźnie. W Podgajku poza dworkiem, w którym mieszkali rodzice, ks. Henryk przygotował też stary spichlerz, dostosowując go do celów duszpasterskich. Z czasem w ośmiu pokojach budynku, nazywanego „Laudesówką”, znalazło się miejsce na dni skupienia i rekolekcje dla oblatek, studentek i pań z Towarzystwa Liturgicznego.
Nowacki był związany z wieloma zakonami żeńskimi – szczególnie poprzez udzielanie lekcji śpiewu. Uczył karmelitanki na Wolskiej w Warszawie. Napisał dla nich tzw. pieśni karmelitańskie. Uczył siostry niepokalanki w Szymanowie, nazaretanki przy ul. Czerniakowskiej w Warszawie. Do słów Franciszki Siedliskiej napisał melodię kolędy „W żłóbeczku na sianeczku”. Był też w kontakcie z siostrami zmartwychwstankami, a przez ks. Władysława Korniłowicza – z franciszkankami z Lasek. Szczególną więzią był związany z benedyktynkami samarytankami z Niegowa. W 1934 roku poznał Wincentą Jadwigę Jaroszewską i uczył ją śpiewu gregoriańskiego. Za jej namową przyjął oblaturę benedyktyńską w opactwie św. Pawła za Murami w Rzymie i uzyskał pozwolenie na tworzenie oblatury benedyktyńskiej w Polsce. Cenił sobie duchowość benedyktyńską, a z siostrami benedyktynkami samarytankami był związany do końca życia.
W latach 1929–1939 ks. Henryk Nowacki redagował w Warszawie czasopismo muzyczne „Hosanna”, funkcjonujące wcześniej pod redakcją ks. Wojciecha Orzecha. Pierwotnie redakcja pisma znajdowała się w Tarnowie. Od 1929 roku prace nad czasopismem były podejmowane w Warszawskim Biurze Propagandy Liturgicznej „VOX”, które również prowadził. Rozprowadzane tam były książki, nuty i obrazki.
W 1931 roku w Warszawie było już nawet czymś modnym – znać chorał. Hiszpański benedyktyn Dom Carol, gdy usłyszał śpiewający chór seminarzystów warszawskich, wyraził najwyższe uznanie.
Nowacki posiadał uprawnienia do nauczania śpiewu w szkołach średnich ogólnokształcących i seminariach nauczycielskich państwowych oraz prywatnych. W 1932 roku przyjął obowiązki nauczyciela w Państwowym Konserwatorium Muzycznym w Warszawie. Należał także do komitetu redakcyjnego czasopisma „Misterium Christi”, ukazującego się w Warszawie od 1929 roku pod protektoratem kard. Augusta Hlonda. W okresie międzywojennym prowadził szeroką działalność wydawniczą w zakresie muzyki kościelnej, a zwłaszcza śpiewu gregoriańskiego. Wydał m.in. następujące śpiewy: Missa X, Missa XI, Missa VIII, Vesperae in Festo Corporis Christi, Credo VI, Missa pro defunctis, Te Deum, sekwencje z IX wieku – Media vita.
Proboszcz w Niegowie.
W 1939 roku – jeszcze przed wybuchem II wojny światowej – został mianowany proboszczem w Niegowie. Od 1939 do 1953 roku był również kapelanem sióstr benedyktynek samarytanek w Niegowie – Samarii. Przybliżał siostrom samarytankom arkana śpiewu gregoriańskiego, na bieżąco wyjaśniał sens ceremonii liturgicznych i mimo wojennych trudności jeździł z konferencjami do różnych domów zgromadzenia. Do roku 1941 wprowadzono do regulaminu domu zakonnego św. Scholastyki w Niegowie wszystkie godziny kanoniczne – rzecz jasna – śpiewane po łacinie. W trudnym okresie wojennym starał się wśród o pomoc udzielaną przez parafian wobec dzieci niepełnosprawnych intelektualnie. W 1940 roku zorganizował przed kościołem parafialnym w Niegowie zbiórki chleba dla głodującego klasztoru i podopiecznych sióstr. Wykształcił spośród samarytanek trzy siostry organistki.
W czasie wojny schronienie na plebanii w Niegowie znaleźli Żydzi oraz oficer, uczestnik batalii wrześniowej 1939 roku Tadeusz Filipczak – bratanek księdza. W 1943 roku ks. Nowacki przyjął wyznanie wiary złożone przez Leona Schillera, z którym współpracował muzycznie od 1922 roku.
„Dobrze wspominam te 16 lat duszpasterstwa w Niegowie” – napisał w Kronice Parafialnej. – „Wprawdzie jak wszędzie, tak i tu nie brakło ciężkich, a zawsze pouczających doświadczeń. Parafianie odnosili się do mnie z szacunkiem i zaufaniem.”
Ks. Nowacki miał świadomość, że po II wojnie światowej w wielu kościołach brakowało organistów, a nierzadko stanowiska te obejmowali ludzie bez odpowiedniego wykształcenia. Dlatego tuż po wojnie w budynku organistówki, założył szkołę organistowską "„Schola cantorum”". Szkoła ta działała w bardzo trudnych warunkach materialnych i politycznych przez 10 lat (1946 – 1956). Plebania nie posiadała prądu elektrycznego, w kościele miechowanie organów odbywało się ręcznie, do czego trzeba było mieć kilku pomocników. Poza tym często brakowało opału.
Szkoła działała pod pretekstem prowadzenia prób chóru parafialnego. W tym czasie przeszło przez nią 40 – 50 uczniów (42 nazwiska udokumentowane), którzy podjęli pracę organistowską na terenie całego kraju. Większość z nich zdała egzaminy przed komisjami organistowskimi. Program szkoły był rozłożony na 4 lata. Pierwszym uczniem, a potem i nauczycielem muzyki był Mieczysław Getka. 
Działalnością księdza Nowackiego (prowadzeniem tajnej szkoły) interesowały się Służby Bezpieczeństwa. Jednak, Henryk Nowacki mimo to prowadził lekcje, tworzył teksty i komponował pieśni. „Tak chciałbym stan organistów uczynić kapłanami sztuki kościelnej. Gdy zabieracie się kłaść ręce na wasz instrument, wspomnijcie na waszą misję wychowawczą” – apelował w swoim Pamiętniku. W utworze „Memento”, zachowanym jedynie w formie rękopisu, nakreślił zadania organisty, który miał nie tylko grać, ale i zapalać wiernych w kościele do śpiewu – i to śpiewu gregoriańskiego. Takie zamierzenia sam zrealizował w Niegowie wśród swoich parafian, gdzie główna Msza niedzielna, tzw. suma była zawsze śpiewana po łacinie.
3 marca 1951 roku kard. Stefan Wyszyński odwiedził „Scholę Cantorum” w Niegowie. Nastąpiło krótkie przedstawienie się i rozmowa z uczniami. Jak twierdzi Paweł Getka, z tym spotkaniem należy wiązać późniejsze wyróżnienie ks. Nowackiego. 3 maja 1951 roku abp Stefan Wyszyński przesłał ks. Nowackiemu dekret Piusa XII z nominacją na „prałata Jego Świątobliwości.” Kard. Wyszyński był jednym z nielicznych, którzy umieli docenić wysiłki Henryka Nowackiego dla odnowy muzyki kościelnej. W 1956 ks. Nowacki dokonał poświęcenia kaplicy w Kicinach. Był to właściwie drewniany dom, który parafianie wybudowali w ciągu trzech nocy, a że poświęcenie miało miejsce bez pozwolenia władz państwowych PRL, to fakt ten znacznie przyspieszył zdjęcie Nowackiego z funkcji proboszcza. Zresztą – zdaniem Pawła Getki – ks. Henryk już wcześniej myślał o rezygnacji z powodu złego stanu zdrowia.
Na emeryturze w Zalesiu Górnym k. Piaseczna.
Ostatnie lata życia spędził we własnym niewielkim domu w Zalesiu Górnym – nazywanym willą „Ictus”.
Pod koniec życia odczuwał braki finansowe, ale nikomu się na nie nie skarżył. Sytuacji udało się zaradzić dzięki temu, że ks. Stanisław Sprusiński wystarał mu się w Kurii Warszawskiej o emeryturę. Wynosiła ona 1500 zł. Ks. Nowacki podziękował Prymasowi Wyszyńskiemu w liście z dnia 10 grudnia 1957 roku. Również 10 grudnia 1957 otrzymał kolejną nominację na prałata domowego – tym razem od Jana XXIII. 13 lipca 1963 Paweł VI przedłużył ks. Nowackiemu przywilej posługiwania się tytułem „prałata domowego Jego Świątobliwości.”
W inicjatywach odnowy liturgicznej Henryk Nowacki współpracował m.in. ze Stefanem Świetlickim, ks. Stanisławem Sprusińskim, o. Justynem Malczewskim OSPPE, o. Florianem Koziurą OFM, z którymi tworzyli tzw. Jednomyślnych. Razem z wyżej wymienionymi uczestniczył w pracach przygotowawczych do Pierwszego Kongresu Muzyki Gregoriańskiej w Polsce. Wiązało się to z ogromną pracą przygotowawczą. Ostatecznie w samym wydarzeniu, które miało miejsce w 1958 roku, Nowacki nie wziął udziału ze względu na stan zdrowia. W samych tylko obradach podczas kongresu wzięło udział 2500 osób, a obecny na nim Stefan Wyszyński przemawiał do 5 tysięcy wiernych.
Ks. Henryk Nowacki do końca życia był pogodny.
Ks. Nowacki zmarł w szpitalu w Piasecznie 22 kwietnia 1968 roku. Zgodnie ze swoim życzeniem, został pochowany na cmentarzu parafii św. Trójcy w Niegowie, gdzie we wspólnym grobie spoczywały już: jego matka – Pawlina Nowacka i siostra – Wanda. Grób znajduje się w obrębie kwatery sióstr benedyktynek samarytanek. Nagrobek ufundowali organiści – uczniowie ks. Henryka Nowackiego. Pogrzeb odbył się 25 kwietnia 1968 roku. W uroczystościach wzięło udział ok. 150 kapłanów, 100 sióstr zakonnych, 300 osób świeckich. Pogrzebowi przewodniczył bp Wacław Majewski.
Kontrowersje.
Jako muzyk ks. Henryk Nowacki budził kontrowersje. W 1971 roku redakcja „Przewodnika Katolickiego” pisała, że „ze względu na kontrowersyjność tej postaci jeszcze za wcześnie ją omawiać”. Uczniowie gimnazjów warszawskich, uczniowie konserwatorium muzycznego, czy księża, którzy mieli możliwość spotkania się z Nowackim w seminarium warszawskim podczas lekcji muzyki ustosunkowywali się do jego pracy nad odrodzeniem chorału pozytywnie. Przyjaźnie wspominały ks. Nowackiego siostry samarytanki z Niegowa, czy uczniowie – organiści, ale Nowacki miał także poważnych przeciwników. Bronisławowi Rutkowskiemu nie podobały się kompozycje Nowackiego, a Hieronim Feicht w liście do Adolfa Chybińskiego podkreślał „złą robotę Chlondowskich i Nowackich, którzy organizują Stowarzyszenie Księży Muzyków”. Wokół osoby ks. Nowackiego narósł pewien mit nadzwyczajności, przy jednoczesnej obecności głosów krytycznych. Ością krytyki jest chyba fakt, że Nowacki wyraźnie gloryfikował śpiew łaciński, gregoriański, a np. Chybiński był miłośnikiem pieśni ludowej, polskiej. Nowacki zdawał sobie z tego sprawę, choć nie wykluczał śpiewania z ludem pieśni polskich.
Zasadniczo Nowacki w swych działaniach opierał się na dokumentach papieskich popierających odnowę liturgiczną, takich jak motu proprio Piusa X z 1903 roku o muzyce kościelnej. Kontynuatorem pracy ks. Henryka Nowackiego w seminarium warszawskim był ks. dr Mieczysław Jankowski – również zwolennik solesmeńskiej szkoły wykonania chorału gregoriańskiego.
Archiwalia dotyczące ks. Henryka Nowackiego, tj. pamiętniki, referaty, dokumenty pastoralne, listy, zdjęcia i nagrania zostały zebrane i ocalone przez s. Margaritę Marię Romanowicz OSBSam (1922-1988) – organistkę i uczennicę ks. Nowackiego. Spuścizna ks. Nowackiego znajduje się w Archiwum Sióstr Benedyktynek Samarytanek Krzyża Chrystusowego w Niegowie.
Upamiętnienie.
22 kwietnia 2005 roku imię ks. Henryka Nowackiego przyjęła Szkoła Podstawowa w Adelinie.

</doc>
<doc id="4894485" url="https://pl.wikipedia.org/wiki?curid=4894485" title="Arkadiusz Kostek">
Arkadiusz Kostek

Arkadiusz Kostek (ur. 16 czerwca 1994 w Opolu) – polski hokeista grający na pozycji obrońcy, reprezentant kraju.
Kariera.
Arkadiusz Kostek karierę rozpoczął w juniorach Orlika Opole, w których występował do 2010 roku. Następnie został uczniem Szkoły Mistrzostwa Sportowego w Sosnowcu, gdzie grał w tamtejszych drużynach hokejowych, a w 2013 roku został jego absolwentem. Potem wrócił do Orlika Opole, a w 2014 roku przeniósł się do GKS-u Jastrzębie-Zdrój, w barwach którego zadebiutował w Polskiej Hokej Lidze.
Po zakończeniu sezonu 2013/2014 wrócił do Orlika Opole, który po 10 latach wróćił do najwyższej klasy rozgrywkowej, a Kostek latach 2014–2019 stanowił o sile opolskiego zespołu.
20 stycznia 2019 roku, po przegranym 1:5 domowym meczu ligowym z PKH Gdańsk odszedł z pozostającego w poważnych problemach kadrowych i finansowych opolskiego klubu i został zawodnikiem GKS-u Jastrzębie-Zdrój, z którym związał się do końca sezonu 2018/2019. Sezon 2019/2020 okazał się najlepszym dotąd w karierze Kostka oraz jastrzębskiego zespołu: po wygranej w finale 2:0 z Unią Oświęcim zdobył Puchar Polski oraz zdobył Puchar Wyszehradzki, natomiast rozgrywki Polskiej Hokej Ligi, które zostały przedwcześnie zakończone z powodu pandemii koronawirusa, zakończył na 3. miejscu.
Kariera reprezentacyjna.
Arkadiusz Kostek wystąpił z reprezentacją Polski U-18 na mistrzostwach świata U-18 Dywizji IA 2012 w węgierskim Székesfehérvár, na których "Biało-Czerwoni" zajęli 5. miejsce oraz dwukrotnie z reprezentacją Polski U-20 na mistrzostwach świata juniorów (2013 – awans do Dywizji IA, 2014 – spadek z Dywizji IA).
W seniorskiej reprezentacji Polski zadebiutował 9 listopada 2018 roku w Hali Olivia w Gdańsku w meczu z reprezentacją Danii w ramach turnieju Euro Ice Hockey Challenge. Jednak mecz przy stanie 1:0 dla "Biało-Czerwonych" z powodu awarii został przerwany i został on uznany za nieodbyty. Oficjalny debiut zaliczył dzień później, 10 listopada 2018 roku w przegranym 2:4 meczu z reprezentacją Norwegii. Był również członkiem "Biało-Czerwonych" na mistrzostwach świata Dywizji IB 2019 w Tallinnie, na których zajęli 2. miejsce i tym samym nie uzyskali awansu do Dywizji IA.
Kostek w 2020 roku został powołany na turniej kwalifikacyjny igrzysk olimpijskich 2022, który został rozegany w lodowisku Barys Arena w Astanie. Kostek na tym turnieju zdobył 2 punkty (1 gol, 1 asysta) i w dużym stopniu przyczynił się do awansu do turnieju finałowego, który ma zostać rozegrany we wrześniu 2021 roku w Bratysławie.

</doc>
<doc id="4894486" url="https://pl.wikipedia.org/wiki?curid=4894486" title="Cristòfol Soler">
Cristòfol Soler

Cristòfol Soler Cladera (ur. 26 grudnia 1956 w m. Inca) – hiszpański polityk i prawnik, działacz Partii Ludowej, od 1991 do 1995 przewodniczący regionalnego parlamentu, a w latach 1995–1996 prezydent Balearów.
Życiorys.
Absolwent ekonomii, którą studiował w Alicante, a także prawa na Uniwersytecie Balearów. Pracował jako menedżer, podjął praktykę w zawodzie prawnika. Był członkiem zarządu organizacji gospodarczej Confederación de Asociaciones Empresariales de Baleares. Działacz Demokratycznej Partii Ludowej i jej przewodniczący na Balearach od 1982. W 1983 został posłem do regionalnego parlamentu, a następnie członkiem rządu Gabriela Cañellasa odpowiedzialnym za gospodarkę i finanse. Nie znalazł się w jego kolejnym gabinecie z 1987 i przez kilka lat nie pełnił wyższych funkcji publicznych ani partyjnych. Powrócił potem do działalności politycznej w ramach Partii Ludowej. W 1991 i 1995 wybierany ponownie do regionalnego parlamentu, powierzano mu funkcję przewodniczącego tego gremium. W lipcu 1995 przeszedł na stanowisko prezydenta regionu, gdy Gabriel Cañellas został zmuszony do ustąpienia. Sam jednak utracił wkrótce poparcie partii, kończąc urzędowanie w czerwcu 1996.
W latach 1997–1999 pełnił funkcję dyrektora instytucji Centre Balears Europa. Od 1999 był sekretarzem technicznym organizacji IMEDOC, zrzeszającej wyspy zachodniej części Morza Śródziemnego. W 2014 zrezygnował z członkostwa w Partii Ludowej.

</doc>
<doc id="4894488" url="https://pl.wikipedia.org/wiki?curid=4894488" title="Funt australijski">
Funt australijski

Funt australijski (ang. "Australian pound, £") – waluta Australii w latach 1910–1966. W wyniku decymalizacji został zastąpiony dolarem australijskim. Jeden funt australijski dzielił się na 20 szylingów, a jeden szyling na 12 pensów.
Funt australijski został wprowadzony w 1910 roku jako nowa niezależna waluta Australii, zastępując przy tym walutę brytyjską. Pierwsze monety miały nominały trzech i sześciu pensów oraz jednego i dwóch szylingów, a pierwsze australijskie banknoty wyemitowano w 1913 roku.
Przez wiele lat australijskie monety i banknoty zmieniały swój wygląd, ale jedno było niezmienne: na awersach wszystkich środków płatniczych emitowanych w Australii znajdował się portret monarchy.
W 1966 funt australijski został zastąpiony dolarem.
Monety i banknoty obiegowe.
Monety funta australijskiego.
Pierwsze australijskie monety zostały wyprodukowane w 1910 roku za czasów panowania króla Edwarda VII. Miały nominały trzech i sześciu pensów oraz jednego i dwóch szylingów. Wszystkie zostały wybite ze srebra próby 925 i miały taki sam wizerunek – przedstawienie herbu Australii i napisy z nazwą państwa („AUSTRALIA”), i z nazwą nominału (np. SHILLING).
W późniejszym czasie do obiegu dołączyły jeszcze inne nominały monet, w 1911 wykonane z brązu jedno i pół pensówki, a w 1937 srebrne korony (pięcio-szylingówki).
W latach 1938–1939 australijskie monety otrzymały nowy wygląd awersów.
W 1946 ze względu na koszty poniesione w czasie II wojny światowej zawartość srebra w australijskich monetach zmniejszono z 92,5% do 50%.
Ostatnie monety funta australijskiego wyprodukowano w 1964 roku, a w wyniku decymalizacji wszystkie wycofano w 1966.
Banknoty funta australijskiego.
Pierwsze australijskie banknoty funtowe wydrukowano w 1913 (1910)roku. Australijskie banknoty funta australijskiego miały nominały: 10 szylingów, jednego, pięciu, dziesięciu, dwudziestu, pięćdziesięciu, stu i tysiąca funtów. Najbardziej popularne były mniejsze nominały, banknoty o większej wartości np. 1000 funtów nie były używane w codziennych transakcjach.
Banknoty funta australijskiego emitowano w latach 1913–1966.

</doc>
<doc id="4894490" url="https://pl.wikipedia.org/wiki?curid=4894490" title="BTZ-5276-04">
BTZ-5276-04

BTZ-5276-04 – typ wysokopodłogowego trolejbusu miejskiego, wytwarzanego seryjnie w latach 2002–2007 w zakładach BTZ, w mieście Ufa, stolicy rosyjskiego Baszkortostanu.
Konstrukcja.
BTZ-5276-04 to wysokopodłogowy trolejbus z nadwoziem dwuosiowym wywodzący się konstrukcyjnie od modelu ZiU-9. Po prawej stronie znajduje się troje drzwi składanych, przy czym przednie drzwi są jednopłatowe, a środkowe i tylne dwupłatowe. Tylna oś napędzana jest jednym silnikiem prądu stałego. Rozruch silnika następuje poprzez stopniowe zmniejszanie rezystancji oporów rozruchowych. Obwody pomocnicze zasilane są z przetwornicy statycznej napięciem prądu stałego równym 24 V. Oświetlenie przedziału pasażerskiego stanowią lampy fluorescencyjne.

</doc>
<doc id="4894497" url="https://pl.wikipedia.org/wiki?curid=4894497" title="Linus Sebastian">
Linus Sebastian

Linus Sebastian (ur. 20 sierpnia 1986) – kanadyjska osobowość internetowa, twórca i właściciel szeregu kanałów w serwisie YouTube: Linus Tech Tips(LTT), Techquickie, TechLinked, ShortCircuit, Mac Address, Channel Super Fun, LMG Clips.
Wraz ze swoim zespołem tworzy filmy poświęcone elektronice i technice komputerowej.
W lipcu 2020 "Linus Tech Tips" był najczęściej oglądanym kanałem o tematyce technicznej w serwisie YouTube.

</doc>
<doc id="4894513" url="https://pl.wikipedia.org/wiki?curid=4894513" title="Wiosenny Festiwal Muzyki Nastolatków">
Wiosenny Festiwal Muzyki Nastolatków

Wiosenny Festiwal Muzyki Nastolatków – ogólnopolski festiwal muzyczny, skupiający wykonawców z nurtu bigbitowego. Finał WFMN miał miejsce 17 lipca 1966 roku w Gdańsku. Niejako kontynuacją imprezy był zorganizowany w 1969 r. Młodzieżowy Festiwal Muzyczny.
Historia.
Organizatorem festiwalu była Polska Federacja Jazzowa, którą wspierały ideowo: Związek Młodzieży Socjalistycznej, Związek Młodzieży Wiejskiej, Zrzeszenie Studentów Polskich i Związek Harcerstwa Polskiego. Od strony medialnej (promocyjnej) – Polskie Radio i Telewizja oraz Sztandar Młodych. Nadzór merytoryczny należał do Ministerstwa Kultury i Sztuki. Była to jedna z imprez-następców Festiwalu Młodych Talentów w Szczecinie. Ogłoszono wielostopniowe, ogólnopolskie eliminacje. W okresie od lutego do maja 1966 roku, w osiemdziesięciu przeglądach wojewódzkich uczestniczyło 350 zespołów i prawie 800 solistów. Każdy z nich wykonał po dwa utwory polskich kompozytorów - często były to piosenki premierowe, własnego autorstwa. Półfinały odbyły się w maju we Wrocławiu (Stadion Sportowy), Warszawie (Hala Gwardii) i Gdańsku (Hala Stoczni Gdańskiej). Zakwalifikowały się do nich następujące zespoły: Żółtodzioby z Białegostoku, Marzyciele i Temperamenty z Bydgoszczy, Pięć Linii z Gdańska, Passaty z Katowic, Skalpel i Krystynki z Koszalina, Skaldowie i Szwagry z Krakowa, Minstrele z Lublina, Cykady z Łodzi, Ketony z Olsztyna, Chłopcy Opola z Opola, Tarpany z Poznania, Blackout z Rzeszowa, Kon-Tiki i Następcy Tronów ze Szczecina, Chochoły i Dzikusy z Warszawy, Nastolatki z Wrocławia i Jolanie z Zielonej Góry. W ostatniej chwili, bez podania przyczyny – z konkursu wycofały się: Krystynki, Marzyciele i Następcy Tronów. Już na tym etapie dostrzegalny był rozdźwięk pomiędzy tym, co grała młodzież, a tym, co oficjalnie lansowało Radio i Telewizja. WFMN stworzył przeciwwagę i konkurencję dla zespołów-weteranów. Nie obyło się bez nieporozumień. W dziewiątce finalistów nie znalazły się tak renomowane zespoły, jak warszawskie Chochoły i krakowskie Szwagry (sic!).
17 lipca 1966 roku w finale, który odbył się na stadionie Lechii Gdańsk uczestniczyło jedenaście zespołów i ośmiu piosenkarzy. Zwyciężyli Skaldowie, na drugim miejscu uplasowały się Nastolatki, na trzecim zaś ex aequo Blackout i Kon-Tiki. W finale wystąpiły także: Cykady, Dzikusy, Minstrele, Passaty, Pięć Linii i Temperamenty oraz solistki i soliści: Zenona Bubacz z Inowrocławia (wystąpiła z towarzyszeniem zesp. Temperamenty), Marta Martelińska z Warszawy (wystąpiła z towarzyszeniem zesp. Dzikusy), Lucyna Skoczek i Andrzej Mułkowski (Pięć Linii) z Gdańska. W koncercie finałowym nie wzięły udziału wokalistki Tarpanów – Halina Frąckowiak i Halina Żytkowiak, zobowiązane do wzięcia udziału w zakontraktowanych wcześniej występach w NRD. Ze względu na niski poziom wykonawczy wśród solistów, jury przyznało tylko dwa wyróżnienia: Stefanowi Kotapce z Passatów i Krystynie Ostrowskiej z Kon-Tiki. 
W ramach Wiosennego Festiwalu Muzyki Nastolatków zorganizowano konkurs na „Piosenkę Młodzieżową Roku”. Po przesłuchaniu 107 utworów, czternastoosobowe jury z Krzysztofem Komedą jako przewodniczącym „postanowiło ze względu na zbyt niski poziom nadesłanych utworów nie przyznać I i II nagrody. Dwie równorzędne trzecie nagrody przyznano piosenkom "Nie pierwszy raz" (Adama Skorupki i Janusza Kondratowicza) oraz "Jeżeli mnie kochasz" (Piotra Figla, Romana Orłowa i Jerzego Boma). Cztery równorzędne wyróżnienia przyznano piosenkom: "Szósta struna" (Andrzeja Borowskiego i Włodzimierza Ścisłowskiego), "Widzę gwiazdy w twoich oczach" (Zbigniewa Brzezińskiego), "Nasza podróż" (Romualda Żylińskiego i Zbigniewa Kuthana), "Z wiatrem i pod wiatr" (Krzysztofa Sadowskiego i Janusza Kondratowicza). Ponadto jury postanowiło przyznać nagrodę specjalną Jerzemu Pawełko – za muzykę do piosenki "Narodziny dnia". O nagrodzonych piosenkach „młodzieżowych” (sic!) natychmiast zapomniano. Popularnością cieszyły się bowiem autorskie piosenki finalistów: "Pamiętaj, co ci powiem" z repertuaru Czerwonych Gitar w wykonaniu Andrzeja Mułkowskiego z zespołem Pięć Linii (kompozytor tego utworu Seweryn Krajewski od lata do zimy 1965 roku był członkiem tej grupy, zostawiając jej tę piosenkę niejako w spadku), "Te bomby lecą na nasz dom", "Moje srebro to głos gitary" i "Anna" Blackoutu, "Pamiętasz niebo nad Hiszpanią" Skaldów.
Blackout dla którego pisał Loebl uchodził za objawienie eliminacji warszawskich i szybko stał się ulubieńcem młodzieży. Jego dynamiczne oraz rytmiczne piosenki były stylowe i oryginalne, zaś o Nastolatkach, jak i o ich młodzieżowej ekspresji szybko zapomniano, choć początkowo zespół zachłysnął się sukcesem i ruszył w trasę po nadmorskich Non Stopach. Natomiast Skaldowie (wystąpili bez chorego w tym czasie Andrzeja Zielińskiego), mimo wysokiego poziomu, nowatorstwa i oryginalności byli dla młodej publiczności zbyt chłodni i zbyt wysublimowani, co nie kojarzyło się z muzyką tworzoną dla młodzieży. Większość laureatów festiwalu spotkała się z akceptacją słuchaczy, krytyków, a nawet władz. Jednakże nie wszystkim przypadł do gustu werdykt jury. Według red. Tomasza Wielskiego z miesięcznika „Jazz”, okazał się on szczególnie krzywdzący dla rzeszowskiej grupy, a poza tym skrajnie rozbieżny z gustami młodzieży. Mimo to Polskie Radio najczęściej nadawało ambitne piosenki Skaldów, wręcz ich lansując. Po zakończeniu Wiosennego Festiwalu Muzyki Nastolatków prasa pisała o chuligańskich wybrykach młodzieży, o ogłuszających wrzaskach na tle muzyki mocnego uderzenia, charakteryzującej się potężnym natężeniem dźwięku itd. „Express Wieczorny” pisał zaś o kontynuacji ekscesów w pociągach elektrycznych, o zdemolowanych wagonach – pomijając choćby fakt, że oberwanie chmury i ulewa spowodowały gigantyczny bałagan na stadionie Lechii Gdańsk... Nieskuteczne okazały się apele i ostrzeżenia organizatorów. Przyszłość big beatowych festiwali w Polsce stanęła pod znakiem zapytania, Walicki zaś w „Głosie Wybrzeża” z pełną świadomością odciął się od nich (wiedząc, że beatowa fala nie mieściła się już w ciasnych klubach i potrzebowała własnych festiwali) i zaproponował żeby organizować je jedynie w pomieszczeniach zamkniętych.
Roman Stinzig i Andrzej Icha w książce „Motława Beat” starali się odpowiedzieć na pytanie, dlaczego władze PRL-u w lipcu 1966 roku pozwoliły na organizację Wiosennego Festiwalu Muzyki Nastolatków.
WFMN skupił 35-tysięczną widownię. Polskie Radio Gdańsk do dnia dzisiejszego przechowuje taśmy z zapisami występów festiwalowych z 1966 roku. Niejako kontynuacją gdańskiego festiwalu był Młodzieżowy Festiwal Muzyczny. Półfinały miały miejsce w Elblągu, Krakowie i Warszawie, zaś finały odbyły się w Rybniku i Chorzowie.

</doc>
<doc id="4894514" url="https://pl.wikipedia.org/wiki?curid=4894514" title="Michał Mazurek">
Michał Mazurek

Michał Mazurek (ur. 1973) – polski urzędnik konsularny; od 2020 konsul generalny w Manchesterze.
Życiorys.
Michał Mazurek jest absolwentem studiów na Wydziale Prawa i Administracji Uniwersytetu Warszawskiego oraz Krajowej Szkoły Administracji Publicznej. Po ukończeniu edukacji w 2001 związał się zawodowo z Ministerstwem Spraw Zagranicznych, pracując m.in. w Biurze Dyrektora Generalnego, Departamencie do Spraw Postępowań przed Międzynarodowymi Organami Ochrony Praw Człowieka, Biurze Spraw Osobowych (jako naczelnik), Departamencie Dyplomacji Publicznej i Kulturalnej (jako zastępca dyrektora). W 2001 został mianowany urzędnikiem służby cywilnej. Przebywał na placówkach: w Konsulacie Generalnym RP w Chicago, dwukrotnie w wydziale konsularnym Ambasady RP w Londynie (2005–2010 oraz 2012–2018 jako kierownik referatu prawnego i p.o. kierownika wydziału w 2016 i 2018). Podczas pracy w Londynie mierzył się m.in. z ofiarami fałszywych pośredników pracy, pomagał w nawiązywaniu kontaktów między instytucjami polskimi a brytyjskimi powołanymi do ochrony praw pracowniczych oraz w przypadkach związanych z ingerencją władz miejscowych w sposób sprawowania opieki rodzicielskiej przez polskich obywateli. Od 1 września 2020 Michał Mazurek jest Konsulem Generalnym RP w Manchesterze.

</doc>
<doc id="4894520" url="https://pl.wikipedia.org/wiki?curid=4894520" title="Sydney Youngblood">
Sydney Youngblood

Sydney Ford (ur. 2 grudnia 1960 w San Antonio), znany jako Sydney Youngblood – amerykański piosenkarz, aktor i kompozytor, który wykonał kilka popularnych piosenek w późnych latach 80. i wczesnych 90.
Wczesne życie.
Ford urodził się w Teksasie w grudniu 1960 roku. Od najmłodszych lat uwielbiał śpiewać. W wieku sześciu lat wygrał konkurs w swoim rodzinnym mieście, gdzie jego babcia nazwała go "młodą krwią" za jego "żywiołowość". Grał w wielu zespołach, ale w wieku dwudziestu lat został powołany do armii amerykańskiej i służył w Niemczech przez pięć lat. Ford wrócił do domu i zaczął produkować muzykę, tym razem jako artysta solowy. Po podpisaniu umowy z Virgin Records wydał remiks piosenki "Ain't No Sunshine" Billa Withersa, który pojawił się na liście przebojów UK Singles Chart w 1988.
Kariera.
Youngblood wydał 2 piosenki w 1988 i 1989, które trafiły na listy przebojów w Europie. Były to "Sit and Wait" oraz debiutancki "If Only I Could", który osiągnął trzecie miejsce na UK Singles Chart. Utwór wykorzystuje bas i perkusję z utworu Raze "Break 4 Love".
W Stanach Zjednoczonych piosenka "I Rather Go Blind" (śpiewana pierwotnie przez Ettę James) trafiła do pierwszej dziesiątki listy "Billboard Dance". "Sit and Wait" trafił na 16. miejsce listy przebojów w Wielkiej Brytanii w grudniu 1989.
Youngblood kontynuował swój sukces albumem "Feeling Free", na którym znalazł się także jego wcześniejszy singiel "Ain’t No Sunshine".
W 2018 Youngblood wziął udział w 12. sezonie niemieckiego reality show "I’m a Star – Get Me Out of Here!" w telewizji RTL.
Sydney Youngblood kontra Soul II Soul.
Obecność utworów Youngblooda na liście przebojów wywołała pewne kontrowersje. Ze względu na jego muzyczny styl wokali soul zamiast hip-hopowych rytmów, został oskarżony przez część prasy muzycznej o kopiowanie brzmienia Soul II Soul, wpływowej brytyjskiej grupy muzycznej, której piosenka "Back to Life" trafiła na pierwsze miejsce listy przebojów. Youngblood odpowiedział, wydając remiks swojego wcześniejszego przeboju "Feeling Free" (z udziałem Elaine Hudson), zatytułowany "The Jazzy Who?" "Remix" w nawiązaniu do piosenki "Jazzie B" zespołu Soul II Soul. Utwór zawiera muzykę z fortepianu brzmiącą podobnie do piosenki "Happiness" zespołu Soul II Soul i rytm z piosenki "Jazzie’s Groove".

</doc>
<doc id="4894523" url="https://pl.wikipedia.org/wiki?curid=4894523" title="Gary Bodeau">
Gary Bodeau

Gary Bodeau (ur. 18 listopada 1977 w Port-au-Prince) – haitański polityk, od 2018 roku jest przewodniczącym Izby Deputowanych.
Życiorys.
Gary Bodeau urodził się 18 listopada 1977 roku w szpitalu Chancerelles w Port-au-Prince. Kształcił się w szkole podstawowej Saint François de Tours przy rue Saint-Martin. Jest absolwentem psychologii społecznej na Wydziale Etnologii Uniwersytetu Stanowego Haiti (UEH), studiował także na uniwersytecie "Saint Martin de Tours e Coeur de Jésus", na Wydziale Nauk Humanistycznych"".
Kariera polityczna.
W 2010 roku założył ruch na rzecz emancypacji haitańskiej młodzieży o nazwie "Jèn kore Jèn." W 2015 roku kandydował z ramienia partii Tarcza (fr. "Bouclier") do Izby Deputowanych. 10 stycznia 2018 roku został wybrany przewodniczącym Izby Deputowanych. Jest przewodniczącym "Parliamentary Alliance for Haiti (APH)".

</doc>
<doc id="4894527" url="https://pl.wikipedia.org/wiki?curid=4894527" title="Borówka (rejon jezioroski)">
Borówka (rejon jezioroski)

Borówka (lit. "Borovka") – wieś na Litwie, w okręgu uciańskim, w rejonie jezioroskim, w starostwie Turmont.
Historia.
W czasach zaborów w granicach Imperium Rosyjskiego.
W dwudziestoleciu międzywojennym zaścianek leżał w Polsce, w województwie nowogródzkim (od 1926 w województwie wileńskim), w powiecie brasławskim, w gminie Smołwy.
Według Powszechnego Spisu Ludności z 1921 roku zamieszkiwało tu 14 osób, 6 było wyznania rzymskokatolickiego a 8 mojżeszowego. Jednocześnie 5 mieszkańców zadeklarowało polską przynależność narodową, 8 żydowską a 1 inną. Był tu 1 budynek mieszkalny. W 1931 w 2 domach zamieszkiwało 14 osób.
Miejscowość należała do parafii rzymskokatolickiej w Smołwach. Podlegała pod Sąd Grodzki w m. Turmont i Okręgowy w Wilnie; właściwy urząd pocztowy mieścił się w m. Turmont.

</doc>
<doc id="4894534" url="https://pl.wikipedia.org/wiki?curid=4894534" title="Luetkenotyphlus">
Luetkenotyphlus

Luetkenotyphlus – rodzaj płaza beznogiego z rodziny Siphonopidae.
Zasięg występowania.
Rodzaj obejmuje gatunki występujące w stanach Brazylii: Amazonas, Mato Grosso, Roraima i Pará.
Systematyka.
Etymologia.
"Luetkenotyphlus": Christian Frederik Lütken (1827–1901), duński przyrodnik; rdzeń "typhlus" używany w wielu nazwach rodzajowych płazów beznogich, od τυφλος "tuphlos" „ślepy”.
Podział systematyczny.
Do rodzaju należą następujące gatunki:

</doc>
<doc id="4894537" url="https://pl.wikipedia.org/wiki?curid=4894537" title="Carolina Mejía de Garrigó">
Carolina Mejía de Garrigó

Carolina Mejía de Garrigó (ur. 28 marca 1969 w Santiago de los Caballeros) – dominikańska polityk, ekonomistka i przedsiębiorczyni. 
W wyborach prezydenckich które odbyły się w 2016 roku była kandydatką na wiceprezydenta Republiki z ramienia PRM (Partido Revolucionario Moderno). Obecnie jest sekretarzem generalnym tej partii i pierwszą w historii kobietą-burmistrzem Santo Domingo.
Życiorys.
Carolina Mejía urodziła się 28 marca 1969 roku w Santiago de los Caballeros na Dominikanie. Wychowywała się w tradycyjnej, konserwatywnej, katolickiej rodzinie. Jej ojciec, Hipólito Mejía jest agronomem, inżynierem rolnictwa i działaczem politycznym Dominikańskiej Partii Rewolucyjnej, jest również byłym prezydentem Republiki Dominikany (sprawował ten urząd w latach 2000-2004). Jej matka, Rosa Gómez de Mejía znaczną część swojego życia poświęciła działalności wolontariackiej, była też Pierwszą Damą Dominikany. Carolina ma trzech braci: Felipe, Ramóna Hipólito i Lissę.
Carolina Mejía na przestrzeni lat uczyła się w Colegio Santo Domingo, O'Sullivan College i na Uniwersytecie Concordia. Ukończyła Pontificia Universidad Católica Madre y Maestra, gdzie w 1991 uzyskała licencjat w dziedzinie ekonomii. W latach 1991-1993 pracowała w firmie telekomunikacyjnej CODETEL.
Carolina Mejía jest żoną Juana Garrigó, mają troje dzieci: Juana de Jesúsa, Diego José i Isabelę Carolinę.

</doc>
<doc id="4894541" url="https://pl.wikipedia.org/wiki?curid=4894541" title="Miguel Eyegue">
Miguel Eyegue

Miguel Eyegue Ntutumu (ur. 1928, zm. 28 września 1979) – polityk Gwinei Równikowej.
Brat Ángela Masié Ntutumu, pierwszego ministra spraw wewnętrznych kraju.
Bezpośrednio po uzyskaniu niepodległości pełnił funkcję przewodniczącego rady prowincjonalnej oraz gubernatora Rio Muni. Był funkcjonariuszem służb więziennych, odpowiadał za egzekucje rozlicznych przeciwników politycznych prezydenta Macías Nguema. Po odsunięciu wiceprezydenta Edmundo Bossio, został mianowany jego następcą (2 marca 1974). Oskarżony o współudział w próbie zamachu stanu z 1976, został zdymisjonowany i uwięziony, był również torturowany.
Po obaleniu Macíasa Nguemy i przejęciu władzy przez Nguemę Mbasogo (sierpień 1979), Eyegue został postawiony przed sądem i skazany na karę śmierci. Wyrok wykonano przez rozstrzelanie.

</doc>
<doc id="4894548" url="https://pl.wikipedia.org/wiki?curid=4894548" title="Johan Gunnar Andersson">
Johan Gunnar Andersson

Johan Gunnar Andersson (ur. 3 lipca 1874 w Kniście, zm. 29 października 1960 w Sztokholmie) – szwedzki geolog, paleontolog, badacz polarny, archeolog i sinolog.
Zastępca kierownika Szwedzkiej Wyprawy Antarktycznej (1901–1904). Dyrektor Szwedzkiej Służby Geologicznej (szw. "Sveriges geologiska undersökning") (1906–1916).
Pionier badań nad prehistorycznymi Chinami, co przyniosło mu przydomek „Kina-Gunnar” ("Kina" w jęz. szwedzkim to "Chiny"). Jako pierwszy odkrył świadectwa kultury neolitycznej w Chinach i zainicjował prace w jaskini Zhoukoudian, które przyniosły odkrycie człowieka pekińskiego.
Życiorys.
Johan Gunnar Andersson urodził się 3 lipca 1874 roku w Kniście w Örebro. Jego rodzicami byli rolnik Johan Andersson i Hedvig Lekberg. Po ukończeniu szkoły w Örebro w 1892 roku Andersson podjął studia geograficzne i geologiczne na uniwersytecie w Uppsali. Podczas studiów, zainteresował się skałami z okresu syluru występującymi w regionie Närke i na Olandii, co zaowocowało badaniami nad fosforytami w formacji sylurskiej.
Aby nie być mylonym ze starszym geografem Gunnarem Anderssonem (1865–1928), w kręgach naukowych stosował zapis nazwiska „J. Gunnar Andersson”.
Wyprawy polarne.
W 1898 roku jeszcze jako student, Andersson wziął udział w wyprawie polarnej Alfreda Nathorsta (1850–1921) do Svalbardu.
Rok później z inicjatywy Nathorsta poprowadził ekspedycję na Wyspę Niedźwiedzią w celu kontynuacji badań geologicznych. Obok Anderssona, w wyprawie uczestniczyli meteorolog C.A. Forsberg, zoolog G. Swenander i dwóch asystentów. Andersson przeprowadził wówczas pierwsze kompleksowe badania geologiczne wyspy. Wyniki badań przedstawił w 1899 roku w swojej pracy dyplomowej "Über die Stratigraphie und Tektonik der Bären Insel". Stopień doktora uzyskał w 1901 roku i został adiunktem na uniwersytecie w Uppsali.
Wyprawa Otto Nordenskjölda.
W latach 1902–1904 Andersson uczestniczył w Szwedzkiej Wyprawie Antarktycznej pod kierownictwem szwedzkiego geologa Otto Nordenskjölda (1869–1928) jako zastępca kierownika wyprawy, asystujący geolog i hydrolog. Ekspedycja wyruszyła z Göteborga 16 października 1901 roku. Andersson został w Szwecji z uwagi na obronę swojej pracy doktorskiej i miał być odebrany później na Falklandach przez statek wyprawy „Antarctic”. Opuścił Szwecję w styczniu 1902 roku, a po drodze udał się do Szkocji, gdzie z Williamem Speirsem Bruce’em (1867–1921) omówił współpracę z wyprawą szkocką. Na Falklandy dotarł w lutym i czekając na statek ekspedycji Nordenskjölda, spędził miesiąc na badaniach geologicznych wysp.
W marcu 1902 roku „Antarctic” pod dowództwem kapitana Carla Antona Larsena (1860–1924) dotarł na Ziemię Ognistą i na Falklandy. Andersson dołączył do grupy 27 marca i objął jej kierownictwo. W kwietniu „Antarctic” popłynął do Georgii Południowej, gdzie polowano na foki i prowadzono badania naukowe. Statek dotarł do Jason Harbour, skąd przeprowadzono rekonesans wybrzeża a niewielka grupa przeprawiła się do Cumberland East Bay. Znaleziono tam dawną stację połowu fok, którą nazwano Grytviken. Odkryte dwa wielkie lodowce w zachodniej części Cumberland Bay Andersson nazwał Lyell Glacier i Geikie Glacier na cześć szkockich geologów Charlesa Lyella (1797–1875) i Archibalda Geikiego (1835–1924). Wówczas zmapowano również cieśninę Cumberland Sound. Następnie wyprawa powróciła na Falklandy, gdzie do końca zimy polowano na foki. Andersson w tym czasie przez miesiąc badał gołoborze Princes Street Stone Run w pobliżu Port Louis. Na wiosnę ekspedycja popłynęła na Ziemię Ognistą, gdzie Andersson dotarł z indiańskimi przewodnikami do jeziora Fagnano.
W listopadzie statek wyruszył na południe. Obecność lodu uniemożliwiła lądowanie na Deception Island i Greenwich Island, więc popłynięto wzdłuż Cieśniny Bransfielda na Półwysep Antarktyczny. Tam Andersson przeprowadził badania, które potwierdziły przypuszczenia Nordenskjölda, że Orleans Channel nie przecina Półwyspu Antarktycznego, lecz jest odnogą Cieśniny Gerlache’a, oddzielającą Trinity Island od lądu. Mapa regionu sporządzona przez Samuela A. Dusa uznawana była przez Nordenskjölda za największe osiągnięcie wyprawy pod względem geograficznym.
W grudniu Andersson wyruszył do obozu zimowego ekspedycji na Snow Hill Island, by zmienić Nordenskjölda, jednak wskutek obecności lodu w cieśninie Antarctic Sound nie było to możliwe. Podczas bezskutecznych prób znalezienia drogi w lodzie, odkryto, że Joinville Island to w rzeczywistości dwie wyspy a nowo odkrytą wyspę nazwano D’Urville Island na cześć francuskiego polarnika Jules’a Dumont d’Urville’a (1790–1842). Cieśninę między wyspami nazwano Larsen Channel na cześć kapitana Larsena.
29 grudnia Andersson wraz z Samuelem A. Dusem i marynarzem Toralfem Grundenem został wysadzony w Zatoce Nadziei, by przeprawić się do Nordenskjölda na saniach (ok. 100 km w linii prostej). Larsen miał opłynąć Joinville Island i sprawdzić warunki na wschodzie Półwyspu Antarktycznego. Andersson i Nordenskjöld wraz z towarzyszami mieli czekać na statek do 25 stycznia, a gdyby „Antarctic” nie przypłynął mieli udać się do Zatoki Nadziei. Andersson jednak nie dotarł do Nordenskjölda – został zatrzymany przez otwarte wody cieśniny Herbert Sound. Statek Larsena utknął w lodzie w zatoce Erebus and Terror Gulf i zatonął 12 lutego 1903 roku na wschód od Paulet Island, a jego załoga uratowała się i przeprawiła na Paulet Island.
W styczniu 1903 roku grupa Anderssona powróciła do Zatoki Nadziei, gdzie oczekiwała na powrót statku, nie wiedząc, że zatonął. Andersson prowadził badania geologiczne na stokach Mount Flora, gdzie znalazł wiele skamieniałości, w tym 61 gatunków z okresu środkowej Jury. Grupa Anderssona wkrótce sobie uświadomiła, że będzie musiała przezimować w zatoce, do czego nie była przygotowana. Polarnicy wznieśli z głazów kamiennych prymitywną chatę, którą zadaszyli saniami i płachtami brezentu. W chacie rozbili namiot a podłoże wyłożyli skórami pingwinów. Przetrwali zimę w ciężkich warunkach, dzięki mięsu i tłuszczowi z 700 pingwinów. 29 września 1902 roku opuścili chatę, by ponownie spróbować dotrzeć do Snow Hill. 9 października dotarli do Vega Island i dalej szli wzdłuż brzegu, aż trzy dni później spotkali Nordenskjölda i Jonassena. 16 października cała piątka dotarła do obozu w Snow Hill. 8 listopada dołączyła do nich załoga „Antarctic” i w tym samym dniu wszyscy zostali uratowani przez argentyński statek , który zabrał ich do Buenos Aires.
Po powrocie do Szwecji, Andersson wydał wspomnienia z pobytu w Antarktyce i opublikował szereg artykułów naukowych. W swojej pracy z 1906 roku Andersson wprowadził termin naukowy soliflukcja na określenie zjawiska powolnego pełzania wierzchniej warstwy gruntu w warunkach peryglacjalnych. Według Frencha (2007) praca Anderssona miała wpływ na polskiego geologa Walerego Łozińskiego (1880–1944), który w 1909 roku jako pierwszy wprowadził termin peryglacjał.
Praca w Szwecji.
W 1905 roku Andersson ożenił się z Signe Bergner. W 1906 roku został dyrektorem Szwedzkiej Służby Geologicznej (szw. "Sveriges geologiska undersökning") – funkcję tę piastował do 1916 roku. W 1910 roku został wybrany na sekretarza generalnego XI. Międzynarodowego Kongresu Geologicznego w Sztokholmie.
Odkrycie pierwszej kultury neolitycznej w Chinach.
Andersson po raz pierwszy wyjechał do Chin w 1914 roku jako doradca techniczny ds. ropy i węgla. Uzyskał urlop, by doradzać Chińskiemu Ministerstwu ds. Rolnictwa i Handlu i pracować z chińską służbą geologiczną przy rozwijaniu chińskiego górnictwa. W ramach swoich obowiązków kształcił również studentów geologii i w tym kontekście rozpoczął prace wykopaliskowe. Wykopaliska finansował dzięki funduszom zebranym w Szwecji, m.in. dotacjom drukarza Axela Lagreliusa (1863–1944). W 1919 roku Lagrelius założył fundację, tzw. "Kinafond", która finansowała paleontologiczne prace Anderssona. Fundacji przewodniczył następca tronu Gustaw Adolf.
W 1921 roku Andersson odkrył w prowincji Henan malowaną ceramikę, która była pierwszym świadectwem kultury neolitycznej w Chinach. W kolejnym roku odkrył wiele podobnych świadectw w dolinie rzeki Huang He, a swoje znaleziska opisał w pracy "An Early Chinese Culture" wydanej w 1923 roku. Jego badania pomogły zdefiniować kulturę Yangshao. Czas trwania odkrytej przez siebie kultury Andersson datował na okres 3000–1500 p.n.e. Żaden ze znalezionych przez niego artefaktów z brązu nie był starszy niż 1300 p.n.e. Andersson kolekcjonował znalezione przez siebie oraz dodatkowo zakupywane artefakty, które później zostały wywiezione do Szwecji.
Odkrycie człowieka pekińskiego.
Andersson interesował się popularnymi w chińskiej medycynie „kośćmi smoka”, które w rzeczywistości były skamieniałymi szczątkami ssaków. Zainicjował badania nad skamieniałościami, które zbierał za przyzwoleniem chińskiej służby geologicznej.
Początkowo badania paleontologiczne prowadzone były w Szwecji przez dawnego studenta Anderssona, pierwszego profesora paleontologii w Szwecji Carla Wimana (1867–1944), ale stale rosnące zbiory wymagały badań na miejscu. Andersson zwrócił się do Wimana z prośbą o przysłanie paleontologa do Chin, który namówił do pracy austriackiego studenta Otto Zdansky’ego (1894–1988).
W 1921 roku, na podstawie kawałków kwarcu znalezionych w obszarze wapieni w jaskini Zhoukoudian niedaleko Pekinu, Andersson przewidział obecność skamieniałych szczątków ludzkich. Prace w jaskini Andersson powierzył Zdansky’emu, który znalazł ząb trzonowy hominida, lecz nie powiadomił nikogo o swoim znalezisku i nie wspomniał o nim w swoim raporcie z 1923 roku. Przez kolejne trzy lata Zdansky pracował dla Anderssona w Chinach a później w Szwecji, gdzie znalazł drugi ząb podczas badań materiału przywiezionego z Chin na uniwersytecie Uppsala. Dopiero w 1927 roku Zdansky opublikował pracę o znalezieniu szczątków hominida. W 1926 roku Andersson zaprzestał prac w jaskini, Zdansky znalazł zatrudnienie w Egipcie a prace w Zhoukoudian przejął inny student Widmana Birger Bohlin (1898–1990), który odkrył kolejny ząb. Swoim odkryciem podzielił się z kanadyjskim anatomem Davidsonem Blackiem (1884–1934), który potwierdził odkrycie nowego hominida, nazywając go człowiekiem pekińskim "Sinanthropus pekinensis".
Powrót do Szwecji.
Po 11 latach w Chinach Andersson powrócił do Szwecji, gdzie w 1925 roku objął profesurę geologii. W 1926 roku, na bazie kolekcji artefaktów przywiezionych z Chin założył w Sztokholmie Östasiatiska Museet, którego był dyrektorem do 1938 roku.
W 1929 roku został profesorem archeologii wschodnioazjatyckiej i założył czasopismo „Bulletin of the Museum of Far Eastern Antiquities”, w którym wiele sam publikował. Z uwagi na odkrycia archeologiczne dokonane w Chinach, zyskał miano „Kina-Gunnar” ("Kina" w jęz. szwedzkim to "Chiny"). Nazywano go też „pierwszym archeologiem Chin”.
W 1939 roku Andersson przeszedł na emeryturę. W 1950 roku poślubił Eirę Johansson. Zmarł 29 października 1960 roku w Sztokholmie.
Publikacje.
Publikacje z zakresu geologii są podane za Svenskt biografiskt lexikon a publikacje na temat Chin podane za Cambridge Heritage Research Centre:
Upamiętnienie.
Na cześć Anderssona nazwano wyspę na wschód od Trinity Peninsula – Andersson Island i nunatak w Zatoce Nadziei – Andersson Nunatak.

</doc>
<doc id="4894569" url="https://pl.wikipedia.org/wiki?curid=4894569" title="Bortkiszki I">
Bortkiszki I

Bortkiszki I () – wieś na Litwie, w okręgu uciańskim, w rejonie jezioroskim, w gminie Turmont. W 2011 roku liczyła 80 mieszkańców.
Historia.
W XIX wieku w granicach Rosji, w ujeździe nowoaleksandrowskim.
W dwudziestoleciu międzywojennym rozróżniano kolonię, folwark i zaścianek Bortkiszki. Miejscowości te leżały w Polsce w województwie wileńskim, w powiecie brasławskim, w gminie Smołwy.
Według Powszechnego Spisu Ludności z 1921 roku:
Miejscowość należała do parafii rzymskokatolickiej w Smołwach i prawosławnej w Dryświatach. Podlegała pod sąd grodzki w Turmoncie i okręgowy w Wilnie; właściwy urząd pocztowy mieścił się w Turmoncie.
Po II wojnie światowej Bortkiszki I znalazły się w granicach Związku Radzieckiego, w Litewskiej SRR, i weszły w skład rejonu jezioroskiego. W 1959 roku liczyły 82 mieszkańców, w 1970 roku – 109 mieszkańców, w 1989 roku – 134 mieszkańców, w 2001 roku – 106 mieszkańców.

</doc>
<doc id="4894573" url="https://pl.wikipedia.org/wiki?curid=4894573" title="Bortkiszki (folwark)">
Bortkiszki (folwark)



</doc>
<doc id="4894576" url="https://pl.wikipedia.org/wiki?curid=4894576" title="Johannes Sambucus">
Johannes Sambucus

Johannes Sambucus (; lub ; ur. 25 lub 30 lipca 1531 w Nagyszombat, zm. 13 czerwca 1584 w Wiedniu) – węgierski lekarz, językoznawca, historyk, tłumacz i wydawca, pisarz, poeta i filozof. Wybitny humanista, aktywny w wielu krajach Europy, jeden z czołowych animatorów humanizmu na Węgrzech w XVI w.
Urodził się w dzisiejszej Trnawie, na południowym zachodzie Słowacji, w dużym i bogatym na owe czasy mieście, w którym szkolnictwo stało już wówczas na wysokim poziomie. Bardzo wcześnie rozpoczął naukę. Już od 1542 r. studiował filologię (języki starożytne), prawo, historię i filozofię, kolejno w Wiedniu, Lipsku, Wittenberdze, Ingolstadt, Strasburgu i Paryżu. W szczególności był pod znacznym wpływem twórczości Platona. W 1551 r. uzyskał tytuł magistra filozofii na Uniwersytecie Paryskim. W latach 1553–1557 studiował medycynę na Uniwersytecie w Padwie. Po uzyskaniu dyplomu lekarskiego osiadł jako lekarz w 1560 roku w Wiedniu, który stał się wówczas również centralnym punktem węgierskiego życia naukowego i kulturalnego. Tu wykładał na miejscowym uniwersytecie, tu wstąpił na służbę u cesarza Ferdynanda I Habsburga, obejmując funkcję cesarskiego historiografa. Znaczną część życia spędził jednak w podróżach, skupując i gromadząc antyczne teksty dla cesarskiej biblioteki. W latach 1558–1564 podróżował m.in. do Wenecji, Padwy, Genui, Neapolu, Mediolanu, Gandawy i Antwerpii.
Pisał w języku łacińskim, głównie okazyjne poezje, ody i elegie, w których udanie naśladował antyczne wzory. Podczas pobytu we Włoszech poznał popularną wówczas formę sztuki – „emblemat”. Ponieważ był poetą, znawcą starożytności i dysponował biegłą znajomością łaciny, zaoferowała mu ona idealną platformę do dalszej działalności intelektualnej i artystycznej. W 1564 r. (datowane właściwie dopiero na 1565 r.) ukazało się pierwsze wydanie jego „Emblematów” ("Emblemata cum aliquot nummis antiqui operis"), a w niedługim czasie pięć kolejnych, co przyniosło mu międzynarodową sławę mistrza tego typu literatury. Wśród 222 emblematów jeden poświęcony jest także rodzinnemu miastu Sambucusa ("Tirnavie patrie meae arma"). Był pierwszym węgierskim autorem, którego dzieła zostały przetłumaczone na język niderlandzki i francuski, a wkrótce także angielski. Sambucus zaaranżował także wydanie pierwszego wydania "Corpus iuris Hungarici" w Wiedniu w 1581 roku. Dzięki zawartym w nim zasadom, opartym na starożytnych regułach prawnych, przyczynił się do powstania jednej z podstaw węgierskiego systemu prawnego. Opublikował także wiele map i opisów krain geograficznych, m.in. „Hungaria”, „Transilvaniae Descriptio” czy „Illirium”.
Był w stałym kontakcie z najwybitniejszymi uczonymi tych czasów z Wittenbergi, Strasburga, Bazylei, Paryża i północnych Włoch. Sam publikował wiele dzieł w różnych miastach. Jego wysiłki zaowocowały opublikowaniem 31 wydań tekstów autorów starożytnej Grecji, Bizancjum i Rzymu. Ze swojej ogromnej, prywatnej biblioteki, w której znajdowało się wiele rękopisów (w tym także kodeksów, średniowiecznych i z czasów Odrodzenia), pożyczał także innym wydawcom archiwalne teksty i ich warianty. Szczególnie silne i różnorodne były jego powiązania ze Szwajcarią. Dbał o bliskie relacje z humanistami z Zurychu, Genewy i Bazylei. Jednak jego najważniejszym kontaktem był były kolega ze studiów, filozof z Bazylei Theodor Zwinger. Obydwaj studiowali razem w Padwie. To wujek Zwingera – ceniony wydawca i drukarz Johannes Oporinus – opublikował pracę Sambucusa dedykowaną Maksymilianowi II Habsburgowi, gdy ten miał zaledwie 21 lat. Sambucus współpracował także z takimi wydawcami, jak Petro Perna i Eusebius Episcopius. Oprócz pełnego wydania dzieł Antonio Bonfiniego opublikował w Bazylei teksty Ksenofonta, Wegecjusza i Teodora II Laskarysa, a także zbiór "Epistolarum conscribendi methodus" (1552).
Jego zbiory książek, rękopisów, map, grafik stały się z czasem podstawą do stworzenia działu manuskryptów Austriackiej Biblioteki Narodowej w Wiedniu.

</doc>
<doc id="4894585" url="https://pl.wikipedia.org/wiki?curid=4894585" title="BEG">
BEG



</doc>
<doc id="4894588" url="https://pl.wikipedia.org/wiki?curid=4894588" title="Compendio garibaldino">
Compendio garibaldino

Compendio garibaldino di Caprera – kompleks muzealny przyrodniczo-architektoniczny na wyspie Caprera poświęcony Giuseppe Garibaldiemu, który mieszkał tam od 1856 r. do swojej śmierci w 1882 r. Kompleks, w skład którego wchodzi muzeum historyczne, został zaprojektowany tak, aby pokazać miejsce życia włoskiego bohatera narodowego z ostatnich trzydziestu lat jego życia. Mieści się w nim szereg budynków mieszkalnych i rolniczych, zbudowanych w latach 1856-1860 jako gospodarstwo rolne Garibaldiego. W budynkach znajdują się kolekcje rzeczy osobistych Garibaldiego. Ponadto kompleks obejmuje kaplicę, rodzinny cmentarz i zróżnicowaną roślinność - częściowo naturalną, a częściowo egzotyczną.
Pierwszy został zbudowany trzypokojowy dom na południu farmy. Następnie zbudowano kolejny dom drewniany i kamienne ogrodzenie wokół farmy, chroniące przed dziką zwierzyną. Ostatecznie w centrum kompleksu Garibaldi zbudował „Biały Dom”, w którym zachowane jest oryginalne umeblowanie. Na ścianach wiszą zdjęcia trzech członków jego rodziny, którzy mieszkali z Garibaldim na farmie:
jego ostatnia żona: Francesca Armosino, która założyła z nim gospodarstwo, jego najstarsza córka: Clelia Garibaldi, która urodziła mu się z ostatniej żony, jego najmłodszy syn: Manlio, również z niej narodzony. Syn, który był oficerem włoskiej marynarki wojennej, zmarł w młodym wieku (27 lat). 
W bibliotece, wystawiono mapę morską, miecze i karabiny. W innym pokoju znajdują się szaty reprezentacyjne i inne ubrania, które nosił Garibaldi. Jest też pokój, w którym Garibaldi mieszkał przez ostatnie dni swojego życia i gdzie zmarł. Jest tam jego wózek inwalidzki, z którego korzystał pod koniec życia. Pośrodku pokoju znajduje się łóżko z baldachimem, na którym Garibaldi zmarł. Na ścianie wisi tablica z wypisaną datą jego śmierci: piątek, 2 czerwca oraz zegar z godziną śmierci: 18.20.
Na terenie rolniczym eksponowane są narzędzia do prac rolniczych: stajnia z siodłami, wszelkiego rodzaju narzędzia kuźnicze i pługi.

</doc>
<doc id="4894590" url="https://pl.wikipedia.org/wiki?curid=4894590" title="Underground hip-hop">
Underground hip-hop

Undergroundowy hip-hop, czasem nazywany hip-hopem undergroundowym – termin zbiorczy dla muzyki hip-hopowej poza ogólnym kanonem komercyjnym. Jest zwykle kojarzony z niezależnymi artystami, podpisanymi z niezależnymi wytwórniami lub bez wytwórni. Undergroundowy hip-hop często charakteryzuje się społecznie świadomymi, pozytywnymi lub antykomercyjnymi tekstami. Nie ma jednak motywu jednoczącego ani uniwersalnego – według AllMusic, „nie ma on sonicznych uwarunkowań”. Termin „underground” odnosi się również do społeczności muzyków, fanów i innych osób wspierających niekomercyjną lub niezależną muzykę. Sceny muzyczne silnie związane z undergroundowym hip-hopem obejmują alternatywny hip-hop i świadomy hip-hop. Wielu artystów, którzy są obecnie uważani za „undergroundowych”, mogli już nawet przebić się do listy przebojów Billboard 200.
Style.
Undergroundowy hip-hop obejmuje kilka różnych stylów muzycznych. Liczne akty w książce "How to Rap" są opisane jako undergroundowe, świadome, politycznie lub społecznie, są to np.: B. Dolan, Brother Ali, Diabolic, Immortal Technique, Jedi Mind Tricks, Micranots, Mr. Lif, Murs, Little Brother, P.O.S, Zion I oraz wielu innych.
Undergroundowi artyści z uznanymi przez krytyków albumami to Atmosphere, Binary Star, Blu, Cannibal Ox, Company Flow, Del the Funky Homosapien, Freestyle Fellowship, Hieroglyphics, Juggaknots, Jurassic 5, Kool Keith, Little Brother, MF DOOM, Non Phixion, Planet Asia, RJD2, MC TP, Ammar Kazi oraz wielu innych.
Ponadto wielu artystów undergroundowego hip-hopu zostało oklaskiwanych za artystyczne i poetyckie wykorzystanie ich tekstów, takich jak Aesop Rock, Lil 808, Aceyalone, Busdriver, Cage, CunninLynguists, Dessa, Doomtree, El-P, Eyedea &amp; Abilities, Itslordjoshua, Illogic, Onry Ozzborn, MF DOOM, Rob Sonic, Sage Francis, Shad, Sleep oraz wielu innych.
Niektórzy artyści undergroundowi tworzą muzykę celebrującą podstawowe elementy lub filary kultury hip-hopowej, na przykład Classified, Dilated Peoples, People Under The Stairs i Fashawn, których muzyka "„przypomina złoty wiek hip-hopu”".
Wczesne początki.
W początkowych latach gatunku jakim jest hip-hop zdecydowana jego większość z definicji była muzyką undergroundową. Chociaż The Sugarhill Gang odniósł komercyjny sukces w 1979 roku, większość artystów nie podzieliła tego szczęścia aż do połowy lat osiemdziesiątych. Debiutancki album grupy hip-hopowej Ultramagnetic MCs pt. "Critical Beatdown" (1988) jest postrzegany jako jeden z najwcześniejszych przykładów „undergroundowego hip hopu”. Opisywano, że album był charakterystyczny dla tego, co później nazwano „undergroundowym hip-hopem”. Nowojorski undergroundowy raper Kool Keith odniósł znaczący sukces swoim albumem "Dr. Octagonecologyst", zyskując więcej uwagi niż jakikolwiek współczesny niezależny album hip-hopowy „od dłuższego czasu”. "Stretch Armstrong and Bobbito Show" był znanym undergroundowym programem radiowym, nadawany w WKCR, a później WQHT w Nowym Jorku od 1990 do 1999 roku. Występowali tam raperzy, tacy jak The Notorious B.I.G., Big L, Jay-Z i Eminem, a także grupy takie jak Wu-Tang Clan, Mobb Deep i Fugees, wszystkie zanim zdobyły jakąkolwiek popularność. [23] W 1999 roku Prince Paul i Breeze Brewin stworzyli jeden z pierwszych albumów opery rapowej, zatytułowany "A Prince Among Thieves". Magazyn Rolling Stone dał albumowi ocenę 4,5/5.

</doc>
<doc id="4894591" url="https://pl.wikipedia.org/wiki?curid=4894591" title="Gilbert Mottard">
Gilbert Mottard

Gilbert Mottard (ur. 10 października 1926 w Hollogne-aux-Pierres, zm. 21 lutego 2011 w Liège) – belgijski i waloński polityk oraz samorządowiec, działacz Partii Socjalistycznej, parlamentarzysta, minister w rządzie federalnym.
Życiorys.
Ukończył regionalny Institut d'études sociales, był pracownikiem socjalnym. Działacz Belgijskiej Partii Socjalistycznej, po podziale ugrupowania został członkiem walońskich socjalistów. W pierwszej połowie lat 50. zasiadł w radzie rodzinnej miejscowości, od 1953 do 1970 był burmistrzem Hollogne-aux-Pierres, a następnie do 1971 (po przekształceniach ustrojowych) burmistrzem Grâce-Hollogne. W latach 1968–1971 sprawował mandat posła do federalnej Izby Reprezentantów, był zaangażowany w prace nad przeprowadzoną wówczas reformą instytucjonalną państwa. W latach 1971–1990 zajmował stanowisko gubernatora prowincji Liège. Od maja 1990 do marca 1992 był ministrem do spraw emerytur w dwóch ostatnich gabinetach Wilfrieda Martensa.

</doc>
<doc id="4894596" url="https://pl.wikipedia.org/wiki?curid=4894596" title="Japońska Formuła 4">
Japońska Formuła 4

Japońska Formuła 4 – seria wyścigów samochodowych według przepisów Formuły 4, organizowana od 2015 roku w Japonii.
Historia.
Powstanie serii zostało ogłoszone 16 grudnia 2014 roku. Organizatorem serii jest GT Association. Przy tworzeniu serii założono, iż samochody będą japońskie, stąd dostawcą nadwozi jest Dome, silniki dostarcza TOM'S, a opony Dunlop. Ponadto każdy wyścig Japońskiej Formuły 4 stanowi zawody towarzyszące Super GT.

</doc>
<doc id="4894597" url="https://pl.wikipedia.org/wiki?curid=4894597" title="MTRZ-6223">
MTRZ-6223

MTRZ-6223 – typ wysokopodłogowego trolejbusu miejskiego, wytwarzanego w latach 2002–2006 i 2010–2013 w moskiewskich zakładach MTRZ.
Konstrukcja.
MTRZ-6223 to wysokopodłogowy trolejbus z nadwoziem dwuosiowym wywodzący się konstrukcyjnie od modelu ZiU-9. Po prawej stronie znajduje się troje dwupłatowych drzwi składanych. Tylna oś napędzana jest jednym silnikiem prądu stałego. Rozruch silnika następuje poprzez stopniowe zmniejszanie rezystancji oporów rozruchowych lub też poprzez regulację tyrystorów (w prototypowym egzemplarzu podtypu MTRZ-6223S).

</doc>
<doc id="4894601" url="https://pl.wikipedia.org/wiki?curid=4894601" title="Brusowanka">
Brusowanka

Brusowanka (lit. "Brusavanka") – wieś na Litwie, w okręgu uciańskim, w rejonie jezioroskim, w starostwie Turmont.
Dawniej używana nazwa – Brusawanka.
Historia.
W czasach zaborów zaścianek w gminie Smołwy, w powiecie nowoaleksandrowskim, w granicach Imperium Rosyjskiego
W dwudziestoleciu międzywojennym kolonia leżała w Polsce, w województwie nowogródzkim (od 1926 w województwie wileńskim), w powiecie brasławskim, w gminie Smołwy.
Według Powszechnego Spisu Ludności z 1921 roku zamieszkiwało tu 13 osób, 5 były wyznania rzymskokatolickiego a 8 mahometańskiego. Jednocześnie 5 mieszkańców zadeklarowało polską przynależność narodową a 8 tatarską. Były tu 2 budynki mieszkalne. W 1931 w 2 domach zamieszkiwało 8 osób.
Miejscowość należała do parafii rzymskokatolickiej w Smołwach. Podlegała pod Sąd Grodzki w m. Turmont i Okręgowy w Wilnie; właściwy urząd pocztowy mieścił się w m. Turmont.

</doc>
<doc id="4894606" url="https://pl.wikipedia.org/wiki?curid=4894606" title="Maria Michalska">
Maria Michalska

Maria Michalska (ur. 3 lipca 1923 w Krakowie, zm. 29 sierpnia 2020) – polska chemiczka, prof. dr hab.
Życiorys.
W czasie II wojny światowej wzięła udział w powstaniu warszawskim. W 1958 uzyskała stopień kandydata nauk chemicznych, następnie w 1969 habilitację. W 1982 nadano jej tytuł profesora nadzwyczajnego, a w 1992 tytuł profesora zwyczajnego. Była stypendystką fundacji Rockefellera. 
Zmarła 29 sierpnia 2020. 

</doc>
<doc id="4894607" url="https://pl.wikipedia.org/wiki?curid=4894607" title="Budynie">
Budynie

Budynie (lit. "Būdiniai") – wieś na Litwie, w okręgu uciańskim, w rejonie jezioroskim, w starostwie Turmont.
Historia.
W czasach zaborów w granicach Imperium Rosyjskiego.
W dwudziestoleciu międzywojennym zaścianek leżał w Polsce, w województwie nowogródzkim (od 1926 w województwie wileńskim), w powiecie brasławskim, w gminie Smołwy.
Według Powszechnego Spisu Ludności z 1921 roku zamieszkiwało tu 69 osób, wszystkie były wyznania rzymskokatolickiego i zadeklarowały polską przynależność narodową. Było tu 15 budynków mieszkalnych. W 1931 w 12 domach zamieszkiwało 79 osób.
Miejscowość należała do parafii rzymskokatolickiej w Smołwach. Podlegała pod Sąd Grodzki w m. Turmont i Okręgowy w Wilnie; właściwy urząd pocztowy mieścił się w m. Turmont.

</doc>
<doc id="4894609" url="https://pl.wikipedia.org/wiki?curid=4894609" title="Bitwa pod Beresteczkiem (1651)">
Bitwa pod Beresteczkiem (1651)



</doc>
<doc id="4894611" url="https://pl.wikipedia.org/wiki?curid=4894611" title="Lekkoatletyka na Letnich Igrzyskach Olimpijskich 1964 – skok wzwyż mężczyzn">
Lekkoatletyka na Letnich Igrzyskach Olimpijskich 1964 – skok wzwyż mężczyzn

Skok wzwyż mężczyzn podczas XVIII Letnich Igrzysk Olimpijskich w Tokio rozegrano 20 (kwalifikacje) i 21 października 1964 (finał) na Stadionie Olimpijskim w Tokio. Zwycięzcą został Walerij Brumel ze Związku Radzieckiego, srebrny medalista poprzednich igrzysk olimpijskich w Rzymie, który w finale ustanowił nowy rekord olimpijski wynikiem 2,18 m.
Wyniki.
Kwalifikacje.
Do finału awansowali zawodnicy, którzy osiągnęli minimum 2,06 m, względnie 12 najlepszych (gdyby mniej niż 12 zawodników osiągnęło minimum).

</doc>
<doc id="4894615" url="https://pl.wikipedia.org/wiki?curid=4894615" title="Kamienica Hemptenmacherów w Darłowie">
Kamienica Hemptenmacherów w Darłowie

Kamienica Hemptenmacherów – gotycka kamienica usytuowana u zbiegu ulic Powstańców Warszawskich 51 i Rynkowej 2 w Darłowie, sąsiadująca z Placem Tadeusza Kościuszki. 25 listopada 1993 roku została wpisana do rejestru zabytków.
Opis.
Jest to dwukondygnacyjny budynek z cegły, otynkowany. Budynek główny usytuowany jest od strony ul. Powstańców Warszawskich. Ma on formę prostopadłościanu, jest częściowo podpiwniczony i pokryty dwuspadowym dachem naczółkowym, zakończonym od frontu szczytem i posiadającym kalenicę równoległą do ul. Rynkowej. Naczółek pokryty jest ceramiczną dachówką. Drzwi domu prowadzą również do sąsiedniej kamienicy pod adresem Powstańców Warszawskich 50. Dwie oficyny znajdujące się od strony ul. Rynkowej różnią się od siebie wysokością dachu. Elewacja frontowa zakończona jest łukowatym, wybrzuszonym szczytem z półkolistym oknem. Znajdują się na niej liczne zdobienia: boniowanie, fryzy, płaskorzeźby, gzyms oraz dwa medaliony przedstawiające postaci na wzór starożytny. W elewacji bocznej budynku, na wysokości ok. 3 metrów wmurowana jest tablica z połowy XIX wieku przedstawiająca nieotaklowany żaglowiec - kogę, dzięki czemu budynek nazywany jest też Kamienicą pod Kogą. Łódź była symbolem własności kamienicy przez armatora. Dawniej uważano, że oznaczała ona miejsce, do którego sięgała woda podczas powodzi miasta w 1497 roku. Wydarzenie te nazywane było "lwem morskim". Badania wykluczyły tę interpretację. Obok kogi widnieją dwie daty związane z historią kamienicy - 1604 (budowa) i 1793 (remont).
Historia.
Pierwotny budynek, 1604–1793.
Pierwotnie stała w tym miejscu kamienica kupiecka z XIV wieku, usytuowana na fundamentach z granitowych głazów wiązanych wapienną zaprawą z piwnicami o sklepieniu kolebkowym. Przypuszcza się, że dom ten spłonął podczas pożaru miasta w 1589 roku. Nową kamienicę zbudowano w 1604 roku, o czym świadczy data wyryta na tablicy w elewacji. Budynek ten uległ zniszczeniu w czasie pożarów z lat 1624, 1648, 1679 i w 1722. Do dziś zachowały się jedynie relikty tej budowli w południowej ścianie budynku, odsłonięte podczas badań architektonicznych w 2013 roku.
Kamienica armatorska, 1793–1945.
Pod koniec XVIII wieku właścicielem domu był kupiec Johan Georg Friedrich Knötzelein, który wraz z Christianem Friedrichem Bahnem założył w Darłowie (wówczas Rügenwalde) Towarzystwo Żeglugowe. Prawdopodobnie to on zlecił odbudowanie kamienicy w stylu rokoko. Knötzelein zmarł w 1806 roku. Po jego śmierci kamienicę wykupił od wdowy po nim za cenę 2 tysięcy talarów Christian Friedrich Bahn, wspólnik i jednocześnie zięć Knötzeleina. Bahn znacząco rozwinął Towarzystwo Żeglugowe, teraz działające już jako firma armatorska i żeglugowa C.F. Bahn et Comp. in Rügenwalde. Jego wspólnikiem został Eduard August Hemptenmacher. Po śmierci Bahna w 1834 roku to właśnie Hemptenmacher został właścicielem firmy i kamienicy. Od 1845 roku Towarzystwo działało już pod nazwiskiem Hemptenmachera. Eduard Hemptenmacher jeszcze bardziej powiększył zyski Towarzystwa, stając się właścicielem największej floty żaglowców na Pomorzu, liczącej 52 statki. Dokonał on kolejnej przebudowy domu, przy okazji której wmurowano w jej elewację tablicę z nieotaklowanym żaglowcem.
W 1865 roku wspólnikiem Hemptenmachera został Eduard John, właściciel tartaku w Darłowie i późniejszy zięć armatora. W 1888 roku został właścicielem firmy, stając się tym samym właścicielem kamienicy. Pod koniec lat 20. XX wieku jego następcą został syn Paul John. Po 1937 roku dom zaczął pełnić funkcje handlowo-usługowe. Ostatnim prywatnym właścicielem kamienicy był Dietrich Kranitzki, zięć Paula Johna.
W PRL i III RP, 1945–2013.
Po zdobyciu miasta przed Armię Czerwoną do końca 1945 roku znajdowała się tu siedziba radzieckiego komendanta. Na mocy dekretu Bieruta o majątkach opuszczonych i poniemieckich z 8 marca 1946 roku budynek został upaństwowiony. W latach 1946–50 mieściła się tu restauracja „Warszawianka". W latach 50. mieściła się tu świetlica Fabryki Pieców, później dom stał się własnością Powszechnej Spółdzielni Spożywców „Społem”. Od 1958 roku dom pełni funkcje mieszkalne. W 2009 roku wydzielono w nim pomieszczenia handlowo-usługowe na parterze. Przed remontem znajdowało się tu Centrum Obsługi Turystycznej, zarządzane przez Darłowską Lokalną Organizację Turystyczną w Dorzeczu Wieprzy i Grabowej. W 2016 roku centrum przeniesiono na ul. Gertrudy 8.
Współcześnie, od 2013 roku.
Przez lata budynek był dosyć mocno zaniedbany. Po raz pierwszy temat jego renowacji podniesiono podczas obchodów 700-lecia II lokacji miasta w 2012 roku. Wówczas Darłowo odwiedziła Ute Kranitzki, żona krewnego byłego właściciela domu, która zadeklarowała, że za pośrednictwem Niemiecko-Polskiej Fundacji Ochrony Zabytków Kultury przekaże sto tysięcy euro na rzecz jego renowacji. 
W 2013 roku, dzięki staraniom mieszkańców i władz miasta, rozpoczęto przygotowania do rewitalizacji kamienicy. Całość prac kosztowała blisko 1,2 miliona złotych. Największym udziałowcem była Niemiecko-Polska Fundacja Ochrony Zabytków Kultury, która wydała na ten cel 100 tysięcy euro, uzyskanych od Ute Kranitzki. Oprócz tego w projekt zaangażowane były podmioty: Urząd Miasta w Darłowie, Wspólnota Mieszkaniowa, Darłowska Lokalna Grupa Rybacka oraz Urząd Marszałkowski w Szczecinie. Prace koordynował Szymon Krawczuk ze Wspólnoty Zarządzania i Administrowania Nieruchomościami. Przygotowania do rewitalizacji objęły m.in. przeprowadzenie badań architektonicznych i historycznych budynku, wykonanie jego inwentaryzacji, opracowanie karty ewidencji zabytku oraz zebranie kompletu opinii. Prace rozpoczęto pod koniec 2014 roku. Objęły one m.in. remont elewacji, dachu, więźby dachowej, stolarki wewnętrznej i zewnętrznej oraz usunięcie szamba pod budynkiem. W 2015 roku odbył się wykład pt. "Projekt remontu kamienicy Hemptenmacherów w Darłowie" w Muzeum Zamku Książąt Pomorskich. Renowację ukończono w 2018 roku.
Budynek jest dziś jedną z najbardziej okazałych kamienic w Darłowie. Obecnie dom stanowi własność prywatną i pełni funkcje mieszkalno-usługowe. Znajduje się tu m.in. kawiarnia Cafe „Łódź”.

</doc>
<doc id="4894616" url="https://pl.wikipedia.org/wiki?curid=4894616" title="John Thomas">
John Thomas

Imię i nazwisko John Thomas nosili lub noszą m.in.:

</doc>
<doc id="4894619" url="https://pl.wikipedia.org/wiki?curid=4894619" title="Kamienica pod Kogą w Darłowie">
Kamienica pod Kogą w Darłowie



</doc>
<doc id="4894623" url="https://pl.wikipedia.org/wiki?curid=4894623" title="John Thomas (koszykarz)">
John Thomas (koszykarz)



</doc>
<doc id="4894627" url="https://pl.wikipedia.org/wiki?curid=4894627" title="Ryby słonowodne">
Ryby słonowodne

Ryby słonowodne – grupa ryb, które spędzają życie w słonych wodach, takich jak morza i oceany (o zasoleniu powyżej 3%). Ryby te wykazują duże zróżnicowanie pod względem budowy i przystosowań. Ryby te stanowią 58,76% wszystkich znanych gatunków ryb. Mogą żyć samotnie lub w ławicach.
Pożywienie.
Ryby słonowodne są mięsożerne, roślinożerne lub wszystkożerne. Roślinożercy jedzą głównie glony i trawy morskie. Większość ryb słonowodnych jest jednak mięsożerna, żywią się głównie krewetkami, planktonem lub małymi skorupiakami.
Osmoregulacja.
Ryby kostnoszkieletowe żyją w środowisku hipertonicznym, piją wodę, a nadmiar jonów soli takich jak K+, Cl−, Na+ wydalają przez komórki solne znajdujące się w skrzelach. Ryby te wytwarzają niedużo moczu, ponieważ muszą chronić się przed utratą wody.
Ryby chrzęstnoszkieletowe w swojej krwi zachowują wysokie stężenie mocznika, dzięki czemu utrzymują stężenie soli podobne do tego w wodzie, w której poruszają się. Wzrost stężenia mocznika prowadzi do denaturacji białek, żeby zapobiec temu procesowi część mocznika zastępowana jest przez tlenek trimetyloaminy, który nie jest szkodliwy dla organizmu. Do ciał rekinów dostaje się dużo wody w wyniku osmozy, aby zrekompensować jej utratę z organizmu. W jelicie odbytowym posiadają gruczoł rektalny, który odpowiada za zbieranie wydalanego później nadmiaru soli.

</doc>
<doc id="4894629" url="https://pl.wikipedia.org/wiki?curid=4894629" title="Chevrolet Menlo">
Chevrolet Menlo

Chevrolet Menlo – elektryczny samochód osobowy typu crossover klasy średniej produkowany pod amerykańską marką Chevrolet od 2020 roku.
Historia i opis modelu.
Studyjną zapowiedzią pierwszego samochodu elektrycznego zbudowanego przez Chevroleta z myślą o rynku chińskim był prototyp Chevrolet FNR-X z 2017 roku. W produkcyjnej postaci samochód został zaprezentowany w listopadzie 2019 roku pod nazwą Chevrolet Menlo. Zbudowany na platformie pokrewnego modelu Buick Velite 6, przyjmując formę średniej wielkości crossovera.
Pod kątem stylistycznym, Menlo wyróżnia się awangardową stylistyką z licznymi przetłoczeniami, strzelistymi, wąskimi reflektorami, a także zaakcentowanymi przednimi nadkolami nisko poprowadzoną linią dachu. Charakterystycznym rozwiązaniem jest gniazdo ładowania schowane pod centralnie umieszczonym z przodu logo producenta.
Kokpit modelu zdominowany jest przez 10-calowy ekran dotykowy znajdujący się w centralnym miejscu kokpitu, oferując system MyLink nowej generacji zapewniający dostęp m.in. do radia, obsługi smartfona czy nawigacji.
Sprzedaż.
Chevrolet Menlo jest samochodem produkowanym i sprzedawanym wyłącznie z przeznaczeniem na rynek chiński. Po premierze jesienią 2019 roku, sprzedaż modelu rozpoczęła się w połowie 2020 roku.
Dane techniczne.
Układ elektryczny Menlo, identyczny co w bliźniaczym Buicku Velite 6 tworzy bateria o pojemności 52,5 kWh oraz silnik elektryczny rozwijający moc 148 KM przy 350 Nm maksymalnego momentu obrotowego. Zasięg modelu przy pełnym naładowaniu baterii wynosi ok. 410 kilometrów.

</doc>
<doc id="4894633" url="https://pl.wikipedia.org/wiki?curid=4894633" title="Brygida Solga">
Brygida Solga

Brygida Beata Solga (ur. 7 maja 1969) – polska ekonomistka, dr hab. nauk ekonomicznych, profesor uczelni Katedry Polityki Regionalnej Wydziału Ekonomii i Zarządzania Politechniki Opolskiej, profesor nadzwyczajny Państwowego Instytutu Naukowego - Instytutu Śląskiego w Opolu.
Życiorys.
10 grudnia 2001 obroniła pracę doktorską "Migracje polsko-niemieckie i ich konsekwencje społeczno-ekonomiczne na obszarach wiejskich Śląska Opolskiego", 3 marca 2016 uzyskała stopień doktora habilitowanego. Została zatrudniona na stanowisku adiunkta w Katedrze Polityki Regionalnej na Wydziale Zarządzania i Inżynierii Produkcji Politechniki Opolskiej. Jest profesorem uczelni w Katedrze Polityki Regionalnej Wydziale Ekonomii i Zarządzania Politechniki Opolskiej i profesorem nadzwyczajnym Państwowego Instytutu Naukowego - Instytutu Śląskiego w Opolu.
Jest sekretarzem Stowarzyszenia Instytutu Śląskiego, kierownikiem Katedry Polityki Regionalnej Wydziału Ekonomii i Zarządzania Politechniki Opolskiej i członkiem prezydium w Komitecie Badań nad Migracjami na I Wydziale Nauk Humanistycznych i Społecznych Polskiej Akademii Nauk.

</doc>
<doc id="4894634" url="https://pl.wikipedia.org/wiki?curid=4894634" title="M-66 (moździerz)">
M-66 (moździerz)

M-66 – izraelski moździerz kalibru 160 mm produkcji Soltam Systems. Był projektem fińskiej firmy Oy Tampella Ab, która ostatecznie rozwinęła go w Izraelu po połączeniu się z Solel Boneh Ltd i rozpoczęła produkcję w latach 60. XX wieku. Produkowany w latach 1968–1985 moździerz znajdował się na wyposażeniu Sił Obronnych Izraela, a także był produktem eksportowym.
Historia.
Broń ta powstawać zaczęła jako projekt fińskiej firmy zbrojeniowej Oy Tampella Ab. W latach 50. XX wieku fińska armia wstrzymała finansowanie tego projektu. Dalszy jego rozwój nastąpił w Izraelu, gdzie Oy Tampella połączyła się z firmą Solel Boneh Ltd i stworzyła Soltam Systems. Dzięki kontaktom handlowym Oy Tampella na świecie Soltam Systems była w stanie importować, jako części rolnicze, elementy do produkcji moździerzy i osprzętu artyleryjskiego. W ten sposób Soltam rozwinęła zapoczątkowany jeszcze w Finlandii projekt moździerza M-58 kalibru 160 mm. W latach 60. XX wieku firma zaproponowała armii izraelskiej projekt M-66 jako broń mogącą zapewnić siłom zbrojnych dużą siłę ognia. Od 1968 roku moździerz został zamontowany na podwoziu czołgu Sherman. W ten sposób otrzymano moździerz samobieżny o dużym kalibrze o nazwie Makmat. W 1985 roku zaprzestano jego produkcji.
Konstrukcja.
M-66 to moździerz gładkolufowy ładowany odprzodowo. Lufa ma długość 2,85 m, a sama broń gotowa do użycia waży 1700 kg (1450 kg bez płyty oporowej). Ciężar i stabilizacja lufy opierają się nie na płycie oporowej, a na ruchomej podporze. Ponadto, w celu załadowania moździerza podpora jest opuszczana, aby po załadowaniu, przy pomocy mechanizmu sprężynowego, powrócić do pierwotnej pozycji. Na dole moździerza znajduje się część zamkowa odpowiedzialna za wystrzelenie pocisku. Mechanizm blokady kół pozwala obsłudze na obrót broni w miejscu o 360°.
Moździerz wystrzeliwuje pociski o masie 38 kg, w tym 5 kg to TNT. Minimalny zasięg moździerza to 600 m, a maksymalny 9,6 km. Kąt ostrzału zawiera się w przedziale od +43° do +70° w pionie.
Konstrukcja oraz waga moździerza wymaga jego obsługi przez 6-8 żołnierzy.
Makmat.
Makmat (hebr. מכמ"ת, akronim od מרגמה כבדה מתנייעת, "margema kweda mitna’ajat") to ciężki moździerz samobieżny powstały poprzez zamontowanie moździerza M-66 na podwoziu czołgu Sherman. Powstanie tego pojazdu było wynikiem próby połączenia siły ognia M-66 i mobilności podwozia czołgu. Załogę stanowiło 8 osób, a szybkostrzelność wynosiła 5 strz./min. Pierwszy raz Makmat wszedł do służby w 1968 roku i był produkowany do 1985 roku. Jako pierwsze otrzymały go oddziały mające zapewniać wsparcie artyleryjskie na granicach izraelsko-libańskiej i izraelsko-syryjskiej podczas wojny na wyczerpanie. Następnie Makmat wykorzystywany był podczas wojny Jom Kipur i operacji „Pokój dla Galilei”.
Makmat ważył 36 ton. Prędkość maksymalna pojazdu wynosiła 43 km/h.
Użytkownicy.
Prócz Sił Obronnych Izraela moździerz M-66, również pod swoją pierwotną nazwą M-58, był użytkowany przez:

</doc>
<doc id="4894638" url="https://pl.wikipedia.org/wiki?curid=4894638" title="Dzień papieski">
Dzień papieski



</doc>
<doc id="4894639" url="https://pl.wikipedia.org/wiki?curid=4894639" title="Mellon Arena">
Mellon Arena



</doc>
<doc id="4894655" url="https://pl.wikipedia.org/wiki?curid=4894655" title="Marta Zaborowska">
Marta Zaborowska

Marta Zaborowska – polska pisarka współczesna, autorka powieści kryminalnych i thrillera psychologicznego.
Życiorys.
Pochodzi z Łomży. Z wykształcenia jest politologiem, zawodowo związana jest z jedną z międzynarodowych instytucji finansowych. Jest miłośniczką książek i stylu pisania Agathy Christie, królowej brytyjskiej powieści kryminalnej. Pod wpływem jej twórczości zaczęła pisać kryminały. Zadebiutowała jako pisarka w 2013 książką "Uśpienie", która odniosła duży sukces wydawniczy i doczekała się kontynuacji, książek "Rajskie ptaki" i "Gwiazdozbiór" (powieść otrzymała w 2016 nominację do Nagrody Wielkiego Kalibru, przyznawanej autorom najlepszych polskojęzycznych powieści kryminalnych lub sensacyjnych). Główną bohaterką tych powieści jest policjantka Julia Krawiec, samotna matka cierpiąca na alkoholizm.

</doc>
<doc id="4894657" url="https://pl.wikipedia.org/wiki?curid=4894657" title="Shūkan Famitsū">
Shūkan Famitsū



</doc>
<doc id="4894661" url="https://pl.wikipedia.org/wiki?curid=4894661" title="Europa (album)">
Europa (album)

Europa – szósty album studyjny polskiego rapera Taco Hemingwaya. Wydawnictwo ukazało się 4 września 2020 roku nakładem Taco Corp oraz 2020. Nagrania zostały udostępnione na stronie internetowej rapera i w serwisie YouTube. Materiał, nagrany w 2020 roku, został wyprodukowany przez wielu producentów. Album reprezentuje stylistykę hip-hopową z wpływami trapu i popu. Główną tematyką tekstów są rozterki życiowe rapera, który stara się uciec od swojej popularności.
"Europa" spotkała się ze średnim przyjęciem krytyków muzycznych. Recenzenci chociaż wyróżnili poszczególne utwory, zarzucili płycie brak wyrazu. Album odniósł mniejszy sukces komercyjny niż poprzednie wydawnictwa, chociaż również spory, zadebiutował na drugim miejscu ogólnopolskiej listy sprzedaży OLiS, gdyż został wydany w tym samym czasie co album "Jarmark" i ustąpił mu pierwszego miejsca. Album rozszedł się w ponad 15 000 egzemplarzach i był to dziewiąty najlepiej sprzedający się album 2020 roku w Polsce.
Geneza, nagranie i wydanie.
10 lipca 2020 roku, dzień przed cisza wyborczą, ukazuje się singiel pt. „Polskie tango”, który przedstawia polską mentalność, wyraża zmartwienie stanem kraju i nawiązuje do sytuacji politycznej w Polsce, krytykując ją. W singlu pada wers "„Z jednej strony Jarmark/Z drugiej Europa”" co było pierwszą zapowiedzią płyty. 28 lipca raper za pomocą serwisu Instagram ogłosił, że premiera płyt została przesunięta z lipca na przełom sierpnia/września. 29 lipca 2020 w urodziny rapera wyszedł singel „Michael Essien Birthday Party”, zapowiadając nowy album pt. "Europa", który ma wyjść wraz z "Jarmarkiem" 4 września 2020. Tego samego dnia ruszyła również przedsprzedaż albumów.
4 września 2020 roku album trafił do sprzedaży w wersji fizycznej, w sklepach w całej Polsce oraz został udostępniony w serwisach streamingowych oraz za darmo do pobrania na swojej stronie internetowej. 14 stycznia 2021 roku album ukazał się w wersji winylowej
Odbiór.
Krytyczny.
Album spotkał się z mieszanym przyjęciem krytyków muzycznych. Redaktor Bartłomiej Ciepłota z portalu Glamrap przyznał albumowi tylko 4.3 gwiazdki w skali na 10. Krytyk zarzucił albumowi proste, nudne linie melodyjne oraz żenujące teksty. Krytyk Rafał Samborski z portalu interia przyznał albumowi pięć gwiazdek na dziesięć, dodając iż album jest bez wyrazu i nic tutaj nie zatrzymuje słuchacza na dłuższą chwilę. Bartek Chaciński z gazety Polityka, ocenił album na trzy gwiazdki w skali na sześć. W swojej recenzji napisał, że albumowi brakuje pomysłu i nie był zbyt przemyślany. Alcja Surmiak ze strony allaboutmusic oceniła album na 6.5, w swojej recenzji napisała: „Europa jest dosyć monotonna w obu tych aspektach. Wprawdzie nie chcę umniejszać artyście, bo i tutaj zawarł parę cennych refleksji, a ponadto połączył te piosenki „dziennikami” wprowadzającymi nas do kolejnych numerów.”.
Komercyjny.
Album rozszedł się w dniu premiery w 15 tys. egzemplarzy i zadebiutował na drugim miejscu listy OLiS, ustępując płycie "Jarmark" i utrzymał się na niej przez 14 tygodni. 24 września ZPAV oficjalnie przyznało mu status złotej płyty.
Sprzedaż.
Pozycje w notowaniach OLiS.
OLiS jest ogólnopolskim notowaniem, tworzonym przez agencję TNS Polska na podstawie sprzedaży albumów muzycznych na nośnikach fizycznych (nie uwzględnia zatem informacji o pobraniach w formacie digital download czy odtworzeniach w serwisach streamingowych).
Certyfikaty ZPAV.
Certyfikaty sprzedaży są wystawiane przez Związek Producentów Audio-Video za osiągnięcie określonej liczby sprzedanych egzemplarzy, obliczanej na podstawie kupionych kopii fizycznych i cyfrowych, a także odtworzeń w serwisach streamingowych.
Personel.
Za powstanie albumu odpowiedzialne są następujące osoby:
Nagrań dokonano w Studiu Nagrywarka w Warszawie.

</doc>
<doc id="4894664" url="https://pl.wikipedia.org/wiki?curid=4894664" title="I'm a Slave 4 U">
I'm a Slave 4 U



</doc>
<doc id="4894666" url="https://pl.wikipedia.org/wiki?curid=4894666" title="Jezioro Zyndackie">
Jezioro Zyndackie

Jezioro Zyndackie – jezioro w Polsce, w województwie warmińsko-mazurskim, w powiecie mrągowskim, w gminie Sorkwity.
Położenie i charakterystyka.
Jezioro leży na Pojezierzu Mrągowskim, natomiast w regionalizacji przyrodniczo-leśnej – w mezoregionie Pojezierza Mrągowskiego, w dorzeczu Babięcka Struga–Krutynia–Pisa–Narew–Wisła. Znajduje się 7 km w kierunku północnym od Sorkwit. Nad jego północnymi brzegami leży wieś Zyndaki. W części północno-zachodniej ma połączenie z Jeziorem Warpuńskim, na południu wody odpływają w kierunku Jeziora Gielądzkiego. Według państwowego rejestru nazw geograficznych ciek ten to Bałowo (część Krutyni), natomiast według Głównego Inspektoratu Ochrony Środowiska w Olsztynie to Warpunka.
Linia brzegowa mało rozwinięta. Na jeziorze, w jego południowej części, znajduje się wyspa o powierzchni 0,2 ha. W okolicy brak jest lasów.
Według typologii rybackiej zalicza się do jezior sandaczowych.
Jezioro leży na terenie obwodu rybackiego Jeziora Gielądzkie w zlewni rzeki Pisa – nr 35. Na zbiorniku wodnym obowiązuje strefa ciszy.
W przesmyku między Jeziorem Warpuńskim a Jeziorem Zyndackim położone jest pruskie grodzisko w formie kopca o wymiarach podstawy ok. 35 × 17 m i wysokości 2 m.
Morfometria.
Według danych Instytutu Rybactwa Śródlądowego powierzchnia zwierciadła wody jeziora wynosi 39,5 ha. Średnia głębokość zbiornika wodnego to 4,0 m, a maksymalna – 10,3 m (punkt ten znajduje się w północno-wschodniej części akwenu). Lustro wody znajduje się na wysokości 134,1 m n.p.m. Objętość jeziora wynosi 1592,0 tys. m³. Maksymalna długość jeziora to 1120 m, a szerokość 480 m. Długość linii brzegowej wynosi 3370 m.
Inne dane uzyskano natomiast poprzez planimetrię jeziora na mapach w skali 1:50 000 opracowanych w Państwowym Układzie Współrzędnych 1965, zgodnie z poziomem odniesienia Kronsztadt. Otrzymana w ten sposób powierzchnia zbiornika wodnego to 37,5 ha, a wysokość bezwzględna lustra wody – 133,4 m n.p.m.
Przyroda.
Na odcinku rzecznym pomiędzy Jeziorem Warpuńskim a Jeziorem Zyndackim występuje szczeżuja wielka ("Anodonta cygnea").
Jezioro leży na terenie obszaru chronionego krajobrazu Jezior Legińsko-Mrągowskich.

</doc>
<doc id="4894671" url="https://pl.wikipedia.org/wiki?curid=4894671" title="PlayStation Official Magazine - UK">
PlayStation Official Magazine - UK



</doc>
<doc id="4894674" url="https://pl.wikipedia.org/wiki?curid=4894674" title="KonoSuba">
KonoSuba

 – seria light novel autorstwa Natsume Akatsukiego. Opowiada o chłopaku wysłanym do świata fantasy po swojej śmierci, który sformował zespół złożony z niezdarnych towarzyszek – bogini, czarodziejki oraz krzyżowca – w celu walki z potworami. Rozpoczynała jako seria powieści wydawanych w Internecie na Shōsetsuka ni narō pomiędzy grudniem 2012 a październikiem 2013, po czym została rozwinięta do drukowanej serii light novel z ilustracjami Kurone Mishimy i wydawana w imprincie "Kadokawa Sneaker Bunko" wydawnictwa Kadokawa Shoten od października 2013 do maja 2020. Seria ta posiadała rozbieżną fabułę i ilustracje Kurone Mishimy.
Adaptacja mangi ilustrowana przez Masahito Watari oraz Josepha Yokobori zaczęła się ukazywać w magazynie "Monthly Dragon Age" wydawnictwa Fujimi Shobō od października 2014 roku. W marcu 2015 zaprezentowano słuchowisko wykonane przez HobiRecords, a adaptacja anime autorstwa Studia Deen ukazywała się w japońskiej telewizji pomiędzy styczniem a marcem 2016 roku, rok później transmitowany był drugi sezon. Spin-off serii pod tytułem "Kono subarashii sekai ni bakuen wo!" zaczął się ukazywać od lipca 2014, natomiast film animowany produkcji J.C.Staff pod tytułem "" miał swoją premierę 30 sierpnia 2019.
Fabuła.
Po przedwczesnej i żenującej śmierci Kazuma Satō, japoński nastolatek będący zarówno hikikomori, jak i NEETem, poznaje boginię o imieniu Aqua, która składa mu propozycję odrodzenia się w równoległym świecie z elementami MMORPG, gdzie może wyruszyć na przygodę i walczyć z potworami. Zamiast wybrać dla siebie jedną z supermocy oferowanych przez Aquę do użycia w nowym świecie, po małej prowokacji Kazuma wybiera ją, by towarzyszyła mu do miasta Axel, gdzie szybko przekonuje się o jej roztargnieniu i małej użyteczności. Ponieważ Aqua nie może powrócić do zaświatów dopóki krainą rządzi Władca Demonów, razem z Kazumą tworzą drużynę, do której później dołączają kolejne dwie osoby: czarodziejka Megumin opętana obsesją na punkcie eksplozji oraz krzyżowiec Darkness będąca masochistką nigdy nie trafiającą w cel. Z powodu słabej użyteczności zespołu Kazuma szybko zarzuca pomysł pokonania mrocznego władcy koncentrując się na zapewnieniu sobie i drużynie dość luksusowego życia i tylko przez zbiegi okoliczności bierze udział w potyczkach z generałami złego władcy.
Media.
Powieści.
Oryginalna seria powieści internetowych została napisana przez Natsume Akatsukiego i ukazywała się w Syosetu między grudniem 2012 a październikiem 2013. Autor napisał również poboczną historię z Wiz i Vanirem. Akatsuki, lubiący grać w gry komputerowe z gatunku fantasy jak "Wizardry" czy "Final Fantasy", zawarł w KonoSubie wiele elementów pochodzących z klasycznych gier fabularnych.
Wersja light novel z ilustracjami Kurone Mishimy była wydawana w imprincie "Kadokawa Sneaker Bunko" od 1 października 2013 do 1 maja 2020. Seria ta mocno różni się od internetowych powieści i zawiera zmiany w wieku postaci. Ostatnia z książek, tom 17, zawiera historię w zaświatach rozszerzającą oryginalne zakończenie serii.
Spin-off serii skupiony na postaci Megumin również autorstwa duetu Akatsuki i Mishimy pod tytułem dziejący się nad rok przed wydarzeniami z głównej serii posiada trzy tomy i był wydawany w okresie od 1 lipca 2014 do 1 czerwca 2015. Ponad rok później, 28 grudnia 2016, wydany został sequel o nazwie . Kolejny spin-off z występującym w nim Vanirem ukazał się 1 kwietnia 2016 pod tytułem .
Trzeci spin-off serii zatytułowany zaczął się ukazywać od 1 sierpnia 2017. Jego autorem jest Hirukuma, a ilustracje wykonał Hagure Yūki. Centralną postacią jest tutaj Dust. Drugi tom ukazał się 1 grudnia 2017.
Manga.
Mangowa adaptacja KonoSuby ilustrowana przez Masahito Watariego zaczęła się ukazywać w magazynie "Monthly Dragon Age" wydawnictwa Fujimi Shobō od października 2014 roku. Osiem tomów tankōbon zostało wydanych do maja 2019. Spin-off mangi pod tytułem "A Spotlight For (Even) This fool! Gifting this Wonderful World with Blessings! Extra" został wydany w pakiecie z dwunastoma tomami noweli. Napisany i ilustrowany przez Hirukumę oraz Hagure Yūkiego, opowiadał historię Dusta, który popadł w konflikt z Vanirem poprzez sprzedaż kradzionych przedmiotów.
Anime.
Adaptacja anime tworzona przez Studio Deen została po raz pierwszy emitowana na stacji Tokyo MX pomiędzy 14 stycznia a 16 marca 2016, a później na ośmiu innych kanałach oraz licznych serwisach VOD. Serial był transmitowany poprzez serwis Crunchyroll do wielu regionów jednocześnie, przykładowo na teren Ameryki Północnej, oraz poprzez AnimeLab na teren Australii. Za reżyserię odpowiadał Takaomi Kanasaki, scenariusz napisał Makoto Uezu, a postacie wykreował Kōichi Kikuta. Do dziewiątego tomu noweli w lipcu 2016 została dołączona original video animation. Czołówką anime jest "Fantastic Dreamer" autorstwa Machico, natomiast tyłówką jest w wykonaniu: Sory Amamiya, Rie Takahashi oraz Ai Kayano.
Serial był animowany przez Kōichiego Kikutę (odcinki nieparzyste) i Momoko Komatsu (odcinki parzyste). Podczas gdy postacie Komatsu mocno przypominały swoje pierwowzory z noweli i wyglądały bardziej atrakcyjnie, Kikuta opierał swoje projekty na serialach dla dzieci, takich jak Pokémon, gdyż czuł, że KonoSuba jest w jakimś stopniu do nich podobna.
Drugi sezon KonoSuby trwał między 12 stycznia a 16 marca 2017 roku. Czołówką w nim jest "Tomorrow", podobnie jak w pierwszym sezonie autorstwa Machico, a końcową częścią jest w wykonaniu Amamiyi, Takahashiego oraz Kayano. Drugi odcinek OVA został dołączony do dwunastego tomu KonoSuby w lipcu 2017. Jun Fukushima i Takahashi, aktorzy głosowi odpowiednio Kazumy i Megumin 25 lipca 2017 ogłosili plany kolejnego projektu w świecie KonoSuby, który później okazał się być pełnometrażowym filmem.
6 października 2018 roku ogłoszono, że postacie z KonoSuby pojawią się w "Isekai Quartet", crossover'owym anime zawierającym również postacie z "", "Overlord" i "Yōjo senki".
Podczas rozmowy w serwisie Reddit jeden z producentów studia Kadokawa, Jun’ichirō Tamura, powiedział, że trzeci sezon anime ma szansę powstać, jeśli film okaże się sukcesem, a jakiekolwiek decyzje będą podejmowane w zależności od skali popularności show. Do tego czasu żadne oficjalne decyzje nie zostały podjęte lub ujawnione.
Film.
Studio J.C.Staff 25 czerwca 2018 roku ogłosiło prowadzenie prac nad filmową adaptacją KonoSuby. Wzięli w niej udział aktorzy i obsługa pracująca wcześniej nad serialem telewizyjnym. Film otrzymał tytuł i ukazał się 30 sierpnia 2019 roku w Japonii. Serwis Crunchyroll rozpoczął streamowanie produkcji w wersji z angielskimi napisami oraz angielskim dubbingiem odpowiednio 25 marca i kwietnia 2020 roku.
Gry komputerowe.
Gra komputerowa na platformę PC autorstwa Tachi pod tytułem powstała 25 marca 2016 roku i została dołączona do pierwszych zestawów DVD oraz Blu-Ray z serią anime. Powstała ona przy użyciu oprogramowania RPG Maker VX Ace. Kolejna z gier, produkcji Team Ladybug oraz Kroton o tytule została dołączona do limitowanej edycji pierwszych wydań drugiego sezonu serialu na DVD oraz Blu-Ray i ukazała się 28 kwietnia 2017 roku. Jest ona platformówką przypominającą swoją rozgrywką gry z serii "Mega Man".
Adaptacja noweli na platformy PlayStation Vita i PlayStation 4 pod tytułem autorstwa studia 5pb została wydana przez Ubisoft i miała premierę w Japonii 7 września 2017 roku. Gra miała swoją własną fabułę, gdzie Kazuma odkrył magiczny pierścień pozwalający mu kraść bieliznę osób stojących obok. Aby złamać zaklęcie należało zebrać odpowiednią ilość pieniędzy. W grze zawarty jest mechanizm "bieliźnianego sądu", gdzie gracz asystuje Kazumie przy zwrocie garderoby do odpowiednich właścicieli. Tak samo jak w serialu anime czołówką jest "Million Smile" Machico, natomiast tyłówką "101 Pikime no Hitsuji" w śpiewane przez Amamiyę, Takahashiego oraz Kayano.
Kolejna gra, również na konsole PlayStation 4 oraz Vitę, zatytułowana , została wydana 27 czerwca 2019 roku w Japonii.
Gra mobilna o tytule ukazała się na systemy Android oraz iOS 27 lutego 2020.
Słuchowisko.
Słuchowisko na płycie CD z inną obsadą głosową niż w serialu anime zostało wydane przez HobiRecords 1 marca 2015 roku. Drugie słuchowisko, razem z oryginalną ścieżką dźwiękową skomponowaną przez Koudę Masato oraz albumem piosenek postaci, zostało wydane w marcu 2017 roku.
Odbiór.
Powieści z serii KonoSuby stały się dość popularne. Do marca 2016 roku 11-tomowa seria rozeszła się w całkowitym nakładzie 1,5 miliona egzemplarzy, każdy z tomów sprzedał się w około 136 000 kopii. W lutym 2017 nakład wzrósł do 3 milionów kopii. W recenzji pierwszej noweli Andy Hansley chwalił komediowe podejście w "zmęczonym gatunku", jak również postacie jako pociągające w swoich cechach i niedoskonałościach. Jednakże skrytykował on niewielką długość pierwszego z tomów. Seria ta wygrała nagrodę Grand Prix wydawnictwa BookWalker.
Podobnie jak swój książkowy odpowiednik, anime zebrało pozytywne recenzje za komediowość, parodiowanie gatunku isekai oraz za wierną adaptację książkowego pierwowzoru. Recenzując pierwsze epizody redaktor Anime News Network Theron Martin opisał drugi z odcinków jako najzabawniejszy odcinek anime jaki widział od emisji komedii "Mistrz romansu Nozaki", chwaląc również udźwiękowienie i muzykę. Dubbing postaci również był tematem pochwał dla serii, Nick Creamer chwalił role Sory Amamiyi oraz Rie Takahashi jako Aquy i Megumin za energię, jaką włożyły w swoje wykonania, natomiast Martin docenił Jun Fukushimę za jego pracę przy odgrywaniu Kazumy, biorąc jego suchy ton głosu za dodatkowy atut w komediowym charakterze serii.
Po wydaniu filmu "Legend of Crimson" w Japonii Daryl Harding, piszący dla serwisu Crunchyroll News, wysoko ocenił fabułę i komediowość pisząc, iż klasyczny humor serialu animowanego został dobrze przełożony na czas trwania produkcji. Jakkolwiek skrytykował on zbyt duże podobieństwo do poprzednio wyemitowanego anime, nawet mimo większej liczby efektów umieszczonych podczas scen eksplozji. Natomiast Roger Avary, scenarzysta i laureat Oscara, po obejrzeniu filmu napisał na swoim Twitterze, że to było jedno z jego najlepszych przeżyć kinowych, jakie kiedykolwiek miał, oraz że właśnie dlatego wynaleziono kino. Wystawił on KonoSubie najwyższą ocenę 5 gwiazdek.
W kontraście do pozytywnych not bardzo często przewijała się krytyka za niespójną animację postaci, opisując ją jako tak niskobudżetową, że niejednokrotnie postacie wyglądały jak parodie samych siebie. Koichi Kikuta w odpowiedzi przekazał, iż taki styl rysowania był zamierzony i miał na celu wnieść do każdego z bohaterów więcej osobowości niż podnosić jakość grafik znanych z noweli. W tym celu Kikuta w swojej animacji wyeksponował, jak sam powiedział, ich bardziej ludzką twarz, niepochlebne cechy oraz trudne momenty, z jakimi musieli się mierzyć. Kim Morrissy z serwisu Crunchyroll ocenił animację jako zabawną i wpisującą się w komediowe anime. Redaktor Kotaku Richard Eisenbeis stwierdził, iż większość gagów i humorystycznych scenek w serii bierze się z rozwiewania marzeń Kazumy na stanie się bohaterem świata fantasy zamiast zrozumienia, że musi on cierpieć swój los na tym świecie. Porównując problemy Kazumy w fantastycznym świecie do tych z realnej rzeczywistości, Creamer napisał o swoistym powiązaniu pomiędzy protagonistą a widzami, jako że grupa bohaterów zmaga się z wyzwaniami takimi jak spłata długu czy braniu podejrzanych zleceń ze względu na wysoką płacę. Ponadto skrytykował on negatywne nastawienie Kazumy w fabule, co jego zdaniem osłabiało komediowy wydźwięk.
Postacie z KonoSuby spotkały się z przychylną reakcją społeczności skupionej wokół tematyki anime, szczególnie z grupy Kazumy. Creamer opisał drużynę jako posiadającą dziwną, acz ujmującą chemię, gdyż osoby ją tworzące są sobie bliskie pomimo złośliwości. Morissy dodał, iż emocjonalna więź między bohaterami jest wyraźna również w sposobie ich interakcji ze sobą, a jego ulubioną rzeczą w anime jest właśnie uchwycenie i pokazanie tych niuansów na ekranie. Szczególnie Megumin spotkała się z ciepłym przyjęciem jako jedna z najpopularniejszych postaci z serii, wygrywając w oficjalnej ankiecie Sneaker Bunko na ulubioną postać KonoSuby. Była również na szóstym miejscu w plebiscycie magazynu Newtype w latach 2015-16 na nagrody dla najlepszej żeńskiej postaci (Kazuma zajął trzecie miejsce w kategorii dla mężczyzn), a także otrzymała trzecie miejsce w kategorii "najlepsza dziewczyna" w Anime Awards 2016 serwisu Crunchyroll. W wywiadzie z The Anime Man Natsume Akatsuki opisał Megumin jako roztaczającą atmosferę niewinności i elegancji niczym superbohaterka lub waifu, stąd tak wielka popularność wśród fanów.
W 2016 roku anime zostało dziesiątym najlepszym w plebiscycie magazynu Newtype, ponadto otrzymało drugie miejsce w kategorii "najlepsze anime" na Anime Awards, przegrywając z "Ja, Sakamoto".

</doc>
<doc id="4894677" url="https://pl.wikipedia.org/wiki?curid=4894677" title="Szwajcarska Formuła 3 Sezon 2017">
Szwajcarska Formuła 3 Sezon 2017

Szwajcarska Formuła 3 Sezon 2017 – trzydziesty szósty sezon Szwajcarskiej Formuły 3.

</doc>
<doc id="4894680" url="https://pl.wikipedia.org/wiki?curid=4894680" title="Tadeusz Żyłkowski">
Tadeusz Żyłkowski

Tadeusz Żyłkowski (ur. 28 października 1928 w Wejherowie, zm. 28 czerwca 2001 w Gdyni) – polski ekonomista, menedżer żeglugowy i dyplomata.
Życiorys.
Syn Filemona i Jadwigi. W okresie okupacji był zatrudniony w niemieckim przedsiębiorstwie w Gdyni, po jej zakończeniu przy odbudowie portu gdyńskiego. Zdał maturę (1948). Przenosi się do Warszawy, gdzie pracuje w BHZ „Varimex”, jednocześnie studiując w Szkole Głównej Handlowej w Warszawie. Powraca na Wybrzeże podejmując pracę w przedsiębiorstwie Hartwig w Gdyni (1950–1953), kontynuując studia w Wyższej Szkole Handlu Morskiego w Sopocie (1950–1952), którą ukończył. Zatrudniony jest w spółdzielni branży metalowej (1953–1954), w przedsiębiorstwie Polfracht w Gdyni (1954–1955), w jego oddziale w Szczecinie (1955–1957), w Polskiej Żegludze Morskiej w Szczecinie (1957-1961), w Polskiej Misji Morskiej w Londynie i spółce żeglugowej GAL tamże (1961–1964). Po powrocie do kraju powrócił do Polskiej Żeglugi Morskiej, gdzie m.in. zajmował stanowisko dyrektora Zakładu Linii Regularnych (1965–1969) i dyrektora naczelnego PŻM (1969–1976). Ukończył studia na Wydziale Inżynieryjno-Ekonomicznym Politechniki Szczecińskiej (–1971). Powierzono mu funkcję podsekretarza stanu w Ministerstwie Handlu Zagranicznego i Gospodarki Morskiej (1976–1981), radcy handlowego ambasady PRL w Hadze (1981–1987), prezesa Polskiej Izby Handlu Zagranicznego (1987–1989). Członek PZPR od 1959. Pochowany na Cmentarzu Witomińskim w Gdyni.

</doc>
<doc id="4894683" url="https://pl.wikipedia.org/wiki?curid=4894683" title="Władysław Fołta">
Władysław Fołta

Władysław Fołta (ur. 2 lutego 1908 w Gaci, zm. 1990) – polski rolnik, pedagog, pisarz i działacz ruchu ludowego, poseł na Sejm PRL II i III kadencji.
Życiorys.
Uzyskał wykształcenie podstawowe, z zawodu rolnik. W 1928 wstąpił do Związku Młodzieży Wiejskiej RP „Wici”, w 1932 został kierownikiem Lwowskiego Związku ZMW RP, a w latach 1933–1935 członkiem Związku Głównego. W okresie 1945–1948 był prezesem wojewódzkiego związku ZMW „Wici” w Rzeszowie. Należał do Polskiego Stronnictwa Ludowego „Piast” i Stronnictwa Chłopskiego. Współpracował z Ignacym Solarzem, wykładał na uniwersytetach ludowych, prowadził kursy UL w Gaci, w 1936 współorganizował manifestację w Nowosielcach. W okresie okupacji niemieckiej należał do Stronnictwa Ludowego „Roch”, po wojnie wstąpił do Polskiego Stronnictwa Ludowego, a w 1949 do Zjednoczonego Stronnictwa Ludowego. W ZSL do 1956 był członkiem Rady Naczelnej i Naczelnego Komitetu Wykonawczego, następnie do 1962 był członkiem prezydium NK, pełnił również funkcję prezesa Wojewódzkiego Komitetu ZSL w Rzeszowie.
W 1957 i 1961 uzyskiwał mandat posła na Sejm PRL w okręgach Jarosław i Rzeszów. Zasiadał w Komisji Mandatowo-Regulaminowej i Komisji Mandatowej, w Sejmie PRL III kadencji w Komisji Wymiaru Sprawiedliwości.
Był autorem publikacji na temat ruchu ludowego i młodzieżowego, w tym "Życie z własnego nadania", "Wspomnienia z walk młodzieży chłopskiej", "Ruch ludowy w Przeworskiem" i "Wieś Gać. 100-lecie kasy spółdzielczej".

</doc>
<doc id="4894684" url="https://pl.wikipedia.org/wiki?curid=4894684" title="Zyśka">
Zyśka

Stawy w Polsce:

</doc>
<doc id="4894685" url="https://pl.wikipedia.org/wiki?curid=4894685" title="Michał Jan Tyzenhauz">
Michał Jan Tyzenhauz

Michał Jan Tyzenhauz herbu Bawół – mostowniczy wileński w latach 1732–1734, derewniczy wileński w latach 1732–1734, budowniczy wileński w latach 1732–1734, podkomorzy wileński do 1734 roku, chorąży nadworny Wielkiego Księstwa Litewskiego w 1710 roku, starosta inturski i wasilkowski.
Poseł województwa wileńskiego na sejm nadzwyczajny 1733 roku.

</doc>
<doc id="4894688" url="https://pl.wikipedia.org/wiki?curid=4894688" title="Bortkiszki II">
Bortkiszki II

Bortkiszki II () − dawna wieś na Litwie, w okręgu uciańskim, w rejonie jezioroskim, w gminie Turmont. 
W 1931 roku miejscowość została spisana jako zaścianek pod nazwą Bortkiszki Janowskie. Liczyła wówczas 18 mieszkańców i znajdowały się w niej 3 budynki mieszkalne. Wieś została zlikwidowana w 1986 roku.

</doc>
<doc id="4894691" url="https://pl.wikipedia.org/wiki?curid=4894691" title="Jan Wojak">
Jan Wojak

Jan Wojak (ur. 4 kwietnia 1905 w Strudze, zm. 30 czerwca 1972) – polski nauczyciel, poseł na Sejm PRL III kadencji.
Życiorys.
Uzyskał wykształcenie średnie, z zawodu nauczyciel. Został pierwszym i początkowo jedynym powojennym nauczycielem szkoły podstawowej w Gostkowie, w roku szkolnym 1948/1949 awansował na inspektora szkolnego w Prezydium Powiatowej Rady Narodowej w Bytowie. W 1961 uzyskał mandat posła na Sejm PRL w okręgu Szczecinek, będąc członkiem Polskiej Zjednoczonej Partii Robotniczej. W parlamencie zasiadał w Komisji Oświaty i Nauki.
W 1954 odznaczony Srebrnym Krzyżem Zasługi. Pochowany wraz z Leokadią Wojak (1919–1985) na cmentarzu komunalnym przy ul. Gdańskiej w Bytowie.

</doc>
<doc id="4894698" url="https://pl.wikipedia.org/wiki?curid=4894698" title="Zbigniew Macura">
Zbigniew Macura

Zbigniew Macura (ur. 1 stycznia 1927 w Sokalu) – polski polityk, poseł na Sejm PRL III kadencji.
Życiorys.
Syn Józefa. Uzyskał wykształcenie średnie. Wstąpił do Polskiej Zjednoczonej Partii Robotniczej, z jej ramienia pełnił funkcję zastępcy przewodniczącego i przewodniczącego prezydium Powiatowej Rady Narodowej w Limanowej. W 1961 uzyskał mandat posła na Sejm PRL w okręgu Nowy Sącz, w parlamencie zasiadał w Komisji Komunikacji i Łączności.
W 1954 odznaczony Srebrnym Krzyżem Zasługi, w 1955 otrzymał Medal 10-lecia Polski Ludowej.

</doc>
<doc id="4894701" url="https://pl.wikipedia.org/wiki?curid=4894701" title="Demokracje skonsolidowane">
Demokracje skonsolidowane



</doc>
<doc id="4894703" url="https://pl.wikipedia.org/wiki?curid=4894703" title="Demokracje nieskonsolidowane">
Demokracje nieskonsolidowane



</doc>
<doc id="4894706" url="https://pl.wikipedia.org/wiki?curid=4894706" title="Równina Nadbużańska">
Równina Nadbużańska



</doc>
<doc id="4894710" url="https://pl.wikipedia.org/wiki?curid=4894710" title="Bitwa pod Krško">
Bitwa pod Krško



</doc>
<doc id="4894712" url="https://pl.wikipedia.org/wiki?curid=4894712" title="Anna proletariuszka">
Anna proletariuszka

Anna proletariuszka () – czechosłowacki czarno-biały film dramatyczny z 1953 w reżyserii Karela Steklego. Adaptacja powieści Ivana Olbrachta pod tym samym tytułem.

</doc>
<doc id="4894729" url="https://pl.wikipedia.org/wiki?curid=4894729" title="Slávka Budínová">
Slávka Budínová

Slávka Budínová (ur. 21 kwietnia 1924 w Herzmanicach, zm. 31 lipca 2002 w Pradze) – czeska aktorka filmowa, teatralna, telewizyjna i dubbingowa. 

</doc>
<doc id="4894730" url="https://pl.wikipedia.org/wiki?curid=4894730" title="Przeciąg w drzwiach">
Przeciąg w drzwiach

Przeciąg w drzwiach (ang. "A Wind in the Door)" – amerykańska powieść fantastyczna dla dzieci i młodzieży napisana przez Madeleine L’Engle. Jest drugim tomem z cyklu "Kwintet czasu" oraz kontynuacją Pułapki czasu. Ukazała się po raz pierwszy w 1973, nakładem Farrar, Straus &amp; Giroux. Pierwsze polskie wydanie ukazało się w 1999 w tłumaczeniu Zofii Kierszys, nakładem Prószyński i S-ka.
Fabuła.
Meg Murry martwi się o swojego 6-letniego brata, Charlesa Wallace. Chłopiec jest nękany w szkole przez kolegów. Dziewczynka udaje się więc do dyrektora jego szkoły, pana Jenkinsa. Ten był wcześnie jej nauczycielem i gdy odmawia pomocy Charlesowi, Meg jest przekonana, że mężczyzna po prostu nie lubi jej rodziny. Wkrótce później odkrywa, że jej brat cierpi na progresywną chorobę. Ich matka, mikrobiolożka, podejrzewa, że źródłem stanu chłopca może być zaburzenie jego mitochondriów i zawartych w nich farandoli (w cyklu są to organizmy żyjące wewnątrz mitochondriów).
Pewnego popołudnia Charles Wallace informuje siostrę o stadzie smoków żyjących w ich ogrodzie. Meg wkrótce odkrywa, że jej brat się mylił. Smoki są w rzeczywistości Cherubinem, któremu towarzyszy Nauczyciel. Meg musi przejść razem z istotą test, dzięki któremu będzie w stanie pomóc bratu.

</doc>
<doc id="4894733" url="https://pl.wikipedia.org/wiki?curid=4894733" title="Michellie Jones">
Michellie Jones

Michellie Yvonne Jones (ur. 6 września 1969 w Fairfield) – australijska triathlonistka, srebrna medalistka olimpijska z Sydney (2000), multimedalistka mistrzostw świata, przewodniczka niewidomej Katie Kelly, złotej medalistki paraolimpijskiej z Rio de Janeiro (2016).
W 2000 roku wystąpiła na igrzyskach olimpijskich w Sydney. W zawodach kobiet zdobyła srebrny medal olimpijski. W konkurencji tej zajęła 18. miejsce w pływaniu, 5. w wyścigu kolarskim i 3. w biegu, co dało jej 2. miejsce w końcowej klasyfikacji.
W latach 1990–2003 dziesięciokrotnie zdobyła medale mistrzostw świata w triathlonie (dwa złote, dwa srebrne i sześć brązowych).
W 2016 roku wzięła udział jako przewodniczka w igrzyskach paraolimpijskich w Rio de Janeiro. Jej podopieczna, Katie Kelly, zdobyła złoty medal w paratriathlonie w kategorii PT5 (osoby niewidome).

</doc>
<doc id="4894736" url="https://pl.wikipedia.org/wiki?curid=4894736" title="Meda Valentová">
Meda Valentová

Meda Valentová (ur. 24 maja 1898 w Smíchovie, zm. 12 grudnia 1973 w Pradze) – czeska aktorka filmowa i teatralna oraz tłumaczka literatury rosyjskiej. 

</doc>
<doc id="4894738" url="https://pl.wikipedia.org/wiki?curid=4894738" title="Don't Let Him Steal Your Heart Away">
Don't Let Him Steal Your Heart Away



</doc>
<doc id="4894739" url="https://pl.wikipedia.org/wiki?curid=4894739" title="I Don't Care Anymore">
I Don't Care Anymore



</doc>
<doc id="4894741" url="https://pl.wikipedia.org/wiki?curid=4894741" title="Sarny (województwo dolnośląskie)">
Sarny (województwo dolnośląskie)



</doc>
<doc id="4894742" url="https://pl.wikipedia.org/wiki?curid=4894742" title="Bemowo (województwo dolnośląskie)">
Bemowo (województwo dolnośląskie)



</doc>
<doc id="4894743" url="https://pl.wikipedia.org/wiki?curid=4894743" title="Bemowo (ujednoznacznienie)">
Bemowo (ujednoznacznienie)



</doc>
<doc id="4894746" url="https://pl.wikipedia.org/wiki?curid=4894746" title="Boguszowice (województwo dolnośląskie)">
Boguszowice (województwo dolnośląskie)



</doc>
<doc id="4894747" url="https://pl.wikipedia.org/wiki?curid=4894747" title="Wygwizdów (województwo dolnośląskie)">
Wygwizdów (województwo dolnośląskie)



</doc>
<doc id="4894752" url="https://pl.wikipedia.org/wiki?curid=4894752" title="Who's Your Daddy? (Lordi)">
Who's Your Daddy? (Lordi)



</doc>
<doc id="4894753" url="https://pl.wikipedia.org/wiki?curid=4894753" title="Prva Liga Federacije Bosne i Hercegovine">
Prva Liga Federacije Bosne i Hercegovine



</doc>
<doc id="4894755" url="https://pl.wikipedia.org/wiki?curid=4894755" title="II liga bośniacko-hercegowińska w piłce nożnej mężczyzn">
II liga bośniacko-hercegowińska w piłce nożnej mężczyzn



</doc>
<doc id="4894757" url="https://pl.wikipedia.org/wiki?curid=4894757" title="Nogometni savez Federacije Bosne i Hercegovine">
Nogometni savez Federacije Bosne i Hercegovine



</doc>
<doc id="4894759" url="https://pl.wikipedia.org/wiki?curid=4894759" title="Anastasios Peponis">
Anastasios Peponis

Anastasios Peponis, gr. "Αναστάσιος Πεπονής" (ur. 1 stycznia 1924 w Atenach, zm. 8 sierpnia 2011) – grecki polityk i prawnik, wieloletni parlamentarzysta krajowy, eurodeputowany, od 1981 do 1996 (z przerwami) minister w różnych resortach.
Życiorys.
Jego ojciec był żołnierzem i prokuratorem wojskowym, oskarżającym m.in. w procesie sześciu (dotyczącym odpowiedzialności za wojnę z Turcją). Ukończył studia prawnicze na Uniwersytecie Narodowym im. Kapodistriasa w Atenach, następnie pracował jako adwokat i dziennikarz radiowy. Zasiadał w radach nadzorczych podmiotów państwowych i banków (m.in. Narodowego Banku Grecji), od 1963 do 1965 kierował publicznym nadawcą radiowym EIR. Opublikował łącznie osiem książek dotyczących m.in. historii i wspomnień.
Podczas II wojny światowej działał w ruchu oporu w ramach organizacji młodzieżowych i akademickich. Został skazany przez sąd wojskowy na karę więzienia, później otrzymał amnestię, jednak aresztowano go jeszcze dwukrotnie. Od 1950 do 1952 był sekretarzem generalnym i szefem młodzieżówki partii Narodowa Progresywna Unia Centrum (EPEK), współpracował z jej liderem Nikolaosem Plastirasem. W okresie junty czarnych pułkowników działał w opozycji, był aresztowany pięciokrotnie, trzymany w odosobnieniu i dwukrotnie deportowany.
Wstąpił do Ogólnogreckiego Ruchu Socjalistycznego. W latach 1977–2000 zasiadał w Parlamencie Hellenów ośmiu kadencji z okręgu Ateny A. Od 1 stycznia do 18 października 1981 wykonywał mandat posła do Parlamentu Europejskiego w ramach delegacji krajowej. Przystąpił do Grupy Socjalistów, należał do Komisji ds. Polityki Regionalnej i Planowania Regionalnego. Następnie w kolejnych rządach (Andreasa Papandreu poza ostatnią funkcją) pełnił funkcje ministra: przemysłu i energii (1981–1986), bez teki (1984), przemysłu, energii i technologii (1986–1989; jednocześnie od marca do lipca 1989 ministra przy premierze), ponownie szefa resortu przemysłu energii i technologii (1989–1990), ministra przy premierze (1993–1994), sprawiedliwości (1995), przemysłu energii i technologii (1995–1996) oraz zdrowia i opieki społecznej (1996).

</doc>
<doc id="4894774" url="https://pl.wikipedia.org/wiki?curid=4894774" title="Lekkoatletyka na Letnich Igrzyskach Olimpijskich 1964 – skok o tyczce mężczyzn">
Lekkoatletyka na Letnich Igrzyskach Olimpijskich 1964 – skok o tyczce mężczyzn

Skok o tyczce mężczyzn podczas XVIII Letnich Igrzysk Olimpijskich w Tokio rozegrano 25 (kwalifikacje) i17 października 1964 (finał) na Stadionie Olimpijskim w Tokio. Zwycięzcą został Amerykanin Fred Hansen, który w finale ustanowił nowy rekord olimpijski wynikiem 5,10 m.
Wyniki.
Kwalifikacje.
Do finału awansowali zawodnicy, którzy osiągnęli minimum 4,60 m, względnie 12 najlepszych (gdyby mniej niż 12 zawodników osiągnęło minimum).

</doc>
<doc id="4894777" url="https://pl.wikipedia.org/wiki?curid=4894777" title="Marie Tomášová">
Marie Tomášová

Marie Tomášová (ur. 18 kwietnia 1929 w Dobrovicach) – czeska aktorka filmowa, teatralna, telewizyjna i dubbingowa. 

</doc>
<doc id="4894793" url="https://pl.wikipedia.org/wiki?curid=4894793" title="Zboże">
Zboże



</doc>
<doc id="4894796" url="https://pl.wikipedia.org/wiki?curid=4894796" title="Brendan's Death Song">
Brendan's Death Song



</doc>
<doc id="4894801" url="https://pl.wikipedia.org/wiki?curid=4894801" title="Dariusz Kurzelewski">
Dariusz Kurzelewski

Dariusz Kurzelewski (ur. 4 sierpnia 1969 w Radomsku) – polski aktor teatralny i filmowy.
Kariera.
W latach 1994–2002 aktor Teatru Polskiego w Warszawie. Były mąż Izabeli Kuny.

</doc>
<doc id="4894804" url="https://pl.wikipedia.org/wiki?curid=4894804" title="Matthias Zollner">
Matthias Zollner

Matthias Zollner (ur. 9 maja 1981) – niemiecki trener koszykówki, obecnie trener Alba Fehérvár.
26 maja 2020 został trenerem GTK Gliwice. 19 listopada 2021 objął stanowisko trenera w węgierskiej Albie Fehérvár.

</doc>
<doc id="4894813" url="https://pl.wikipedia.org/wiki?curid=4894813" title="Joanis Charalambopulos">
Joanis Charalambopulos

Joanis Charalambopulos, (ur. 10 lutego 1919 w Psari, zm. 16 października 2014) – grecki polityk, wojskowy i inżynier, parlamentarzysta krajowy i eurodeputowany, minister spraw zagranicznych (1981–1985) i obrony (1986–1989), wicepremier (1985–1988).
Życiorys.
Pochodził z rodziny o tradycjach żołnierskich. Do 1939 kształcił się w zakresie inżynierii mechanicznej na akademii wojskowej, otrzymując stopień oficera. W czasie II wojny światowej służył jako dowódca batalionu piechoty podczas wojny grecko-włoskiej i kampanii śródziemnomorskiej (w tym na Bliskim Wschodzie i w Afryce). Po wojnie kształcił się na Royal Military Academy w ramach Woolwich Polytechnic, gdzie otrzymał dyplom inżyniera. Następnie pracował jako inżynier i awansował w strukturach armii, został doradcą w ministerstwie koordynacji oraz wykładowcą w akademii wojskowej Ewelpidon. Z wojska odszedł w 1963 w stopniu pułkownika.
W 1963 i 1964 wybierany do Parlamentu Hellenów z listy Unii Centrum. W okresie junty czarnych pułkowników zaangażował się w opór przeciw niej; został liderem ruchu EKDA, a w 1971 przywódcą Panhelleńskiego Ruchu Wyzwolenia. W 1967 uwięziony na wyspie Siros, następnie od 1968 do 1971 ponownie uwięziony i wygnany. W 1974 po strajkach studenckich zatrzymany i torturowany na wyspie Jaros.
W 1974 był jednym z założycieli Ogólnogreckiego Ruchu Socjalistycznego, od 1974 do 1985 zasiadał w jego biurze wykonawczym. W latach 1974–2000 nieprzerwanie zasiadał w Parlamencie Hellenów z okręgu Ateny B. Od 1 stycznia do 18 października 1981 wykonywał mandat posła do Parlamentu Europejskiego w ramach delegacji krajowej. Przystąpił do Grupy Socjalistów, należał do Komisji ds. Kwestii Politycznych oraz Komisji ds. Rolnictwa. Następnie w rządach Andreasa Papandreu pełnił funkcje ministra spraw zagranicznych (od 21 październka 1981 do 5 czerwca 1985) i obrony (od 25 kwietnia 1986 do 2 lipca 1989), a od 26 lipca 1985 do 18 listopada 1988 pozostawał wicepremierem (w tym od 1987 pierwszym). W późniejszych latach odsunięty na boczny tor, w 1996 ubiegał się o fotel szefa PASOK, przegrywając z Kostasem Simitisem.
Był żonaty z Agą, działaczką Greckiej Unii Kobiet. Mieli dwóch synów, w tym parlamentarzystę Ernestosa. Wyróżniono go Krzyżem Wielkim Orderem Honoru oraz Odznaką Honorową za Zasługi dla Republiki Austrii (1983).

</doc>
<doc id="4894814" url="https://pl.wikipedia.org/wiki?curid=4894814" title="Linia kolejowa Orsza – Mińsk Osobowy">
Linia kolejowa Orsza – Mińsk Osobowy

Linia kolejowa Orsza – Mińsk Osobowy – linia kolejowa na Białorusi łącząca stację Orsza Centralna ze stacją Mińsk Osobowy. Jest to fragment linii Moskwa – Mińsk – Brześć i część II Paneuropejskiego Korytarza Transportowego Zachód – Wschód łączącego Berlin przez Warszawę z Moskwą .
Linia położona jest w obwodach witebskim i mińskim oraz w Mińsku. Na całej długości linia jest zelektryfikowana oraz dwutorowa.
Historia.
Linia powstała jako część Kolei Moskiewsko-Brzeskiej i została otwarta 28 listopada 1871. 18 grudnia 1981 ukończono elektryfikację odcinka Orsza – Borysów. 1 stycznia 1982 trasę z Orszy do Mińska pokonała pierwsza elektryczna lokomotywa prowadząca skład towarowy.

</doc>
<doc id="4894815" url="https://pl.wikipedia.org/wiki?curid=4894815" title="Georg von Loeper">
Georg von Loeper

Johann Georg von Loeper (ur. 2 stycznia 1863 Loepersdorf, powiat Regenwalde, zm. 13 stycznia 1938 w Wedderwill) — był niemieckim urzędnikiem administracyjnym, był burmistrzem, starostą (Landrat) i tajnym radcą.
Rodzina.
Jego ojcem był Johann George Friedrich Bernhard von Loeper (ur. 22 czerwca 1819, zm. 13 czerwca 1900), jego matką była Johanna Philippine Helene von Eisenhard-Rothe (ur. 28 czerwca 1825, zm. 6 stycznia 1896). Jego ojciec był spadkobiercą majątków w Stramehl i Loepersdorf oraz starostę powiatu Regenwalde. Georg von Loeper był żonaty. Zawarł związek małżeński w Karow. Jego żoną została Margarete Johanne Köller (ur. 10 sierpnia 1870). Para miała kilkoro dzieci: Johanna Marie Elisabeth Albertine Gertrud (ur. 27 listopada 1892), Johanna Marie Elisabeth Helene Margarete (ur. 07 października 1893), Johann Renatus Oskar Bernard Hubertus (ur. 3 listopada 1894, zm. 22 sierpnia 1914), zginął jako porucznik w pułku piechoty nr 145, Johann Detlef Emil Joachim Georg Ludwig (ur. 28 grudnia 1896, zm. 19 kwietnia 1917), zginął jako porucznik w pułku piechoty nr 145, Hans Ulrich Hugo Willy Hermann Adolf (ur. 19 czerwca 1901), Johann Ferdinand Emanuel Ernst Dietrich (ur. 29 czerwca 1902).

</doc>
<doc id="4894820" url="https://pl.wikipedia.org/wiki?curid=4894820" title="American Bible Union">
American Bible Union



</doc>
<doc id="4894822" url="https://pl.wikipedia.org/wiki?curid=4894822" title="Wailua Falls">
Wailua Falls

Wailua Falls – wodospad na rzece Wailua River na wyspie Kauaʻi w archipelagu Hawaje.
Wodospad znajduje się na terenie parku Wailua River State Park po wschodniej stronie wyspy Kauaʻi, na północ od Līhuʻe. Znajduje się na rzece Wailua River, która spada swobodnie dwiema strugami z kamiennego progu na wysokości ok. 24 m. Podawane są też inne wysokości w zależności od ilości wody spływającej korytem rzeki od strony gór.

</doc>
<doc id="4894826" url="https://pl.wikipedia.org/wiki?curid=4894826" title="Savin' Me">
Savin' Me



</doc>
<doc id="4894828" url="https://pl.wikipedia.org/wiki?curid=4894828" title="Zbór Kościoła Adwentystów Dnia Siódmego w Służejowie">
Zbór Kościoła Adwentystów Dnia Siódmego w Służejowie



</doc>
<doc id="4894830" url="https://pl.wikipedia.org/wiki?curid=4894830" title="Should've Listened">
Should've Listened



</doc>
<doc id="4894831" url="https://pl.wikipedia.org/wiki?curid=4894831" title="Feelin' Way Too Damn Good">
Feelin' Way Too Damn Good



</doc>
<doc id="4894838" url="https://pl.wikipedia.org/wiki?curid=4894838" title="Domingohutia haitańska">
Domingohutia haitańska

Domingohutia haitańska ("Plagiodontia aedium") – gatunek gryzonia z rodziny kolczakowatych, występujący na Haiti.
Systematyka.
Gryzoń ten został opisany w 1836 roku przez Frédérica Cuviera. Jako miejsce typowe wskazano wyspę Haiti. Jest to jedyny żyjący gatunek sklasyfikowany w tym rodzaju, dzieli się na dwa podgatunki: nominatywny "P. a. aedium" i "P. a. hylaeum".
W wydanej w 2015 roku przez Muzeum i Instytut Zoologii Polskiej Akademii Nauk publikacji "Polskie nazewnictwo ssaków świata" rodzajowi temu nadano nazwę domingohutia, a gatunkowi – domingohutia haitańska.
Etymologia.
Nazwa rodzajowa: "plagios" „ukośny”; ὀδούς "odous", ὀδόντος "odontos" „ząb”, od ukośnych żłobień na górnych trzonowcach.
Występowanie.
Domingohutia haitańska występuje w kilku odizolowanych obszarach na wyspie Haiti, w Republice Haiti i w Dominikanie. Jest spotykana na terenach skalistych i w lasach.
Tryb życia.
Prowadzi naziemno-nadrzewny tryb życia, chroni się w szczelinach skalnych. Jest roślinożerna; jada różnorodne rośliny, w tym zboża. Ogółem gatunek jest słabo poznany.
Domingohutia haitańska osiąga 31 cm długości i masę 1,2 kilograma. Zwierzęta porozumiewają się delikatnymi głosami, przypominającymi ptasie ćwierkanie. Ciąża samicy trwa 119 dni, wydaje ona na świat jedno młode.
Populacja i zagrożenia.
Domingohutia haitańska jest zabijana przez rolników jako szkodnik, a także dla mięsa. Zagraża jej niszczenie siedlisk. Obce, inwazyjne gatunki zwierząt takie jak mangusty, koty, psy i szczury także stanowią zagrożenie dla tych gryzoni. Jest spotykany w wielu obszarach chronionych. Międzynarodowa Unia Ochrony Przyrody od 1996 do 2008 uznawała ją za gatunek narażony, obecnie znajduje się w wyższej kategorii, uznana za gatunek zagrożony wyginięciem. W 2008 oceniano, że w ciągu dwóch poprzednich pokoleń (20 lat wstecz) i jedno pokolenie (10 lat) naprzód, całkowita liczebność tego gatunku spadnie o ponad 50%.

</doc>
<doc id="4894840" url="https://pl.wikipedia.org/wiki?curid=4894840" title="Plagiodontia aedium">
Plagiodontia aedium



</doc>
<doc id="4894845" url="https://pl.wikipedia.org/wiki?curid=4894845" title="Keeps Gettin' Better">
Keeps Gettin' Better



</doc>
<doc id="4894848" url="https://pl.wikipedia.org/wiki?curid=4894848" title="Joanis Charalambopopulos">
Joanis Charalambopopulos



</doc>
<doc id="4894850" url="https://pl.wikipedia.org/wiki?curid=4894850" title="Łukasz Biela">
Łukasz Biela

Łukasz Biela (ur. 25 lutego 1980) – polski koszykarz występujący na pozycjach niskiego lub silnego skrzydłowego, po zakończeniu kariery zawodniczej trener koszykarski.
24 marca 2020 został głównym trenerem Kinga Szczecin. 9 grudnia opuścił klub ze Szczecina.

</doc>
<doc id="4894852" url="https://pl.wikipedia.org/wiki?curid=4894852" title="Antonios Jeorjadis">
Antonios Jeorjadis



</doc>
<doc id="4894858" url="https://pl.wikipedia.org/wiki?curid=4894858" title="Kostas Lules">
Kostas Lules



</doc>
<doc id="4894876" url="https://pl.wikipedia.org/wiki?curid=4894876" title="Trolejbusy w Czelabińsku">
Trolejbusy w Czelabińsku

Trolejbusy w Czelabińsku – system trolejbusowy funkcjonujący w mieście Czelabińsk, stolicy obwodu czelabińskiego w Rosji. Został uruchomiony 5 grudnia 1942 r. Operatorem jest przedsiębiorstwo CzelabGET.
Linie.
Według stanu z września 2020 r. w Czelabińsku kursowało 16 linii trolejbusowych.
Tabor.
Stan z 4 września 2020 r.

</doc>
<doc id="4894884" url="https://pl.wikipedia.org/wiki?curid=4894884" title="Rzeczpospolita (1920-1932)">
Rzeczpospolita (1920-1932)



</doc>
<doc id="4894889" url="https://pl.wikipedia.org/wiki?curid=4894889" title="Ewangelos Susurojanis">
Ewangelos Susurojanis

Ewangelos Susurojanis, gr. "Ευάγγελος Σουσουρογιάννης" (ur. 1927 lub 1930 w Kawali, zm. 20 sierpnia 2011) – grecki polityk i prawnik, parlamentarzysta krajowy i eurodeputowany.
Życiorys.
Ukończył studia prawnicze na Uniwersytecie Arystotelesa w Salonikach, praktykował następnie jako adwokat w mieście Katerini. Zaangażował się także w działalność sportową. Wstąpił do Nowej Demokracji, w latach 1974–1981 zasiadał w Parlamencie Hellenów I i II kadencji z okręgu Pieria. Od 1 stycznia do 18 października 1981 wykonywał mandat posła do Parlamentu Europejskiego w ramach delegacji krajowej. Pozostał deputowanym niezrzeszonym, należał do Komisji ds. Energii i Badań Naukowych. W późniejszych latach nadal zaangażowany w działalność partii, był stronnikiem Andonisa Samarasa. Zmarł w wieku 83 lub 84 lat.

</doc>
<doc id="4894890" url="https://pl.wikipedia.org/wiki?curid=4894890" title="ʻŌpaekaʻa Falls">
ʻŌpaekaʻa Falls

ʻŌpaekaʻa Falls – wodospad na strumieniu ʻŌpaekaʻa Stream na wyspie Kauaʻi w archipelagu Hawajów.
Wodospad znajduje się na terenie parku Wailua River State Park po wschodniej stronie wyspy Kauaʻi w miejscowości Wailua. Jest to wodospad typu kaskadowego, w którym wody strumienia spływają po bazaltowych skałach. W lokalnym narzeczu nazwa wodospadu oznacza tyle co "toczące się krewetki". Słodkowodne krewetki z rodziny "Atyidae" (Atyoida bisulcata) obficie występowały w strumieniu. U stóp wodospadu znajduje się niewielki zbiornik.

</doc>
<doc id="4894893" url="https://pl.wikipedia.org/wiki?curid=4894893" title="Rajko Daskałow">
Rajko Daskałow

Rajko Iwanow Daskałow (, ur. 21 grudnia 1886 w Bjałej czerkwi, obwód Wielkie Tyrnowo, zm. 26 sierpnia 1923 w Pradze) – bułgarski polityk, dyplomata i ekonomista, minister spraw wewnętrznych i zdrowia publicznego Carstwa Bułgarii (1922-1923), minister rolnictwa (1919-1920), minister handlu i przemysłu (1920-1922), deputowany do Zwyczajnego Zgromadzenia Narodowego 18. (1919-1920), 19. (1920-1923) i 20. kadencji (1923).
Życiorys.
Wczesne lata życia.
Urodził się we wsi Bjała Czerkwa, w rodzinie nauczycielskiej. Po ukończeniu liceum w Swisztowie, w latach 1907-1912 studiował finanse na uniwersytecie berlińskim. Po powrocie do Bułgarii ukończył szkołę oficerów rezerwy i wziął udział w wojnach bałkańskich. W 1915 został zmobilizowany do armii i walczył na froncie jako oficer 50 pułku piechoty.
Działalność polityczna.
W 1916 trafił do więzienia, oskarżony o udział w aferze korupcyjnej. We wrześniu 1918 opuścił więzienie wraz z przywódcą partii chłopskiej Aleksandrem Stambolijskim i został wysłany przez rząd Aleksandra Malinowa do Radomira, aby przekonać buntujących się żołnierzy do powrotu na front. Po dotarciu do Kiustendiłu, Daskałow postanowił wykorzystać sytuację i stanął na czele zbuntowanych żołnierzy, zamierzając poprowadzić ich na Sofię. 30 września na obrzeżach Sofii dowodzeni przez Daskałowa zbuntowani żołnierze zostali zmasakrowani przez oddziały niemieckiej 217 dywizji piechoty. Daskałow schronił się w masywie Witoszy, a następnie poddał się oddziałom Ententy i został internowany w Salonikach.
Wykorzystując amnestię ogłoszoną w grudniu 1918 Daskałow wrócił do Bułgarii i zdobył mandat deputowanego do parlamentu, reprezentując w nim partię chłopską. W 1919 objął stanowisko ministra rolnictwa w rządzie Aleksandra Stambolijskiego, a następnie ministra handlu i przemysłu, a od 1922 ministra spraw wewnętrznych i zdrowia publicznego. Był autorem najbardziej kontrowersyjnych pomysłów rządu Stambolijskiego, w tym utworzenia partyjnych bojówek (Pomarańczowej Gwardii) i przeprowadzenia radykalnej reformy rolnej. We wrześniu 1922 zorganizował kongres plantatorów buraków, którego uczestnicy rozpędzili zgromadzenie polityków opozycyjnych wobec rządu. Był zwolennikiem likwidacji organizacji macedońskich, w tym Wewnętrznej Macedońskiej Organizacji Rewolucyjnej (WMRO). W 1922 kierownictwo WMRO wydało na Daskałowa wyrok śmierci. 15 grudnia 1922 w centrum Sofii działacze WMRO dokonali zamachu bombowego na samochód Daskałowa, ale ten nie odniósł poważniejszych obrażeń.
Na emigracji.
W lutym 1923 Daskałow został usunięty z rządu i wysłany do Pragi, gdzie objął stanowisko ministra pełnomocnego Bułgarii. Po obaleniu rządu Stambolijskiego, próbował tworzyć struktury partii chłopskiej na emigracji, do Pragi przeniósł także siedzibę redakcji pismo "Zemedelsko zname". 26 sierpnia 1923 został zastrzelony w Pradze przez działacza WMRO, Jordana Ciconkowa. Sprawca został aresztowany na miejscu zbrodni i skazany na 20 lat więzienia (w 1926 popełnił samobójstwo w więzieniu).
Był żonaty (żona Newena), miał dwoje dzieci (Stefana i Swetlę).
Pamięć.
Ciało Daskałowa pochowano początkowo na Cmentarzu Olszańskim w Pradze, w 1946 zostało przewiezione do Bułgarii i pochowane w sofijskim parku Borisowa Gradina. Imię Daskałowa nosi jeden z placów w Sofii, tam też znajduje się jego popiersie. W 1984 w domu rodzinnym Daskałowa w Bjałej Czerkwi otwarto muzeum.

</doc>
<doc id="4894895" url="https://pl.wikipedia.org/wiki?curid=4894895" title="Rząd Haiti">
Rząd Haiti

Rząd Haiti (Rada Ministrów) – jeden z organów władzy wykonawczej Haiti; kolegialny centralny organ władzy państwowej. Obecny rząd został zaprzysiężony 4 marca 2020 roku. Na czele rządu stoi premier Joseph Jouthe. Rząd składa się z premiera i 18 ministrów.

</doc>
<doc id="4894899" url="https://pl.wikipedia.org/wiki?curid=4894899" title="GeForce 30">
GeForce 30

GeForce RTX 30 – rodzina procesorów kart graficznych (GPU) stworzona przez firmę Nvidia. Oparta na mikroarchitekturze Ampere seria została oficjalnie wprowadzona 1 września 2020, wraz z prezentacją modeli GeForce RTX 3090, 3080 oraz 3070.
Szczegóły architektury.
GeForce RTX 30, podobnie jak GeForce 20, obsługuje DirectX 12, OpenGL 4.6, OpenCL 3.0 oraz Vulkan 1.2.
Poza tym rodzina RTX 30 charakteryzuje się:

</doc>
<doc id="4894901" url="https://pl.wikipedia.org/wiki?curid=4894901" title="Rząd Josepha Jouthe">
Rząd Josepha Jouthe

Rząd Josepha Jouthe – Rada Ministrów pod kierownictwem premiera Joseph Jouthe, powołana 4 marca 2020 roku. Rząd składa się z 18 ministrów.

</doc>
<doc id="4894903" url="https://pl.wikipedia.org/wiki?curid=4894903" title="Mistrzostwa Świata w Lekkoatletyce 2019 – skok wzwyż mężczyzn">
Mistrzostwa Świata w Lekkoatletyce 2019 – skok wzwyż mężczyzn

Skok wzwyż mężczyzn – jedna z konkurencji technicznych rozegranych podczas lekkoatletycznych mistrzostw świata w Dosze.
Terminarz.
Źródło: "worldathletics.org".
Rekordy.
Tabela prezentuje rekord świata, rekord mistrzostw świata, rekordy kontynentów oraz najlepszy wynik na listach światowych w sezonie 2019 przed rozpoczęciem mistrzostw.
Rezultaty.
Kwalifikacje.
Awans: 2,31 (Q) lub dwanaście najlepszych rezultatów (q). Źródło: "worldathletics.org".
Finał.
Źródło: "worldathletics.org".

</doc>
<doc id="4894909" url="https://pl.wikipedia.org/wiki?curid=4894909" title="Znak Zrywu Robotniczego">
Znak Zrywu Robotniczego

Znak Zrywu Robotniczego (inna nazwa: Kolebka Portowej „Solidarności”) – pomnik w Szczecinie, upamiętniający wkład szczecińskich portowców w walkę o powstanie NSZZ "Solidarność" i zmiany społeczno-polityczne w Polsce.
Pomnik znajduje się na Łasztowni, przy ul. Bytomskiej, obok bramy wjazdowej do szczecińskiego portu.
Inicjatorem powstania pomnika był pracownik szczecińskiego portu Tadeusz Olczak. Projekt wykonał Eugeniusz Krupa – również portowiec. Monument wykonano w Szczecińskiej Stoczni Remontowej "Gryfia". Pomnik odsłonięto 30 sierpnia 1992 – w dwunastą rocznicę zakończenia szczecińskich strajków w 1980 r. Odsłonięcia dokonał Tadeusz Olczak – lider portowego podziemia w latach osiemdziesiątych XX w. Monument poświęcił ks. abp Marian Przykucki.
Pomnik ma charakter symboliczny. Na niewysokim, okrągłym postumencie, pomiędzy dwoma ramionami kotwicy, osadzony został, abstrakcyjnie opracowany, wykonany ze stalowej blachy, zarys twarzy robotnika. Nad konturem twarzy umiejscowiono podłużny, poziomy znicz z przytwierdzonymi tabliczkami z datami robotniczych zrywów: "1970". "1980", "1988". Podpory podtrzymujące znicz, ustawione ukośnie, tworzą znak "V" - symbol zwycięstwa.
Na postumencie osadzono niewielką tabliczkę z napisem: "Solidarność" oraz cytatem z Joanny Kulmowej :"Chwała tym, którzy zło przetrzymują z nadzieją. Którzy dobro przetrzymać chcą tylko – próżno istnieją". 

</doc>
<doc id="4894910" url="https://pl.wikipedia.org/wiki?curid=4894910" title="It’s Okay to Not Be Okay">
It’s Okay to Not Be Okay

It's Okay to Not Be Okay () – południowokoreański serial telewizyjny. Główne role odgrywają w nim Kim Soo-hyun oraz Seo Ye-ji. Serial emitowany był na kanale tvN od 20 czerwca do 9 sierpnia 2020 roku, w sobotę i niedzielę o 21:10.
W Polsce licencja na emisję serialu wykupiona została przez Netflix; serial dostępny jest pod angielskim tytułem.

</doc>
<doc id="4894915" url="https://pl.wikipedia.org/wiki?curid=4894915" title="Rzeczpospolita (1920–1932)">
Rzeczpospolita (1920–1932)



</doc>
<doc id="4894917" url="https://pl.wikipedia.org/wiki?curid=4894917" title="Bitwa pod Kosmowem">
Bitwa pod Kosmowem

Bitwa pod Kosmowem – walki polskiej 1 Dywizji Jazdy płk. Juliusza Rómmla z sowiecką 11 Dywizją Kawalerii w okresie ofensywy jesiennej wojsk polskich w czasie wojny polsko-bolszewickiej.
Sytuacja ogólna.
Realizując w drugiej połowie sierpnia 1920 operację warszawską, wojska polskie powstrzymały armie Frontu Zachodniego Michaiła Tuchaczewskiego. 1 Armia gen. Franciszka Latinika zatrzymała sowieckie natarcie na przedmościu warszawskim, 5 Armia gen. Władysława Sikorskiego podjęła działania ofensywne nad Wkrą, a ostateczny cios sowieckim armiom zadał marszałek Józef Piłsudski, wyprowadzając uderzenie znad Wieprza. Zmieniło to radykalnie losy wojny. Od tego momentu Wojsko Polskie było w permanentnej ofensywie.
Po wielkiej bitwie nad Wisłą północny odcinek frontu polsko-sowieckiego zatrzymał się na zachód od linii Niemen – Szczara. Na froncie panował względny spokój, a obie strony reorganizowały swoje oddziały.
Wojska Frontu Zachodniego odtworzyły ciągłą linię frontu już 27 sierpnia. Obsadziły one rubież Dąbrówka- Odelsk – Krynki - Grodno - Grodek Kamieniec Litewski. 
Stąd Tuchaczewski zamierzał w przeprowadzić koncentryczne natarcie na Białystok i Brześć, by dalej ruszyć na Lublin. Uderzenie pomocnicze na południu miała wykonać między innymi 1 Armia Konna Siemiona Budionnego.
Reorganizując siły, Naczelne Dowództwo Wojska Polskiego zlikwidowało dowództwa frontów i rozformowało 1. i 5. Armię. Na froncie przeciwsowieckim rozwinięte zostały 2., 3., 4. i 6. Armie.
Myślą przewodnia planu polskiego Naczelnego Dowództwa na południu było zajęcie Wołynia i Małopolski Wschodniej, a poprzez koncentryczne natarcie polskich 3. i 6 Armii, osaczenie i zniszczenie sowieckich 12. i 14 Armii.
Po pokonaniu 1 Armii Konnej Siemiona Budionnego pod Komarowem, dowództwo polskie przystąpiło do działań zaczepnych. Plan ofensywy przewidywał uderzenie grupy gen. Stanisława Hallera znad Bugu, w kierunku na Łuck.
Walki pod Kosmowem.
Pod Kosmowem saperzy 13 Dywizji Piechoty już 9 września zbudowali most na Bugu, a grupa gen. Franciszka Krajowskiego 11 września rozpoczęła zagon na Kowel.
Nocą z 11 na 12 września 1 Dywizja Jazdy gen. Juliusza Rómmla przeprawiła się przez Bug pod Kosmowem. W pierwszym rzucie szedł 12 pułk ułanów. Dwa szwadrony zajęły wieś Młyniska, a dwa pozostałe uderzyły na wschód od wioski.
Za 12 p.uł. maszerowały baterie 3 dywizjonu artylerii konnej oraz 1. i 14 pułki ułanów. Te dwa ostatnie oddziały zajęły pozycje w zagłębieniu terenu między Młyniskami a lasem. O świcie na Młyniska położyła ogień artyleria sowieckiej 11 Dywizji Strzelców, a spoza wzgórz na wschód i północ od Młynisk uderzyła sowiecka kawaleria, grożąc oskrzydleniem 12 pułku ułanów. Wyprowadzony kontratak siłami polskiego 14 pułku ułanów zaskoczył kozaków i zmusił ich do zaniechania ataku.
Bilans walk.
W toku dalszych walk 1 Dywizja Jazdy płk. Juliusza Rómmla odrzuciła oddziały sowieckiej 11 Dywizji Kawalerii na około 15 km od Bugu. W walkach pod Kosmowem polska dywizja straciła około 120 poległych i rannych. Wzięto blisko 100 jeńców.

</doc>
<doc id="4894920" url="https://pl.wikipedia.org/wiki?curid=4894920" title="Aleksandra Jankowska">
Aleksandra Jankowska

Aleksandra Helena Jankowska (ur. 12 grudnia 1974 w Gdańsku) – polska samorządowiec, urzędniczka i menedżer, w 2007 wicewojewoda pomorski.
Życiorys.
Absolwentka Wydziału Administracyjnego Wyższej Szkoły Morskiej w Gdyni na kierunku zarządzanie przedsiębiorstwem, kształciła się podyplomowo w zakresie integracji europejskiej na Uniwersytecie Gdańskim. Specjalizowała się w analizie finansowej i rachunkowości zarządczej. Po studiach pracowała w dziale organizacji i zamówień przetargów Zarządu Gospodarki Wodnej w Gdańsku, w 2007 odbyła staż w Stałym Przedstawicielstwie RP przy Radzie Unii Europejskiej. Następnie zajmowała kierownicze stanowiska w organizacjach powiązanych ze spółdzielczymi kasami oszczędnościowo-kredytowymi: w 2008 została dyrektorem Instytutu Stefczyka, w 2011 – wiceprezesem Agencji Ratingu Społecznego, a w 2013 – dyrektorem generalnym Fundacji Wspierania Ubezpieczeń Wzajemnych. W 2014 założyła firmę zajmującą się obsługą jachtów.
Zaangażowała się jednocześnie w działalność polityczną w ramach Prawa i Sprawiedliwości, była m.in. szefową sopockich struktur partii. W 2002 i 2006 wybierana do rady miejskiej Sopotu, w 2006 ubiegała się także o prezydenturę (zajęła 2 miejsce z poparciem 25,36%). W maju 2007 została powołana na stanowisko wicewojewody pomorskiego (w miejsce awansowanego Piotra Karczewskiego), odpowiadała za rolnictwo, politykę społeczną i sprawy obywatelskie. Zakończyła pełnienie funkcji pod koniec 2007 roku.
W 2010 miała być kandydatką do sejmiku pomorskiego, jednak jej nazwisko zostało skreślone z listy z inicjatywy Jacka Kurskiego (działanie to stało się przedmiotem postępowania prokuratury umorzonego w 2011). W 2007, 2011 i 2015 bez powodzenia startowała w wyborach do Sejmu. Należała do grupy młodych działaczek nazywanej w mediach „aniołkami Jarosława Kaczyńskiego”, mającej ocieplić wizerunek partii. Od lutego 2016 do sierpnia 2017 pozostawała prezesem Pomorskiej Specjalnej Strefy Ekonomicznej. W 2018 wybrana do sejmiku pomorskiego. W lutym 2019 została wiceprezesem Lotos Oil, w konsekwencji zrezygnowała z mandatu.

</doc>
<doc id="4894925" url="https://pl.wikipedia.org/wiki?curid=4894925" title="Ekstraklasa Kobiet w Tenisie Stołowym 2020/2021">
Ekstraklasa Kobiet w Tenisie Stołowym 2020/2021

Ekstraklasa Kobiet w Tenisie Stołowym 2020/2021 – rozgrywki pierwszego poziomu ligowego kobiet w Polsce. Bierze w niej udział 11 drużyn, które grają systemem kołowym.
Po raz 30. drużynowym mistrzem Polski został KTS Enea Siarka Tarnobrzeg. W obu finałowych spotkaniach pokonał KU AZS UE Wrocław po 3:1. Brązowe medale zdobyły drużyny Bebetto AZS UJD Częstochowa i SKTS Sochaczew.
System rozgrywek.
Rozgrywki z udziałem 11 drużyn były podzielone na dwie fazy: zasadniczą i play-off.
Faza zasadnicza z kolei dzieli się na dwie rundy. Pierwsza z nich zostanie rozegrana systemem „każdy z każdym”. Rozstawienie drużyn następuje na podstawie wyników fazy play-off i końcowej tabeli rozgrywek w poprzednim sezonie oraz losowań pomiędzy drużynami, które zajęły miejsca 3-4 w fazie play-off i pozycjami 10-11 dla drużyn, które uzyskały awans. W drugiej rundzie nastąpi zmiana gospodarza w stosunku do pierwszej rundy. Za zwycięstwo 3:0 lub 3:1 drużyna otrzymuje 3 punkty, za zwycięstwo 3:2 – 2 punkty, a za porażkę 2:3 – 1 punkt. Za porażkę 0:3 drużyna nie otrzymuje żadnego punktu.
Cztery najlepsze drużyny z fazy zasadniczej awansują do fazy play-off, w której zostaną rozegrane półfinały i finał. Obie rywalizacje będą odbywać się w dwóch meczach. Zwycięzca fazy zasadniczej zagra z czwartą drużyną,a druga drużyna – z trzecią. Gospodarzami pierwszych meczów będą drużyny, które zajmą niższe miejsce w fazie zasadniczej. Zwycięzcy półfinałów awansują do finału, którego gospodarzem pierwszego meczu będzie drużyna zajmująca niższe miejsce w tabeli po fazie zasadniczej.
Zwycięzca finału otrzyma tytuł Drużynowego Mistrza Polski kobiet i złote medale, natomiast drużyny przegrane – srebrne. Drużyny, które przegrają w półfinałach, otrzymają brązowe medale.
Z Ekstraklasy Kobiet spadną trzy drużyny, które po zakończeniu drugiej rundy fazy zasadniczej zajmą miejsca 9-11.
Każdy mecz składa się z 3-5 meczów rozgrywanych kolejno na jednym stole. Mecz kończy się wraz z uzyskaniem przez jedną drużyn trzech zwycięstw. Układ gier w meczu.:
Składy drużyn.
Zgłoszenie imiennych składów należało dokonać do 15 sierpnia. Minimalna liczba zgłoszonych zawodników wynosiła 5, natomiast maksymalna – 15.
Kluby.
KS Bronowianka Kraków, szósty zespół poprzedniego sezonu wycofał się z rozgrywek w sezonie 2020/2021 ze względów finansowych. Jego miejsce zajął KS Gotyk Toruń.

</doc>
<doc id="4894926" url="https://pl.wikipedia.org/wiki?curid=4894926" title="Saikojiman gwaenchana">
Saikojiman gwaenchana



</doc>
<doc id="4894927" url="https://pl.wikipedia.org/wiki?curid=4894927" title="Zdzisława Antczak">
Zdzisława Antczak

Zdzisława Antczak – polska działaczka oświatowa, działaczka na rzecz dzieci, nauczycielka i metodyk biologii.
Życiorys.
Początkowo pełniła funkcję prezesa zarządu koła miejskiego Towarzystwa Przyjaciół Dzieci w Pile (od 1999 do 2003 wiceprezesem tego koła). Z organizacją tą związała się na całe życie. Od 1983 do 2007 była sekretarzem Zarządu Wojewódzkiego (potem Okręgowego) TPD w Pile. Była też dyrektorką biura zarządu TPD. Z jej inicjatywy powstało kilka kół TPD w ówczesnym województwie pilskim. Organizowała kolonie letnie i zimowe, półkolonie i rajdy turystyczne. Propagowała wyjazdy adresowane do dzieci z niepełnosprawnościami i rożnymi chorobami (m.in. cukrzycą), czy dysfunkcjami, np. wadami wymowy. Była inicjatorką i organizatorką pierwszych szkół integracyjnych województwa pilskiego, jak również działała na rzecz adopcji. Od 2005 pełniła w Pile funkcję Społecznego Rzecznika Praw Dziecka TPD.
Oprócz pracy na rzecz dzieci działała jako ławnik, samorządowiec i harcerz. Była członkiem Związku Nauczycielstwa Polskiego. Przez piętnaście lat była radną w Pile.
Odznaczenia.
Otrzymała następujące odznaczenia i wyróżnienia:

</doc>
<doc id="4894928" url="https://pl.wikipedia.org/wiki?curid=4894928" title="Patrick Read">
Patrick Read

Patrick Joseph Read (ur. 25 lutego 1899 podczas rejsu na Morzu Irlandzkim, zm. 16 listopada 1947 w Chicago) – irlandzki żołnierz walczący w czasie I wojny światowej, irlandzkiej wojny domowej i hiszpańskiej wojny domowej; działacz anarchistyczny.
Życiorys.
Patrick był synem Christophera Patricka Reada i Emmy McKay, którzy pochodzili z Dublina w Irlandii. W 1898 wyemigrowali do Anglii, gdzie najpierw mieszkali w Londynie, a następnie przeprowadzili się do Liverpoolu. Ich syn, Patrick, urodził się na statku, podczas rejsu do tegoż miasta. W 1912 rodzina wyjechała do Kanady, a w 1915 powróciła do Anglii. Patrick jednak pozostał i wstąpił do armii kanadyjskiej.
I wojna światowa.
Patrick Read dołączył w 1915 i służył przez trzy lata w Kanadyjskich Siłach Ekspedycyjnych w jednostce transmisyjnej, której zadaniem było układanie linii telefonicznych między różnymi jednostkami wojskowymi. Oddziały radiowe nie były wówczas ogólnie dostępne. 
Jednostka Reada operowała na froncie zachodnim we Francji. W jego nekrologu, który został opublikowany w gazecie „Industrial Worker”, spekulowano, że w tamtym okresie ożenił się i miał dziecko, o którym sądzi się, że zginęło w drugiej wojnie światowej. We Francji zetknął się również z ideami anarchosyndykalizmu.
Okres międzywojenny.
Po zakończeniu służby Read wrócił do Kanady, a następnie przeniósł się do Stanów Zjednoczonych. W 1919 związał się z Robotnikami Przemysłowymi Świata (IWW), międzynarodowym związkiem zawodowym założonym w 1905 roku w Chicago. W 1921 wrócił do Irlandii i zamieszkał w Cork, gdzie pracował jako niezależny dziennikarz związany z „Cork Examiner”.
Zaangażował się w działalność Komunistycznej Partii Irlandii (CPI) i dołączył do strony antytraktatowej (Irlandzka Armia Republikańska) w irlandzkiej wojnie domowej. Read utożsamiał się z irlandzkim przywódcą związkowym Jamesem Connollym, który był irlandzkim przywódcą republikańskim i socjalistycznym. Connolly działał również w Robotnikach Przemysłowych Świata i był założycielem Irlandzkiej Socjalistycznej Partii Republikańskiej. Read zasiadał w komitecie wykonawczym CPI i opowiadał się za przyjęciem przez partię stanowisk syndykalistycznych. Starł się z liderem partii Roddym Connollym (synem Jamesa Connolly’ego), który później wydalił Reada z partii. Ten uważał, że Roddy Connolly pozwolił skrajnej lewicy w Irlandii odgrywać podrzędną rolę wobec Ruchu Nacjonalistycznego. 
W 1924, w wieku 25 lat, Read opuścił Irlandię i udał się do Anglii, gdzie pozostał do 1932. Następnie wrócił do Stanów Zjednoczonych, gdzie ponownie związał się z IWW. Został redaktorem The Industrial Worker, oficjalnej gazety IWW. Założył i prowadził Radę Unii Demokracji "z" siedzibą w Chicago w latach trzydziestych i czterdziestych XX wieku. Grupa ta znajdowała się pod wpływem IWW, pomagając związkowcom zwalczać korupcję i przemoc, które dotykały wiele organizacji robotniczych. Członkami zarządu byli Jack Sheridan i Sidney Lens.
Hiszpańska wojna domowa.
Uważa się, że Read był jedną z pierwszych grup Amerykanów, którzy przekradli się z Francji do Hiszpanii, aby dołączyć do wojny po zamknięciu granicy, około 5 lutego 1937. Po przybyciu zaproponowano mu stanowisko dowódcy, ze względu na poprzednie doświadczenie wojskowe z I wojny światowej. Odmówił jednak, podając jako przyczynę swoje anarchistyczne przekonania. 
Walczył w szeregach XV Międzynarodowej Brygady im. Abrahama Lincolna, w której tolerowano bardziej, aniżeli w innych jednostkach, zróżnicowane poglądy polityczne. Read był znany ze swoich antystalinowskich przekonań, odmawiając m.in. ugięcia się przed Związkiem Radzieckim w sprawach politycznych. Przebywając w Hiszpanii, został członkiem Krajowej Konfederacji Pracy, anarchistycznego hiszpańskiego związku zawodowego.
Podobnie jak podczas I wojny światowej, rolą Read'a w hiszpańskiej wojnie domowej były transmisje. 
Opuścił Hiszpanię 5 grudnia 1938 na pokładzie statku USS Prezydent Roosevelt.
Dalsze życie.
Po zakończeniu hiszpańskiej wojny domowej i klęsce sił republikańskich, Read wrócił do Chicago, gdzie ponownie objął stanowisko redaktora „Industrial Worker”. Zmarł 16 listopada 1947 na krwotok mózgowy. 

</doc>
<doc id="4894931" url="https://pl.wikipedia.org/wiki?curid=4894931" title="Shine (singel Natálii Kelly)">
Shine (singel Natálii Kelly)



</doc>
<doc id="4894932" url="https://pl.wikipedia.org/wiki?curid=4894932" title="What If (singel Diny Garipowej)">
What If (singel Diny Garipowej)



</doc>
<doc id="4894935" url="https://pl.wikipedia.org/wiki?curid=4894935" title="Rosa Radom II">
Rosa Radom II



</doc>
<doc id="4894936" url="https://pl.wikipedia.org/wiki?curid=4894936" title="Gravity (singel Złaty Ogniewicz)">
Gravity (singel Złaty Ogniewicz)



</doc>
<doc id="4894942" url="https://pl.wikipedia.org/wiki?curid=4894942" title="Birds (singel Anouk)">
Birds (singel Anouk)



</doc>
<doc id="4894945" url="https://pl.wikipedia.org/wiki?curid=4894945" title="Something (singel Andriusa Pojavisa)">
Something (singel Andriusa Pojavisa)



</doc>
<doc id="4894947" url="https://pl.wikipedia.org/wiki?curid=4894947" title="Love Kills (singel Roberta Bellarosy)">
Love Kills (singel Roberta Bellarosy)



</doc>
<doc id="4894949" url="https://pl.wikipedia.org/wiki?curid=4894949" title="Leszek Raźniewski">
Leszek Raźniewski

Leszek Raźniewski – polski działacz oświatowy, działacz na rzecz dzieci, żołnierz zawodowy.
Życiorys.
Przez trzydzieści lat służył w Wojsku Polskim jako żołnierz zawodowy. Współpracował wówczas m.in. z Domem Dziecka w Trzciance, organizując imprezy sportowo-rekreacyjne oraz pomoc finansową i żywnościową, jak również w zakresie usamodzielnienia (książeczki mieszkaniowe). Od 1987 do 1992 był wicedyrektorem wydziału oświaty i wychowania w Pile. Współorganizował akcję "Stop. Dziecko na drodze". Od 1992 do 2006 był dyrektorem Zakładu Doskonalenia Zawodowego w Pile. Od 1987 był prezesem zarządu wojewódzkiego (potem okręgowego) Towarzystwa Przyjaciół Dzieci w Pile. Przez dwie kadencje był członkiem zarządu głównego tej organizacji. Dwa razy przewodniczył obradom Krajowego Zjazdu TPD.
Odznaczenia.
Otrzymał następujące odznaczenia i wyróżnienia:

</doc>
<doc id="4894950" url="https://pl.wikipedia.org/wiki?curid=4894950" title="Here We Go (singel PeR)">
Here We Go (singel PeR)



</doc>
<doc id="4894952" url="https://pl.wikipedia.org/wiki?curid=4894952" title="Tomorrow (singel Gianluki Bezziny)">
Tomorrow (singel Gianluki Bezziny)



</doc>
<doc id="4894954" url="https://pl.wikipedia.org/wiki?curid=4894954" title="Lonely Planet (singel Dorians)">
Lonely Planet (singel Dorians)



</doc>
<doc id="4894958" url="https://pl.wikipedia.org/wiki?curid=4894958" title="Waterfall (singel)">
Waterfall (singel)



</doc>
<doc id="4894961" url="https://pl.wikipedia.org/wiki?curid=4894961" title="Atanasio Ndongo">
Atanasio Ndongo

Atanasio Ndongo Miyono (ur. 1928, zm. 26 marca 1969) – polityk z Gwinei Równikowej.
Urodził się w Egombegombe. Był kuzynem Rafaela Maríi Nze Abuya, pierwszego rodzimego biskupa katolickiego w historii kraju. W młodości seminarzysta. Został wyrzucony z seminarium w Banapie za zorganizowanie strajku domagającego się lepszego odżywiania w placówce. Protest powiązany był z rodzącym się ruchem niepodległościowym, w szczególności z "Cruzada Nacional de Liberación de la Guinea Ecuatorial". Ndongo aktywnie włączył się w działalność tej partii, wkrótce przemianowanej na Ruch Wyzwolenia Narodowego Gwinei Równikowej (MONALIGE). Był jej przewodniczącym, w związku zaangażowaniem politycznym zmuszony do udania się na emigrację, przebywał w Algierii i w Gabonie.
Powrócił do Gwinei po przyznaniu jej autonomii przez hiszpańskie władze kolonialne (1964). Zainicjował powstanie partyjnych bojówek w ramach struktur MONALIGE. Brał udział w pracach konferencji konstytucyjnej (1967-1968), której owocem była konstytucja Gwinei Równikowej z 1968. W pierwszej turze wyborów prezydenckich otrzymał przeszło 18 tysięcy głosów. Udzielił następnie poparcia Macíasowi Nguemie. W październiku 1968 objął stanowisko ministra spraw zagranicznych w jego rządzie, zajmował je do początku marca przyszłego roku.
Popadł w niełaskę w wyniku kryzysu dyplomatycznego między Hiszpanią a Gwineą Równikową z 1969, oskarżono go również o przygotowywanie zamachu stanu. Wyrzucony z okien pałacu prezydenckiego, brutalnie pobity, pozostawiony na kilka godzin w pełnym słońcu, następnie wtrącony do więzienia. Zmarł niedługo później w niewyjaśnionych okolicznościach.
Jest współtwórcą (wraz z Saturninem Ibongo Iyangą) hymnu narodowego Gwinei Równikowej.
Podczas pobytu na wychodźstwie w Gabonie poślubił jedną z córek prezydenta Léona M’by. Następnie zawarł również związek małżeński z Marthe Ekemeyong Moumié, wdową po kameruńskim działaczu niepodległościowym Félixie-Rolandzie Moumié. Po uwięzieniu Ndongo, również Moumié została aresztowana. Poddawana torturom, po kilku dopiero latach zbiegła do Kamerunu.

</doc>
<doc id="4894962" url="https://pl.wikipedia.org/wiki?curid=4894962" title="You and Me (singel Takasy)">
You and Me (singel Takasy)



</doc>
<doc id="4894964" url="https://pl.wikipedia.org/wiki?curid=4894964" title="Sabina Poulsen">
Sabina Poulsen

Sabina Poulsen (ur. 23 października 1983 w Krotoszynie) – polska blogerka i osobowość medialna. Autorka przewodników turystycznych, korespondentka radiowa z Wysp Owczych.
Życiorys.
Urodzona i wykształcona w Polsce, w 2005 roku wyemigrowała na Wyspy Owcze. Prowadzi bloga o życiu codziennym, zwyczajach, kulturze i atrakcjach Wysp Owczych. Jest promotorką kultury i turystyki archipelagu na Północnym Atlantyku na nordyckich festiwalach ("Nordic Talking Festival") i międzynarodowych targach turystycznych ("World Travel Show"), podczas których reprezentuje Wyspy Owcze. Na archipelagu z kolei promuje polską kulturę, zwyczaje i tradycje, angażuje się w pomoc imigrantom, prowadzi „Polski Przystanek na Wyspach Owczych”, działa w organizacjach polonijnych. Stale współpracuje z Dzień Dobry TVN i Onet.pl, gdzie komentuje bieżącą sytuację Polaków na Wyspach Owczych.
W 2017 roku uczestniczyła jako tłumacz i mediator w konflikcie społeczności farerskiej z Remigiuszem Mrozem. Pisarz bez zgody i konsultacji posługiwał się w swojej "Trylogii z Wysp Owczych" pseudonimem Ove Løgmansbø, będącym nazwiskiem jednego z historycznych, tradycyjnych rodów farerskich, czym spowodował niechęć i oburzenie rodziny Løgmansbø i lokalnej społeczności archipelagu.
Od 2020 roku jest korespondentką Radia Wnet z Wysp Owczych. Wraz z pisarzem i podróżnikiem Sergiuszem Pinkwartem napisała pierwszy polski ilustrowany przewodnik turystyczny po Wyspach Owczych. Jest autorką internetowego informatora dla turystów podróżujących na Wyspy Owcze – owcze.com Od września 2020 członek Stowarzyszenia Dziennikarzy Turystycznych im. Olgierda Budrewicza.
Oficjalna premiera przewodnika „Wyspy Owcze z pierwszej ręki” w czerwcu 2020 została przeniesiona do Internetu z powodu pandemii Covid19. Spotkanie dla kilku tysięcy widzów poprowadził aktor i konferansjer Jacek Rozenek. Za tę książkę Sabina Poulsen otrzymała Nagrodę Magellana 2021 w kategorii Najlepszy Przewodnik Ilustrowany podczas 13. edycji konkursu. Podczas Międzynarodowej Gali Polonijnej w Rzymie 22 października 2022 w Domu Polskim im. Jana Pawła II otrzymała statuetkę Osobowość Polonijna Roku 2022.

</doc>
<doc id="4894966" url="https://pl.wikipedia.org/wiki?curid=4894966" title="Believe in Me (singel Bonnie Tyler)">
Believe in Me (singel Bonnie Tyler)



</doc>
<doc id="4894969" url="https://pl.wikipedia.org/wiki?curid=4894969" title="You (singel Robina Stjernberga)">
You (singel Robina Stjernberga)



</doc>
<doc id="4894973" url="https://pl.wikipedia.org/wiki?curid=4894973" title="Alicja Andrzejewska">
Alicja Andrzejewska

Alicja Andrzejewska – polska działaczka samorządowa, oświatowa, działaczka na rzecz dzieci.
Życiorys.
Od 1965 do 1974 była nauczycielką w szkołach podstawowych. Potem pełniła funkcję dyrektora Ogniska Pracy Pozaszkolnej w Złotowie. Działała też w harcerstwie, była kuratorem sądowym dla nieletnich, ławnikiem sądowym w Poznaniu i Pile, wieloletnią przewodniczącą pilskiej Miejskiej Komisji ds. Rozwiązywania Problemów Alkoholowych, radną miejską w Złotowie, jak również działaczką Towarzystwa Przyjaciół Dzieci (prezesem zarządu miejskiego w Złotowie, członkiem zarządu wojewódzkiego, a potem okręgowego w Pile, członkiem zarządu Oddziału Wielkopolskiego w Poznaniu i Głównej Komisji Rewizyjnej w Warszawie). Od 2005 pełniła funkcję Społecznego Rzecznika Praw Dziecka TPD. Organizowała koła TPD, kolonie i półkolonie dla dzieci, imprezy, wyjazdy i konkursy artystyczne, np. w listopadzie 2005 zorganizowała I Regionalny Sejmik Dziecięcy.
Odznaczenia.
Otrzymała następujące odznaczenia i wyróżnienia:

</doc>
<doc id="4894980" url="https://pl.wikipedia.org/wiki?curid=4894980" title="Salvo D’ Acquisto">
Salvo D’ Acquisto



</doc>
<doc id="4894986" url="https://pl.wikipedia.org/wiki?curid=4894986" title="Apostolos Papageorgiou">
Apostolos Papageorgiou



</doc>
<doc id="4894987" url="https://pl.wikipedia.org/wiki?curid=4894987" title="Rocky Top">
Rocky Top



</doc>
<doc id="4894988" url="https://pl.wikipedia.org/wiki?curid=4894988" title="Matheus Fernandes">
Matheus Fernandes

Matheus Fernandes Siqueira (ur. 30 czerwca 1998 w Itaboraí) – brazylijski piłkarz występujący na pozycji pomocnika w klubie Palmeiras.
Kariera klubowa.
Botafago.
Urodzony w Itaboraí, Fernandes reprezentował Botafogo w drużynach młodzieżowych. W 2016 roku otrzymał powołanie na presezon z pierwszym składem. W tym samym roku został przeniesiony do pierwszej drużyny przez Jaira Venturę oraz przedłużył kontrakt do końca 2019 roku.
Swój seniorski debiut Fernandes zaliczył 28 stycznia 2017 roku w zremisowanym 1–1 meczu z Nova Iguaçu rozgrywanym w ramach Campeonato Carioca. 4 dni później zadebiutował w Copa Libertadores, zmieniając Camilo w meczu przeciwko Colo-Colo.
Fernandes był podstawowym zawodnikiem "Fogão" w 2018 roku, notując 33 spotkania i wygrywając Campeonato Carioca. Pierwszą bramkę w swojej profesjonalnej karierze strzelił 10 maja tego samego roku w meczu przeciwko Audax Italiano w Copa Sudamericana.
Palmeiras.
19 grudnia 2018 roku, Fernandes podpisał pięcioletni kontrakt z Palmeiras, za około 15 milionów realów brazylijskich. Jako zmiennik Felipe Melo i Bruno Henrique, nie został zarejestrowany do rozgrywek Campeonato Paulista. W klubie zadebiutował 1 maja zmieniając Moisésa w spotkaniu przeciwko Centro Sportivo Alagoano.
Real Valladolid (wyp.).
31 stycznia 2020 roku, kilka godzin po ogłoszeniu jego transferu do FC Barcelony, dołączył do grającego w Primera División Realu Valladolid na zasadzie wypożyczenia. Zadebiutował 20 czerwca w przegranym 0–1 meczu przeciwko Atlético Madryt.
FC Barcelona.
31 stycznia 2020 roku, FC Barcelona ogłosiła, że osiągnęli porozumienie z Palmeiras w sprawie transferu Fernandesa, który dołączy do drużyny z Katalonii przed sezonem 2020/2021. "Barça" zapłaciła za Brazylijczyka 7 milionów euro + 3 miliony zmiennych, a sam zawodnik podpisał pięcioletni kontrakt. 29 czerwca 2021 roku, FC Barcelona ogłosiła rozwiązanie umowy z Brazylijczykiem.
Statystyki klubowe.
"(aktualne na dzień 24 listopada 2020)"

</doc>
<doc id="4894991" url="https://pl.wikipedia.org/wiki?curid=4894991" title="S&amp;M2">
S&amp;M2

S&amp;M2 – płyta koncertowa zespołu Metallica zawierająca najpopularniejsze nagrania zespołu, nagrana w 2019 z orkiestrą symfoniczną z San Francisco pod batutą Edwina Outwatera.
Tło i nagrywanie.
S&amp;M2 jest kontynuacją wydanego w listopadzie 1999 roku pierwszego koncertu S&amp;M. Oficjalne ogłoszenie nastąpiło w marcu 2019 roku – został on zaplanowany jako uczczenie dwudziestej rocznicy S&amp;M. Sesje nagraniowe odbyły się 6 i 8 września 2019 w Chase Center, było to zarazem otwarcie tego miejsca.
Nagrania w Polsce uzyskały status złotej płyty.
Film z nagraniem z koncertu miał premierę w kinach 9 października. Przychody z filmu osiągnęły 5,5 miliona dolarów na całym świecie, dzięki czemu S&amp;M2 stał się najbardziej dochodowym filmem z koncertu rockowego w historii. W rezultacie 30 października film został pokazany w kinach po raz drugi.
Lista utworów.
Opracowano na podstawie materiału źródłowego.
Twórcy.
Opracowano na podstawie materiału źródłowego.

</doc>
<doc id="4894992" url="https://pl.wikipedia.org/wiki?curid=4894992" title="S&amp;M2 (album)">
S&amp;M2 (album)



</doc>
<doc id="4894993" url="https://pl.wikipedia.org/wiki?curid=4894993" title="S&amp;M 2">
S&amp;M 2



</doc>
<doc id="4894998" url="https://pl.wikipedia.org/wiki?curid=4894998" title="Herat (miasto)">
Herat (miasto)



</doc>
<doc id="4895005" url="https://pl.wikipedia.org/wiki?curid=4895005" title="Apostolos Papajeorju">
Apostolos Papajeorju



</doc>
<doc id="4895013" url="https://pl.wikipedia.org/wiki?curid=4895013" title="Trefl SA">
Trefl SA



</doc>
<doc id="4895016" url="https://pl.wikipedia.org/wiki?curid=4895016" title="MPO (ujednoznacznienie)">
MPO (ujednoznacznienie)



</doc>
<doc id="4895021" url="https://pl.wikipedia.org/wiki?curid=4895021" title="Farmcote">
Farmcote

Farmcote – wieś w Anglii, w hrabstwie Gloucestershire. Leży 4 km od miasta Winchcombe. W 1870-72 osada liczyła 32 mieszkańców. Farmcote jest wspomniana w Domesday Book (1086) jako "Fernecote".

</doc>
<doc id="4895033" url="https://pl.wikipedia.org/wiki?curid=4895033" title="Nikos Zarndinidis">
Nikos Zarndinidis

Nikos (Nikolaos) Zarndinidis, (ur. 22 stycznia 1917 w Salonikach, zm. 18 lutego 2001) – grecki polityk, działacz sportowy i wojskowy, parlamentarzysta krajowy i eurodeputowany, w latach 1977–1980 minister prac publicznych.
Życiorys.
Ukończył szkołę handlową w Salonikach. Przed wybuchem II wojny światowej był oficerem rezerwy w Kawali. Podczas wojny walczył w oddziale piechoty w Albanii, brał także udział w ruchu oporu. Od 1944 służył w armii jako ochotnik m.in. w centrum informacyjnym w Ewros, odszedł z niej w 1950 w stopniu majora. W młodości aktywnie uprawiał wioślarstwo i koszykówkę, został mistrzem kraju w pierwszej dyscyplinie oraz graczem X.A.N. Saloniki. W późniejszym okresie został prezesem klubu PAE Iraklis 1908 oraz organizacji nurków w rodzinnym mieście. Od 1957 do 1958 kierował zarządem portu w Salonikach.
Od 1955 do 1963 zasiadał w Parlamencie Hellenów z ramienia Partii Ludowej. Później m.in. kierował 39. Międzynarodowymi Targami Handlowymi w Salonikach. Wstąpił do Nowej Demokracji. W latach 1974–1981 ponownie zasiadał w krajowej legislatywie I i II kadencji z okręgów obejmujących Saloniki. Od 1977 do 1980 zajmował stanowisko ministra transportu i robót publicznych w rządzie Konstandinosa Karamanlisa. Od 1 stycznia do 18 października 1981 wykonywał mandat posła do Parlamentu Europejskiego w ramach delegacji krajowej. Pozostał deputowanym niezrzeszonym, należał do Komisji ds. Polityki Regionalnej i Planowania Regionalnego.
Był żonaty z Anastasią, mieli dwoje dzieci. Jego imieniem nazwano jedną z salonickich ulic.

</doc>
<doc id="4895046" url="https://pl.wikipedia.org/wiki?curid=4895046" title="Sivas Arena">
Sivas Arena

Sivas Arena (znany też jako „Nowy Stadion 4 Września”, tur. „Yeni 4 Eylül Stadyumu”) – stadion piłkarski w Sivas, w Turcji. Został wybudowany w latach 2013–2016 i zainaugurowany 14 sierpnia 2016 roku. Może pomieścić 27 532 widzów. Swoje spotkania rozgrywają na nim piłkarze klubu Sivasspor, którzy przed otwarciem nowego obiektu występowali na starym Stadionie 4 Września.

</doc>
<doc id="4895049" url="https://pl.wikipedia.org/wiki?curid=4895049" title="NoCopyrightSounds">
NoCopyrightSounds

NoCopyrightSounds (w skrócie: NCS) – wydawnictwo muzyczne założone w 2011 roku w Wielkiej Brytanii z inicjatywy Billy'ego Woodford'a. Utwory są wydawane na licencji Creative Commons, pozwalające na bezpłatny odsłuch i darmowe pobieranie. Udostępniane za pośrednictwem serwisu YouTube, SoundCloud i Spotify. Utwory można wykorzystać w dowolny sposób m.in. w materiałach wideo, bez obaw o naruszenie praw autorskich, co pozwala również na włączenie monetyzacji na opublikowanych filmach z użytą muzyką.
Historia.
Pomysł na wytwórnię, która miałaby wydawać darmowe i bez praw autorskich utwory muzyczne, padł wtedy, kiedy to Brytyjczyk Billy Woodford prowadził kanał w serwisie YouTube o tematyce gier komputerowych. Znalezione w sieci utwory zaczął udostępniać na swoim kanale i po pewnym czasie zauważył, że tego typu materiały zdobywały kilka razy większe zasięgi niż jego dotychczasowe filmy. Wytwórnię założył w 2011 roku.
W grudniu 2014 roku wytwórnia wypuściła swój pierwszy album pt. "NCS Uplifting".
W 2017 roku wytwórnia ogłosiła, że zarobiła pierwszy 1 milion dolarów.
Audio-wizualizacja.
NoCopyrightSounds promując utwory na własnym kanale YouTube, używa charakterystycznego audio-wizualizera. W każdym wideo, kółko ruszające się w rytm muzyki, ma inny kolor przypisany danemu gatunkowi muzycznemu:
Artyści.
Źródło

</doc>
<doc id="4895050" url="https://pl.wikipedia.org/wiki?curid=4895050" title="Garnizon Prudnik">
Garnizon Prudnik

Garnizon Prudnik – garnizon wojskowy wojsk niemieckich do 1945 roku i Wojska Polskiego okresu PRL oraz od zmiany ustrojowej w latach 90. XX wieku. Garnizon został ostatecznie zlikwidowany w 1994 roku.
Historia.
Pierwsza wzmianka o wojsku w Prudniku pochodzi z 1732. Wówczas stacjonowała tu kompania piechoty 4PP. Od 1742 do 1746 stacjonował tu Pułk Piechoty nr 38 generała majora Christopha von Dohna. Następnie w garnizonie znajdował się Pułk Kirasjerów nr 12 pod dowództwem porucznika . Pułk opuścił miasto w 1779, po przeprowadzeniu przez Austriaków ataku artyleryjskiego na Prudnik, przez co spaliło się prawie całe miasto. Powrócił w 1783 po odbudowie miasta. Od 1808 w Prudniku stacjonował oddział inwalidów oraz 3 Kompania Brygady Artylerii.
Od 1812 w mieście stacjonował drugi i czwarty szwadron 4 Pułku Huzarów im. von Schilla (1 Śląski). W 1856 został zastąpiony przez 6 Pułk Huzarów im. Hrabiego Goetzena (2 Śląski), który opuścił Prudnik w 1889. W tym samym roku do miasta przybył III Dywizjon 21 Pułku Artylerii Polowej. Po wybudowaniu nowych koszary w 1903 wprowadził się do nich 57 Pułk Artylerii Polowej.
W 1912 57 Pułk Artylerii Polowej miał zostać przeniesiony do Gliwic, a do Prudnika z Nysy 23 Pułk Piechoty im. von Winterfeldta. Przemieszczenie wojsk miało mieć miejsce 1 października 1914, jednak proces został przerwany przez wybuch I wojny światowej 28 lipca. 57 Pułk został wysłany na front, a w Prudniku pozostał batalion rezerwowy i kompania piechoty.
57 Pułk Artylerii Polowej został rozformowany w lipcu 1919 na mocy traktatu wersalskiego. Prudnik ponownie stał się miastem garnizonowym po utworzeniu w Republice Weimarskiej armii zawodowej w 1921. W koszarach została ulokowana bateria artylerii górskiej, jednakże góry w okolicach miasta okazały się mało górzyste, więc miejsce baterii zajął 7 Pułk Kawalerii (później przemianowany na 11).
Po dojściu Adolfa Hitlera do władzy w Niemczech i utworzeniu Wehrmachtu miejsce pułku kawalerii zajął III batalion 28 pułku piechoty, który po aneksji Kraju Sudetów został przeniesiony do Nowego Jiczyna. Został zastąpiony przez 8 batalion łączności, który w 1939 został wysłany na front po wybuchu II wojny światowej.
Do 10 października 1945 w koszarach stacjonowała Armia Czerwona. Następnie na terenie Prudnika została sformowana 48 Komenda Odcinka Prudnik. W 1948 na jego bazie sformowano Samodzielny Batalion Ochrony Pogranicza nr 71. W 1949 w Prudniku powstał 15 Pułk KBW Ziemi Opolskiej. Z dniem 1 stycznia 1951 roku 71 batalion Ochrony Pogranicza przemianowano na 45 Batalion Wojsk Ochrony Pogranicza.
Ponadto w Prudniku stacjonował m.in. 15 Pułk Wojsk Obrony Wewnętrznej (1966–1989), który należał do 28 Rezerwowej Dywizji Zmechanizowanej (1972–1989).
Garnizon prudnicki został zlikwidowany 10 maja 1994

</doc>
<doc id="4895051" url="https://pl.wikipedia.org/wiki?curid=4895051" title="Trolejbusy w Czerkiesku">
Trolejbusy w Czerkiesku

Trolejbusy w Czerkiesku – system trolejbusowy funkcjonujący w mieście Czerkiesk, stolicy Karaczajo-Czerkiesji w Rosji. Został uruchomiony 19 grudnia 1988 r. Operatorem jest przedsiębiorstwo Trollejbusnoje uprawlenije.
Linie.
Według stanu z września 2020 r. w Czelabińsku kursowało 9 linii trolejbusowych.
Tabor.
Stan z 4 września 2020 r.

</doc>
<doc id="4895053" url="https://pl.wikipedia.org/wiki?curid=4895053" title="Zbrodnia w Winiarach">
Zbrodnia w Winiarach

Zbrodnia w Winiarach, egzekucje w Lesie Winiarskim – mord dokonany na Polakach przez niemieckich okupantów. Doszło do niego we wsi Winiary (obecnie część Kalisza). Ofiarami byli mieszkańcy Kalisza i regionu, w tym samorządowcy, parlamentarzyści i przedsiębiorcy. Masowe egzekucje rozpoczęły się 14 grudnia 1939 i trwały według różnych źródeł: do lutego 1940, do końca 1944 lub nawet do 1945 roku. Zginęło co najmniej 320, a najprawdopodobniej około 700 osób. Dokładna liczba ofiar nie jest znana.
Egzekucje, do których doszło w Lesie Winiarskim na przełomie lat 1939 i 1940, zaliczane są do tzw. Intelligenzaktion – ludobójstwa polskiej inteligencji, ziemiaństwa i duchowieństwa na terenach włączonych do III Rzeszy.
Geneza i tło.
1 września 1939 z Ostrowa Wielkopolskiego wycofał się 60. Pułk Piechoty. Niemcy wkroczyli do miasta 3 września. Doszło do wymiany ognia z polskim patrolem. Do Kalisza armia niemiecka dotarła dzień później. Były to oddziały pod dowództwem generała Johannesa Blaskowitza, który po wojnie stanął przed sądem za zbrodnie wojenne w Wielkopolsce.
Do pierwszych zbrodni niemieckich doszło jeszcze w trakcie kampanii wrześniowej. Za pierwsze masowe egzekucje odpowiadali żołnierze Wehrmachtu. W październiku Wielkopolska przeszła spod administracji wojskowej do cywilnych struktur władzy okupacyjnej. Kalisz i Ostrów Wielkopolski zostały włączone do Okręgu Rzeszy Poznań (późniejszy "Kraj Warty"). W listopadzie i grudniu 1939 doszło do kolejnej serii masakr ludności cywilnej. Szacuje się, że w ponad 200 egzekucjach zginęło około 5 tys. ludzi.
Przez więzienie w Kaliszu od września 1939 do marca 1940 przeszło ok. 750 osób. Większość została zamordowana. Była to część zaplanowanej i przeprowadzonej przez Niemców eksterminacji wielkopolskiej inteligencji, która miała doprowadzić do germanizacji regionu.
Miejsce zbrodni.
W czasie II wojny światowej Winiary były sąsiadującą z Kaliszem wsią. Jej ostatni właściciel, Konrad Wünsche, został zamordowany przez Niemców tuż przed wkroczeniem Armii Czerwonej. Las Winiarski obejmuje współcześnie powierzchnię 220 hektarów. W północno-wschodniej części lasu znajduje się obelisk oznaczający miejsce masowych egzekucji z lat 1939-1940 (→ Upamiętnienie).
Zbrodnia.
Niemcy od początku okupacji wykorzystywali Las Winiarski jako miejsce straceń mieszkańców regionu. 20 października 1939 okupanci rozstrzelali Józefa Broniszewskiego z Sobiesęk (oddalonych od Winiar o ponad 20 km), zaś 6 grudnia Józefa Niedźwieckiego z Kalisza.
Rozstrzelanie mieszkańców Ostrowa Wielkopolskiego.
Przeszło dwa miesiące po wkroczeniu do miasta, 8 listopada 1939, Niemcy aresztowali około 25 ostrowian, w tym wielu uczestników powstania wielkopolskiego. Według powojennej relacji mieli oni posłużyć za zakładników. Były to postaci znaczące w życiu społeczności lokalnej: samorządowcy, przedsiębiorcy, nauczyciele i przedstawiciele wolnych zawodów. Do połowy grudnia przetrzymywano ich w ostrowskim więzieniu. Trafił tam też m.in. Stanisław Szlagowski, aresztowany przez Niemców w Rososzycy oraz ksiądz Jan Joachimowicz z Sieroszewic. Za zgodą Niemców rodziny mogły przekazywać osadzonym paczki z żywnością, pisać listy. Niemcy najprawdopodobniej zgodzili się też na widzenia. Więźniowie przebywali w dwóch kilkunastoosobowych celach na drugim piętrze budynku. Za dni drzwi do cel były otwarte.
Wcześnie rano 14 grudnia 1939 więźniowie zostali pod eskortą wywiezieni autobusem do więzienia w Kaliszu. Transport liczył 29 osób. Z nieznanych powodów Niemcy pominęli ks. Joachimowicza. Pozostali stanęli przed sądem, oskarżeni o uczestnictwo w powstaniu wielkopolskim. W rzeczywistości jednak część więźniów nie brała w nim udziału. Dowodem w sprawie była "Złota księga miasta Ostrowa", do której krótko przed wojną trafiły nazwiska powstańców. W trakcie rozprawy sędziowie podpisali wcześniej przygotowane wyroki śmierci. Uniewinniony został tylko Jan Kończak – podoficer Wojska Polskiego. Jego relacja jest jedynym źródłem informacji na temat przebiegu rozprawy.
Krótko po sfingowanym procesie do skazańców dołączyli aresztowani z okolic Jarocina i Kępna, a także z Ostrzeszowa i Pleszewa. Niemcy wywieźli ich lasu w Winiarach, gdzie zostali zamordowani strzałem w tył głowy. Miejsce kaźni odnalazł (najprawdopodobniej już 15 grudnia) Leon Stencel wraz z Józefem Kluczyńskim, synem zamordowanego Romana Kluczyńskiego. Wskazał je przekupiony dozorca z kaliskiego więzienia. Pomimo tego większość rodzin nie poznała losu zamordowanych aż do końca wojny.
Według dr. Mariana Olszewskiego (przewodniczącego Okręgowej Komisji Badania Zbrodni Hitlerowskich w Poznaniu) odpowiedzialność za zbrodnię w Lesie Winiarskim ponoszą funkcjonariusze Einsatzgruppe III oraz Einsatzgruppe VI. W skład tej ostatniej jednostki wchodziło Einsatzkommando 14 (określane także jako Einsatzkommando 2), które działało w południowej części Wielkopolski. Jednakże w grudniu 1939 jednostki te były już rozwiązane. Zaczęły funkcjonować "cywilne" formacje III Rzeszy: Gestapo, Sipo i Kripo. Kazimierz Leszczyński w kontekście zbrodni w Winiarach pisze o "nieustalonym oddziale".
Ofiary.
Pogrubionym drukiem zaznaczono ofiary przetransportowane z ostrowskiego do kaliskiego więzienia 14 grudnia 1939 i pochowane po wojnie w kwaterze powstańców wielkopolskich na cmentarzu przy ul. Limanowskiego w Ostrowie Wielkopolskim.Lista nie jest kompletna. Śmierć poniosło co najmniej 70 osób. Ofiary pochodziły m.in. z Blizanowa, Kalisza, Ostrowa Wielkopolskiego i Wysocka Małego.
Późniejsze mordy.
Do kolejnej zbiorowej egzekucji doszło jeszcze w roku 1939. 23 grudnia życie straciło kilkudziesięciu mieszkańców Kalisza, Kościelca, Cekowa i Winiar. Do zbiorowej egzekucji doszło też 10 lutego 1940. Niemcy rozstrzelali wówczas 80 osadzonych z więzienia w Kaliszu. Ofiarami zbrodni w Lesie Winiarskim byli nie tylko przedstawiciele inteligencji. 11 lutego 1940 Niemcy rozstrzelali dziesięciu rolników z Racławic.
Trudno ustalić, do kiedy trwały mordy w Lesie Winiarskim. Wiadomo, że do masowych egzekucji w Kaliszu i okolicach dochodziło jeszcze w styczniu 1945 roku (→ zbrodnia w lesie skarszewskim). Główna Komisja Badania Zbrodni Hitlerowskich w Polsce podaje, że 20 grudnia 1941 roku rozstrzelany został w Winiarach Franciszek Włodarczyk z Korzeniewa. To ostatnia zbrodnia, której GKBZH nadała precyzyjne datowanie. Część egzekucji śledczy umieścili w ogólnych ramach czasowych 1939-1945. Ginęli zarówno pojedynczy ludzie, jak i kilkudziesięcioosobowe grupy. Według Jana Pogorzelca (ówczesnego pracownika fabryki w Winiarach) mordy trwały do końca 1944 roku.
W 1943 roku Niemcy zamęczyli w Lesie Winiarskim Andrzeja Janusza Koczorowskiego. Pochodzący z rodziny właścicieli Przystajni żołnierz Armii Krajowej poniósł śmierć, ciągnięty za galopującym koniem.
Po wojnie w Lesie Winiarskim odkopano zwłoki 327 osób. Ofiary pochodziły z Iwanowic, Gzikowa, Korzeniewa, Renty, Winiar, Zbierska i wielu innych miejscowości.
Po wojnie.
Dwa miesiące po wkroczeniu Armii Czerwonej do Kalisza nastąpiła pierwsza ekshumacja w Lesie Winiarskim. Wykopano zwłoki ok. 130 ofiar. Większości nie udało się zidentyfikować.
W 1945 roku Miejska Rada Narodowa w Ostrowie Wielkopolskim podjęła starania, by ustalić losy aresztowanych jesienią 1939. Z inicjatywy radnego Wacława Rogalewskiego powstał komitet, który miał wyjaśnić co się z nimi stało. Nie żył już wówczas Józef Kluczyński, który wraz z Leonem Stenclem odkrył miejsce kaźni. Groby pomordowanych udało się odkryć dzięki zeznaniom Stencla, a także siostry Kluczyńskiego, Marii Talarczyk, oraz Bolesława Grobelnego – kierowcy autobusu, który przewiózł ofiary z ostrowskiego więzienia do Kalisza. Na miejscu zbrodni odkryto cztery groby, w jednym znajdowały się ciała pomordowanych ostrowian. Do ekshumacji doszło 19 października 1945 roku. Dwa dni później w kwaterze powstańców wielkopolskich na ostrowskim cmentarzu przy ul. Limanowskiego pochowano 27 ofiar. Według ówczesnej prasy w pogrzebie wzięło udział 20 tysięcy ludzi. Stacjonujący w mieście oficerowie Armii Czerwonej mieli ofiarować 500 złotych na pomoc bliskim pomordowanych.
O wydanie w ręce Niemców "Złotej księgi miasta Ostrowa", która posłużyła do postawienia ofiar przed sądem, wydawany przez Powiatową Radę Narodową "Głos Ostrowski" oskarżył Wandę Astową. Kobieta uciekła przed wkroczeniem Sowietów i została aresztowana po powrocie, a następnie uniewinniona.
Wiosną 1946 roku sąd w Ostrowie Wielkopolskim formalnie potwierdził zgon Jana Mieżyńskiego na wniosek jego żony. Przyjęto wówczas, że został zamordowany o godzinie 17:00.
Wyrokiem wydanym na Stanisława Szlagowskiego zajęła się po wojnie prokuratura z niemieckiego Chociebuża. Ustawa o uchylaniu niesprawiedliwych wyroków nazistowskich przewiduje, że "uchyleniu podlegają skazujące orzeczenia karne wydane z przyczyn politycznych, militarnych, rasowych, religijnych lub światopoglądowych z naruszeniem elementarnych zasad sprawiedliwości po 30 stycznia 1933 roku w celu wprowadzenia lub utrzymania narodowosocjalistycznego reżimu". Na tej podstawie prokuratura uznała, że Szlagowski został zrehabilitowany.
Upamiętnienie.
W 1960 na miejscu zbrodni stanął obelisk upamiętniający zamordowanych w Lesie Winiarskim mieszkańców Ostrowa Wielkopolskiego. Od 2006 w rocznicę mordu odprawiana jest przy nim msza. Co roku gromadzą się tam potomkowie ofiar. W 2011 roku na budynku Szkoły Podstawowej w Rososzycy zawisła tablica upamiętniająca Jana Karolewskiego. W 2016 roku, z okazji dwudziestopięciolecia reaktywacji Kurkowego Bractwa Strzeleckiego w Ostrowie Wielkopolskim, odsłonięta została tablica ku czci wszystkich braci pomordowanych w czasie II wojny światowej.

</doc>
<doc id="4895057" url="https://pl.wikipedia.org/wiki?curid=4895057" title="Egzekucje w Lesie Winiarskim">
Egzekucje w Lesie Winiarskim



</doc>
<doc id="4895067" url="https://pl.wikipedia.org/wiki?curid=4895067" title="Barbara Kotełko">
Barbara Kotełko

Barbara Kotełko (ur. 31 stycznia 1926 w Drożęcinie, zm. 27 sierpnia 2020) – polska farmaceutka, prof. dr hab.
Życiorys.
W 1951 ukończyła studia farmacji w Akademii Medycznej w Łodzi, w 1960 obroniła pracę doktorską, w 1967 uzyskała stopień doktora habilitowanego. W 1977 nadano jej tytuł profesora w zakresie nauk farmaceutycznych. Pracowała w Instytucie Technologii i Chemii Leków na Wydziale Farmaceutycznym Akademii Medycznej w Łodzi.
Zmarła 27 sierpnia 2020. Pochowany na cmentarzu Powązki Wojskowe w Warszawie (kwatera A17-4-11).

</doc>
<doc id="4895070" url="https://pl.wikipedia.org/wiki?curid=4895070" title="Citroën e-Jumpy">
Citroën e-Jumpy



</doc>
<doc id="4895071" url="https://pl.wikipedia.org/wiki?curid=4895071" title="Peugeot e-Boxer">
Peugeot e-Boxer



</doc>
<doc id="4895073" url="https://pl.wikipedia.org/wiki?curid=4895073" title="Citroën ë-Jumper">
Citroën ë-Jumper



</doc>
<doc id="4895074" url="https://pl.wikipedia.org/wiki?curid=4895074" title="Opel Movano-e">
Opel Movano-e



</doc>
<doc id="4895079" url="https://pl.wikipedia.org/wiki?curid=4895079" title="Pelczar">
Pelczar



</doc>
<doc id="4895081" url="https://pl.wikipedia.org/wiki?curid=4895081" title="Bitwa pod Berezą">
Bitwa pod Berezą

Bitwa pod Berezą – walki polskiej 14 Dywizji Piechoty gen. Daniela Konarzewskiego z oddziałami sowieckich 17. i 19 Dywizji Strzelców w czasie ofensywy jesiennej wojsk polskich w okresie wojny polsko-bolszewickiej.
Sytuacja ogólna.
Realizując w drugiej połowie sierpnia 1920 operację warszawską, wojska polskie powstrzymały armie Frontu Zachodniego Michaiła Tuchaczewskiego. 1 Armia gen. Franciszka Latinika zatrzymała sowieckie natarcie na przedmościu warszawskim, 5 Armia gen. Władysława Sikorskiego podjęła działania ofensywne nad Wkrą, a ostateczny cios sowieckim armiom zadał marszałek Józef Piłsudski, wyprowadzając uderzenie znad Wieprza. Zmieniło to radykalnie losy wojny. Od tego momentu Wojsko Polskie było w permanentnej ofensywie.
Po wielkiej bitwie nad Wisłą północny odcinek frontu polsko-sowieckiego zatrzymał się na zachód od linii Niemen – Szczara. Na froncie panował względny spokój, a obie strony reorganizowały swoje oddziały. Wojska Frontu Zachodniego odtworzyły ciągłą linię frontu już 27 sierpnia. Obsadziły one rubież Dąbrówka – Odelsk – Krynki – Grodno – Grodek Kamieniec Litewski. Stąd Tuchaczewski zamierzał w przeprowadzić koncentryczne natarcie na Białystok i Brześć, by dalej ruszyć na Lublin. Uderzenie pomocnicze na południu miała wykonać między innymi 1 Armia Konna Siemiona Budionnego.
Reorganizując siły, Naczelne Dowództwo Wojska Polskiego zlikwidowało dowództwa frontów i rozformowało 1. i 5. Armię. Na froncie przeciwsowieckim rozwinięte zostały 2., 3., 4. i 6. Armie. 4 Armia gen. Leonarda Skierskiego została przerzucona z rejonu Łomży na wschód. Dywizje obsadziły front wzdłuż linii kolejowej Bielsk – Brześć – Włodawa. 14 Dywizja Piechoty obsadziła front od Wilamowicz do Brześcia. Po ściągnięciu posiłków z głębi Rosji bolszewicy uzyskali przewagę na odcinku frontu polskiej 4 Armii. Generał Skierski postanowił uprzedzić uderzenie sowieckie na Brześć. 14 Wielkopolska Dywizja Piechoty rozpoczęła działania w kierunku na Kobryń.
Walki pod Berezą.
Realizując swoje plany wznowienia operacji zaczepnej, Sowieci koncentrowali dywizje do uderzenia.
14 września 14 Dywizja Piechoty stacjonowała na pozycjach w rejonie Charki, Tewle, Stryhowo (gmina Stryhowo).
56 pułk piechoty ugrupowany był następująco: II batalion, sztab pułku i 5 bateria w Andronowie; I batalion i 6 bateria w folwarku Legaty; III batalion i 4 kompania karabinów maszynowych w Legatach; 9 kompania wraz z 3 kompanią karabinów maszynowych rozmieściła swoje placówki na ubezpieczeniu w Imieninach. 11 kompania stacjonowała w Dubowie, a 4 bateria w Guśkach.
15 września Sowieci uderzyli na pozycje obronne 56 pułku piechoty, wspierane trzema bateriami 14 pułku artylerii polowej. Główne uderzenie skierowane było na 9 kompanię por. Kaczmarka. Zła ocena sytuacji, dokonana przez polskiego dowódcę, skutkowała wysokimi stratami w plutonie wysłanym na rozpoznanie. Na pomoc 9 kompanii dowódca pułku ściągnął pozostałe kompanie III batalionu.
Z Berezy w kierunku polskich stanowisk ruszyły tyraliery 57 Brygady Strzelców. Brygada niedawno otrzymała uzupełnienie, a w jej pułkach służyli głównie komuniści i ochotnicy z Moskwy i Piotrogrodu. Mimo ognia polskich sześciu baterii artylerii i grupy ogniowej złożonej z obsług ckm-ów trzech kompanii, pomimo wysokich strat, przeciwnik uparcie szedł do przodu. Jego natarcie zostało załamane dopiero około 100 m od polskich okopów. Wtedy do kontrataku przeszli Polacy. III/56 pp zajął Berezę, a w rejonie Laskowa stanął II/55 pp.
Kilka godzin później sytuacja odwróciła się. Z lasów położonych 700 m na wschód od Berezy sowieci wyprowadzili swój kontratak. Wykorzystując fałdy terenowe i ogień własnej artylerii, podeszli na odległość około 150 m od polskich stanowisk i ruszyli do szturmu. Po krótkiej walce opanowali Berezę. Równocześnie zaatakowane zostały pozycje 57 pułku piechoty. Ten ugiął się pod naporem czerwonoarmistów i oddał wieś Bosiacz.
Na zagrożone kierunki dowódca 14 DP gen. Konarzewski wysłał swoje odwody. Pod Bosiacz pomaszerował II/56 pp wzmocniony 5 baterią 14 pap, a do folwarku Imieniny został ściągnięty I/56 pułku piechoty. Następnego dnia nieprzyjaciel uderzył pod Laskowem i wyparł ze stanowisk II/55 pp. Dwa plutony 7/55 pp zostały oderwane od reszty batalionu i zajęły stanowiska w kierunku północnym na Laskowo, nadal utrzymując łączność z 9/56 pp w rejonie cmentarza. Co prawda kontratakiem siłami I/55 pp odzyskano miejscowość, ale straty, szczególnie w kadrze oficerskiej, były wysokie. Atakował też II/56 pp. Jego siły główne uderzyły od zachodu na Bosiacz, a 6 kompania obeszła wieś od północy, kompletnie zaskakując przeciwnika. Po krótkiej walce zmuszono czerwonoarmistów do odwrotu. O 7.00 Berezę atakował już cały 56 pułk piechoty: I batalion nacierał od południa, III od zachodu. Wsparcie ogniowe zapewnił III dywizjon 14 pułku artylerii polowej. Atak I batalionu przełamał obronę sowiecką i zmusił nieprzyjaciela do odwrotu.
Bilans walk.
W walkach pod Berezą obie strony poniosły ciężkie straty. 19 Brygada Strzelców przestała praktycznie istnieć.

</doc>
<doc id="4895085" url="https://pl.wikipedia.org/wiki?curid=4895085" title="San Quirico">
San Quirico



</doc>
<doc id="4895090" url="https://pl.wikipedia.org/wiki?curid=4895090" title="Kościół San Domenico w Palermo">
Kościół San Domenico w Palermo

Kościół San Domenico w Palermo (wł. "Chiesa di San Domenico"), znajdujący się na placu o tej samej nazwie, jest drugim po katedrze najważniejszym kościołem w Palermo, jest uważany za „Panteon znamienitych mężów Sycylii” i za symbol walki z mafią.
Historia.
Pierwszy kościół powstał w tym miejscu w drugiej połowie XIII wieku, krótko po tym, jak dominikanie osiedlili się w Palermo. Później, w okresie renesansu, między 1458 a 1480 rokiem, biorąc pod uwagę znaczny napływ wiernych, dominikanie postanowili całkowicie przebudować i rozbudować świątynię. Ostatecznie w 1640 r. kościół ponownie został zburzony i odbudowany za zgodą kardynała Giannettino Dorii, arcybiskupa Palermo. Realizację projektu powierzono najpierw dominikańskiemu architektowi Andrea Cirrincione, a następnie najbardziej doświadczonemu architektowi Vincenzo Tedeschi, który dokonał ważnych zmian w podstawowym projekcie Cirrincione.
Architektura.
Większość prac została ukończona w XVII wieku, z wyjątkiem fasady ukończonej w 1726 r. Elewacja, zgodnie z typowym schematem rzymskiej architektury barokowej, podzielona jest na trzy poziomy i wyznacza ją dwanaście marmurowych kolumn ułożonych w pary. W dolnym znajdują się trzy portale wejściowe ograniczone czterema parami kolumn w stylu doryckim. W drugim rzędzie cztery stiukowe posągi papieży dominikanów (Innocenty V, Pius V, Benedykt XI i Benedykt XIII) oraz dwie inne umieszczone w niszach, przedstawiające św. Tomasza z Akwinu i św. Piotra Męczennika. Na ostatniej kondygnacji w centrum frontonu wyróżnia się figura św. Dominika Guzmana, założyciela zakonu. Na krańcach fasady znajdują się dwie strzeliste i symetryczne dzwonnice. 
Wnętrza.
Wnętrze, majestatyczna sala, ma plan krzyża łacińskiego z płytkimi kaplicami ściennymi i niewielkim transeptem, charakteryzującym się trzema szerokimi nawami podzielonymi przez szesnaście potężnych kolumn porządku toskańskiego, które podtrzymują czternaście dużych okrągłych łuków, siedem z każdej strony. W nawach bocznych znajdują się wspaniałe kaplice, z których prawie wszystkie były niegdyś pod patronatem rodzin szlacheckich, w których znajdują się liczne dzieła sztuki o dużej wartości artystycznej.
W 1853 roku kościół stał się panteonem wybitnych Sycylijczyków, których zaczęto w nim chować.

</doc>
<doc id="4895095" url="https://pl.wikipedia.org/wiki?curid=4895095" title="Chevrolet Lova RV">
Chevrolet Lova RV

Chevrolet Lova RV – samochód osobowy typu minivan klasy miejskiej produkowany pod amerykańską marką Chevrolet w latach 2016 – 2019.
Historia i opis modelu.
Jesienią 2015 roku chiński oddział Chevroleta w ramach spółki joint-venture Shanghai-GM przedstawił nowego, miejskiego minivana opracowanego z myślą o wewnętrznym rynku. Samochód został opracowany na technicznej bazie współdzielonej z modelami Chevrolet Sail oraz Buick GL6.
Chevrolet Lova RV utrzymano w stylistyce nawiązującej do sedana Sail, zyskując podobne do niego podłużne, ostro zakończone w wewnętrznych krawędziach reflektory, a także duża atrapa chłodnicy przedzielona kolorową poprzeczką. Tylne lampy zyskały duży, zaokrąglone przy krawędziach lampy. 
Produkcja Lovy RV trwała do 2019 roku, kończąc się na rzecz nowego, większego modelu minivana Orlando.

</doc>
<doc id="4895096" url="https://pl.wikipedia.org/wiki?curid=4895096" title="Fondation Louis-Vuitton">
Fondation Louis-Vuitton

Fondation Louis-Vuitton – fundacja założona w 2006 roku, prowadząca muzeum sztuki i centrum kultury, sponsorowana przez grupę LVMH i jej spółki zależne. Jest prowadzona jako prawnie wyodrębniony podmiot non-profit w ramach promocji kultury i sztuki LVMH.
Muzeum sztuki zostało otwarte w październiku 2014 roku. Budynek został zaprojektowany przez architekta Franka Gehry’ego i sąsiaduje z "Jardin d’Acclimatation" w Lasku Bulońskim w 16. dzielnicy Paryża. W 2017 roku "Fondation Louis-Vuitton" odwiedziło ponad 1,4 mln osób.

</doc>
<doc id="4895100" url="https://pl.wikipedia.org/wiki?curid=4895100" title="Mała encyklopedia logiki">
Mała encyklopedia logiki

Mała encyklopedia logiki – polska encyklopedia wydana w roku 1970, wznowiona w zmienionej i rozszerzonej formie w roku 1988 przez Zakład Narodowy im. Ossolińskich, .
Recenzje.
Profesor Jan Woleński stwierdził w podsumowaniu swojej recenzji książki w 1990, iż, pomimo że na pewno będzie przydatna dla wielu użytkowników, to jednak jest bardziej szkicem encyklopedii niż encyklopedią w pełnym tego słowa znaczeniu.

</doc>
<doc id="4895101" url="https://pl.wikipedia.org/wiki?curid=4895101" title="Napastnica granchacońska">
Napastnica granchacońska

Napastnica granchacońska, żaba Budgetta ("Lepidobatrachus laevis") – gatunek płaza bezogonowego z rodziny Ceratophryidae osiągający długość 10,0 cm. Cechuje się wyjątkowo dużą głową, a także bardzo szeroką szczęką pozwalającą mu na połykanie dużych bezkręgowców, którymi się żywi. Występuje w krainie geograficznej Gran Chaco w Ameryce Południowej, gdzie zasiedla okresowe zbiorniki wodne powstające podczas letnich opadów deszczu. Po wyschnięciu zbiorników zakopuje się w ziemi, do nadejścia pory deszczowej, gdzie chroniona jest przez kokon wytworzony ze skóry. Rozmnaża się od października do lutego, a zarodki charakteryzują się bardzo szybkim rozwojem. Gatunek najmniejszej troski (LC) w związku z szerokim zasięgiem występowania i dużą populacją. Napastnica granchacońska jest znana w internecie jako "Wednesday frog" w związku z memem, którego jest bohaterką.
Taksonomia.
Gatunek po raz pierwszy opisał w 1899 roku brytyjski herpetolog John Samuel Budgett. Opis ukazał się w czasopiśmie "Quarterly Journal of Microscopical Science". Jako miejsce typowe odłowu holotypu Budgett wskazał „paragwajskie Chaco” (). Holotypem była dorosła samica o długości 80 mm odłowiona przez Budgetta w 1899 roku.
Według badań przeprowadzonych przez Faivovicha i współpracowników "L. laevis" jest taksonem siostrzanym dla "L. llanensis".
Wygląd.
Jest to duży wodny płaz o mocno zbudowanym ciele spłaszczonym grzbietobrzusznie. Długość od czubka pyska do otworu kloaki wynosi 10,0 cm u samic, samce osiągają natomiast zazwyczaj połowę tej długości. U obu płci głowa jest duża i krępa i stanowi mniej więcej 1/3 długości całego ciała, obecna jest również bardzo szeroka szczęka. Na górnej szczęce znajdują się duże zęby, na żuchwie obecne są natomiast 2 kły umieszczone w jej środkowej części. Nozdrza i oczy umieszczone są na grzbietowej części ciała, źrenice mają kształt romboidalny. Obecna jest również wyraźnie zaznaczona błona bębenkowa. Kończyny przednie i tylne krótkie. Palce u stóp spięte dobrze rozwiniętą błoną pławną, której brak u palców dłoni. Na śródstopiu znajduje się także czarny guzek w kształcie szpadla. Skóra raczej gładka, z wyjątkiem dwóch linii gruczołów na plecach, które są wyraźnie zaznaczone i tworzą literę V zwężającą się ku głowie. Grzbiet ma barwę od ciemnozielonej do szarej, obecne są natomiast czarne plamy, otoczone kolorem pomarańczowym, które są bardziej widoczne w bocznych częściach ciała. Brzuszna część ciała biała lub kremowa, brak znakowań. Dojrzałe płciowo samce posiadają niebieskoczarne gardło.
Zasięg występowania, siedliska i zachowania.
Występuje w krainie geograficznej Gran Chaco w Ameryce Południowej na wysokościach bezwzględnych 0–800 m n.p.m., m.in. w argentyńskich prowincjach Chaco, Cordoba, Corrientes, Paragwajskich departamentach Górny Paragwaj, Boqueron, Presidente Hayes czy boliwijskich departamentach Tarija i Santa Cruz.
Zasiedla okresowe zbiorniki wodne nazywane „pozos”, które powstają podczas letnich opadów deszczu od października do lutego. Po wyschnięciu zbiorników, płazy te zagrzebują się w miękkim błocie, używając dużych guzków na kończynach tylnych. Zagrzebane płazy wytwarzają kokon stworzony z warstw skóry niezrzuconej podczas linienia. Kokon chroni płaza przed nadmierną utratą wody. Obfite opady deszczu w październiku stymulują wygrzebywanie się płazów na powierzchnię ziemi.
Zaatakowana napastnica nadyma się i staje na wyprostowanych kończynach, dzięki czemu wygląda na większą. Jeżeli strategia ta nie zniechęci drapieżnika, "L. laevis" zaczyna gryźć, rzucać się na agresora i wydawać przeszywający krzyk, z powodu którego w języku guarani, nazywana jest ‘kukurú-chiní’, czyli wrzeszczącą żabą.
Pożywienie.
Napastnica granchacońska poluje z zasadzki w porach nocnych. Płaz pozostaje nieruchomo zanurzony w wodzie wśród roślinności, z wystającymi jedynie oczami i nozdrzami. Jeżeli ofiara podpłynie wystarczająco blisko, płaz chwyta ją za pomocą bardzo silnych szczęk. Gatunek ten żywi się dużymi owadami i ślimakami, w czym pomagają mu szerokie szczęki.
Rozmnażanie i rozwój.
Do rozrodu dochodzi w okresowych zbiornikach wodnych od października do lutego. Samica składa około 1400 jaj. Zarodki rozwijają się wyjątkowo szybko, co spowodowane jest szybkim wyschnięciem zbiornika. Kijanki są aktywnymi drapieżnikami, a ich szczęki przypominają anatomicznie szczęki dorosłych osobników. Pożywiać zaczynają się tuż po wykluciu, a ich szeroki rozdziawiony otwór gębowy pozwala na połknięcie ofiary w całości. Dochodzi wśród nich do aktów kanibalizmu. 
Status.
Gatunek najmniejszej troski (LC) w związku ze stosunkowo szerokim zasięgiem występowania i dużą populacją o stabilnym rozmiarze. Lokalnym populacjom zagrażać mogą pożary oraz nadmierny wypas trzody. Gatunek ten sprzedawany jest jako zwierzę domowe, handel ten nie zagraża natomiast jego populacji.
"L. laevis" w kulturze, gospodarce i nauce.
Napastnica granchacońska jest bohaterem mema ‘it is Wednesday, my dudes’, dzięki któremu znana jest w internecie jako Wednesday Frog. Płaz ten hodowany jest również jako zwierzę domowe. W niewoli karmiony powinien być różnorodnym pokarmem, w którego skład wchodzą m.in. karaczany, duże świerszcze, dżdżownice, ryby, oseski mysie. Napastnica granchacońska trzymana jest w akwaterrarium o minimalnej zalecanej pojemności 40 litrów w temperaturze 25–29 °C w ciągu dnia (w nocy niższa). Ponadto, gatunek ten jest coraz częściej używany jako organizm modelowy w badaniach organogenezy, regeneracji, a także ewolucji.

</doc>
<doc id="4895103" url="https://pl.wikipedia.org/wiki?curid=4895103" title="Université Marien Ngouabi">
Université Marien Ngouabi

Uniwersytet im. Marien Ngouabi, UMNG (fr. "Université Marien Ngouabi") – utworzony w 1971 roku jedyny państwowy uniwersytet w Republice Konga z siedzibą w Brazzaville. Według szacunków szkoły na uniwersytecie studiuje 33 000 osób. Kadra nauczycielska uniwersytetu stanowi 889 osób. Rektorem uniwersytetu jest prof. Jean-Rosaire Ibara. Motto szkoły to: Praca, Postęp, Ludzkość (fr. "Travail, Progrès, Humanité").
Historia.
Uniwersytet został utworzony 4 grudnia 1971 roku. 28 lipca 1977 roku uniwersytet otrzymał swojego patrona, zamordowanego 18 marca 1977 roku prezydenta, Mariena Ngouabiego.
Wydziały i instytuty.
W 2005 roku uniwersytet przyjął system LMD, który obejmuje kształcenie w trzech stopniach: licencjat, magister i doktorat. UMNG obejmuje jedenaście obszarów szkolnictwa wyższego:
Organizacja uczelni.
Organizację "Université Marien Ngouabi" reguluje statut z 2012 roku oraz dekret o reorganizacji UMNG z 2013 roku. Na czele UMNG stoi rektor wybierany spośród stałych nauczycieli w randze profesora. Rektorowi pomagają dwaj prorektorzy i sekretarz generalny. Pierwszy prorektor odpowiada za sprawy naukowe, drugi za badania naukowe i stosunki międzynarodowe. Sekretarz generalny jest odpowiedzialny za pomoc rektorowi w zarządzaniu administracyjnym i finansowym uczelni.
Rektorat.
Rektorat jest organem administracyjnym i wykonawczym uniwersytetu. W jej skład wchodzi rektor, dwóch prorektorów i sekretarz generalny, wszyscy mianowani są dekretem prezydenta, na wniosek ministra właściwego do spraw szkolnictwa wyższego.
Rektor.
Wybrany spośród stałych nauczycieli w randze profesora, rektor kieruje administracją. Odpowiada za realizację polityki szkoleniowo-badawczej Uniwersytetu, prowadzenie obrad Komitetu Zarządzającego (fr. "Comité de Direction") oraz sprawowanie uprawnień hierarchicznych i dyscyplinarnych w stosunku do wszystkich pracowników uczelni.
Rada Naukowa.
Rada Naukowa (fr. "Le Conseil scientifique") jest organem doradczym instytucji. Opiniuje w szczególności: politykę badawczą; tworzenie lub likwidację zespołów lub innych jednostek badawczych; oraz plan działań badawczych instytucji.
Rada Edukacyjna.
Rada Edukacyjna (fr. "Le Conseil pédagogique") jest organem doradczym instytucji w sprawach kształcenia i pedagogiki. Wydaje opinie, w szczególności na temat tworzenia lub modyfikacji standardowych programów szkoleniowych.
Partnerstwo i członkostwo.
Uniwersytet jest członkiem i partnerem m.in.: Stowarzyszenia Uniwersytetów Frankofońskich, Funduszu Ludnościowego Narodów Zjednoczonych, UNESCO, FAO.

</doc>
<doc id="4895110" url="https://pl.wikipedia.org/wiki?curid=4895110" title="Mieczysław Rydel">
Mieczysław Rydel

Mieczysław Rydel (ur. 27 listopada 1930 w Woli Mieleckiej, zm. 2 grudnia 2005 w Warszawie) – polski uczony, specjalista w zakresie elektroniki i telekomunikacji, profesor doktor habilitowany inżynier Wydziału Elektroniki i Technik Informacyjnych Politechniki Warszawskiej.
Życiorys.
W 1949 ukończył Liceum Ogólnokształcące w Rybniku i rozpoczął studia na Wydziale Elektrycznym Politechniki Śląskiej w Gliwicach, w 1953 uzyskał dyplom inżyniera elektryka. Następnie kontynuował naukę na Wydziale Łączności Politechniki Warszawskiej, gdzie w 1957 obronił pracę magisterską. Od 1955 był wykładowcą akademickim w Katedrze Teletransmisji Wydziału Łączności, a następnie Instytucie Telekomunikacji Wydziału Elektroniki i Technik Informacyjnych. Pracując na politechnice od 1956 opracowywał przyrządy pomiarowe i aparaturę laboratoryjną, prowadził badania nad teorią torów współosiowych, był autorem metodyki wyznaczania parametrów torów oraz rozwinął teorię torów o losowych niejednorodnościach stosowaną przy interpretacji wyników pomiarów. W 1965 przedstawił i obronił pracę "Analiza teoretyczna własności niejednorodnych współosiowych torów teletransmisyjnych", w 1970 wyjechał na staż w Królewskim Instytucie Technicznym w Sztokholmie, gdzie pracował nad teorią błędów transmisji cyfrowej. W latach 1972-1974, 1980-1984 i 1987-1990 był kierownikiem Zakładu Podstaw Telekomunikacji w Instytucie Telekomunikacji, w latach 1972-1973 i 1978-1980 pełnił funkcję zastępcy dyrektora do spraw nauczania. W 1979 przedstawił monografię "Analiza sygnałów kodowych" i uzyskał stopień doktora habilitowanego. Decyzją Prezydenta RP w 29 lipca 1991 otrzymał tytuł profesora nauk technicznych. 
Pochowany na cmentarzu Powązkowskim w Warszawie (kw. 140, rząd 1, grób 5).

</doc>
<doc id="4895114" url="https://pl.wikipedia.org/wiki?curid=4895114" title="Emerico Amari">
Emerico Amari

Emerico Amari (ur. 10 maja 1810 r. w Palermo, zm. 20 września 1870 r. tamże) – włoski polityk, ekonomista, publicysta, prawnik, wydawca i pedagog. Jedna z ważniejszych postaci liberalnego ruchu politycznego podczas włoskiego Risorgimento. 
Biografia.
Urodzony w szlacheckiej rodzinie (ojciec - hrabia S. Adriano Mariano Salvatore Amari, poseł do parlamentu sycylijskiego w 1812 r., matka, Rosalia Bayardi, markiza S. Carlo.
Po ukończeniu Colasanzio College w Palermo Amari wstąpił na Uniwersytet w Palermo, gdzie uzyskał tytuł magistra prawa i ekonomii. Po pewnym czasie pracy jako prawnik zaczął zajmować się filozofią. Od 1836 r. regularnie publikował artykuły na tematy prawne i gospodarcze w liberalnym czasopiśmie "Giornale de Statistica". Od 1841 do 1848 r. wykładał prawo karne na Uniwersytecie w Palermo, gdzie napisał "Traktat o Teorii Postępu".
W czasie rewolucji w Palermo w 1848 r. został wybrany do parlamentu, gdzie został wiceprzewodniczącym. Brał udział w opracowywaniu nowej konstytucji Sycylii, został wysłany przez rząd rewolucyjny jako ambasador wraz z patriotami Giuseppe La Fariną i Francesco Ferrarą do Turynu, aby ofiarować koronę Sycylii księciu Genui. Kiedy w 1849 r. wojska Burbonów ponownie zajęły Palermo i przywróciły monarchię, Emerico Amari uciekł najpierw na Maltę, a następnie do Genui (Królestwo Sardynii), gdzie mieszkał przez 12 lat.
Podczas wygnania Amari prowadził długą korespondencję ze swoim wygnanym przyjacielem Francesco Ferrarą i współpracował z gazetami biznesowymi. Do tego okresu należy jego najważniejsze dzieło - "Critica di una scienza delle legislazioni Comparate" (Genua, 1857). W 1859 r. został profesorem filozofii historii w Instytucie Studiów Wyższych we Florencji (Istituto di studi superiore di Firenze).
W 1861 r. Emerico Amari został wybrany do pierwszego parlamentu Królestwa Włoch. Rok później, z powodu śmiertelnej choroby syna Enrico, próbował zrezygnować, ale jego wniosek został odrzucony. W 1867 r. został ponownie wybrany do parlamentu włoskiego, ale rok później ostatecznie opuścił parlament. W 1868 r. został wybrany do Rady Miejskiej Palermo, której pozostał członkiem aż do śmierci, spowodowanej nieznaną chorobą w dniu 20 września 1870 r. Po śmierci Amariego w jego rodzinnym mieście wzniesiono mu posąg, a jego imieniem nazwano jedną z centralnych ulic Palermo.

</doc>
<doc id="4895117" url="https://pl.wikipedia.org/wiki?curid=4895117" title="Lekkoatletyka na Letnich Igrzyskach Olimpijskich 1964 – skok wzwyż kobiet">
Lekkoatletyka na Letnich Igrzyskach Olimpijskich 1964 – skok wzwyż kobiet

Skok wzwyż kobiet podczas XVIII Letnich Igrzysk Olimpijskich w Tokio rozegrano 15 października 1964 (kwalifikacje i finał) na Stadionie Olimpijskim w Tokio. Zwyciężczynią została Rumunka Iolanda Balaș, mistrzyni poprzednich igrzysk olimpijskich w Rzymie, która w finale ustanowiła nowy rekord olimpijski wynikiem 1,90 m.
Wyniki.
Kwalifikacje.
Do finału awansowały zawodniczki, które osiągnęły minimum 1,70 m, względnie 12 najlepszych (gdyby mniej niż 12 zawodniczek osiągnęło minimum). W kwalifikacjach tylko 11 zawodniczek osiągnęło minimum, więc do finału dopuszczono cztery kolejne skoczkinie, które miały taki sam wynik (1,68 m) w kwalifikacjach.

</doc>
<doc id="4895119" url="https://pl.wikipedia.org/wiki?curid=4895119" title="Janez Kocijančič">
Janez Kocijančič

Janez Kocijančič (ur. 20 października 1941 w Lublanie, zm. 1 czerwca 2020 tamże) – słoweński polityk, prawnik i działacz sportowy, minister w okresie komunistycznym, przewodniczący Słoweńskiego Komitetu Olimpijskiego (1991–2014), deputowany, lider Zjednoczonej Listy Socjaldemokratów (1993–1997).
Życiorys.
Ukończył w 1965 studia prawnicze na Uniwersytecie Lublańskim, uzyskał na tej uczelni magisterium (1974) i doktorat (2010). W okresie Socjalistycznej Federacyjnej Republiki Jugosławii działał w młodzieżowych organizacjach związanych ze Związkiem Komunistów Jugosławii. Przewodniczył komitetowi centralnemu Zveza komunistične mladine Slovenije (organizacji w Słowenii) w latach 1966–1968 i SKOJ (organizacji na poziomie federacji) w latach 1968–1971. Był członkiem rządu Socjalistycznej Republiki Słowenii, którym kierował Stane Kavčič. Po jego odsunięciu w 1972 od władzy nie pełnił funkcji państwowych. Zajmował natomiast kierownicze stanowiska w przedsiębiorstwach, był dyrektorem Interexportu, a od 1982 do 1993 zarządzał liniami lotniczymi Adria Airways.
Do działalności politycznej wrócił w latach 80. w okresie pewnej liberalizacji, nawiązał współpracę z Milanem Kučanem. W latach 1993–1997 był pierwszym przewodniczącym Zjednoczonej Listy Socjaldemokratów, ugrupowania powstałego z połączenia kilku ugrupowań, w tym głównej formacji postkomunistycznej. Od 1993 przez jedną kadencję był posłem Zgromadzenia Państwowego. W 2004 współtworzył stowarzyszenie polityczne Forum 21.
Był też wieloletnim działaczem sportowym. Kierował związkami narciarskimi w Słowenii (1974–1984) i Jugosławii (1984–1988). Od 1981 wchodził w skład kierownictwa Międzynarodowej Federacji Narciarskiej, w 2010 powołany na jej wiceprezesa. Pełnił funkcję przewodniczącego Słoweńskiego Komitetu Olimpijskiego (1991–2014), a od 2017 do czasu swojej śmierci stał na czele Stowarzyszenia Europejskich Komitetów Olimpijskich.

</doc>
<doc id="4895122" url="https://pl.wikipedia.org/wiki?curid=4895122" title="Bukiszki">
Bukiszki



</doc>
<doc id="4895123" url="https://pl.wikipedia.org/wiki?curid=4895123" title="Bukiszki (rejon jezioroski)">
Bukiszki (rejon jezioroski)

Bukiszki (lit. "Bukiškės") – wieś na Litwie, w okręgu uciańskim, w rejonie jezioroskim, w starostwie Turmont.
Historia.
W czasach zaborów w granicach Imperium Rosyjskiego.
W 1921 wieś leżała w Polsce, w województwie nowogródzkim w powiecie brasławskim, w gminie Smołwy.
Według Powszechnego Spisu Ludności z 1921 roku zamieszkiwało tu 50 osób, wszystkie były wyznania rzymskokatolickiego i zadeklarowały polską przynależność narodową. Było tu 8 budynków mieszkalnych. 
Miejscowość należała do parafii rzymskokatolickiej w Smołwach. Podlegała pod Sąd Grodzki w m. Turmont i Okręgowy w Wilnie; właściwy urząd pocztowy mieścił się w m. Turmont.

</doc>
<doc id="4895124" url="https://pl.wikipedia.org/wiki?curid=4895124" title="Antoni Andrzej Strawiński">
Antoni Andrzej Strawiński

Antoni Andrzej Strawiński herbu Sulima – sędzia ziemski starodubowski w latach 1749–1764, podsędek starodubowski w latach 1743–1749, wojski starodubowski od 1738 roku, skarbnik kowieński w 1736 roku, cześnik starodubowski w latach 1719–1736.
Poseł powiatu starodubowskikego na sejm nadzwyczajny 1733 roku i sejm nadzwyczajny 1750 roku.

</doc>
<doc id="4895127" url="https://pl.wikipedia.org/wiki?curid=4895127" title="Federico Mompou">
Federico Mompou

Federico Mompou Semblança (ur. 16 kwietnia 1893 w Barcelonie, zm. 30 czerwca 1987 tamże) – hiszpański kompozytor.
Życiorys.
Studiował w konserwatorium w Barcelonie, następnie od 1911 roku uczył się w Paryżu u Ferdinanda Motle-Lacroix i Isidora Philippa (fortepian) oraz Marcela Samuela-Rousseau (harmonia). W 1914 roku wrócił do Barcelony, w 1921 roku wyjechał jednak ponownie do Paryża, gdzie przebywał do 1941 roku. Po powrocie do Hiszpanii osiadł w Barcelonie. W 1945 roku został nagrodzony Primer premio nacional de la Sección Sinfónica y de Cámara de músicos españoles. Członek Królewskiej Katalońskiej Akademii Sztuk Pięknych św. Jerzego w Barcelonie (1951) i Królewskiej Akademii Sztuk Pięknych św. Ferdynanda (1959). Juror IX Międzynarodowego Konkursu Pianistycznego im. Fryderyka Chopina (1975).
Kawaler francuskiego Orderu Sztuki i Literatury (1959).
Twórczość.
Tworzył pod wpływem muzyki francuskiej, głównie Claude’a Debussy’ego, a także Erika Satiego i grupy Les Six. Zdobył sobie popularność miniaturami fortepianowymi o klarownej fakturze i formie oraz pieśniami na głos i fortepian. Do swoich utworów wprowadzał tematy pochodzące z muzyki hiszpańskiej.

</doc>
<doc id="4895131" url="https://pl.wikipedia.org/wiki?curid=4895131" title="Yoshua Bengio">
Yoshua Bengio

Yoshua Bengio (ur. w 1964 w Paryżu) – kanadyjski informatyk, najbardziej znany ze swoich prac nad sztucznymi sieciami neuronowymi oraz głębokim uczeniem maszynowym. W 2018 roku był współlaureatem Nagrody Turinga. Jest profesorem "Wydziału Informatyki i Badań Operacyjnych" na Uniwersytecie Montrealskim oraz kierownikiem naukowym "Montrealskiego Instytutu Algorytmów Uczenia" (ang. "Montreal Institute for Learning Algorithms", MILA).
Bengio otrzymał tytuł bechelora w elektrotechnice, magistra w informatyce oraz doktora w informatyce na Uniwersytecie McGilla. Po uzyskaniu doktoratu Bengio był doktorantem-stażystą (ang. "postdoc") w Massachusetts Institute of Technology (pod kierunkiem Michaela I. Jordana) oraz w AT&amp;T Bell Labs. W 1993 został jednym z wykładowców Uniwersytetu Montrealskiego, gdzie kieruje "Montrealskim Instytutem Algorytmów Uczenia" i jest współkierownikiem projektu "Uczenie w Maszynach i Mózgu" (ang. "Learning in Machines &amp; Brains") kanadyjskiego "Instytutu Zaawansowanych Badań" (ang. "Canadian Institute for Advanced Research"). Bengio, wraz z Geoffreyem Hintonom oraz Yannem LeCunem, jest przez wielu zaliczany do grona ojców sztucznej inteligencji i głębokiego uczenia maszynowego.

</doc>
<doc id="4895134" url="https://pl.wikipedia.org/wiki?curid=4895134" title="Kaciaryna Licwinawa">
Kaciaryna Licwinawa



</doc>
<doc id="4895137" url="https://pl.wikipedia.org/wiki?curid=4895137" title="We Don't Care">
We Don't Care



</doc>
<doc id="4895139" url="https://pl.wikipedia.org/wiki?curid=4895139" title="Burnie (Litwa)">
Burnie (Litwa)

Burnie (lit. "Burniai") – wieś na Litwie, w okręgu uciańskim, w rejonie jezioroskim, w starostwie Turmont.
Historia.
W czasach zaborów w granicach Imperium Rosyjskiego.
W dwudziestoleciu międzywojennym zaścianek a następnie wieś leżała w Polsce, w województwie nowogródzkim (od 1926 w województwie wileńskim), w powiecie brasławskim, w gminie Smołwy.
Według Powszechnego Spisu Ludności z 1921 roku zamieszkiwało tu 16 osób, wszystkie były wyznania rzymskokatolickiego i zadeklarowały polską przynależność narodową. Były tu 3 budynki mieszkalne. W 1931 w 4 domach zamieszkiwało 21 osób.
Miejscowość należała do parafii rzymskokatolickiej w Smołwach. Podlegała pod Sąd Grodzki w m. Turmont i Okręgowy w Wilnie; właściwy urząd pocztowy mieścił się w m. Turmont.

</doc>
<doc id="4895140" url="https://pl.wikipedia.org/wiki?curid=4895140" title="Don't Call Me Angel">
Don't Call Me Angel



</doc>
<doc id="4895141" url="https://pl.wikipedia.org/wiki?curid=4895141" title="Dom Evy Braun w Pobierowie">
Dom Evy Braun w Pobierowie

Dom Evy Braun w Pobierowie – dawny dom letniskowy Evy Braun, konkubiny i krótko żony kanclerza III Rzeszy, Adolfa Hitlera, zlokalizowany w zachodniej części Pobierowa, pośród zwartego lasu, w pobliżu klifu nad Bałtykiem.
Drewniany dom został wybudowany w latach 30. XX wieku. W następnej dekadzie zamieszkiwała w nim Eva Braun. Obiekt był wówczas strzeżony przez żołnierzy niemieckich. Po zakończeniu II wojny światowej budynek został opuszczony i niszczał, choć przejściowo był doglądany. Nie ma dowodów na to, by w willi przebywał kiedykolwiek Hitler, natomiast pewne jest, że był tu Hermann Göring, który mieszkał w nieodległym Międzywodziu i wizytował położoną w Dziwnowie bazę hydroplanów. Obecnie budynek jest opuszczony i zdewastowany, ale mimo to stanowi nieformalną atrakcję Pobierowa.

</doc>
<doc id="4895144" url="https://pl.wikipedia.org/wiki?curid=4895144" title="Don't Let Me Get Me">
Don't Let Me Get Me



</doc>
<doc id="4895147" url="https://pl.wikipedia.org/wiki?curid=4895147" title="Barbara O' Neal">
Barbara O' Neal



</doc>
<doc id="4895148" url="https://pl.wikipedia.org/wiki?curid=4895148" title="Zamek w Zimnych Kątach">
Zamek w Zimnych Kątach

Zamek w Zimnych Kątach – zamek, który znajdował się w Zimnych Kątach. Zburzony po 1959 roku.
Historia.
Po wojnach pruskich i napoleońskich miasto Prudnik było zadłużone. Z tego powodu w 1819 sprzedało zamek wraz z Zimnymi Kątami kupcowi Höhlmannowi ze Świdnicy.
W spisach z 1921 i 1937 jako właściciel zamku w Zimnych Kątach notowany był starszy ziemski Max Finsterbusch. Budynek był piętrowy, posiadał trzykondygnacyjną wieżę na planie prostokąta ze spłaszczonym czterospadowym dachem. Przy zamku był park oraz ogród. Cały majątek zajmował powierzchnię 136,4 ha. Po II wojnie światowej zamek nie posiadał już wieży. Od 1959 mieściła się w nim Zasadnicza Szkoła Rolnicza. Później został zburzony, a na jego miejscu powstał nowy budynek. Zachowały się jedynie piwnice, grupa drzew, dawny park oraz pozostałości zabudowy folwarcznej.

</doc>
<doc id="4895153" url="https://pl.wikipedia.org/wiki?curid=4895153" title="Alpine A500">
Alpine A500

Alpine A500 – samochód Formuły 1, zaprojektowany dla Alpine przez André de Cortanze w 1975 roku. Pojazd był platformą testową dla nowego turbodoładowanego silnika Renault, a jego kierowcą był Jean-Pierre Jabouille. Nigdy nie wziął udziału w Grand Prix.
Historia.
Francuski koncern naftowy Elf pod koniec lat 60. szeroko angażował się w sporty motorowe, będąc m.in. ściśle powiązanym z Matrą, mistrzowskim konstruktorem Formuły 1 z 1969 roku. Jednakże na początku lat 70. Matra podjęła współpracę z Shellem, wskutek czego w 1972 roku Elf próbował nakłonić Renault do wejścia do Formuły 1. Z uwagi na zaangażowanie w wyścigi długodystansowe Renault nie było entuzjastycznie nastawione do tego pomysłu. Co więcej, w tym okresie w Formule 1 prym wiodły wolnossące silniki Cosworth i Ferrari o pojemności trzech litrów, a Renault nie dowierzało, że jest w stanie zbudować lepszy silnik wolnossący. Przedstawiciele Renault udali się do Stanów Zjednoczonych, aby obejrzeć wyścigi organizowane przez USAC, i powzięli pomysł użycia turbosprężarki przy silniku 1,5 litra, co było dozwolone dzięki starym przepisom z 1966 roku. Francuski koncern przy współpracy z Gordini stworzył w 1975 roku dwie testowe jednostki, oznaczone jako 32T i 33T. Pod koniec tego roku Renault w porozumieniu z Elfem odeszło od koncepcji dostarczania silników Tyrrellowi i zdecydowało o testowaniu ich przy użyciu prototypu Formuły 1 stworzonego przez Alpine.
W tych warunkach Alpine zaprojektowało i zbudowało model A500. Pracę nad pojazdem podjęli André de Cortanze, André Renut i Marcel Hubert. W budowie samochodu wykorzystano m.in. samochody Alpine Formuły 3 oraz model A442. Projekt początkowo był przetrzymywany w ścisłej tajemnicy, jednak przedostał się do wiadomości publicznej po tym, gdy dziennikarz „L’Équipe” zdołał wykonać zdjęcia samochodu w siedzibie Alpine w Dieppe. Początkowy projekt zakładał zastosowanie nosa na całej szerokości samochodu. Według Jeana-Pierre'a Jabouille'a to rozwiązanie mimo dobrych wyników w tunelu aerodynamicznym było niepraktyczne ze względu na wydłużoną drogę hamowania. Stąd też Alpine zadecydowało, że gotowy samochód otrzyma klasyczne rozwiązanie, czyli spojler na wąskim nosie. Zdjęcia samochodu podano do wiadomości na początku 1976 roku. Wiosną pojazd testowano na torze Ladoux z różnymi wariantami nadwozia oraz opon. Na te testy Michelin przygotowało specjalne opony, które poprawiały przyczepność.
Pierwsze testy nie były udane, jako że samochód był zawodny, a radialne opony Michelin nie trzymały się tak dobrze drogi jak konwencjonalne Goodyeary i Firestone'y. Mimo to na torze Dijon-Prenois Jabouille ustanowił czas 1:03,3. Podczas testów na torze Jarama w maju skoncentrowano się natomiast na poprawie silnika, który miał niedostatki mocy. Porównano również jednostkę A500 oraz dwulitrowy silnik A442. W tym okresie silnik osiągał moc ok. 500 KM przy 11000 obr./min. Samochód został zaprezentowany publicznie na torze Paul Ricard 16 czerwca. W ciągu kolejnych testów podjęto próby zniwelowania turbodziury i poprawy chłodzenia.
Pod koniec 1976 roku sekcja sportowa Alpine została wchłonięta przez nowo powstałe Renault Sport. Rozwój A500 trwał do 1977 roku, po czym silnik zastosowano w Renault RS01. Samochód zadebiutował w Grand Prix Wielkiej Brytanii, będąc pierwszym w historii Formuły 1 pojazdem z silnikiem turbodoładowanym.

</doc>
<doc id="4895155" url="https://pl.wikipedia.org/wiki?curid=4895155" title="Koncert Jubileusz Poety">
Koncert Jubileusz Poety

Koncert Jubileusz Poety – album grupy muzycznej U Studni wydany w 2018 roku. Płyta składa się z dotychczasowych utworów zespołu z tekstami Adama Ziemianina nagranych w wersji koncertowej 28 lutego 2018 roku w Opolu. Muzykę do płyty skomponowali Dariusz Czarny i Ryszard Żarowski. Jest to czwarta płyta w dorobku grupy U Studni i pierwsza koncertowa.
Koncert został zarejestrowany w Studiu M Radia Opole i uświetnił pięćdziesięciolecie twórczości Adama Ziemianina i jego siedemdziesiąte urodziny. Pierwsza godzina koncertu była jednocześnie transmitowana w audycji "Rewiry kultury", a przed samym koncertem zespół pojawił się w audycji "Dobre Granie". Nagranie zawiera zapowiedzi koncertowe prowadzącej Justyny Dziedzic. Wydarzenie było swoistym spotkaniem z autorem tekstów, który osobiście zapowiadał i komentował piosenki ze sceny, przypominając okoliczności, w których powstały jego wiersze. Niektóre utwory płyty, są zapisem wierszy recytowanych przez poetę.
Dedykacja wydawcy M.S. Dalmafon:

</doc>
<doc id="4895156" url="https://pl.wikipedia.org/wiki?curid=4895156" title="Trojan Hłasko (zm. 1748)">
Trojan Hłasko (zm. 1748)

Trojan Hłasko herbu własnego (zm. 1748) – sędzia ziemski połocki w latach 1726–1748, horodniczy połocki w latach 1710–1726, łowczy połocki w latach 1708–1710.
Poseł województwa połockiego na sejm nadzwyczajny 1733 roku i sejm 1744 roku.

</doc>
<doc id="4895163" url="https://pl.wikipedia.org/wiki?curid=4895163" title="Aleksander Wołłowicz (zm. 1735)">
Aleksander Wołłowicz (zm. 1735)

Aleksander Wołłowicz herbu Bogoria (zm. 24 marca 1735 roku) – wójt mścisławski w latach 1731–1735, starosta mścisławski w latach 1731–1735, chorąży husarski.
Poseł województwa mścisławskiego na sejm nadzwyczajny 1733 roku.

</doc>
<doc id="4895166" url="https://pl.wikipedia.org/wiki?curid=4895166" title="Ulica Cicha">
Ulica Cicha

Ulica Cicha – popularna nazwa ulic w Polsce

</doc>
<doc id="4895168" url="https://pl.wikipedia.org/wiki?curid=4895168" title="Leon Fleisher">
Leon Fleisher

Leon Fleisher (ur. 23 lipca 1928 w San Francisco, zm. 2 sierpnia 2020 w Baltimore) – amerykański pianista, dyrygent i pedagog muzyczny pochodzenia żydowskiego.
Życiorys.
Urodził się w rodzinie imigrantów żydowskich. Ojciec, Isidor Fleisher, pochodził z Odessy, a matka, Berthy, z Polski. Zaczął grać na fortepianie w wieku 4 lat. Był cudownym dzieckiem. Uczył się m.in. u Artura Schnabla. W 1944, w wieku 16 lat, wykonał w Carnegie Hall Koncert fortepianowy d-moll Brahmsa z Filharmonią Nowojorską, pod dyrekcją Pierre’a Monteuxa. Pomimo sukcesów w Ameryce, przeniósł się w 1950 do Europy, gdzie mieszkał do 1958 we Francji, Holandii i we Włoszech. W 1952 zdobył złoty medal na Międzynarodowym Konkursie im. Królowej Elżbiety Belgijskiej w Brukseli, co rozpoczęło jego długoletnią karierę.
Cierpiał przez wiele lat na dystonię mięśni (dystonię ogniskową). W końcu grał jedynie repertuar na lewą rękę, m.in. Koncert D-dur Ravela. Zaczął też uczyć i dyrygować. Dzięki masażom i zastrzykom z botoksu mógł stopniowo wznowić działalność pianistyczną w 1995.
Pianista zarejestrował koncerty fortepianowe Brahmsa i Beethovena z George’em Szellem i Cleveland Orchestra, które są uważane za jedne z najlepszych wykonań. Nagrał też m.in. Koncert fortepianowy a-moll Schumanna, Koncert fortepianowy a-moll Griega, Koncert fortepianowy D-dur na lewą rękę Ravela, a także muzykę solową i kameralną.
Uczył w Peabody Conservatory of Music, w Curtis Institute of Music i w Royal Conservatory of Music w Toronto. Prowadził również kursy mistrzowskie.
W 2006 rząd francuski mianował Fleishera komandorem Orderu Sztuki i Literatury, a rok później otrzymał Kennedy Center Honor. O jego zmaganiach z dystonią nakręcono film dokumentalny "Two Hands" ("Dwie ręce"), w reżyserii Nathaniela Kahna, który był nominowany do Oscara w 2007 w kategorii "najlepszego dokumentu krótkometrażowego".
Leon Fleisher zmarł na raka w Baltimore, w wieku 92 lat.

</doc>
<doc id="4895169" url="https://pl.wikipedia.org/wiki?curid=4895169" title="Karbidka">
Karbidka



</doc>
<doc id="4895174" url="https://pl.wikipedia.org/wiki?curid=4895174" title="Jezioro Warpuńskie">
Jezioro Warpuńskie

Jezioro Warpuńskie (niem. "Grosser Weissstein See" lub "Grosser Sontagscher See") – jezioro w Polsce, w województwie warmińsko-mazurskim, w powiecie mrągowskim, w gminie Sorkwity.
Położenie i charakterystyka.
Jezioro leży na Pojezierzu Mrągowskim, natomiast w regionalizacji przyrodniczo-leśnej – w mezoregionie Pojezierza Mrągowskiego, w dorzeczu Babięcka Struga–Krutynia–Pisa–Narew–Wisła. Znajduje się 12 km w kierunku północnym od Mrągowa. Nad jego wschodnimi brzegami leżą wsie Zyndaki i Warpuny. W części północnej jest wyraźnie wyodrębniona zatoka. Na południowym zachodzie ma połączenie z Jeziorem Zyndackim. Od północy wpada niewielki ciek. Według państwowego rejestru nazw geograficznych to rzeka Bałowo (odcinek Krutyni), natomiast według Głównego Inspektoratu Ochrony Środowiska w Olsztynie to Warpunka.
Na Mapie Podziału Hydrograficznego Polski 10 ma identyfikator hydrologiczny 2643613 (w wersji 50 miało identyfikator 264213), a identyfikator jeziora 144318.
Dno wyrównane. Brzegi płaskie, gdzieniegdzie wyniesione. W otoczeniu znajdują się pola uprawne, łąki, nieużytki oraz zabudowania nabrzeżnych wsi.
Jezioro leży na terenie obwodu rybackiego Jeziora Gielądzkie w zlewni rzeki Pisa – nr 35. Na zbiorniku wodnym obowiązuje strefa ciszy. Ze względu na powierzchnię poniżej 50 ha w systemie gospodarki wodnej nie jest wyróżniane jako odrębna jednolita część wód, ale jest włączone do jednolitej części wód „Krutynia do wpływu do jez. Bełdany wraz z dopływami i jeziorami” o krajowym kodzie RW200025264299WMS. 
W przesmyku między Jeziorem Warpuńskim a Jeziorem Zyndackim położone jest pruskie grodzisko w formie kopca o wymiarach podstawy ok. 35 × 17 m i wysokości 2 m.
Morfometria.
Według danych Instytutu Rybactwa Śródlądowego powierzchnia zwierciadła wody jeziora wynosi 49,0 ha. Średnia głębokość zbiornika wodnego to 2,6 m, a maksymalna – 6,9 m (punkt ten znajduje się w centralnej części akwenu). Lustro wody znajduje się na wysokości 134,3 m n.p.m. Objętość jeziora wynosi 1270,1 tys. m³. Maksymalna długość jeziora to 1250 m, a szerokość 720 m. Długość linii brzegowej wynosi 3550 m.
Inne dane uzyskano natomiast poprzez planimetrię jeziora na mapach w skali 1:50 000 opracowanych w Państwowym Układzie Współrzędnych 1965, zgodnie z poziomem odniesienia Kronsztadt. Otrzymana w ten sposób powierzchnia zbiornika wodnego to 45,0 ha.
Na Mapie Podziału Hydrograficznego Polski 10 Jezioro Warpuńskie ma powierzchnię 43,76 ha.
Przyroda.
W skład rybostanu wchodzą m.in. płoć, szczupak i leszcz. Na odcinku rzecznym pomiędzy Jeziorem Warpuńskim a Jeziorem Zyndackim występuje szczeżuja wielka ("Anodonta cygnea"). Wśród roślinności przybrzeżnej dominuje trzcina, a wśród zanurzonej przeważają rdestnice i wywłócznik. Roślinność szczególnie obfita w zatoce na północy.
Jezioro leży na terenie obszaru chronionego krajobrazu Jezior Legińsko-Mrągowskich.

</doc>
<doc id="4895175" url="https://pl.wikipedia.org/wiki?curid=4895175" title="Wojciech z Liśca">
Wojciech z Liśca

Wojciech z Liśca (zm. przed 24 kwietnia 1468) – polski duchowny katolicki i prawnik. Rektor i wykładowca Uniwersytetu Krakowskiego. Kanonik gnieźnieńskiej kapituły katedralnej, kapituły kruszwickiej i kapituły św. Jerzego w Gnieźnie.
Życiorys.
Wczesne życie.
Był synem Stanisława, sołtysa z Liśca koło Konina. Studia na Uniwersytecie Krakowskim rozpoczął w 1430, bakalaureat sztuk wyzwolonych uzyskał w suche dni po Środzie Popielcowej w 1433 roku. W okresie Bożego Narodzenia 1437 roku sięgnął po stopień magistra sztuk wyzwolonych.
Działalność w Krakowie.
Po uzyskaniu stopnia magistra sztuk wyzwolonych rozpoczął wykładanie na krakowskim Wydziale Sztuk Wyzwolonych, jednocześnie podjął też studia z prawa kanonicznego na tamtejszym Wydziale Prawa. Przed lutym 1449 roku odbył promocję doktorską i otrzymał stopień doktora dekretów.
Po promocji doktorskiej został członkiem Kolegium Prawniczego, w marcu 1452 r. otrzymał katedrę "Novorum Iurium" oraz mieszkanie, zajmowane wcześniej przez Andrzeja z Sadowia. Niedługo potem wszedł też w posiadanie probostwa w Luborzycy (będącego uposażeniem jego katedry).
Zobowiązany był do prowadzenia wykładów ze zbiorów prawa kanonicznego Liber sextus Bonifacego VIII oraz Clementinae Jana XXII. Aktywnie uczestniczył w życiu uniwersytetu, m.in. biorąc udział w zgromadzeniach ogólnych mistrzów, podczas których rozpatrywano najważniejsze sprawy uczelni. Około 23 kwietnia 1460 roku wybrany został na urząd rektora Uniwersytetu Krakowskiego, urząd ten sprawował przez jeden semestr. Z powodu uzyskania kanonikatu w gnieźnieńskiej kapitule katedralnej i lektoratu prawa przy tamtejszej katedrze, w sierpniu tego samego roku opuścił Kraków i udał się do Gniezna. W jego zastępstwie uczelnią kierował wicerektor Grzegorz Cieniawa z Mysłowic.
Działalność w Gnieźnie.
7 października 1460 r. zwrócił się z prośbą do uniwersytetu o urlop do 8 maja przyszłego roku, na co zgodzili się inni profesorowie prawa kanonicznego, pod warunkiem, że ustanowi on zastępcę na swojej katedrze oraz zatroszczy się o duszpasterstwo w Luborzycy. W następnych latach pełnił funkcję lektora prawa kanonicznego przy katedrze w Gnieźnie i angażował się w życie tamtejszego środowiska kościelnego.
W październiku 1461 roku przewiózł z Krakowa do Gniezna księgozbiór Tomasza Strzępińskiego, zapisany w testamencie kapitule gnieźnieńskiej. Własnym sumptem oprawił też seksterny, zawierające komentarze do Dekretałów Grzegorza IX i Clementinae.
W latach 1462−63 pełnił funkcję prokuratora dóbr kapituły gnieźnieńskiej, w latach 1463–64 zastępował w tamtejszym konsystorzu Mikołaja z Czechla i Piotra z Pniew. Po śmierci prymasa Jana Sprowskiego odgrywał istotną rolę, współpracując z wybranym przez kapitułę administratorem archidiecezji Piotrem z Pniew. Uczestniczył w kapitularnej elekcji nowego arcybiskupa Jana Gruszczyńskiego.
Od 1441 r. posiadał kanonię w Kruszwicy, a od 1464 roku również w kapitule św. Jerzego w Gnieźnie.
Śmierć.
Pod koniec życia podarował gnieźnieńskiej kapitule rękopis "Summa de casibus conscientiae" Bartłomieja z Pizy. Zmarł przed 24 kwietnia 1468 roku, gdyż tego dnia lektorat prawa kanonicznego oraz kanonię w Gnieźnie objął po nim Władysław Głębocki z Poznania.

</doc>
<doc id="4895176" url="https://pl.wikipedia.org/wiki?curid=4895176" title="Marcin Antoni Hrydlicz Bykowski">
Marcin Antoni Hrydlicz Bykowski

Marcin Antoni Hrydlicz Bykowski herbu Gryf – wojski czernihowski w latach 1728–1733.
Poseł województwa mińskiego na sejm nadzwyczajny 1733 roku.

</doc>
<doc id="4895177" url="https://pl.wikipedia.org/wiki?curid=4895177" title="Groby Napoleona">
Groby Napoleona

Groby Napoleona – powieść Zofii Romanowiczowej; wydana jesienią 1972 roku, w Londynie nakładem Polskiej Fundacji Kulturalnej. Okładkę zaprojektował Władysław Szomański. Zgodnie z zamieszczonym pod tekstem podpisem autorki, utwór pisany był w Paryżu i Jours w latach 1970–1972. 
O powieści.
Akcja powieści rozgrywa się w ciągu jednej nocy, kilkanaście lat po zakończeniu II wojny światowej, w trakcie której bohaterka dokonuje rozrachunku z własnym życiem. Przedstawione wydarzenia rozgrywają się jednak na dwóch płaszczyznach czasoprzestrzennych: w teraźniejszości – obejmującej okoliczności oczekiwania przez Wandę na powrót córki, Mony; oraz w przeszłości, to jest we wspominanym pobycie w obozie koncentracyjnym i życiu po ucieczce z niego, na które złożyło się pasmo kolejnych nieszczęść, dotykających bohaterkę – gwałt, emigracja, nieudane związki, śmierć partnera. „Matka czeka na córkę spóźniającą się z podróży za granicę. W ciągu tych dwóch godzin oczekiwania, a raczej w ciągu jednej nocy, której zamknięciem – wyzwoleniem lub klęską – ma być godzina 9 rano, czekająca matka przeżywa swoje życie, swoje macierzyństwo, małżeństwo, miłości. [...] Jest to jedna niekończąca się analiza samej siebie”. Natalia Królikowska wyjaśnia: „Pozornie nic się nie dzieje, minuty oczekiwania na powrót z zagranicy córki dłużą się w nieskończoność, od jednej drobnej czynności do drugiej. Niemalże cała akcja zostaje ponownie, tak jak w "Słońcu dziesięciu linii" czy we wcześniejszym "Przejściu przez Morze Czerwone", przeniesiona do wnętrza bohaterki, jej psychiki”. 
Znaczenie tytułu.
Tytułowe „groby Napoleona” to typ gry karcianej, pasjansa, uporczywie układanego przez główną bohaterkę powieści. „Rozkładanie kart staje się natręctwem Wandy, prostą drogą wiodącą w otchłań szaleństwa”. Tamara Karren wyjaśnia enigmatyczny tytuł następująco: „"Groby Napoleona" to nie historyczna pamiątka po cesarzu Francji, lecz pasjans tak nazywany. Pasjans, który prawie nigdy nie wychodzi, wciągając swe ofiary do jeszcze jednej następnej próby, jeszcze jednej godziny 'niebycia', jeszcze jednej ucieczki od rzeczywistości. Pasjans, który trzyma jakby w szponach narkotyku te nieszczęsne chore psychicznie istoty, bezsilne wobec własnych słabości, niechęci do życia, nieumiejętności wyjścia z impasu”.
Problematyka powieści.
"Groby Napoleona" są opowieścią o życiu po przeżytej traumie i próbach jej odreagowania. Jednym z głównych wątków książki jest opisanie cierpienia, którego według autorki najwcześniejszej recenzji powieści, Tamary Karren, „Zofia Romanowiczowa jest znakomitą, jak żaden z pisarzy, analityczką”. Natalia Królikowska uważa, że „"Groby Napoleona" opowiadają o czasie skończonym, czasie 'po', w którym już nic się nie wydarza – można jedynie wspominać i analizować minione wypadki”. Ważnym tematem "Grobów Napoleona" jest również macierzyństwo, relacje matki z dorastającą córką oraz problem usamodzielnienia i syndromu „opuszczonego gniazda”. 
Kwestie genologiczne.
"Groby Napoleona" powszechnie uznawane są za powieść psychologiczną. Julian Rogoziński upatrywał w niej trzeciego ogniwa powieściowego tryptyku Zofii Romanowiczowej – obok "Przejścia przez Morze Czerwone" i "Słońca dziesięciu linii" – ukazującego „dramat kobiet ocalałych wprawdzie, lecz nadal noszących na sobie piętno obozowej śmierci”. 
Recepcja powieści.
Arkadiusz Morawiec w publikacji, poświęconej życiu i twórczości Zofii Romanowiczowej stwierdza, iż „"Groby Napoleona" nie spotkały się z nadzwyczaj żywym oddźwiękiem. Recepcję tej powieści wyznacza sześć recenzji, z czego cztery ukazały się na emigracji, jedna w kraju, zaś jedna w czasopiśmie amerykańskim”. Mimo niewielkiej liczby omówień, powieść została doceniona. "Groby Napoleona" zdobyły pierwsze miejsce w zorganizowanej przez Radio Wolna Europa dyskusji o najlepszej, polskiej książce wydanej na emigracji w 1972, wyprzedzając m.in. zbiór esejów "Prywatne obowiązki" autorstwa Czesława Miłosza. Powieść została zgłoszona do nagrody „Wiadomości” za rok 1972.

</doc>
<doc id="4895178" url="https://pl.wikipedia.org/wiki?curid=4895178" title="Chevrolet Cavalier (Chiny)">
Chevrolet Cavalier (Chiny)

Chevrolet Cavalier – samochód osobowy klasy kompaktowej produkowany pod amerykańską marką Chevrolet w latach 2016 – 2021.
Historia i opis modelu.
W sierpniu 2016 roku Chevrolet zdecydował się przywrócić do użytku nazwę "Cavalier" po 11-letniej przerwie, tym razem razem jednak nie dla wewnętrznego rynku amerykańskiego, lecz dla regionu Chin.
Samochód przyjął postać kompaktowego sedana stanowiącego tańszą alternatywę dla modelu Cruze, stanowiąc odpowiedź na podobne modele Citroëna czy Forda.
Chevrolet Cavalier zyskał sylwetkę łączącą agresywne proporcje nadwozia z zaokrąglonymi reflektorami i lampami, a także kokpit z ekranem dotykowym znajdującym się między nawiewami wyposażonym w system multimedialny MyLink.
Sprzedaż.
W połowie 2017 roku Chevrolet zdecydował się poszerzyć zasięg rynkowy Cavaliera także o rynki latynoamerykańskie. W sierpniu samochód przedstawiono w Meksyku, a w listopadzie w Chile i Peru.
We wrześniu 2019 roku Cavalier na rynki Ameryki Łacińskiej przeszedł drobne zmiany dotyczące zmian w systemie multimedialnym i wyposażeniu standardowym.

</doc>
<doc id="4895182" url="https://pl.wikipedia.org/wiki?curid=4895182" title="Hotspot Shield">
Hotspot Shield

Hotspot Shield – usługa VPN () uruchomiona w 2008 r. przez firmę AnchorFree. Obecnie jej właścicielem jest Pango.
Usługa chroni anonimowość użytkownika podczas przeglądania sieci i umożliwia dostęp do witryn o ograniczonym zasięgu terytorialnym. Zapewnia bezpieczeństwo i poufność danych poprzez szyfrowanie ruchu internetowego przy jednoczesnym maskowaniu adresu IP.
Dodatek Hotspot Shield Free VPN Proxy oraz pokrewna aplikacja mobilna są dostępne za darmo, jednak aplikacja mobilna wyświetla reklamę i informuje o płatnej wersji usługi.

</doc>
<doc id="4895187" url="https://pl.wikipedia.org/wiki?curid=4895187" title="LVII Krajowy Festiwal Piosenki Polskiej w Opolu">
LVII Krajowy Festiwal Piosenki Polskiej w Opolu

LVII (57.) Krajowy Festiwal Piosenki Polskiej w Opolu odbył się w dniach 4–7 września 2020.
Organizatorem festiwalu jest Telewizja Polska oraz miasto Opole. Początkowo festiwal miał się odbyć w dniach 5–8 czerwca, lecz został przełożony z powodu pandemii koronawirusa. Edycję festiwalu zadedykowano Ewie Demarczyk (1941–2020). 
Transmisję z festiwalu oglądało średnio 1,76 mln widzów. Sponsorem festiwalu były: Bros, Dolina Noteci, Mlekovita i Sokołów, a partnerem festiwalu Stowarzyszenie Autorów ZAiKS.

</doc>
<doc id="4895190" url="https://pl.wikipedia.org/wiki?curid=4895190" title="Aleix Segura">
Aleix Segura

Aleix Segura Vendrell (ur. 1986) – hiszpański pływak i wielokrotny mistrz świata w freedivingu. W 2016 roku w Barcelonie ustanowił rekord w przebywaniu pod wodą na jednym wdechu, wytrzymując 24 minuty i 3 sekundy.
Historia.
Dzięki uprawianiu łowiectwa podwodnego rozwinął swoje umiejętności w zakresie wstrzymywania oddechu i wziął udział w zawodach freedivingu w 2011 roku. W czasie swoich pierwszych zawodów wstrzymał oddech na ponad 8 minut. W kolejnych sezonach doszedł do 10 minut.
W 2016 roku osiągnął oficjalny Rekord Świata Guinnessa wytrzymując pod wodą na 24 minuty i 3,45 sekundy. Konkurencja, w której startował, pozwala przed podjęciem próby nasycić organizm czystym tlenem.

</doc>
<doc id="4895191" url="https://pl.wikipedia.org/wiki?curid=4895191" title="MPO">
MPO



</doc>
<doc id="4895192" url="https://pl.wikipedia.org/wiki?curid=4895192" title="Hersz Szylis">
Hersz Szylis

Hersz Cwi Szylis (Schilis) (ur. 1899 w Bełchatowie, zm. 1987 w Safedzie w Izraelu) – polski i izraelski malarz. 
Życiorys.
Uczył się malarstwa w Łodzi, a następnie w Warszawie. Od 1932 roku był członkiem Związku Polskich Artystów Plastyków, jego prace były wystawiane w Warszawie, Łodzi, Krakowie i Wilnie. Uznawany był przez krytyków za jednego z ciekawszych malarzy dwudziestolecia, jego obrazy z tamtego okresu wyrażają dążenie współczesnych mu ludzi do piękniejszego świata. Uczył malarstwa, wśród jego uczniów jest m.in. fotograf Mendel Grossman. Podczas II wojny światowej, w 1940 został razem z rodziną osadzony w łódzkim getcie, gdzie zamordowano jego rodziców, brata, żonę i córkę. Udało mu się przeżyć ponieważ dowódca getta Hans Biebow docenił talent malarski Hersza Szylisa i pozostawił go przy życiu, aby malował oficjalne portrety funkcjonariuszy SS. W ukryciu Szylis malował sceny z getta, podłożem obrazów były skrawki papieru, papierowe worki po produktach spożywczych i kawałkach tekstury, posługiwał się farbami do barwienia tkanin. Następnie ukrył obrazy w kilku miejscach, gdzie przetrwały likwidację getta i czas wojny. Podczas likwidacji getta został uwięziony w Auschwitz-Birkenau, a następnie w Oranienburgu, Flossenbürgu i w Dachau, gdzie doczekał wyzwolenia obozu. Ważył wówczas 37 kilogramów i był w stanie zagłodzenia tzw. muzułmanem. Po zakończeniu działań wojennych pozostał w Niemczech, mieszkając w obozie dla przesiedleńców w Monachium dowiedział się o odkryciu w Łodzi jednego z miejsc, w którym ukrył prace, skontaktował się wówczas z Komitetem Żydowskim i wskazał pozostałe miejsca. W latach 1948 i 1950 miały miejsce w Monachium wystawy jego prac, następnie wyjechał do Paryża, gdzie pogłębiał swoją wiedzę na temat technika malarskich oraz wystawiał swoje prace w salonach sztuki i galeriach. W 1957 wyemigrował do Izraela, przez pierwsze dwa i pół roku mieszkał w Kiryat Haim u Mordechaja Hillela Krushnitza i jego żony Miny, których poznał w Niemczech. W 1958 wziął udział w pierwszej wystawie malarstwa nowych imigrantów. W 1960 roku przeniósł się do Kampusu Artystów w Safedzie, kilka lat później przyjechał tam artysta Yaakov Mittler, który był uczył Szylisa malarstwa w Łodzi. Obaj stali się filarami społeczności artystycznej w Safedzie, gdzie Szylis mieszkał aż do śmierci w 1987.
W Izraelu jego prace były wystawiane indywidualne w Tel Awiwie, Hajfie i Safedzie. Obrazy Hersza Szylisa obejmują portrety, martwe natury i pejzaże, a także wiele obrazów przedstawiających sceny z łódzkiego getta i II wojny światowej, które namalował z pamięci. Jego obrazy znajdują się w prywatnych kolekcjach i muzeach, w tym w Muzeum Yad Vashem, Domu Bojowników Getta, w Żydowskim Instytucie Historycznym w Warszawie, Brooklyn Museum i United States Museum of Holocaust Remembrance.

</doc>
<doc id="4895196" url="https://pl.wikipedia.org/wiki?curid=4895196" title="Wojciech Malczewski (zm. 1736)">
Wojciech Malczewski (zm. 1736)

Wojciech Malczewski herbu Abdank (zm. 19 marca 1736 roku) – sędzia poznański w latach 1724–1736, starosta kcyński w 1721 roku.
Poseł województwa poznańskiego na sejm zwyczajny pacyfikacyjny 1735 roku.

</doc>
<doc id="4895197" url="https://pl.wikipedia.org/wiki?curid=4895197" title="Internet Download Manager">
Internet Download Manager

Internet Download Manager – płatny menedżer pobierania plików stworzony przez firmę Tonec. Umożliwia akcelerację procesu pobierania plików poprzez wykorzystanie techniki pobierania wieloczęściowego.
Główne funkcje programu.
Źródło.
Integracja.
Źródło.

</doc>
<doc id="4895200" url="https://pl.wikipedia.org/wiki?curid=4895200" title="Aliman (gmina)">
Aliman (gmina)

Aliman – gmina w Rumunii, w okręgu Konstanca. Obejmuje miejscowości Aliman, Dunăreni, Floriile i Vlahii. W 2011 roku liczyła 2876 mieszkańców.

</doc>
<doc id="4895201" url="https://pl.wikipedia.org/wiki?curid=4895201" title="Tadeusz Myśliński (prawnik)">
Tadeusz Myśliński (prawnik)

Tadeusz Myśliński ps. „Albert”, „Mecenas”, „Czwartek”, „Niedziela”, „dr S”, „dr Stelągowski” (ur. 7 marca 1908 w Warszawie, zm. 2005 tamże) – polski prawnik, narodowiec.
Życie.
W latach 1927–1931 studiował na Wydziale Prawa UW. W 1927 wstąpił do OWP. Pracował w „Gazecie Warszawskiej”. Uczestniczył w akcjach ulicznych wymierzonych w lewicę i Żydów. Z czasem zbliżył się do środowiska Rościszewskiego. Od 1937 (po odbyciu aplikacji adwokackiej) był adwokatem. Walczył w wojnie obronnej, trafił do niewoli sowieckiej, skąd zbiegł do Lwowa. Przedarł się do GG i zaangażował w konspirację. Ujęty podczas łapanki trafił do Auschwitz-Birkenau (przebywał tu od 15 sierpnia 1940 do końca 1940). Z obozu został zwolniony dzięki zaangażowaniu narzeczonej Janiny Dyksowskiej (została później jego żoną).
W Delegaturze Rządu na Kraj (w ramach Departamentu Spraw Wewnętrznych) stał na czele Komórki Bezpieczeństwa w Wydziale Bezpieczeństwa. Zadaniem Komórki Bezpieczeństwa była działalność w Warszawie i okolicach na odcinku rozpoznania niemieckich służb bezpieczeństwa, ale także polskich organizacji. W wyniku intensywnej działalności Komórki na wiosnę 1943 Niemcy dokonali aresztowania sześciu osób zaangażowanych w funkcjonowanie tej struktury. Myśliński został aresztowany 13 maja i trafił na Pawiak, gdzie przebywał do końca czerwca.
Od kwietnia do sierpnia 1945 przebywał w Rzymie na polecenie Stefana Korbońskiego, gdzie przekazał informacje o sytuacji po porwaniu przywódców Polski Podziemnej. Do Włoch powrócił w listopadzie 1945 i od początku kolejnego roku został pracownikiem rzymskiej ambasady TRJN. Po powrocie do Polski w 1947 kontynuował praktykę adwokacką. Od 1949 do 1953 przebywał w więzieniu na Rakowieckiej, następnie został skazany na karę dożywotniego więzienia, które opuścił warunkowo w październiku 1956. Jako prawnik współpracował z Państwową Wyższą Szkołą Teatralną i Państwowym Wydawnictwie Naukowym.

</doc>
<doc id="4895202" url="https://pl.wikipedia.org/wiki?curid=4895202" title="The Glorias">
The Glorias

The Glorias − amerykański film biograficzny z 2020 roku w reżyserii Julie Taymor. 
Fabuła.
Film biograficzny o życiu i działalności Glorii Steinem, nakręcony na podstawie jej książki "My Life on the Road".

</doc>
<doc id="4895203" url="https://pl.wikipedia.org/wiki?curid=4895203" title="Aliman">
Aliman

Aliman – wieś w Rumunii, w okręgu Konstanca, w gminie Aliman. W 2011 roku liczyła 745 mieszkańców.

</doc>
<doc id="4895205" url="https://pl.wikipedia.org/wiki?curid=4895205" title="Dunăreni">
Dunăreni

Dunăreni – wieś w Rumunii, w okręgu Konstanca, w gminie Aliman. W 2011 roku liczyła 1465 mieszkańców.

</doc>
<doc id="4895206" url="https://pl.wikipedia.org/wiki?curid=4895206" title="Floriile">
Floriile

Floriile – wieś w Rumunii, w okręgu Konstanca, w gminie Aliman. W 2011 roku liczyła 122 mieszkańców.

</doc>
<doc id="4895208" url="https://pl.wikipedia.org/wiki?curid=4895208" title="Vlahii">
Vlahii

Vlahii – wieś w Rumunii, w okręgu Konstanca, w gminie Aliman. W 2011 roku liczyła 544 mieszkańców.

</doc>
<doc id="4895215" url="https://pl.wikipedia.org/wiki?curid=4895215" title="Antoni Symonowicz">
Antoni Symonowicz

Antoni Symonowicz ps. „Tolek“, „Prezes“ (ur. 31 marca 1916 w Wiesiei, zm. 14 września 2001) — polski prawnik, narodowiec, wykładowca Szkoły Głównej Planowania i Statystyki.
Życiorys.
Syn Władysława i Anny z d. Kondratowicz. Uczęszczał do Gimnazjum im. Stanisława Staszica, a następnie podjął studia na Wydziale Prawa Uniwersytetu Warszawskiego, kończąc je w 1939 (ukończył je w 1939).
Od 1932 był działaczem Obozu Wielkiej Polski, a od 1934 – Obozu Narodowo-Radykalnego. Rok później wszedł w skład Organizacji Politycznej. Był również działaczem Sekcji Akademickiej OP oraz kierownikiem wyszkolenia Grup Szkolnych ONR, które prowadzono w majątku Dłużewskich w łomżyńskiem.
Po wybuchu II wojny światowej związał się ze Związkiem Jaszczurczym. Współorganizował tajny Wydział Prawa Uniwersytetu Warszawskiego oraz UZZ.
Został aresztowany 23 listopada 1945. Został skazany pół roku później (1 czerwca 1946) przez Wojskowy Sąd Rejonowy w Warszawie na 10 lat pozbawienia wolności. Karę odbywał na Mokotowie oraz we Wronkach. W 1968 obronił w Szkole Głównej Planowania i Statystyki pracę doktorską. Pracował w Szkole Głównej Planowania i Statystyki (1970-1990) oraz Instytucie Meterologii i Gospodarki Wodnej (1968-1982). W 1972 uzyskał stopień doktora habilitowanego, w 1982 tytuł profesora.
Zajmował się ekonomicznymi podstawami opłat za pobór wody i odprowadzanie ścieków, zaproponowany przez niego system został wprowadzony w ustawie - prawo wodne z 24 października 1974.

</doc>
<doc id="4895220" url="https://pl.wikipedia.org/wiki?curid=4895220" title="Polityka.pl">
Polityka.pl



</doc>
<doc id="4895223" url="https://pl.wikipedia.org/wiki?curid=4895223" title="Amzacea (gmina)">
Amzacea (gmina)

Amzacea – gmina w Rumunii, w okręgu Konstanca. Obejmuje miejscowości Amzacea, Casicea i General Scărișoreanu. W 2011 roku liczyła 2712 mieszkańców.

</doc>
<doc id="4895225" url="https://pl.wikipedia.org/wiki?curid=4895225" title="Amzacea">
Amzacea

Amzacea – wieś w Rumunii, w okręgu Konstanca, w gminie Amzacea. W 2011 roku liczyła 1369 mieszkańców.

</doc>
<doc id="4895226" url="https://pl.wikipedia.org/wiki?curid=4895226" title="Casicea">
Casicea

Casicea – wieś w Rumunii, w okręgu Konstanca, w gminie Amzacea. W 2011 roku liczyła 411 mieszkańców.

</doc>
<doc id="4895227" url="https://pl.wikipedia.org/wiki?curid=4895227" title="General Scărișoreanu">
General Scărișoreanu

General Scărișoreanu – wieś w Rumunii, w okręgu Konstanca, w gminie Amzacea. W 2011 roku liczyła 932 mieszkańców.

</doc>
<doc id="4895229" url="https://pl.wikipedia.org/wiki?curid=4895229" title="Aleksandyr Liłow">
Aleksandyr Liłow

Aleksandyr Wasilew Liłow, bułg. Александър Василев Лилов (ur. 31 sierpnia 1933 w Graniczaku, zm. 20 lipca 2013 w Sofii) – bułgarski polityk, działacz komunistyczny, długoletni deputowany, w 1990 ostatni przywódca Bułgarskiej Partii Komunistycznej, następnie do 1991 pierwszy przewodniczący Bułgarskiej Partii Socjalistycznej.
Życiorys.
Ukończył filologię bułgarską na Uniwersytecie Sofijskim im. św. Klemensa z Ochrydy (1962), a w 1969 został absolwentem Akademii Nauk Społecznych przy KC KPZR. Był pracownikiem Bułgarskiej Akademii Nauk. Długoletni działacz Bułgarskiej Partii Komunistycznej, stopniowo awansował w partyjnej strukturze. Od 1962 do 1990 przez sześć kadencji wykonywał mandat posła. W 1972 został sekretarzem komitetu centralnego, a w 1974 członkiem biura politycznego. Od 1976 zasiadał w Radzie Państwa, formalnej kolegialnej głowie państwa. Uchodził przez pewien czas za drugą osobę w partii. Był bliskim współpracownikiem Ludmiły Żiwkowej. Po jej śmierci zaczął tracić wpływy. W 1983, po krytyce Todora Żiwkowa, usunięty ze stanowisk partyjnych. Przestał w tym samym roku też wchodzić w skład Rady Państwa.
Był potem dyrektorem instytutu badawczego, którego zadaniem było analizowanie możliwości rozwoju Bułgarii. W grudniu 1989 w okresie przemian politycznych powrócił do kierownictwa partii komunistycznej. W lutym 1990 objął funkcję jej przewodniczącego. Od kwietnia 1990 do 1991 stał na czele powołanej na bazie partii komunistycznej Bułgarskiej Partii Socjalistycznej. W latach 1990–2001 sprawował mandat deputowanego do konstytuanty oraz do Zgromadzenia Narodowego trzech kolejnych kadencji.

</doc>
<doc id="4895231" url="https://pl.wikipedia.org/wiki?curid=4895231" title="Bărăganu (gmina)">
Bărăganu (gmina)

Bărăganu – gmina w Rumunii, w okręgu Konstanca. Obejmuje miejscowości Bărăganu i Lanurile. W 2011 roku liczyła 1991 mieszkańców.

</doc>
<doc id="4895233" url="https://pl.wikipedia.org/wiki?curid=4895233" title="Bărăganu">
Bărăganu

Bărăganu – wieś w Rumunii, w okręgu Konstanca, w gminie Bărăganu. W 2011 roku liczyła 1078 mieszkańców.

</doc>
<doc id="4895236" url="https://pl.wikipedia.org/wiki?curid=4895236" title="Lanurile (okręg Konstanca)">
Lanurile (okręg Konstanca)

Lanurile – wieś w Rumunii, w okręgu Konstanca, w gminie Bărăganu. W 2011 roku liczyła 913 mieszkańców.

</doc>
<doc id="4895238" url="https://pl.wikipedia.org/wiki?curid=4895238" title="Nikos Zardinidis">
Nikos Zardinidis



</doc>
<doc id="4895239" url="https://pl.wikipedia.org/wiki?curid=4895239" title="Aliman (okręg Konstanca)">
Aliman (okręg Konstanca)



</doc>
<doc id="4895240" url="https://pl.wikipedia.org/wiki?curid=4895240" title="Dunăreni (okręg Konstanca)">
Dunăreni (okręg Konstanca)



</doc>
<doc id="4895241" url="https://pl.wikipedia.org/wiki?curid=4895241" title="Vlahii (okręg Konstanca)">
Vlahii (okręg Konstanca)



</doc>
<doc id="4895242" url="https://pl.wikipedia.org/wiki?curid=4895242" title="Jana Dítětová">
Jana Dítětová

Jana Dítětová (ur. 7 października 1926 w Pilźnie, zm. 9 listopada 1991 w Pradze) – czeska aktorka filmowa, teatralna, telewizyjna i dubbingowa. 

</doc>
<doc id="4895243" url="https://pl.wikipedia.org/wiki?curid=4895243" title="Amzacea (okręg Konstanca)">
Amzacea (okręg Konstanca)



</doc>
<doc id="4895244" url="https://pl.wikipedia.org/wiki?curid=4895244" title="Casicea (okręg Konstanca)">
Casicea (okręg Konstanca)



</doc>
<doc id="4895247" url="https://pl.wikipedia.org/wiki?curid=4895247" title="Bărăganu (okręg Konstanca)">
Bărăganu (okręg Konstanca)



</doc>
<doc id="4895249" url="https://pl.wikipedia.org/wiki?curid=4895249" title="BTZ-5276-01">
BTZ-5276-01

BTZ-5276-01 – typ wysokopodłogowego trolejbusu miejskiego, wytwarzanego seryjnie w latach 1999–2003 w zakładach BTZ w Ufie, stolicy rosyjskiego Baszkortostanu.
Konstrukcja.
BTZ-5276-01 to dwuosiowy wysokopodłogowy trolejbus oparty konstrukcyjnie na trolejbusach ZiU-9. Po prawej stronie nadwozia znajduje się troje drzwi składanych, przy czym przednie drzwi są jednopłatowe, a środkowe i tylne dwupłatowe. W porównaniu z ZiU-9 zmieniono typ drzwi, przeniesiono wyposażenie elektryczne na dach, zmodernizowano wnętrze i zastosowano inny typ zderzaków.
Dostawy.
Uwaga: Wykaz miast, do których dostarczono trolejbusy BTZ-5276-01, nie jest kompletny. Nie uwzględnia także miast, które otrzymały używane trolejbusy.

</doc>
<doc id="4895251" url="https://pl.wikipedia.org/wiki?curid=4895251" title="Can't Hold Us Down">
Can't Hold Us Down



</doc>
<doc id="4895253" url="https://pl.wikipedia.org/wiki?curid=4895253" title="Cykl wodoru">
Cykl wodoru

Cykl wodoru – naturalny obieg wodoru, jeden z obiegów materii w przyrodzie. Cykl wodorowy składa się z wymiany wodoru pomiędzy biotycznymi (żywymi) i abiotycznymi (nieożywionymi) elementami ekosystemu zawierającymi związki wodoru.
Wodór (H) jest najobfitszym pierwiastkiem we wszechświecie . Na Ziemi, powszechnie występujące związki nieorganiczne zawierające wodór obejmują m.in. wodę (H2O), wodór gazowy (H2), metan (CH4), siarkowodór (H2S) i amoniak (NH3). Wiele związków organicznych zawiera również atomy wodoru (H), do takich związków należą np. węglowodory. Biorąc pod uwagę wszechobecność atomów wodoru w nieorganicznych i organicznych związkach chemicznych, cykl wodorowy koncentruje się na wodorze molekularnym H2.
Wodór gazowy może być produkowany lub uwalniany w sposób naturalny w wyniku oddziaływań wody ze skałami lub jako produkt uboczny metabolizmu mikrobiologicznego. Wolny H2 może być następnie zużywany przez inne mikroorganizmy, utleniany w atmosferze lub tracony w przestrzeni kosmicznej. Wodór jest również uważany za ważny reaktor w chemii prebiotycznej i wczesnej ewolucji życia na Ziemi oraz potencjalnie w innych miejscach naszego układu słonecznego .

</doc>
<doc id="4895254" url="https://pl.wikipedia.org/wiki?curid=4895254" title="Przerwana dekada">
Przerwana dekada

Przerwana dekada. Wywiad rzeka – wywiad z Edwardem Gierkiem przeprowadzony przez Janusza Rolickiego i wydany w formie książkowej, bestseller na polskim rynku w roku 1990. Książka sprzedała się w nakładzie około miliona egzemplarzy, Rolicki zarobił na niej miliard złotych. Książka zapoczątkowała całą serię książek o tematyce polityczno-rozliczeniowej, które cieszyły się wielką popularnością na początku lat 90. Zarzuca się jej idealizowanie lat 70.
Praca nad książką.
Wywiad z Gierkiem prowadzony był przez sześć dni w grudniu 1989 roku i nagrywany na dyktafonie. Rolicki następnie przepisał wywiad tworząc maszynopis, który dostarczył Gierkowi do autoryzacji w styczniu 1990 roku. Autoryzacja trwała pięć godzin. Gierek wahał się, czy autoryzować fragment mówiący, iż gen. Stanisław Kowalczyk miał się wypowiadać, że „Wałęsa to nasz człowiek”. Rolicki przekonywał Gierka, „że nie zaszkodzi Wałęsie, bo się od tej sprawy odcina”. Ostatecznie przyjęto wersję, że Kowalczyk „przechwalał się, że Wałęsa jest jego człowiekiem. Dosłownie, nie żartuję. Dziś wiadomo, że był to absurd, ale wtedy nie było powodu nie wierzyć jego zapewnieniom”.
Ustalono, że 80% honorarium przypadnie Rolickiemu, Gierek miał otrzymać 20%.
Wizerunek Gierka.
Gierek przedstawiony został w książce jako „mąż opatrznościowy, idealny przywódca, człowiek skromny i pracowity, a swoje decyzje przedstawia jako owoc wielotygodniowych demokratycznych konsultacji z gronem ekspertów, specjalistów i polityków”. Wielomilionowy dług Polski zostałby spłacony, gdyby nie został odsunięty od władzy. Późniejsze rządy generała Wojciecha Jaruzelskiego doprowadziły do zmarnowania dorobku „Drugiej Polski”. Książka jest również formą „słodkiej zemsty” ze strony Gierka na swoich byłych współpracownikach, którzy go zdradzili. Podczas premiery wypowiedział się, że jego największą porażką życiową są przyjaciele, którzy czołgali się przed nim, gdy był u władzy i pluli nań, gdy władzę stracił. Sam już tytuł książki sugeruje, że jest to rozprawa z ekipą Jaruzelskiego.
Dzięki książce Gierek stał się pierwszym przywódcą PRL, który już w roku 1990 zaczął kształtować swój wizerunek publiczny. Kontynuacją "Przerwanej dekady" była "Replika" wydana jeszcze w 1990 roku. Książki te wpłynęły na sposób, w jaki się o nim mówi i pisze.
Oceny i odbiór.
Gierek przesłał egzemplarz książki Lechowi Wałęsie. Wałęsa zrewanżował się przesłaniem swej książki "Droga nadziei" i dołączył list, w którym zaprzeczył, by kiedykolwiek był człowiekiem Kowalczyka, był jedynie przesłuchiwany w 1971 roku. „Od 1971 do 1976 nie było żadnych przesłuchań, ani kontaktów”, a w 1976 roku postanowił zawalczyć.
Paweł Sasanka zarzucił książce, że idealizuje lata 70., przedstawia je w fałszywym świetle i przyczyniła się do utrwalenia mitu pomyślnej dekady.
Wojciech Jaruzelski zarzucił Gierkowi, że przedstawił siebie jako rzecznika demokracji i głębokich przemian ustrojowych już w latach 70. Zarzucił mu też brak uczciwości jeżeli chodzi o możliwość dialogu z „Solidarnością” oraz krytykę wprowadzenia stanu wojennego. Agnieszka Wołk-Łaniewska w tygodniku „Nie” zarzuciła, że książka została napisana „na murzyna”, a Rolicki zrobił „ze swego bohatera intelektualistę”.
Wiesław Władyka ocenił, że książka jest jednym z największych sukcesów wydawniczych w historii polskiego dziennikarstwa, ale jest książką „hagiograficzną, bezkrytyczną, fundującą opowieści bałamutne”.

</doc>
<doc id="4895256" url="https://pl.wikipedia.org/wiki?curid=4895256" title="Przerwana dekada (wywiad rzeka)">
Przerwana dekada (wywiad rzeka)



</doc>
<doc id="4895264" url="https://pl.wikipedia.org/wiki?curid=4895264" title="I Just Can't Stop Loving You">
I Just Can't Stop Loving You



</doc>
<doc id="4895266" url="https://pl.wikipedia.org/wiki?curid=4895266" title="Średnie Jezioro">
Średnie Jezioro

Średnie Jezioro – jezioro w Polsce, w województwie warmińsko-mazurskim, w powiecie mrągowskim, w gminie Mrągowo.
Położenie i charakterystyka.
Jezioro leży na Pojezierzu Mrągowskim, natomiast w regionalizacji przyrodniczo-leśnej – w mezoregionie Pojezierza Mrągowskiego, w dorzeczu Dejna–Guber–Łyna–Pregoła. Znajduje się 2 km w kierunku zachodnim od Mrągowa. Nad jego południowym brzegiem leży osada Lasowiec. Ma połączenie poprzez rowy z jeziorem Piecuch na północy i Głębokim Jeziorem na południu.
Linia brzegowa mało rozwinięta. Na jeziorze, w jego północnej części, znajduje się wyspa o powierzchni 0,1 ha. Brzegi wysokie, głównie strome, W otoczeniu znajdują się lasy (na północy), a także pola uprawne i łąki.
Według typologii rybackiej zalicza się do jezior leszczowych.
Jezioro leży na terenie obwodu rybackiego Jeziora Głębokie w zlewni rzeki Łyna – nr 59.
Morfometria.
Według danych Instytutu Rybactwa Śródlądowego powierzchnia zwierciadła wody jeziora wynosi 14,1 ha. Średnia głębokość zbiornika wodnego to 3,8 m, a maksymalna – 11,6 m (punkt ten znajduje się w południowo-zachodniej części akwenu). Lustro wody znajduje się na wysokości 144,2 m n.p.m. Objętość jeziora wynosi 534,2 tys. m³. Maksymalna długość jeziora to 600 m, a szerokość 350 m. Długość linii brzegowej wynosi 1750 m.
Inne dane uzyskano natomiast poprzez planimetrię jeziora na mapach w skali 1:50 000 opracowanych w Państwowym Układzie Współrzędnych 1965, zgodnie z poziomem odniesienia Kronsztadt. Otrzymana w ten sposób powierzchnia zbiornika wodnego to 12,5 ha, a wysokość bezwzględna lustra wody – 144,3 m n.p.m.
Przyroda.
Jezioro leży na terenie obszaru chronionego krajobrazu Jezior Legińsko-Mrągowskich.

</doc>
<doc id="4895269" url="https://pl.wikipedia.org/wiki?curid=4895269" title="Reds (Super Rugby)">
Reds (Super Rugby)



</doc>
<doc id="4895271" url="https://pl.wikipedia.org/wiki?curid=4895271" title="Wallpaper tax">
Wallpaper tax

Wallpaper tax (ang. podatek od tapet) – podatek nałożony w Wielkiej Brytanii w 1712 roku, za panowania królowej Anny.
Tapety stawały się modne, ponieważ były tańszą alternatywą dla tapiseri i boazeri.
Podatek dotyczył tapet: malowanych, barwionych, drukowanych i we wzory, a stawka podatku wynosiła 1 pensa za jard kwadratowy. Stawka została podniesiona w 1714 do 1,5 pensa, 1777 do 1,75 pensa i w 1809 roku do 1 szylinga za jard (w 2019 jest to równowartość £3,65).
Wprowadzenie podatku spowodowało wzrost cen i skupienie się produkcji na tapetach droższych.
Podatek był omijany, ponieważ podatnicy kupowali nieopodatkowany papier i sami go ozdabiali.
Podatek przynosił niskie dochody i został zniesiony w 1836 roku.

</doc>
<doc id="4895273" url="https://pl.wikipedia.org/wiki?curid=4895273" title="Obierki">
Obierki



</doc>
<doc id="4895277" url="https://pl.wikipedia.org/wiki?curid=4895277" title="STAR TV">
STAR TV



</doc>
<doc id="4895278" url="https://pl.wikipedia.org/wiki?curid=4895278" title="Do Somethin'">
Do Somethin'



</doc>
<doc id="4895279" url="https://pl.wikipedia.org/wiki?curid=4895279" title="Przerwana dekada. Wywiad rzeka">
Przerwana dekada. Wywiad rzeka



</doc>
<doc id="4895280" url="https://pl.wikipedia.org/wiki?curid=4895280" title="I'll Go Crazy If I Don't Go Crazy Tonight">
I'll Go Crazy If I Don't Go Crazy Tonight



</doc>
<doc id="4895285" url="https://pl.wikipedia.org/wiki?curid=4895285" title="MBC TV">
MBC TV

MBC TV – południowokoreański naziemny kanał telewizyjny uruchomiony 8 sierpnia 1969 roku. Jego właścicielem jest Munhwa Broadcasting Corporation (MBC).

</doc>
<doc id="4895295" url="https://pl.wikipedia.org/wiki?curid=4895295" title="Ludwik Chłapowski">
Ludwik Chłapowski

Ludwik Chłapowski herbu Dryja – sędzia poznański w latach 1738–1746, podczaszy poznański w latach 1729–1738.
Poseł województwa poznańskiego na sejm zwyczajny pacyfikacyjny 1735 roku.

</doc>
<doc id="4895299" url="https://pl.wikipedia.org/wiki?curid=4895299" title="Wojciech Goliński (zm. 1737)">
Wojciech Goliński (zm. 1737)

Wojciech Goliński herbu własnego (zm. 5 czerwca 1737 roku) – pisarz poznański w latach 1734–1737.
Poseł województwa poznańskiego na sejm zwyczajny pacyfikacyjny 1735 roku.

</doc>
<doc id="4895301" url="https://pl.wikipedia.org/wiki?curid=4895301" title="Zosia Poznańska">
Zosia Poznańska



</doc>
<doc id="4895303" url="https://pl.wikipedia.org/wiki?curid=4895303" title="Stanisław Libner">
Stanisław Libner

Stanisław Libner (ur. 3 września 1911 w Skulsku, zm. 16 kwietnia 1981 w Warszawie) – polski aktor teatralny.
Na stopień podporucznika rezerwy został mianowany ze starszeństwem z 1 stycznia 1936 i 55. lokatą w korpusie oficerów łączności. W czasie kampanii wrześniowej 1939 walczył jako dowódca III plutonu kompanii telefonicznej 14 Dywizji Piechoty. Dostał się do niemieckiej niewoli. Przebywał w Oflagu VII A Murnau.
Kariera sceniczna.
Oficjalnie zadebiutował 9 października 1946 r. na scenie toruńskiego Teatru Ziemi Pomorskiej, jako Kasper, w sztuce "Gwałtu, co się dzieje!" Aleksandra Fredry w reżyserii Józefa Maślińskiego. Inne spektakle z udziałem Libnera:
Następne dwa sezony teatralne (od X 1947 do VI 1949 r.) wiązały się z przeprowadzką do Warszawy i angażem w tamtejszych Miejskich Teatrach Dramatycznych (MTD):
Na jeden sezon (od VIII 1949 do VII 1950 r.) przeniósł się do Teatru Powszechnego, w którym m.in. 30 VI 1950 r. pojawił w sztuce Izydora Sztoka pt. "Gastello", w reżyserii Czesława Szpakowicza – jako Paweł Giriawyj. Po krótkim, 2-miesięcznym epizodzie w Teatrze Dzieci Warszawy, jesienią 1950 r., przeszedł do zespołu Teatru Nowej Warszawy:
Przez niemal 30 lat (od VII 1951 do I 1981 r.) swej pracy aktorskiej był związany z warszawskim Teatrem Ateneum:
Telewizja.
Za debiut można uznać jego występ 29 lipca 1955 r. na scenie Teatru Telewizji w sztuce "Ballady i romanse" Adama Mickiewicza, w reżyserii Władysława Sheybala. Pozostałe dokonania aktorskie Libnera związane są także ze spektaklami Teatru Telewizji:
Film.
Na ekranie kinowym po raz pierwszy pojawił się 24 kwietnia 1953 r. Debiutował jako agitator nawołujący do zakładania spółdzielni rolniczej w filmie "Trzy opowieści".
Radio.
19 maja 1949 r. debiutował, jako Dionizy (kamerdyner hr. Zefirowa), w słuchowisku reżyserowanym przez Kazimierza Rudzkiego, opartym na powieści "Ojciec debiutantki" Aleksandra Bondy, które zrealizowano pod auspicjami Teatru Polskiego Radia.
Przebieg pracy.
W trakcie swej 41-letniej kariery aktorskiej występował na deskach 9 teatrów, głównie warszawskich.
Śmierć.
Aktor zmarł w wieku 69 lat. Został pochowany na warszawskim Cmentarzu Prawosławnym przy ul. Wolskiej.

</doc>
<doc id="4895307" url="https://pl.wikipedia.org/wiki?curid=4895307" title="Dylewscy">
Dylewscy



</doc>
<doc id="4895309" url="https://pl.wikipedia.org/wiki?curid=4895309" title="Carlos Isamitt">
Carlos Isamitt

Carlos Isamitt Alarcón (ur. 13 marca 1887 w Rengo, zm. 2 lipca 1974 w Santiago) – chilijski kompozytor i malarz.
Życiorys.
Ukończył Escuela Normal w Santiago, uzyskując dyplom nauczyciela muzyki (1904). Studiował muzykę w Conservatorio Nacional de Música u Santo Lo Priore (altówka) oraz Domingo Brescii i Pedro Humberto Allende (kompozycja), a także malarstwo w Escuela de Bellas Artes de Chile. W latach 1924–1927 przebywał w Europie, odwiedził Włochy, Francję, Hiszpanię i Holandię. Reprezentował Chile na międzynarodowym kongresie i wystawie sztuk plastycznych w Paryżu w 1925 roku. Po powrocie do Chile pełnił w latach 1927–1928 funkcję dyrektora Escuela de Bellas Artes, następnie był pracownikiem wydziału sztuki w ministerstwie oświaty. Wykładał muzykę i metodologię w Conservatorio Nacional de Música, był też przewodniczącym związku kompozytorów chilijskich. Od 1965 roku członek Academia Chilena de Bellas Artes
Twórczość.
Ceniony był jako muzyk i malarz zarówno w kraju, jak i za granicą. Prowadził działalność jako folklorysta, w latach 1931–1937 przebywał wśród Araukan, studiując ich język, zwyczaje i kulturę oraz gromadząc nagrania ich tradycyjnej muzyki. W swojej twórczości sięgał po tematy, skale i instrumentarium indiańskie. Był pierwszym chilijskim kompozytorem, który zastosował skalę dwunastodźwiękową (1939).

</doc>
<doc id="4895310" url="https://pl.wikipedia.org/wiki?curid=4895310" title="Jan Antoni Dylewski">
Jan Antoni Dylewski

Jan Antoni Dylewski herbu Kościesza (zm. 9 maja 1752 roku) – oboźny smoleński w latach 1730–1752, pułkownik Jego Królewskiej Mości w 1735 roku.
Jako poseł na sejm zwyczajny pacyfikacyjny 1735 roku, konsyliarz z województwa smoleńskiego, stronnik Augusta III Sasa podpisał uchwałę Rady Generalnej Konfederacji Warszawskiej w 1735 roku.

</doc>
<doc id="4895315" url="https://pl.wikipedia.org/wiki?curid=4895315" title="Lekkoatletyka na Letnich Igrzyskach Olimpijskich 1964 – skok w dal mężczyzn">
Lekkoatletyka na Letnich Igrzyskach Olimpijskich 1964 – skok w dal mężczyzn

Skok w dal mężczyzn podczas XVIII Letnich Igrzysk Olimpijskich w Tokio rozegrano 18 października 1964 (kwalifikacje i finał) na Stadionie Olimpijskim w Tokio. Zwycięzcą został Brytyjczyk Lynn Davies, który niespodziewanie pokonał faworyta, obrońcę tytułu mistrzowskiego z igrzysk olimpijskich w Rzymie Amerykanina Ralpha Bostona.
Wyniki.
Kwalifikacje.
Do finału awansowali zawodnicy, którzy osiągnęli minimum 7,60 m, względnie 12 najlepszych (gdyby mniej niż 12 zawodników osiągnęło minimum).

</doc>
<doc id="4895318" url="https://pl.wikipedia.org/wiki?curid=4895318" title="Wojciech Rychłowski">
Wojciech Rychłowski

Wojciech Rychłowski herbu Nałęcz – podkomorzy sieradzki w latach 1744–1750, chorąży większy sieradzki w latach 1734–1744, podczaszy piotrkowski w latach 1726–1734, skarbnik czerski.
Poseł województwa sieradzkiego na sejm zwyczajny pacyfikacyjny 1735 roku.

</doc>
<doc id="4895332" url="https://pl.wikipedia.org/wiki?curid=4895332" title="Irena Pyka">
Irena Pyka

Irena Pyka – polska ekonomistka, profesor nauk ekonomicznych.
Życiorys.
W 1974 ukończyła studia w Wyższej Szkole Ekonomicznej w Katowicach, 16 kwietnia 1982 obroniła pracę doktorską, 30 września 1996 habilitowała się na podstawie pracy zatytułowanej "Proces i instrumenty transmisji pieniądza w gospodarce rynkowej". 12 stycznia 2012 nadano jej tytuł profesora w zakresie nauk ekonomicznych. Została zatrudniona na stanowisku profesora w Katedrze Finansów na Wydziale Finansów i Ubezpieczeń Uniwersytetu Ekonomicznego w Katowicach, w Katedrze Ekonomii i Badań Regionalnych na Wydziale Zarządzania i Inżynierii Produkcji Politechniki Opolskiej i w Katedrze Finansów i Rachunkowości na Wydziale Ekonomicznym i Inżynieryjnym Wyższej Szkole Zarządzania Marketingowego i Języków Obcych w Katowicach, a także profesora nadzwyczajnego w Katedrze Zarządzania i Finansów na Wydziale Ekonomicznym i Inżynieryjnym Wyższej Szkole Zarządzania Marketingowego i Języków Obcych w Katowicach.
Jest profesorem zwyczajnym i kierownikiem Katedry Bankowości i Rynków Finansowych, Kolegium Finansów Uniwersytetu Ekonomicznego w Katowicach, profesorem nadzwyczajnym Katedry Ekonomii, Finansów i Badań Regionalnych Wydziału Ekonomii i Zarządzania Politechniki Opolskiej, a także członkiem Komitetu Nauk o Finansach na I Wydziale Nauk Humanistycznych i Społecznych Polskiej Akademii Nauk.
Od 1974 w związku małżeńskim z Janem Pyką, mają syna Łukasza.

</doc>
<doc id="4895342" url="https://pl.wikipedia.org/wiki?curid=4895342" title="Krzysztof Kruszelnicki (zm. 1749)">
Krzysztof Kruszelnicki (zm. 1749)

Krzysztof Kruszelnicki herbu Sas (zm. w 1749 roku) – sędzia lwowski w latach 1744–1749, podstarości lwowski w latach 1739–1749, podstoli lwowski w latach 1737–1744, podczaszy żydaczowski w latach 1722–1737, stolnik czernihowski w 1717 roku.
Stronnik Augusta A. Czartoryskiego. Poseł województwa ruskiego na sejm zwyczajny pacyfikacyjny 1735 roku.
Dobroczyńca klasztoru karmelitanek we Lwowie.

</doc>
<doc id="4895349" url="https://pl.wikipedia.org/wiki?curid=4895349" title="Polonistyka na University of Wisconsin-Madison">
Polonistyka na University of Wisconsin-Madison

Polonistyka na University of Wisconsin-Madison – najstarszy program nauczania języka polskiego, polskiej literatury i kultury w Stanach Zjednoczonych, katedra (zakład) i część składowa slawistyki na University of Wisconsin-Madison (UW–Madison).
Historia polonistyki na University of Wisconsin-Madison.
Filologia polska na UW–Madison (ang. "Polish Studies Program") jest najstarszą polonistyką w Stanach Zjednoczonych, a jej tradycje sięgają lat 30. XX w. W 1935 r. ustawodawcy stanu Wisconsin oraz czołowe postaci miejscowej Polonii (polsko-amerykańskiej społeczności) zażądały, aby University of Wisconsin-Madison rozpoczął zajęcia z języka polskiego. Uzyskawszy środki finansowe na funkcjonowanie nowego instytutu, w 1936 r. otworzono Instytut Filologii Polskiej (ang. "Department of Polish"), który później przekształcił się w Instytut Filologii Słowiańskiej. Pierwsze zajęcia języka polskiego na UW–Madison odbyły się w semestrze jesiennym 1936 r. i są tam prowadzone do tej pory. Zajęcia były początkowo prowadzone przez profesorów wizytujących, którymi kolejno byli: prof. dr Jerzy Kuryłowicz z Uniwersytetu Lwowskiego (1936), prof. dr Witold Doroszewski z Uniwersytetu Warszawskiego (1936–1937) i prof. dr Józef Birkenmajer (1937–1939).
Pierwszymi kierownikami jednoosobowej wówczas Katedry Polonistyki byli Witold Doroszewski i Józef Birkenmajer. W 1939 r. kolejnym pracownikiem polonistyki na UW–Madison, a następnie jej kierownikiem, został prof. dr Edmund Zawacki, który sprawował tę funkcję do 1960 r., pozostając pracownikiem tamtejszej slawistyki przez kolejne osiemnaście lat. Po przejściu na emeryturę, następczynią Zawackiego w 1978 r. została Lillian Vallee, która pozostała na tym stanowisku przez następne cztery lata. Od 1982 r. funkcję kierowniczki polonistyki na UW–Madison objęła prof. dr Halina Filipowicz, która piastowała tę funkcję aż do jej przejścia na emeryturę. W 2019 r. na tym stanowisku został zatrudniony dr Łukasz Wodzyński.
W 1942 r. Katedra Polonistyki (ang. "Department of Polish") zmieniła nazwę na Katedrę Slawistyki (ang. "Department of Slavic Languages"), wprowadzając do programu nauczania zajęcia z języka rosyjskiego. W kolejnych latach tamtejsza slawistyka poszerzyła swoją ofertę dydaktyczną o zajęcia z języka staro-cerkiewno-słowiańskiego, serbsko-chorwackiego, bułgarskiego, czeskiego, a także z języków tureckich (turkijskich): tatarskiego, kazachskiego i uzbeckiego. Od 1993 r. lektorką języka polskiego na Uniwersytecie w Madison jest Ewa Miernowska. W 1995 r. ustanowiona została nagroda nazwana imieniem Zawackiego (ang. "Edmund I. Zawacki Award"), przyznawana studentom za „wybitne osiągnięcia w nauce języka polskiego, polskiej literatury i kultury”. Obecnie, tamtejsza polonistyka wchodzi w skład Instytutu Filologii Niemieckiej, Skandynawskiej i Słowiańskiej (ang. "Department of German, Nordic, and Slavic+"), w ramach którego – oprócz wymienionych specjalizacji – prowadzone są także zajęcia z folkloru.
W 2011 r. slawistyka na UW–Madison otrzymała prestiżowe wyróżnienie w ramach Nagrody Polonicum, przyznawanej zagranicznym ośrodkom naukowym i badaczom przez Centrum Języka Polskiego i Kultury Polskiej dla Cudzoziemców przy Uniwersytecie Warszawskim za „wybitne osiągnięcia w krzewieniu języka polskiego oraz wiedzy o polskiej kulturze i historii na świecie”. Polonistyka na UW–Madison otrzymała wówczas jednogłośnie wyróżnienie za zaangażowanie w kształcenie i popularyzację kultury polskiej wśród szerszej grupy odbiorców.
Kierunek filologia polska na University of Wisconsin-Madison.
University of Wisconsin-Madison pozostaje jednym z zaledwie kilku amerykańskich uniwersytetów, które oferują ten kierunek. Filologia polska jest obecnie jednym z czterech kierunków głównych (tzw. "undergraduate major") oferowanych przez Instytut Filologii Niemieckiej, Skandynawskiej i Słowiańskiej, z którego studenci mogą uzyskać dyplom studiów licencjackich (tzw. Bachelor’s degree). W ramach kierunku filologia polska, studenci University of Wisconsin-Madison mają do wyboru zajęcia z praktycznej nauki języka polskiego jako obcego na czterech poziomach zaawansowania (łącznie osiem semestrów), literatury, filmu, oraz szeroko pojętej kultury polskiej. Dla studentów zainteresowanych studiowaniem tych przedmiotów dostępne jest stypendium im. Michaela i Emily Lapinskich, które zapewnia środki na częściowe (od 500 dolarów wzwyż) lub całkowite pokrycie kosztów czesnego. Jednym z warunków uzyskania tego stypendium jest zapisanie się na zajęcia z języka polskiego, polskiej literatury lub kultury na UW–Madison. Stypendium zostało ufundowane w 2002 r. przez nieżyjącą już Leonę Lapinski Leute w celu pogłębieniu znajomości języka polskiego, literatury polskiej i kultury polskiej wśród studentów UW–Madison.
Przedmioty wykładane w ramach filologii polskiej na UW–Madison w ostatnich dwóch latach:
Katalog przedmiotów wykładanych w ramach filologii polskiej na UW–Madison w ostatnich latach:
Madison Polish Film Festival.
Sztandarowym przedsięwzięciem pracowników i studentów polonistyki na UW–Madison, a także przedstawicieli lokalnej Polonii, jest coroczny festiwal filmowy – "Madison" "Polish Film Festival". Festiwal, zainicjowany przez lektorkę języka polskiego Dr. Ewę Miernowską, jest współorganizowany przez Stowarzyszenie Polskich Studentów ("Polish Student Association") na UW–Madison oraz tamtejszą slawistykę przy wsparciu lokalnej organizacji polonijnej ("Polish Heritage Club of Madison") oraz szeregu organizacji uniwersyteckich. Pierwsza edycja festiwalu odbyła się w 1991 r. Madison Polish Film Festival jest jednym z najstarszych festiwali filmowych organizowanych przez studentów University of Wisconsin-Madison. Przez 25 lat trwania festiwalu widzowie obejrzeli ponad 120 polskich filmów, a sam festiwal jest ważnym wydarzeniem dla przedstawicieli miejscowej Polonii oraz lokalnej społeczności. Wstęp na festiwal jest bezpłatny. Festiwal ma na celu promocję najnowszych filmów autorstwa polskich twórców filmowych, wyświetlanych z angielskimi napisami. W 2010 r. gościem specjalnym festiwalu był reżyser Filip Bajon, którego film "Śluby panieńskie" zainicjował ówczesną edycję festiwalu. W 2013 r. zaprezentowane filmy obejrzało ponad 400 osób, w 2015 r. – ponad 600 osób, a rok później – ponad 500. W ramach festiwalu pokazywane były m.in. takie filmy, jak "Testosteron" (reż. Tomasz Konecki i Andrzej Saramonowicz), "Różyczka" (reż. Jan Kidawa-Błoński) i "Planeta singli" (reż. Mitja Okorn). W listopadzie 2020 r. ogłoszono, że tegoroczna edycja Madison Polish Film Festival odbędzie się w całości online 5–6 grudnia.
Lista filmów zaprezentowanych na Madison Polish Film Festival w 2018 r.
Lista filmów zaprezentowanych na Madison Polish Film Festival w 2019 r.
Lista filmów ogłoszonych w ramach Madison Polish Film Festival w 2020 r.
Polish Student Association na UW–Madison.
Na University of Wisconsin-Madison działa "Polish Student Association" ("PSA"), organizacja studencka zrzeszająca studentów polskiego pochodzenia oraz wszystkich studentów UW–Madison zainteresowanych językiem polskim, polską historią i kulturą bez względu na kierunek czy stopień studiów, język lub pochodzenie. Organizacja ma na celu promowanie oraz podnoszenie świadomości na temat szeroko pojętej polskiej kultury. Oprócz współorganizowania corocznego polskiego festiwalu filmowego ("Polish Film Festival"), "PSA" organizuje także regularne spotkania dla osób mówiących w języku polskim (tzw. "language table"), wycieczki do Milwaukee i Chicago, koncerty i spotkania z polską muzyką, wspólne posiłki, gry i inne wydarzenia o charakterze towarzysko-popularyzatorskim. W roku akademickim 2020/2021 funkcję prezydenta "Polish Student Association" sprawuje Aleksandra Grulkowski, a jej zastępczynią jest Marta Kowalik.

</doc>
<doc id="4895351" url="https://pl.wikipedia.org/wiki?curid=4895351" title="Vadrec da l'Albigna">
Vadrec da l'Albigna



</doc>
<doc id="4895354" url="https://pl.wikipedia.org/wiki?curid=4895354" title="Hildebrandtia">
Hildebrandtia



</doc>
<doc id="4895356" url="https://pl.wikipedia.org/wiki?curid=4895356" title="Maripa">
Maripa



</doc>
<doc id="4895358" url="https://pl.wikipedia.org/wiki?curid=4895358" title="Heian-kyo">
Heian-kyo



</doc>
<doc id="4895370" url="https://pl.wikipedia.org/wiki?curid=4895370" title="Wspólne zdjęcie">
Wspólne zdjęcie

Wspólne zdjęcie – album grupy muzycznej U Studni wydany w 2016 roku. Nagrany w 2016 roku, w Studio Rocksun w Pleszewie. Słowa użyte w utworach są autorstwa Adama Ziemianina, Edwarda Stachury i Mirosławy Szawińskiej. Muzykę do płyty skomponowali Dariusz Czarny i Ryszard Żarowski. Jest to trzecia płyta w dorobku grupy.
Płyta "Wspólne zdjęcie" to głównie kontynuacja twórczości do tekstów krakowskiego poety Adama Ziemianina i to w większości jego poezja jest zawarta w nagranych piosenkach. Podobnie jak na dwóch poprzednich płytach głównym kompozytorem pozostaje Dariusz Czarny, który zamieścił jeden całkowicie autorski "Blues o powrotach", tym razem zaśpiewany gościnnie przez Janusza Yaninę Iwańskiego. Ziemianin to nie jedyny autor tekstów. Na płycie znajdują się dwie piosenki do wierszy młodej poetki Mirosławy Szawińskiej. Oprócz kompozycji Dariusza Czarnego na płycie pojawia się piosenka napisana, zagrana i zaśpiewana przez Ryszarda Żarowskiego "Nocne czuwanie" do słów Adama Ziemianina.
Mottem płyty jest tekst Adama Ziemianina:

</doc>
<doc id="4895371" url="https://pl.wikipedia.org/wiki?curid=4895371" title="Bartoszyszki">
Bartoszyszki

Bartoszyszki (; ) – wieś na Białorusi, w obwodzie grodzieńskim, w rejonie werenowskim, w sielsowiecie Raduń. 
W dwudziestoleciu międzywojennym leżały w Polsce, w województwie nowogródzkim, w powiecie lidzkim, w gminie Raduń. Po II wojnie światowej w granicach Związku Sowieckiego. Od 1991 w niepodległej Białorusi.

</doc>
<doc id="4895373" url="https://pl.wikipedia.org/wiki?curid=4895373" title="Franciszek Wincenty Szaynok">
Franciszek Wincenty Szaynok

Franciszek Wincenty Szaynok, także jako Szajnok (ur. 13 marca 1806 w Brzozowie, zm. 12 lutego 1895 w Raniżowie) – polski duchowny rzymskokatolicki.
Życiorys.
Franciszek Wincenty Szaynok urodził się w 1806. Był pochodzenia węgierskiego. Był synem Martinusa i Salomei z domu Zacharskiej. Jego ojciec był kupcem z Biecza.
Święcenia kapłańskie otrzymał w 1830. Do około 1832 był wikariuszem w parafii Świętej Trójcy w Czudcu. Następnie – wobec wakatu na stanowisku proboszcza – do około 1835 administratorem parafii Wszystkich Świętych w Bliznem przy kościele pod tym wezwaniem. Potem, na tej samej zasadzie, od 1835 do 1841 był administratorem parafii św. Małgorzaty w Targowiskach. Od około 1841 proboszczem parafii św. Antoniego Padewskiego w Jedliczu przy kościele pod tym wezwaniem.
Jako ksiądz w lutym 1846 uczestniczył na ziemi sanockiej w przygotowaniach konspiracyjnych celem wzniecenia walk w ramach powstania krakowskiego, przygotowanego na 21/22 lutego 1846, po czym znalazł się na przygotowanej przez cyrkuł sanocki liście uczestników konspiracji (figurował na niej jako jeden z dwóch księży). Uczestnicy konspiracji byli więzieni w Sanoku (śledztwo prowadził przybyły ze Lwowa radca Leonidas Janowicz, osławiony bezpardonowym traktowaniem osadzonych i ich krewnych, którego odwołał mianowany komendantem Sanoka pułkownik Leopold Kolowrath-Krakowsky, ówczesny komendant 3 pułku huzarów z Sáros-Patak). Latem 1846 rozpoczęto przewożenie więźniów do Lwowa. Ksiądz Szaynok został skazany na karę 15 lat ciężkiego więzienia. Wraz z innymi skazanymi uczestnikami sprzysiężenia na Sanocczyźnie został wywieziony na Hradczy Kopiec (Spielberg), osadzony tam w 1847 (według innych wersji był też więziony w Kufstein). W trakcie osadzenia, z racji na wątłą budowę ciała, był skuty o połowę lżejszymi od pozostałych skazańców kajdanami, ważącymi zwykle około ośmiu funtów. Po latach został nad wyraz pochlebnie przedstawiony przez Ferdynanda Władysława Czaplickiego w jego wspomnieniach z uwięzienia z lat 1847-1848, który określił ks. Szaynoka jako "zacnego, przez wszystkich" (skazanych) "ukochanego i powszechnie szanowanego kapłana". Według relacji Czaplickiego ks. Szaynok odznaczał się poprzez udzielanie rad i pociechy oraz ogólnie dobrocią wobec innych towarzyszy w więzieniu. W 1848 został zwolniony na mocy amnestii, którą objęto konspiratorów. Polacy, na czele z Julianem Goslarem, odjeżdżający z dworca kolejowego w pobliskim Brnie byli żegnani entuzjastycznie przez Czechów.
Od 1848 do końca życia był proboszczem parafii Wniebowzięcia Najświętszej Maryi Panny w Raniżowie przy kościele pod tym wezwaniem. W tym okresie został księdzem jubilatem oraz otrzymał przywilej noszenia rokiety i mantoletu. Przed 1876 otrzymał tytuł kanonika. Był znany z wygłaszania patriotycznych kazań.
Od 1861/1862 był członkiem czynnym Towarzystwa Gospodarczo-Rolniczego w Krakowie. Był członkiem Rady c. k. powiatu kolbuszowskiego, wybierany z grupy większych posiadłości, od około 1870 do około 1877 pełnił funkcję zastępcy prezesa wydziału powiatowego. W tym okresie wiosną 1874 został wybrany ponownie członkiem Rady, a 30 kwietnia 1874 jako najstarszy wiekiem przewodził posiedzeniu nowo wybranej Rady, która po ukonstytuowaniu się wybrała swoje władze, w tym ks. Szaynoka na stanowisko wiceprezesa wydziału powiatowego. Potem, ponownie wybrany z grupy większych posiadłości, od około 1881 przez 15 lat do końca życia był wyłącznie członkiem Rady.
W Raniżowie współpracował z nauczycielem Stanisławem Radziewończykiem, przyczyniając się do podniesienia oświaty wśród ludności. W roku szkolnym 1891/1892 został mianowany przewodniczących komisji egzaminacyjnej w szkole ludowej.
Zmarł 12 lutego 1895 w Raniżowie. Został pochowany na miejscowym cmentarzu parafialnym. We wspomnieniach pośmiertnych był określany jako "gorący patriota, więziony za sprawę narodową".

</doc>
<doc id="4895375" url="https://pl.wikipedia.org/wiki?curid=4895375" title="Odpoczynek w czasie ucieczki do Egiptu (obraz Rembrandta)">
Odpoczynek w czasie ucieczki do Egiptu (obraz Rembrandta)

Odpoczynek w czasie ucieczki do Egiptu (hol. Nachtelijk landschap met de Heilige Familie) – obraz olejny na desce holenderskiego malarza Rembrandta z 1647 roku, przedstawiający nowotestamentalną scenę opisaną w Ewangelii wg św. Mateusza.
Dzieło jest jednym z dziewięciu pejzaży, które wyszły spod pędzla Rembrandta, jedynym które przedstawia pejzaż nocny. Artysta bardziej niż same postacie dramatu ukazał krajobraz oświetlony wieloma źródłami światła. Święta Rodzina przy ognisku ukazana została w lewej dolnej części obrazu. Obraz o wymiarach 33,8 × 47,8 cm, namalowany farbą olejną na desce, powstał w 1647 roku. National Gallery of Ireland w Dublinie zakupiło "Odpoczynek w czasie ucieczki do Egiptu" w 1883 roku. Muzealny numer inwentarzowy NGI.215.
Rembrandt przedstawił opisaną u Mateusza scenę ucieczki do Egiptu już w 1627 roku – "Ucieczka do Egiptu".

</doc>
<doc id="4895377" url="https://pl.wikipedia.org/wiki?curid=4895377" title="Marek Kejna">
Marek Kejna

Marek Kejna (ur. 1961 w Nieszawie) – polski geograf i klimatolog, doktor habilitowany nauk o Ziemi, profesor uczelni na Uniwersytecie Mikołaja Kopernika w Toruniu.
Życiorys.
W 1985 ukończył studia geograficzne na Uniwersytecie Mikołaja Kopernika w Toruniu. Doktoryzował się w 1995 na macierzystej uczelni na podstawie dysertacji pt. "Temperatura powietrza w regionie Zatoki Admiralicji (Wyspa Króla Jerzego, Szetlandy Pd., Antarktyka) na tle cyrkulacji atmosferycznej w świetle danych ze stacji H. Arctowskiego w latach 1985–1989", której promotorem był profesor Gabriel Wójcik. Stopień naukowy doktora habilitowanego uzyskał w 2009 na UMK w oparciu o pracę zatytułowaną: "Rozkład przestrzenny i zmienność temperatury powietrza na Antarktydzie w drugiej połowie XX wieku".
Jako nauczyciel akademicki związany z Uniwersytetem Mikołaja Kopernika w Toruniu, na którym w 2015 objął stanowisko profesora nadzwyczajnego (po zmianach prawnych profesora uczelni). W latach 2009–2010 był zastępcą dyrektora Instytutu Geografii. W latach 2012–2016 pełnił funkcję prodziekana Wydziału Nauk o Ziemi, w 2016 i 2020 był wybierany na dziekana tej jednostki (od 2019 działającej jako Wydział Nauk o Ziemi i Gospodarki Przestrzennej) na czteroletnie kadencje.
Specjalizuje się w klimatologii i meteorologii. Uczestniczył w wyprawach polarnych na Spitsbergen i na Antarktydę. Opublikował ponad 260 prac. Członek Polskiego Towarzystwa Geograficznego i Polskiego Towarzystwa Geofizycznego.

</doc>
<doc id="4895381" url="https://pl.wikipedia.org/wiki?curid=4895381" title="1647 w sztukach plastycznych">
1647 w sztukach plastycznych



</doc>
<doc id="4895386" url="https://pl.wikipedia.org/wiki?curid=4895386" title="Pocałunek na stadionie">
Pocałunek na stadionie

Pocałunek na stadionie () – czechosłowacki film komediowy z 1948 w reżyserii Martina Friča. 

</doc>
<doc id="4895389" url="https://pl.wikipedia.org/wiki?curid=4895389" title="Moment (czas)">
Moment (czas)

Moment () – średniowieczna jednostka czasu, stosowana do XIII w.
Ruch cienia na zegarze słonecznym pokrywał 40 momentów w czasie jednej godziny słonecznej, a także dwunastą część okresu pomiędzy wschodem a zachodem Słońca. Długość godziny słonecznej była zależna od długości dób, które były z kolei zależne od pór roku. Chociaż długość momentu nie została ustalona w dzisiejszych sekundach, przyjmuje się, że odpowiada ona około 90 sekundom. Dzień słoneczny można podzielić na 24 godziny o równej lub nierównej długości, ten pierwszy jest nazywany naturalnym lub równonocnym, a drugi sztucznym. Godzina została podzielona na cztery "puncta" (1/4 godziny), dziesięć "minuta" lub 40 "momenta".
Jednostka była wykorzystywana przez średniowiecznych matematyków przed wprowadzeniem zegara mechanicznego i sześćdziesiątkowego systemu liczbowego pod koniec XIII wieku. Prawdopodobnie nie korzystano z niej w życiu codziennym, a jeśli, to jedynie wśród grup ludzi wykształconych. Dla pozostałych grup głównym wyznacznikiem czasu były przerwy w ciągu dnia na liturgię godzin.
Najstarsza wzmianka o momencie jako jednostce czasu pochodzi z VIII w. z zapisków Bedy Czcigodnego, który opisał system działania 1 godziny czasu słonecznego. Wyglądał on następująco:
"1 godzina czasu słonecznego = 4 punkty = 5 punktów księżycowych = 10 minut = 15 części = 40 momentów"
O Bedzie Czcigodnym wspomniał pięć wieków później Bartłomiej Anglik w swojej wczesnej encyklopedii "De Proprietatibus Rerum"), oraz Roger Bacon, który podzielił moment na 12 "uncji" z 47 "atomów", jednakże żadnego z tych podziałów nie można było wykorzystać do obserwacji, ze względu na narzędzia wykorzystywane w tamtych czasach.

</doc>
<doc id="4895394" url="https://pl.wikipedia.org/wiki?curid=4895394" title="Kaxholmen">
Kaxholmen

Kaxholmen – miejscowość (tätort) w Szwecji, w regionie administracyjnym ("län") Jönköping, w gminie Jönköping.
Według danych Szwedzkiego Urzędu Statystycznego liczba ludności wyniosła: 1561 (31 grudnia 2015), 1710 (31 grudnia 2018) i 1751 (31 grudnia 2019).

</doc>
<doc id="4895401" url="https://pl.wikipedia.org/wiki?curid=4895401" title="Kulltorp">
Kulltorp

Kulltorp – miejscowość (tätort) w Szwecji, w regionie administracyjnym ("län") Jönköping, w gminie Gnosjö.
Według danych Szwedzkiego Urzędu Statystycznego liczba ludności wyniosła: 328 (31 grudnia 2015), 367 (31 grudnia 2018) i 368 (31 grudnia 2019).

</doc>
<doc id="4895402" url="https://pl.wikipedia.org/wiki?curid=4895402" title="Kvillsfors">
Kvillsfors

Kvillsfors – miejscowość (tätort) w Szwecji, w regionie administracyjnym ("län") Jönköping, w gminie Vetlanda.
Według danych Szwedzkiego Urzędu Statystycznego liczba ludności wyniosła: 488 (31 grudnia 2015), 497 (31 grudnia 2018) i 496 (31 grudnia 2019).

</doc>
<doc id="4895403" url="https://pl.wikipedia.org/wiki?curid=4895403" title="Portret Adama Rubinowicza">
Portret Adama Rubinowicza

Portret Adama Rubinowicza – znajdujący się od roku 1928 w zbiorach Muzeum w Łowiczu portret Adama Rubinowicza (1673–1746), przedstawiciela zamożnej rodziny kupieckiej, członka rady miejskiej.
Portret znajdował się poprzednio w zakrystii kościoła św. Ducha w Łowiczu
Obraz był prawdopodobnie namalowany za życia rajcy, na blasze cynowej o rozmiarach 50,5 x 37 cm.. 
O portrecie wspominał w 1899 roku Władysław Tarczyński w publikacji "Łowicz – wiadomości historyczne z dodaniem innych szczegółów –- Wydał na pamiątkę 35-letniego zamieszkania swego w Łowiczu Władysław Tarczyński" Łowicz, Skład główny w księgarni K. Rybackiego 1899. 
Portret został poddany konserwacji

</doc>
<doc id="4895404" url="https://pl.wikipedia.org/wiki?curid=4895404" title="Landsbro">
Landsbro

Landsbro – miejscowość (tätort) w Szwecji, w regionie administracyjnym ("län") Jönköping, w gminie Vetlanda.
Według danych Szwedzkiego Urzędu Statystycznego liczba ludności wyniosła: 1438 (31 grudnia 2015), 1540 (31 grudnia 2018) i 1530 (31 grudnia 2019).

</doc>
<doc id="4895405" url="https://pl.wikipedia.org/wiki?curid=4895405" title="Jiří Horák">
Jiří Horák

Jiří Horák (ur. 23 kwietnia 1924 w Hradcu Králové, zm. 25 lipca 2003 w Englewood) – czeski polityk, nauczyciel akademicki i działacz emigracyjny, deputowany, w latach 1990–1993 przewodniczący Czeskiej Partii Socjaldemokratycznej.
Życiorys.
W latach 1945–1948 studiował w wyższej szkole handlowej w Pradze, działał w młodzieżówce socjaldemokratycznej. Był sekretarzem prasowym ministra Bohumila Laušmana. Po zamachu stanu i przejęciu w 1948 pełni władzy przez komunistów wyemigrował do Niemiec Zachodnich, a w 1951 wyjechał do Stanów Zjednoczonych. Kształcił się w zakresie nauk politycznych na Uniwersytecie Columbia, pracował jako nauczyciel akademicki, od 1967 jako profesor w Manhattan College. Do lat 60. był działaczem młodzieżówki socjalistycznej IUSY.
Wieloletni działacz emigracyjny, był współtwórcą i wydawcą polityczno-kulturalnego kwartalnika „Svědectví”. Pełnił funkcję wiceprzewodniczącego (1961–1972) i sekretarza generalnego (1972–1989) Rady Wolnej Czechosłowacji. W grudniu 1989, w okresie przemian politycznych, wrócił do Czechosłowacji. W 1990 został pierwszym przewodniczącym reaktywowanej Czeskiej Partii Socjaldemokratycznej. W 1992 uzyskał mandat do jednej z izb Zgromadzenia Federalnego, które w zakończyło działalność z końcem tegoż roku w związku z ostatecznym podziałem państwa. W 1993 na czele socjaldemokratów zastąpił go Miloš Zeman. Jeszcze w tym samym roku Jiří Horák powrócił do Stanów Zjednoczonych.
Odznaczenia.
W 2000 został odznaczony Orderem Tomáša Garrigue Masaryka III klasy.

</doc>
<doc id="4895406" url="https://pl.wikipedia.org/wiki?curid=4895406" title="Lanna (Szwecja)">
Lanna (Szwecja)

Lanna – miejscowość (tätort) w Szwecji, w regionie administracyjnym ("län") Jönköping, w gminie Värnamo.
Według danych Szwedzkiego Urzędu Statystycznego liczba ludności wyniosła: 330 (31 grudnia 2015), 386 (31 grudnia 2018) i 368 (31 grudnia 2019).

</doc>
<doc id="4895407" url="https://pl.wikipedia.org/wiki?curid=4895407" title="1625 w sztukach plastycznych">
1625 w sztukach plastycznych



</doc>
<doc id="4895408" url="https://pl.wikipedia.org/wiki?curid=4895408" title="Indywidualne Międzynarodowe Mistrzostwa Ekstraligi 2019">
Indywidualne Międzynarodowe Mistrzostwa Ekstraligi 2019

Indywidualne Międzynarodowe Mistrzostwa Ekstraligi 2019 – ("PGE Indywidualne Międzynarodowe Mistrzostwa Ekstraligi") szósta edycja corocznego żużlowego turnieju indywidualnego mającego na celu wyłonienie najlepszego zawodnika Speedway Ekstraligi w sezonie. Zawody zostały rozegrane 12 lipca 2019 na Stadionie im. Zbigniewa Podleckiego w Gdańsku.
Obrońcą tytułu był Patryk Dudek. W tegorocznej edycji Polak zakończył udział zajmując drugie miejsce w półfinale. Zawody wygrał Bartosz Zmarzlik, dla którego był to pierwszy tytuł mistrzowski.
Zawodnicy nominowani.
Do udziału w turnieju nominowano 15. żużlowców z najwyższymi średnimi biegowymi po 8. kolejkach Speedway Ekstraligi. Stawkę uzupełnił Patryk Dudek, który otrzymał dziką kartę od organizatorów.
Lista zawodników:
Lista startowa.
23 czerwca odbyło się losowanie numerów startowych. Tai Woffinden oraz Szymon Woźniak leczyli kontuzję, a Maksym Drabik występował w drużynowych mistrzostwach świata juniorów. W turnieju zostali zastąpieni odpowiednio przez Krzysztofa Buczkowskiego, Kennetha Bjerre oraz Mikkela Michelsena. 
Finał.
Rundę zasadniczą wygrał Martin Vaculík. Słowak zgromadził 12 punktów, czterokrotnie wygrywając swoje gonitwy. Bezpośredni awans do finału uzyskał również Bartosz Zmarzlik. O pozostałe miejsca rozegrano dwa wyścigi półfinałowe. W pierwszym z nich triumfował Jason Doyle przed obrońcą tytułu Patrykiem Dudkiem, Mikkelem Michelsenem i Kennethem Bjerre. Drugi półfinał wygrał Piotr Pawlicki wyprzedzając Leona Madsena, Macieja Janowskiego i Emila Sajfutdinowa. W finale pierwszy linię mety minął Bartosz Zmarzlik. Na podium stanęli również Pawlicki i Vaculik.

</doc>
<doc id="4895409" url="https://pl.wikipedia.org/wiki?curid=4895409" title="Lekeryd">
Lekeryd

Lekeryd – miejscowość (tätort) w Szwecji, w regionie administracyjnym ("län") Jönköping, w gminie Jönköping.
Według danych Szwedzkiego Urzędu Statystycznego liczba ludności wyniosła: 788 (31 grudnia 2015), 783 (31 grudnia 2018) i 788 (31 grudnia 2019).

</doc>
<doc id="4895410" url="https://pl.wikipedia.org/wiki?curid=4895410" title="Malmbäck">
Malmbäck

Malmbäck – miejscowość (tätort) w Szwecji, w regionie administracyjnym ("län") Jönköping, w gminie Nässjö.
Według danych Szwedzkiego Urzędu Statystycznego liczba ludności wyniosła: 1087 (31 grudnia 2015), 1151 (31 grudnia 2018) i 1131 (31 grudnia 2019).

</doc>
<doc id="4895412" url="https://pl.wikipedia.org/wiki?curid=4895412" title="Mariannelund">
Mariannelund

Mariannelund – miejscowość (tätort) w Szwecji, w regionie administracyjnym ("län") Jönköping, w gminie Eksjö.
Według danych Szwedzkiego Urzędu Statystycznego liczba ludności wyniosła: 1503 (31 grudnia 2015), 1626 (31 grudnia 2018) i 1598 (31 grudnia 2019).

</doc>
<doc id="4895413" url="https://pl.wikipedia.org/wiki?curid=4895413" title="Myresjö">
Myresjö

Myresjö – miejscowość (tätort) w Szwecji, w regionie administracyjnym ("län") Jönköping, w gminie Vetlanda.
Według danych Szwedzkiego Urzędu Statystycznego liczba ludności wyniosła: 728 (31 grudnia 2015), 730 (31 grudnia 2018) i 708 (31 grudnia 2019).

</doc>
<doc id="4895414" url="https://pl.wikipedia.org/wiki?curid=4895414" title="Stanisław Mateusz Dłużewski">
Stanisław Mateusz Dłużewski

Stanisław Mateusz Dłużewski herbu Pobóg (zm. przed 24 kwietnia 1749 roku) – chorąży chełmski od 1732 roku.
Poseł ziemi chełmskiej na sejm zwyczajny pacyfikacyjny 1735 roku.

</doc>
<doc id="4895417" url="https://pl.wikipedia.org/wiki?curid=4895417" title="Nissafors">
Nissafors

Nissafors – miejscowość (tätort) w Szwecji, w regionie administracyjnym ("län") Jönköping, w gminie Gnosjö.
Według danych Szwedzkiego Urzędu Statystycznego liczba ludności wyniosła: 273 (31 grudnia 2015), 312 (31 grudnia 2018) i 304 (31 grudnia 2019).

</doc>
<doc id="4895418" url="https://pl.wikipedia.org/wiki?curid=4895418" title="Salvador Elá Nseng">
Salvador Elá Nseng

Salvador Elá Nseng – wojskowy, dyplomata i polityk z Gwinei Równikowej.
Urodził się w Añisoc. Należy do grupy etnicznej Bubi.
Studiował w akademii wojskowej w Saragossie (1963-1965). Wśród jego studenckich towarzyszy znaleźli się przyszli prominentni politycy gwinejscy, tacy jak Eulogio Oyó i Teodoro Obiang Nguema Mbasogo. Placówkę opuścił w stopniu kapitana.
Odegrał kluczową rolę w stłumieniu próby zamachu stanu z początku marca 1969. W kolejnych latach pełnił funkcję gubernatora Rio Muni. Pracował również w więzieniu w Bacie, odpowiadał tam za nadzorowanie egzekucji więźniów politycznych.
Popadł w niełaskę po nieudanym zamachu stanu z 1976, został wtrącony do więzienia Playa Negra w Malabo. Był jednym z kluczowych uczestników zamachu stanu z początku sierpnia 1979, który obalił prezydenta Macíasa Nguemę. Dowodził siłami zamachowców w Malabo. W nowym rządzie odgrywał jedną z kluczowych ról, zaraz po Nguemie Mbasogo. Pełnił funkcję drugiego wiceprzewodniczącego Najwyższej Rady Wojskowej, odpowiadał również za resortu finansów i handlu. W tym charakterze negocjował pierwsze umowy o współpracy z Francją i Hiszpanią, podpisane pod koniec 1979. W tym samym roku przejął kierownictwo gwinejskiego banku centralnego.
W lutym 1980 zdymisjonowany, otrzymał stanowisko ambasadora Gwinei Równikowej w Chinach. Pełnił je do 1986. Został następnie przesunięty na analogiczne stanowisko w Etiopii.
W 2013 został wybrany do senatu, jako reprezentant rządzącej Partii Demokratycznej. Mandat wykonywał do 2018.
Jest znany z bliskich relacji z prezydentem Teodoro Obiangem Nguemą Mbasogo. Odznaczony Orderem Izabeli Katolickiej.

</doc>
<doc id="4895422" url="https://pl.wikipedia.org/wiki?curid=4895422" title="Norraby">
Norraby

Norraby – miejscowość (tätort) w Szwecji, w regionie administracyjnym ("län") Jönköping, w gminie Tranås.
Według danych Szwedzkiego Urzędu Statystycznego liczba ludności wyniosła: 244 (31 grudnia 2018) i 248 (31 grudnia 2019).

</doc>
<doc id="4895426" url="https://pl.wikipedia.org/wiki?curid=4895426" title="Nye (Szwecja)">
Nye (Szwecja)

Nye – miejscowość (tätort) w Szwecji, w regionie administracyjnym ("län") Jönköping, w gminie Vetlanda.
Według danych Szwedzkiego Urzędu Statystycznego liczba ludności wyniosła: 202 (31 grudnia 2015), 204 (31 grudnia 2018) i 196 (31 grudnia 2019).

</doc>
<doc id="4895428" url="https://pl.wikipedia.org/wiki?curid=4895428" title="Indywidualne Międzynarodowe Mistrzostwa Ekstraligi 2020">
Indywidualne Międzynarodowe Mistrzostwa Ekstraligi 2020

Indywidualne Międzynarodowe Mistrzostwa Ekstraligi 2020  – ("PGE Indywidualne Międzynarodowe Mistrzostwa Ekstraligi") siódma edycja corocznego żużlowego turnieju indywidualnego mającego na celu wyłonienie najlepszego zawodnika Speedway Ekstraligi w sezonie. Zawody zostały rozegrane 15 sierpnia 2020 na Motoarenie w Toruniu.
W zawodach zwyciężył Bartosz Zmarzlik, który jako pierwszy zawodnik w historii turnieju obronił tytuł mistrzowski.
Zawodnicy nominowani.
Do udziału w turnieju nominowano 15. żużlowców z najwyższymi średnimi biegowymi po 7. kolejkach Speedway Ekstraligi. Stawkę uzupełnił Paweł Przedpełski, który otrzymał dziką kartę od organizatorów .
Lista zawodników wg średniej biegowej:
Lista startowa.
9 sierpnia ogłoszono numery startowe do zawodów:
Finał.
Rundę zasadniczą wygrał Bartosz Zmarzlik. Polak zdobył 14 punktów, a jedynym przeciwnikiem, który go pokonał był Emil Sajfutdinow. Bezpośredni awans do finału uzyskał jeszcze Jason Doyle. O dwa pozostałe miejsca rozegrano biegi półfinałowe. W pierwszym z nich zmierzyli się Leon Madsen, Matej Žagar, Maciej Janowski i Piotr Pawlicki. Zwyciężył Madsen. W drugim półfinale pod taśmą stanęli Patryk Dudek, Paweł Przedpełski, Tai Woffinden oraz Emil Sajfutdinow. Pierwszy na mecie zameldował się Dudek i uzupełnił stawkę finału. W najważniejszym biegu turnieju zwyciężył Bartosz Zmarzlik, który został pierwszym zawodnikiem, któremu udało się obronić tytuł IMME. Podium uzupełnili Jason Doyle oraz Leon Madsen.

</doc>
<doc id="4895429" url="https://pl.wikipedia.org/wiki?curid=4895429" title="Trolejbusy w Czycie">
Trolejbusy w Czycie

Trolejbusy w Czycie – system trolejbusowy funkcjonujący w mieście Czyta, stolicy Kraju Zabajkalskiego w Rosji. Został uruchomiony 30 grudnia 1970 r. Operatorem jest przedsiębiorstwo Trollejbusnoje uprawlenije.
Linie.
Według stanu z września 2020 r. w Czelabińsku kursowały 4 linie trolejbusowe.
Tabor.
Stan z 5 września 2020 r.

</doc>
<doc id="4895431" url="https://pl.wikipedia.org/wiki?curid=4895431" title="Öggestorp">
Öggestorp

Öggestorp – miejscowość (tätort) w Szwecji, w regionie administracyjnym ("län") Jönköping, w gminie Jönköping.
Według danych Szwedzkiego Urzędu Statystycznego liczba ludności wyniosła: 238 (31 grudnia 2015), 232 (31 grudnia 2018) i 242 (31 grudnia 2019).

</doc>
<doc id="4895432" url="https://pl.wikipedia.org/wiki?curid=4895432" title="Ölmstad">
Ölmstad

Ölmstad – miejscowość (tätort) w Szwecji, w regionie administracyjnym ("län") Jönköping, w gminie Jönköping.
Według danych Szwedzkiego Urzędu Statystycznego liczba ludności wyniosła: 401 (31 grudnia 2015), 437 (31 grudnia 2018) i 427 (31 grudnia 2019).

</doc>
<doc id="4895434" url="https://pl.wikipedia.org/wiki?curid=4895434" title="Trap Nation">
Trap Nation

Trap Nation – amerykański promoter muzyczny, jeden z głównych i największych kanałów z rodziny The Nations. Działalność w sieci rozpoczęto w 2012 roku. Główny kanał promuje przeważnie utwory z gatunku trap. Założycielem i pomysłodawcą jest Andre Benz.
Historia.
Na pomysł założenia kanału promującego utwory muzyczne wpadł – urodzony w Stanach Zjednoczonych – Andre Benz, gdy miał 15 lat. Oprócz Trap Nation poszerzał swoją działalność, tworząc nowe kanały, który pierwszy z nich założył w lutym 2014 r. Od tego czasu kanałami zarządzały nowe, zatrudnione osoby. Natomiast od kwietnia 2020 roku został utworzony jeszcze inny kanał o nazwie "Lowly". 
Pod koniec 2016 roku Trap Nation znalazł się na liście dziesięciu najszybciej rozwijających się kanałów YouTube, stworzonej przez Tubefilter, otrzymując średnio 70 milionów nowych odtworzeń tygodniowo. 
Począwszy od 2020 r., Trap Nation ma na koncie ponad 28 milionów subskrybentów i około 560 000 nowych subskrybentów miesięcznie od 2018 r.
The Nations.
Lista kanałów The Nations i przypisane gatunki:

</doc>
<doc id="4895436" url="https://pl.wikipedia.org/wiki?curid=4895436" title="Józef Sługocki">
Józef Sługocki

Józef Sługocki herbu Jastrzębiec (zm. przed 15 kwietnia 1736 roku) – podczaszy chełmski od 1720 roku, chorąży chełmski w 1720 roku.
Poseł ziemi chełmskiej na sejm zwyczajny pacyfikacyjny 1735 roku.

</doc>
<doc id="4895437" url="https://pl.wikipedia.org/wiki?curid=4895437" title="Ormaryd">
Ormaryd

Ormaryd – miejscowość (tätort) w Szwecji, w regionie administracyjnym ("län") Jönköping, w gminie Nässjö.
Według danych Szwedzkiego Urzędu Statystycznego liczba ludności wyniosła: 216 (31 grudnia 2015), 211 (31 grudnia 2018) i 210 (31 grudnia 2019).

</doc>
<doc id="4895439" url="https://pl.wikipedia.org/wiki?curid=4895439" title="Örserum">
Örserum

Örserum – miejscowość (tätort) w Szwecji, w regionie administracyjnym ("län") Jönköping, w gminie Jönköping.
Według danych Szwedzkiego Urzędu Statystycznego liczba ludności wyniosła: 356 (31 grudnia 2015), 363 (31 grudnia 2018) i 360 (31 grudnia 2019).

</doc>
<doc id="4895440" url="https://pl.wikipedia.org/wiki?curid=4895440" title="Pauliström">
Pauliström

Pauliström – miejscowość (tätort) w Szwecji, w regionie administracyjnym ("län") Jönköping, w gminie Vetlanda.
Według danych Szwedzkiego Urzędu Statystycznego liczba ludności wyniosła: 220 (31 grudnia 2015), 250 (31 grudnia 2018) i 226 (31 grudnia 2019).

</doc>
<doc id="4895444" url="https://pl.wikipedia.org/wiki?curid=4895444" title="Kristaps Dārgais">
Kristaps Dārgais

Kristaps Dārgais (ur. 29 sierpnia 1990) – łotewski koszykarz, występujący na pozycjach rzucającego obrońcy lub niskiego skrzydłowego oraz profesjonalny dunker (członek składu Dunk Elite), obecnie zawodnik BK Ogre.
W 2012 pokonał w Rydze mistrza wsadów NBA z tego samego roku Jeremy'ego Evansa, wygrywając 3000 euro.
W 2013, podczas konkursu wsadów FIBA 3x3 World Tour Prague Masters Dunk został pokonany przez mistrza wsadów PLK z 2011 – Łukasza Biednego.

</doc>
<doc id="4895447" url="https://pl.wikipedia.org/wiki?curid=4895447" title="Reftele">
Reftele

Reftele – miejscowość (tätort) w Szwecji, w regionie administracyjnym ("län") Jönköping, w gminie Gislaved.
Według danych Szwedzkiego Urzędu Statystycznego liczba ludności wyniosła: 1289 (31 grudnia 2015), 1340 (31 grudnia 2018) i 1345 (31 grudnia 2019).

</doc>
<doc id="4895448" url="https://pl.wikipedia.org/wiki?curid=4895448" title="Helena Hartwig">
Helena Hartwig

Helena Hartwig (ur. 21 lutego 1910 w Lublinie, zm. 2 sierpnia 1998 w Warszawie) – artystka fotografka.
Twórczość.
Urodziła się jako Helena Jagiełło. Swoje pierwsze próby twórczości fotograficznej zaczynała w Lublinie w rodzinnym Atelier fotograficznym prowadzonym przez teścia Ludwika Hartwiga, które mieściło się przy ulicy Narutowicza 19. Portrety przez nią wykonywane cieszyły się ogromną popularnością wśród klientów. Uważana była nawet za najlepszą portrecistkę tego zakładu. 
W 1936 została przyjęta w poczet członków Lubelskiego Towarzystwa Fotograficznego. 
W czasie II wojny światowej, kiedy jej mąż Edward Hartwig był osadzony w latach 1944–1946 w łagrze w ZSSR, prowadziła samodzielnie zakład fotograficzny i utrzymywała rodzinę.
Po wojnie wraz z mężem przeprowadziła się do Warszawy. Ich mieszkanie w Alejach Jerozolimskich 31 pełniło również funkcję pracowni fotograficznej.
Od 1951 roku była członkinią Związku Polskich Artystów Fotografików, gdzie prezentowała swoje prace na kilku wystawach indywidualnych. Wielokrotnie brała udział w krajowych i międzynarodowych konkursach fotograficznych zyskując wielkie uznanie. Za fotografię „Deszcz w Wenecji” nagrodzona została złotym medalem w Japonii i srebrnym w Bordeaux (1958). 
Za fotografię „Portret z różą”, która przedstawia przedstawia Ewę – córkę artystka otrzymała złoty medal podczas Wystawy portretu w Gdańsku (lata 60. XX w.).
Prace Heleny Hartwig „Radość naszych pociech”, „Młode pokolenie” i „Radość pracy” datowane na 1949 rok znajdują się w zbiorach Muzeum Narodowego w Warszawie.
W marcu 2004 roku w Warszawie w Starej Galerii ZPAF odbyła się wspólna wystawa prac fotograficznych pt. „Rodzina Hartwigów” – Heleny Hartwig, Edwarda Hartwiga oraz Ewy Hartwig-Fijałkowskiej.
Życie prywatne.
Jej mężem był fotografik Edward Hartwig, z którym miała dwie córki: Ewę Hartwig-Fijałkowską, również fotografkę oraz Danutę Hartwig-Saulewicz.

</doc>
<doc id="4895449" url="https://pl.wikipedia.org/wiki?curid=4895449" title="Mistrzostwa Świata w Lekkoatletyce 2019 – bieg na 800 m mężczyzn">
Mistrzostwa Świata w Lekkoatletyce 2019 – bieg na 800 m mężczyzn

Bieg na 800 metrów mężczyzn – jedna z konkurencji biegowych rozgrywanych podczas lekkoatletycznych mistrzostw świata na Stadionie Międzynarodowym Chalifa w Dosze.
Terminarz.
Źródło: "worldathletics.org".
Rekordy.
Tabela prezentuje rekord świata, rekord mistrzostw świata, rekordy kontynentów oraz najlepszy wynik na listach światowych w sezonie 2019 przed rozpoczęciem mistrzostw.
Rezultaty.
Eliminacje.
Awans: 3 najlepszych z każdego biegu (Q) oraz 6 z najlepszymi czasami wśród przegranych (q). Źródło: "worldathletics.org".
Półfinał.
Awans: 2 najlepszych z każdego biegu (Q) oraz 2 z najlepszymi czasami wśród przegranych (q). Źródło: "worldathletics.org".
Finał.
Źródło: "worldathletics.org".

</doc>
<doc id="4895451" url="https://pl.wikipedia.org/wiki?curid=4895451" title="Tibor Cseres">
Tibor Cseres

Tibor Cseres, właśc. Tibor Portik Cseres (ur. 1 kwietnia 1915 w Remetei, zm. 23 maja 1993 w Budapeszcie) – węgierski pisarz, dziennikarz, krytyk i historyk literatury.
Debiutował w 1937 zbiorem poezji "Tájkép, elöl guggolva én"; początkowo tworzył pod pseudonimem Tibor Pálos. Powieściopisarstwem zajął się po wojnie. W twórczości prozatorskiej podejmował tematykę powojennych przemian społeczno-politycznych na Węgrzech, jak m.in. w zbiorach opowiadań "Zima i lato" (Tél és nyár, 1952), "Syn i wilk człowieka" (Ember fia és farkasa, 1967) czy w powieściach "Morze sięgające kolan" (Térdig érő tenger, 1954), "Gracze i kochankowie" (Játékosok és szeretők, 1970). 
Większy rozgłos zyskał krótką powieścią "Zimne dni" (Hideg napok, 1964), poruszającą kwestię zbiorowej i indywidualnej odpowiedzialności za zbrodnie wojenne. Z wydarzeniami II wojny światowej związana jest również fabuła powieści "Parázna szobrok" (Lubieżne rzeźby, 1978) i "Vízaknai csaták" (Bitwy na miny wodne, 1988). 
Był laureatem licznych nagród w latach 50.-90. XX wieku.

</doc>
<doc id="4895453" url="https://pl.wikipedia.org/wiki?curid=4895453" title="Rörvik">
Rörvik

Rörvik – miejscowość (tätort) w Szwecji, w regionie administracyjnym ("län") Jönköping, w gminie Sävsjö.
Według danych Szwedzkiego Urzędu Statystycznego liczba ludności wyniosła: 582 (31 grudnia 2015), 620 (31 grudnia 2018) i 574 (31 grudnia 2019).

</doc>
<doc id="4895454" url="https://pl.wikipedia.org/wiki?curid=4895454" title="Ryd">
Ryd

Ryd – miejscowość (tätort) w Szwecji, w regionie administracyjnym ("län") Jönköping, w gminie Jönköping.
Według danych Szwedzkiego Urzędu Statystycznego liczba ludności wyniosła: 200 (31 grudnia 2015), 210 (31 grudnia 2018) i 214 (31 grudnia 2019).

</doc>
<doc id="4895457" url="https://pl.wikipedia.org/wiki?curid=4895457" title="Rydaholm">
Rydaholm

Rydaholm – miejscowość (tätort) w Szwecji, w regionie administracyjnym ("län") Jönköping, w gminie Värnamo.
Według danych Szwedzkiego Urzędu Statystycznego liczba ludności wyniosła: 1587 (31 grudnia 2015), 1628 (31 grudnia 2018) i 1627 (31 grudnia 2019).

</doc>
<doc id="4895458" url="https://pl.wikipedia.org/wiki?curid=4895458" title="Bitwa nad Stochodem">
Bitwa nad Stochodem

Bitwa nad Stochodem – część wielkiej bitwy wołyńsko-podolskiej; walki polskiej 18 Dywizji Piechoty z oddziałami sowieckiej 12 Armii w czasie ofensywy jesiennej wojsk polskich w okresie wojny polsko-bolszewickiej.
Geneza.
2 września, jeszcze w czasie walk pod Zamościem, Naczelne Dowództwo Wojska Polskiego zdecydowało, iż 3. i 6 Armie, po stosownym przegrupowaniu, około 10 września podejmą większą akcję zaczepną w kierunku wschodnim celem "„nie tylko odrzucenia nieprzyjaciela poza granice Małopolski, lecz także rozbicia i zdezorganizowania jego sił tak, aby później można było utrzymać front przy użyciu słabych sił własnych"". 3 Armia przystąpiła do działań 10 września. Wstępnym etapem był zagon grupy motorowej mjr. Włodzimierza Bochenka wyprowadzony z Włodawy, który przeprawił się przez Bug i następnego dnia opanował Kowel. Za nim ruszyło natarcie sił głównych armii. Grupa gen. Franciszka Krajowskiego uderzyła czołowo i sforsowawszy Bug, parła forsownym marszem w ogólnym kierunku wzdłuż linii kolejowej Chełm – Kowel. Na południe od grupy gen. Krajowskiego, z obszaru Hrubieszowa w kierunku Łucka, nacierała grupa gen. Stanisława Hallera, a grupa gen. Lucjana Żeligowskiego uderzyła na Sokal.
Walki nad Stochodem.
Pod wrażeniem sukcesu grupy pancerno-motorowej mjr. Włodzimierza Bochenka pod Kowlem dowództwo polskie postanowiło wykorzystać samochody do dokonania wypadu na Łuck.
Zadanie zorganizowania wypadu otrzymała 18 Dywizja Piechoty. Utworzono grupę szybką na samochodach w składzie I batalion 49 pułku piechoty i batalion 145 pułku piechoty. Grupę wspierać miała 2 bateria 18 pułku artylerii polowej.
Za grupą zmotoryzowaną maszerowały pozostałe pododdziały obu pułków piechoty.
15 września kolumna polska dotarła nad Stochód, na południe od Rożyszcz. Podczas przeprawy samochodów przez rzekę nadjechały dwa sowieckie pociągi pancerne i celnym ogniem zniszczyły osiem ciężarówek. Mimo wysiłków, 2 bateria nie mogła podjąć równorzędnej walki ogniowej z pociągami pancernymi. Poległ jej dowódca por. Konrad Unger i kilku kanonierów. Baterię zaatakowała też sowiecka piechota. W ataku na bagnety wybiła większość obsług i zdobyła działa. Dopiero spóźniony kontratak I/49 pułku piechoty odbił je, a ocalałe działony otworzyły ponownie ogień, zmuszając pociągi pancerne do odwrotu.
Bilans walk.
Z uwagi na poważne straty grupy zmotoryzowanej i utratę elementu zaskoczenia, dowództwo polskie postanowiło zrezygnować z prowadzenia dalszych działań w kierunku na Łuck.

</doc>
<doc id="4895461" url="https://pl.wikipedia.org/wiki?curid=4895461" title="77. Międzynarodowy Festiwal Filmowy w Wenecji">
77. Międzynarodowy Festiwal Filmowy w Wenecji

77. Międzynarodowy Festiwal Filmowy w Wenecji odbył się w dniach 2–12 września 2020 roku. Imprezę otworzył pokaz włoskiego filmu "Wszystko zostaje w rodzinie" w reżyserii Daniele Luchettiego. Ze względu na pandemię COVID-19 festiwal odbył się w reżimie sanitarnym – uczestnikom mierzono przy wejściu do kin temperaturę, zajętych było 50% miejsc, wszystkich obowiązywało noszenie masek i zachowywanie społecznego dystansu. W konkursie głównym zaprezentowanych zostało 18 filmów pochodzących z 14 różnych krajów.
Jury pod przewodnictwem australijskiej aktorki Cate Blanchett przyznało nagrodę główną festiwalu, Złotego Lwa, amerykańskiemu filmowi "Nomadland" w reżyserii Chloé Zhao. Drugą nagrodę w konkursie głównym, Grand Prix, przyznano meksykańskiemu obrazowi "Nowy porządek" w reżyserii Michela Franco.
Honorowego Złotego Lwa za całokształt twórczości otrzymała hongkońska reżyserka Ann Hui i brytyjska aktorka Tilda Swinton. Galę otwarcia i zamknięcia festiwalu prowadziła włoska aktorka Anna Foglietta.
Selekcja oficjalna.
Konkurs główny.
Następujące filmy zostały wyselekcjonowane do udziału w konkursie głównym o Złotego Lwa:
Pokazy pozakonkursowe.
Następujące filmy zostały wyświetlone na festiwalu w ramach pokazów pozakonkursowych i specjalnych:
Sekcja „Horyzonty”.
Następujące filmy zostały wyświetlone na festiwalu w ramach sekcji „Horyzonty”:

</doc>
<doc id="4895463" url="https://pl.wikipedia.org/wiki?curid=4895463" title="Szalona Barbara">
Szalona Barbara

Szalona Barbara () – czechosłowacki film dramatyczny z 1949 w reżyserii Vladimía Čecha. Adaptacja opowiadania Boženy Němcovej.

</doc>
<doc id="4895466" url="https://pl.wikipedia.org/wiki?curid=4895466" title="Wojkuńce">
Wojkuńce

Wojkuńce (; ) – wieś na Białorusi, w obwodzie grodzieńskim, w rejonie werenowskim, w sielsowiecie Raduń. 
W dwudziestoleciu międzywojennym leżały w Polsce, w województwie nowogródzkim, w powiecie lidzkim, w gminie Raduń. Po II wojnie światowej w granicach Związku Sowieckiego. Od 1991 w niepodległej Białorusi.

</doc>
<doc id="4895467" url="https://pl.wikipedia.org/wiki?curid=4895467" title="Chrzest eunucha (obraz Rembrandta)">
Chrzest eunucha (obraz Rembrandta)

Chrzest eunucha (hol. Doop van de kamerling) – obraz olejny na desce holenderskiego malarza Rembrandta z 1626 roku, przedstawiający nowotestamentalną scenę opisaną w Dziejach Apostolskich.
Dzieło powstało w 1626 roku i jest sygnowane monogramem: (Rembrandt Harmenszoon Leidensis). Artysta przedstawił siedem postaci i zwierzęta, by zobrazować zaledwie wspomnianą w tekście biblijnym scenę chrztu dworzanina etiopskiego, który przybył do Jerozolimy i spotkany został przez diakona Filipa, gdy, podróżując, oddawał się lekturze Księgi Izajasza. Wydarzenie miało miejsce na południu Palestyny. Malarz przedstawił scenę samego chrztu: Filip polewa głowę Etiopa wodą.
W kompozycji widać wpływy mistrza Rembrandta Pietera Lastmana, największe podobieństwo do wersji jego "Chrztu eunucha" z 1623 roku. Obraz Rembrandta o wymiarach 64 × 47.5 cm Museum Catharijneconvent w Utrechcie zakupiło w 1976 roku przy wsparciu Stowarzyszenia Rembrandta – Vereniging Rembrandt. Muzealny numer inwentarzowy: ABM s380.

</doc>
<doc id="4895474" url="https://pl.wikipedia.org/wiki?curid=4895474" title="Mikołaj Józef Kuczyński">
Mikołaj Józef Kuczyński

Mikołaj Józef Kuczyński herbu Ślepowron (zm. przed 7 grudnia 1756 roku) – podstoli drohicki od 1729 roku.
Delegat i konsyliarz ziemi drohickiej w konfederacji dzikowskiej w 1734 roku. Poseł ziemi drohickiej na sejm zwyczajny pacyfikacyjny 1735 roku.

</doc>
<doc id="4895485" url="https://pl.wikipedia.org/wiki?curid=4895485" title="Jan Jerzy Kos">
Jan Jerzy Kos

Jan Jerzy Kos herbu własnego – kasztelan inowłodzki w latach 1752–1756, podkomorzy chełmiński w latach 1725–1752, chorąży chełmiński w latach 1710–1725.
Jako poseł na sejm konwokacyjny 1733 roku z województwa chełmińskiego był członkiem konfederacji generalnej zawiązanej 27 kwietnia 1733 roku na tym sejmie. Poseł województwa chełmińskiego na sejm pacyfikacyjny 1735 roku.

</doc>
<doc id="4895487" url="https://pl.wikipedia.org/wiki?curid=4895487" title="Ramón Puello">
Ramón Puello

Ramón Puello (ur. 25 sierpnia 1946 w Santo Domingo) – dominikański bokser, uczestnik Letnich Igrzysk Olimpijskich 1968 w kategorii wagowej lekkiej. W 1/16 finału uzyskał wolny los, by w drugim pojedynku odpaść z Wenezuelczykiem Armando Mendoza.

</doc>
<doc id="4895490" url="https://pl.wikipedia.org/wiki?curid=4895490" title="Dawid Dobrik">
Dawid Dobrik



</doc>
<doc id="4895494" url="https://pl.wikipedia.org/wiki?curid=4895494" title="Gretchen McCulloch">
Gretchen McCulloch

Gretchen McCulloch – kanadyjska językoznawczyni. Zajmuje się lingwistyką internetu oraz językiem komunikacji internetowej. Jest współzałożycielką podkastu „Lingthusiasm” oraz autorką bloga „All Things Linguistic”.
W 2019 roku wydała książkę "Because Internet: Understanding the New Rules of Language".
Na swoim blogu regularnie omawia trendy w internetowej praktyce językowej, w tym stosowanie specyficznych zwrotów i emoji, a także analizuje formy językowe właściwe dla komunikacji internetowej.
Jest absolwentką Uniwersytetu McGilla, gdzie uzyskała magisterium z językoznawstwa.

</doc>
<doc id="4895495" url="https://pl.wikipedia.org/wiki?curid=4895495" title="Katarzyna Chryczyk">
Katarzyna Chryczyk

Katarzyna Chryczyk (ur. 30 maja 1995) – polska lekkoatletka specjalizująca się w biegach średniodystansowych.
Kariera.
Srebrna medalistka Halowych Mistrzostw Polski Seniorów w Lekkoatletyce w biegu na 1500 metrów (Toruń 2020). Ma też w swoim dorobku seniorskie i młodzieżowe medale sztafet mieszanych.

</doc>
<doc id="4895496" url="https://pl.wikipedia.org/wiki?curid=4895496" title="Stanisław Konarski (zm. 1757)">
Stanisław Konarski (zm. 1757)

Stanisław Konarski herbu Kolczyk "vel" Ossoria (zm. 12 sierpnia 1757 roku) – kasztelan chełmiński w latach 1738–1757, podkomorzy pomorski w latach 1733–1738.
Jako poseł na sejm konwokacyjny 1733 roku z powiatu tczewskiego był członkiem konfederacji generalnej zawiązanej 27 kwietnia 1733 roku na tym sejmie. Poseł województwa pomorskiego na sejm zwyczajny pacyfikacyjny 1735 roku.

</doc>
<doc id="4895497" url="https://pl.wikipedia.org/wiki?curid=4895497" title="Parafia św. Józefa Opiekuna Pracy w Józefosławiu">
Parafia św. Józefa Opiekuna Pracy w Józefosławiu

Parafia świętego Józefa Opiekuna Pracy w Józefosławiu – parafia rzymskokatolicka znajdująca się w archidiecezji warszawskiej, w dekanacie piaseczyńskim.
Parafia została erygowana w 1997 przez kard. Józefa Glempa.

</doc>
<doc id="4895499" url="https://pl.wikipedia.org/wiki?curid=4895499" title="Parafia św. Rodziny w Kamionce">
Parafia św. Rodziny w Kamionce

Parafia świętej Rodziny w Kamionce – parafia rzymskokatolicka znajdująca się w archidiecezji warszawskiej, w dekanacie piaseczyńskim.
Parafię erygował w 1994 kardynał Józef Glemp.

</doc>
<doc id="4895504" url="https://pl.wikipedia.org/wiki?curid=4895504" title="Parafia św. Huberta w Zalesiu Górnym">
Parafia św. Huberta w Zalesiu Górnym

Parafia świętego Huberta w Zalesiu Górnym – parafia rzymskokatolicka znajdująca się w archidiecezji warszawskiej, w dekanacie piaseczyńskim.
Duszpasterze.
Obecnie w parafii posługują:
Historia.
W 1937 roku zapadła decyzja o budowie kaplicy, będącej filią parafii w Jazgarzewie. Kamień węgielny wmurowano 22 maja 1938 roku. Poświęcenie kaplicy nastąpiło 18 czerwca 1939 roku.
W latach 1956-1958 wybudowano plebanię z inicjatywy rektora kaplicy - ks. Stanisława Sprusińskiego.
21 września 1978 roku kardynał Stefan Wyszyński erygował w Zalesiu Górnym samodzielną parafię z części parafii w Jazgarzewie.
Budowę kościoła w latach 1985-1990 zainicjował ks. Jan Marcjan. W 1990 roku konsekrował go kardynał Józef Glemp.

</doc>
<doc id="4895509" url="https://pl.wikipedia.org/wiki?curid=4895509" title="Wąwóz naszych czasów">
Wąwóz naszych czasów

Wąwóz naszych czasów – album grupy muzycznej U Studni wydany w 2014 roku. Nagrany w 2014 roku w Studio HIT we Wrocławiu. Słowa użyte w utworach są autorstwa Adama Ziemianina, Edwarda Stachury i Dariusza Czarnego. Muzykę do płyty skomponowali Dariusz Czarny i Ryszard Żarowski. Jest to druga płyta w dorobku grupy.
Płyta "Wąwóz naszych czasów" to głównie kontynuacja twórczości do tekstów krakowskiego poety Adama Ziemianina i to w większości jego poezja jest zawarta w nagranych piosenkach. Podobnie jak na poprzedniej płycie kompozytorem pozostaje Dariusz Czarny. Prócz piosenek do wierszy Adama Ziemianina na płycie znajdują się piosenki do wierszy Edwarda Stachury pod tytułem "Gdziekolwiek" i Dariusza Czarnego pod tytułem "A mówią, że...".
Dedykacja twórców płyty dla słuchaczy:

</doc>
<doc id="4895511" url="https://pl.wikipedia.org/wiki?curid=4895511" title="Andra Veidemann">
Andra Veidemann

Andra Veidemann (ur. 18 lipca 1955 w Tallinnie) – estońska polityk, historyk i etnograf, deputowana oraz minister, w latach 1995–1996 przewodnicząca Estońskiej Partii Centrum.
Życiorys.
Z zawodu historyk i etnograf. Absolwentka Uniwersytetu w Tartu z 1978, później kształciła się też w zakresie teologii na Uniwersytecie Helsińskim. W latach 1978–1990 pracowała w instytucie historii Estońskiej Akademii Nauk. Od 1990 do 1992 kierowała wydziałami (m.in. spraw religijnych) w estońskim resorcie kultury. Dołączyła do Estońskiej Partii Centrum. W 1992 i 1995 uzyskiwała mandat posłanki do Zgromadzenia Państwowego. Od 1995 do 1996 kierowała swoim ugrupowaniem, po czym ponownie przywództwo w niej objął Edgar Savisaar. Opuściła następnie centrystów, współtworzyła i w latach 1996–1999 przewodniczyła formacji Arengupartei. Pełniła funkcję ministra bez teki w gabinetach, którymi kierowali kolejno Tiit Vähi (1996–1997) i Mart Siimann (1997–1999). W pierwszym rządzie odpowiadała za sprawy europejskie, w drugim za kwestie związane z demografią.
W latach 1999–2001 była redaktor naczelną wydawnictwa „Ilo”. W 2000 dołączyła do Estońskiego Związku Ludowego, po czym w latach 2001–2006 pracowała jako doradczyni wywodzącego się z tej partii prezydenta Arnolda Rüütela. Była też przewodniczącą zarządu założonej pod patronatem prezydenta fundacji Ühiskondliku Leppe Sihtasutus. Później jako attaché odpowiadała za kulturę w ambasadzie Estonii w Moskwie (2006–2008) i kierowała centrum szkoleniowym w Tallinie (2008–2009).
W 2009 przystąpiła do Partii Socjaldemokratycznej. Od 2011 do 2013 wykonywała mandat radnej estońskiej stolicy. W 2012 zaczęła prowadzić autorski program telewizyjny w Tallinna Televisioon. W 2018 powróciła do Estońskiej Partii Centrum.

</doc>
<doc id="4895512" url="https://pl.wikipedia.org/wiki?curid=4895512" title="Dolné Vestenice">
Dolné Vestenice

Dolné Vestenice () – słowacka wieś (obec), znajdująca się w kraju trenczyńskim, w powiecie Prievidza.

</doc>
<doc id="4895513" url="https://pl.wikipedia.org/wiki?curid=4895513" title="Fratelli tutti">
Fratelli tutti

Fratelli tutti () – trzecia encyklika papieża Franciszka, poświęcona tematom braterstwa i przyjaźni społecznej, podpisana 3 października 2020 w Asyżu. Tekst encykliki został ogłoszony 4 października 2020 (tj. w dniu, w którym Kościół katolicki wspomina św. Franciszka z Asyżu).

</doc>
<doc id="4895514" url="https://pl.wikipedia.org/wiki?curid=4895514" title="Rumen Stanew">
Rumen Stanew

Rumen Iwanow Stanew (; ur. 19 sierpnia 1973 w Kałojanowo) – bułgarski duchowny rzymskokatolicki, biskup pomocniczy sofijsko-płowdiwski od 2021.
Życiorys.
Rumen Iwanow Stanew urodził się 19 sierpnia 1973 we wsi Kałojanowo, w obwodzie Płowdiw. Studiował w seminarium (1993–1999) w Rzymie, uzyskując licencjat z teologii na Papieskim Uniwersytecie Urbaniana. Święcenia prezbiteratu przyjął 11 września 1999.
Po święceniach pełnił następujące stanowiska: 1999–2005: wikariusz parafii Rakowski-Generał Nikołajewo; 2005–2020: proboszcz parafii w Rakowski-Sekirowo oraz przewodniczący diecezjalnej Caritas; członek Rad: Kapłańskiej i Kolegium Konsultorów.
5 września 2020 papież Franciszek prekonizował go biskupem pomocniczym diecezji sofijsko-płowdiwskiej ze stolicą tytularną Simidicca. Pierwotnie święcenia biskupie miały odbyć się 22 listopada 2020, jednakże data została przesunięta i ostatecznie święcenia otrzymał 17 stycznia 2021 w konkatedrze św. Józefa w Sofii. Udzielił mu ich Georgi Jowczew, biskup diecezjalny sofijsko-płowdiwski, w asyście Christo Projkowa, biskupa eparchii św. Jana XXIII i Kiro Stojanowa, biskupa diecezjalnego Skopje. Jako zawołanie biskupie przyjął słowa „"Gaudete in Domino semper"” ("Radujcie się zawsze w Panu").

</doc>
<doc id="4895515" url="https://pl.wikipedia.org/wiki?curid=4895515" title="Waszkiele">
Waszkiele



</doc>
<doc id="4895517" url="https://pl.wikipedia.org/wiki?curid=4895517" title="Waszkiele (Białoruś)">
Waszkiele (Białoruś)

Waszkiele (; ) – wieś na Białorusi, w obwodzie grodzieńskim, w rejonie werenowskim, w sielsowiecie Raduń, przy drodze republikańskiej . 
W dwudziestoleciu międzywojennym leżały w Polsce, w województwie nowogródzkim, w powiecie lidzkim, w gminie Raduń. Po II wojnie światowej w granicach Związku Sowieckiego. Od 1991 w niepodległej Białorusi.

</doc>
<doc id="4895522" url="https://pl.wikipedia.org/wiki?curid=4895522" title="Clemente Ateba">
Clemente Ateba

Clemente Ateba Nso (ur. 1930 w Niefang, zm. 5 września 2015) – polityk i dyplomata z Gwinei Równikowej.
Znalazł się wśród założycieli niepodległościowej "Idea Popular de Guinea Ecuatorial" (IPGE), spędził kilka lat na wychodźstwie politycznym w Kamerunie. W referendum w sprawie statusu Gwinei Hiszpańskiej z 1963 opowiadał się przeciwko autonomii i za niepodległością. Przez władze kolonialne oskarżany o tendencje pankameruńskie i pragnienie przyłączenia Gwinei do tego kraju.
Jako przedstawiciel IPGE wchodził w skład delegacji na konferencję konstytucyjną (1967–1968). Podczas prezydentury Francisco Macíasa Nguemy był ambasadorem w Kongu i Gabonie. Popadł w niełaskę w 1973, został wtrącony do więzienia, środowiska opozycyjne błędnie informowały też wówczas o jego zamordowaniu.
Do aktywności publicznej powrócił za prezydentury Teodoro Obianga Nguemy Mbasogo, był ponownie ambasadorem w Gabonie i szefem władz rodzinnego dystryktu Niefang.
Zmarł po długiej chorobie w szpitalu La Paz w Malabo.

</doc>
<doc id="4895524" url="https://pl.wikipedia.org/wiki?curid=4895524" title="The Verge">
The Verge

The Verge – amerykański portal informacyjny poświęcony technice. Publikuje wiadomości, reportaże, przewodniki, recenzje produktów i podkasty.
Strona została uruchomiona w 2011 roku. W ciągu miesiąca serwis odnotowuje ponad 50 milionów wizyt.

</doc>
<doc id="4895525" url="https://pl.wikipedia.org/wiki?curid=4895525" title="Grand Prix Polski I na Żużlu 2020">
Grand Prix Polski I na Żużlu 2020

2020 Betard Wroclaw FIM Speedway Grand Prix of Poland Round 1 – pierwsza impreza z cyklu Grand Prix w sezonie 2020. Zawody odbyły się w dniu 28 sierpnia 2020 na stadionie Olimpijskim we Wrocławiu.
Zawodnicy i pozycje startowe.
Komisja Speedway Grand Prix na zawodnika startującego z dziką kartą nominowała Gleba Czugunowa. Zawodnikami rezerwowymi zostali: Michał Curzytek i Przemysław Liszka.
Losowanie pozycji startowych do turnieju odbyło się 27 sierpnia.

</doc>
<doc id="4895526" url="https://pl.wikipedia.org/wiki?curid=4895526" title="Parafia św. Jadwigi Królowej w Żabieńcu">
Parafia św. Jadwigi Królowej w Żabieńcu

Parafia świętej Jadwigi Królowej w Żabieńcu – parafia rzymskokatolicka znajdująca się w archidiecezji warszawskiej, w dekanacie piaseczyńskim.

</doc>
<doc id="4895532" url="https://pl.wikipedia.org/wiki?curid=4895532" title="Institut auf dem Rosenberg">
Institut auf dem Rosenberg

Institut auf dem Rosenberg (zarejestrowany pod nazwą: "Institut auf dem Rosenberg – The Artisans of Education", często nazywany "Rosenberg") jest prywatnym internatem z siedzibą
w St. Gallen, Szwajcaria. Założony w 1889 roku internat jest jedną z najstarszych i wiodących prywatnych szkół dla uczniów w wieku od 6 do 19 lat. Internat położony jest między Jeziorem Bodeńskim z jednej strony a górami Alpejskim z drugiej. Instytut należy do rodziny Gademann.
Historia.
Institut auf dem Rosenberg założony został w 1889 przez Ulricha Schmidta, stąd pierwotna nazwa szkoły – "Institut Dr. Schmidt". Po śmierci założyciela w roku 1924 szkołę przejęła i zmieniła jej nazwę w 1930 rodzina Gademann. Rodzina Gademann posiada i prowadzi instytut od czterech pokoleń. Motto szkoły: „Nauczyć się życia jest celem końcowym każdego wychowania” (cytat szwajcarskiego pedagoga Johanna Heinricha Pestalozziego) stanowi podstawę i filozofię nauczania.
Wybitni absolwenci.
Do grona absolwentów instytutu należą przedsiębiorcy, politycy, naukowcy, designerzy, jak i członkowie międzynarodowych rodzin królewskich i dynastii cesarskich. Szkoła prowadzi surową politykę ochrony danych osobowych i nie potwierdza ani nie dementuje nazwisk aktualnych czy byłych uczniów, z wyjątkiem Mario Molina, zdobywcy nagrody Nobla w dziedzinie chemii.
Wyróżnienia.
W roku 2019 szkoła została wyróżniona przez Corporate Vision Magazine jako „najbardziej renomowany międzynarodowy internat”. Szkoła jest członkiem Swiss Federation of Private Schools (SFPS), jak i Swiss Group of International Schools (SGIS).

</doc>
<doc id="4895535" url="https://pl.wikipedia.org/wiki?curid=4895535" title="Brahim Chettah">
Brahim Chettah

Brahim Chettah (ur. 14 października 1980) – algierski biegacz długodystansowy. 
Zajął szóste miejsce w półmaratonie Letniej Uniwersjady 2003. Na Letniej Uniwersjadzie 2005 zajął siódme miejsce w biegu na 10 000 metrów i dziesiąte w półmaratonie. Brał również udział w Mistrzostwach Świata w Cross Country w 2005 i 2008 roku.

</doc>
<doc id="4895547" url="https://pl.wikipedia.org/wiki?curid=4895547" title="Kaplica Matki Boskiej Bolesnej w Jodłowej Górnej">
Kaplica Matki Boskiej Bolesnej w Jodłowej Górnej

Kaplica Matki Boskiej Bolesnej w Jodłowej Górnej – zabytkowa kapliczka przydrożna, znajdująca się w Jodłowej.
Historia.
Kapliczka została zbudowana z inicjatywy i fundacji rodziny Kwiatkowskich jako podziękowanie za przetrwanie wojny. Wzniesiona przez lokalnych rzemieślników. Została poświęcona 8 sierpnia 1945 roku przez jednego z fundatorów – ks. Władysława Lesiaka. Do czasu erygowania parafii w Jodłowej Górnej w 1981 roku pełniła rolę kaplicy dojazdowej parafii w Jodłowej.
Architektura.
Drewniana kaplica w stylu gotyckim. Na dachu strzelista wieżyczka z sygnaturką, czworoboczna przechodząca w wielobok, zwieńczona ostrosłupowo. Po bokach dwie wysokie iglice stylizowane na gotyckie fiale. Nad wejściem szczyt o dekoracji promienistej z motywem mieczy.
Wewnątrz, ponad mensą ołtarzową, znajdują się płaskorzeźby Chrystusa Cierpiącego oraz Matki Boskiej Bolesnej wykonane przez mistrza rzeźbiarskiego Stanisława Proszowskiego.

</doc>
<doc id="4895551" url="https://pl.wikipedia.org/wiki?curid=4895551" title="Opel Corsa Utility">
Opel Corsa Utility



</doc>
<doc id="4895552" url="https://pl.wikipedia.org/wiki?curid=4895552" title="Chevrolet Tornado">
Chevrolet Tornado



</doc>
<doc id="4895553" url="https://pl.wikipedia.org/wiki?curid=4895553" title="Chevrolet Utility">
Chevrolet Utility



</doc>
<doc id="4895557" url="https://pl.wikipedia.org/wiki?curid=4895557" title="Sandhem">
Sandhem

Sandhem – miejscowość (tätort) w Szwecji, w regionie administracyjnym ("län") Jönköping, w gminie Mullsjö.
Według danych Szwedzkiego Urzędu Statystycznego liczba ludności wyniosła: 673 (31 grudnia 2015), 675 (31 grudnia 2018) i 664 (31 grudnia 2019).

</doc>
<doc id="4895559" url="https://pl.wikipedia.org/wiki?curid=4895559" title="Sjunnen">
Sjunnen

Sjunnen – miejscowość (tätort) w Szwecji, w regionie administracyjnym ("län") Jönköping, w gminie Vetlanda.
Według danych Szwedzkiego Urzędu Statystycznego liczba ludności wyniosła: 420 (31 grudnia 2015), 409 (31 grudnia 2018) i 401 (31 grudnia 2019).

</doc>
<doc id="4895562" url="https://pl.wikipedia.org/wiki?curid=4895562" title="Zahartowani">
Zahartowani

Zahartowani () – czechosłowacki film dramatyczny z 1951 w reżyserii Martina Friča. 

</doc>
<doc id="4895566" url="https://pl.wikipedia.org/wiki?curid=4895566" title="Skärstad">
Skärstad

Skärstad – miejscowość (tätort) w Szwecji, w regionie administracyjnym ("län") Jönköping, w gminie Jönköping.
Według danych Szwedzkiego Urzędu Statystycznego liczba ludności wyniosła: 433 (31 grudnia 2015), 451 (31 grudnia 2018) i 468 (31 grudnia 2019).

</doc>
<doc id="4895567" url="https://pl.wikipedia.org/wiki?curid=4895567" title="Powiat Minamiōsumi">
Powiat Minamiōsumi

 – dawny powiat w Japonii, w prefekturze Kagoshima.
Historia.
Powiat został założony 9 maja 1887 roku w wyniku podziału powiatu Ōsumi na dwa mniejsze powiaty. Wraz z utworzeniem nowego systemu administracyjnego 1 kwietnia 1889 roku powiat Minamiōsumi został podzielony na 6 wiosek: Tarumizu, Ushine, Sata, Ōnejime, Konejime oraz Tashiro.
1 kwietnia 1897 roku powiat został włączony w teren powiatu Kimotsuki. W wyniku tego połączenia powiat Minamiōsumi został rozwiązany.

</doc>
<doc id="4895570" url="https://pl.wikipedia.org/wiki?curid=4895570" title="Kościół Najświętszego Serca Pana Jezusa w Tarnowie Podgórnym">
Kościół Najświętszego Serca Pana Jezusa w Tarnowie Podgórnym

Kościół Najświętszego Serca Pana Jezusa – rzymskokatolicki kościół filialny należący do parafii Wszystkich Świętych w Tarnowie Podgórnym (dekanat przeźmierowski archidiecezji poznańskiej).
Jest to świątynia wzniesiona w 1901 roku dla gminy ewangelickiej. Budowla reprezentuje styl neogotycki. Składa się z nawy głównej, przylegającej do niej nawy bocznej oraz wysokiej wieży z dzwonem i zegarem. Do 1945 roku kościół należał do ewangelików, którzy pozostali w Tarnowie Podgórnym po I wojnie światowej. Od tego czasu świątynia pełni funkcję kościoła filialnego i nosi wezwanie Najświętszego Serca Pana Jezusa.

</doc>
<doc id="4895571" url="https://pl.wikipedia.org/wiki?curid=4895571" title="Skede">
Skede

Skede – miejscowość (tätort) w Szwecji, w regionie administracyjnym ("län") Jönköping, w gminie Vetlanda.
Według danych Szwedzkiego Urzędu Statystycznego liczba ludności wyniosła: 289 (31 grudnia 2015), 288 (31 grudnia 2018) i 285 (31 grudnia 2019).

</doc>
<doc id="4895575" url="https://pl.wikipedia.org/wiki?curid=4895575" title="Skeppshult">
Skeppshult

Skeppshult – miejscowość (tätort) w Szwecji, w regionie administracyjnym ("län") Jönköping, w gminie Gislaved.
Według danych Szwedzkiego Urzędu Statystycznego liczba ludności wyniosła: 360 (31 grudnia 2015), 386 (31 grudnia 2018) i 380 (31 grudnia 2019).

</doc>
<doc id="4895577" url="https://pl.wikipedia.org/wiki?curid=4895577" title="Håvard Lorentzen">
Håvard Lorentzen



</doc>
<doc id="4895579" url="https://pl.wikipedia.org/wiki?curid=4895579" title="Skillingaryd">
Skillingaryd

Skillingaryd – miejscowość (tätort) w Szwecji, w regionie administracyjnym ("län") Jönköping, w gminie Vaggeryd.
Według danych Szwedzkiego Urzędu Statystycznego liczba ludności wyniosła: 3965 (31 grudnia 2015), 4059 (31 grudnia 2018) i 4251 (31 grudnia 2019).

</doc>
<doc id="4895581" url="https://pl.wikipedia.org/wiki?curid=4895581" title="Vojtěch Malátek">
Vojtěch Malátek

Vojtěch Malátek – czeski ekonomista, dr hab., profesor nadzwyczajny Katedry Ekonomii, Finansów i Badań Regionalnych Wydziału Ekonomii i Zarządzania Politechniki Opolskiej.
Życiorys.
Obronił pracę doktorską, następnie uzyskał stopień doktora habilitowanego. Pracował w Górnośląskiej Wyższej Szkole Handlowej im. Wojciecha Korfantego w Katowicach. Jest profesorem nadzwyczajnym w Katedrze Ekonomii, Finansów i Badań Regionalnych na Wydziale Ekonomii i Zarządzania Politechniki Opolskiej.

</doc>
<doc id="4895584" url="https://pl.wikipedia.org/wiki?curid=4895584" title="Smålandsstenar">
Smålandsstenar

Smålandsstenar – miejscowość (tätort) w Szwecji, w regionie administracyjnym ("län") Jönköping, w gminie Gislaved.
Według danych Szwedzkiego Urzędu Statystycznego liczba ludności wyniosła: 4564 (31 grudnia 2015), 4650 (31 grudnia 2018) i 4637 (31 grudnia 2019).

</doc>
<doc id="4895587" url="https://pl.wikipedia.org/wiki?curid=4895587" title="Cristina Bucsa">
Cristina Bucsa



</doc>
<doc id="4895589" url="https://pl.wikipedia.org/wiki?curid=4895589" title="Sommen">
Sommen

Sommen – miejscowość (tätort) w Szwecji, w regionie administracyjnym ("län") Jönköping, w gminie Tranås.
Według danych Szwedzkiego Urzędu Statystycznego liczba ludności wyniosła: 789 (31 grudnia 2015), 790 (31 grudnia 2018) i 774 (31 grudnia 2019).

</doc>
<doc id="4895591" url="https://pl.wikipedia.org/wiki?curid=4895591" title="Pedro Martinez">
Pedro Martinez



</doc>
<doc id="4895592" url="https://pl.wikipedia.org/wiki?curid=4895592" title="Stensjön">
Stensjön

Stensjön – miejscowość (tätort) w Szwecji, w regionie administracyjnym ("län") Jönköping, w gminie Nässjö.
Według danych Szwedzkiego Urzędu Statystycznego liczba ludności wyniosła: 244 (31 grudnia 2015), 255 (31 grudnia 2018) i 243 (31 grudnia 2019).

</doc>
<doc id="4895593" url="https://pl.wikipedia.org/wiki?curid=4895593" title="Nicolae Misu">
Nicolae Misu



</doc>
<doc id="4895594" url="https://pl.wikipedia.org/wiki?curid=4895594" title="Vojtech Malátek">
Vojtech Malátek



</doc>
<doc id="4895595" url="https://pl.wikipedia.org/wiki?curid=4895595" title="17 Hertz Studio">
17 Hertz Studio

17 Hertz Studio (wcześniej One on One Recording) – amerykańskie studio nagraniowe zlokalizowane w centrum dzielnicy Los Angeles, NoHo Arts District. W obiekcie zrealizowano takie albumy, jak: "…And Justice for All" (1988) i "Black Album" (1991) Metalliki, "The Ritual" (1992) Testamentu, "Dirt" (1992) Alice in Chains, "Awake" (1994) Dream Theater czy "Psycho Circus" (1998) Kiss.
Historia.
17 Hertz Studio, zlokalizowane w dzielnicy NoHo Arts District w Los Angeles, zostało założone w 1972 przez Jima Davida, syna autora tekstów Hala Davida, znanego z wieloletniej współpracy z Burtem Bacharachem. Pierwotnie pod nazwą One on One Recording, powstało w miejscu dawnego domu towarowego z lat 50. XX wieku. Począwszy od pierwszej połowy lat 70., One on One Recording było przez dwie dekady jednym z bardziej prestiżowych miejsc do nagrywania albumów muzycznych, a mieszczące się w nim Studio A cieszyło się szczególną reputacją, dostarczając jednego z najlepszych brzmień perkusji w Los Angeles.
One on One Recording cenione było w kręgach muzycznych po nagraniu, uchodzącego dziś za kultowy, albumu studyjnego "Black Album" (1991) zespołu Metallica, który uzyskał od Recording Industry Association of America (RIAA) certyfikat 16-krotnej platyny, stając się jedną z najlepiej sprzedawanych płyt muzycznych wszech czasów.
W 1993 japoński muzyk Yoshiki Hayashi, perkusista heavymetalowego zespołu X Japan, chciał zarezerwować czas w studiu, lecz obiekt, z uwagi na napięty terminarz nagrań, był niedostępny przez rok. Hayashi zdecydował się na kupno całego studia, aby móc uzyskać szybszy dostęp do przestrzeni roboczej. Miejsce przemianowano na Extasy Recording Studios i przez wiele lat służyło jako prywatne miejsce do nagrań. Studio B zostało dodane do kompleksu pod koniec lat 90. przez Richarda Landisa, który zaprojektował je jako kopię swego prywatnego domowego studia The Grey Room.
W 2012 grupa skupiona wokół dyrektora generalnego Jasona Gluza oraz producenta i menedżera Luke’a Sancheza przejęła studio, przebudowując cały obiekt od podstaw i zmieniając nazwę na 17 Hertz Studio (podobnie jak znacznie mniejsze studio, które prowadzili w Hayward w stanie Kalifornia, położone na południe od Oakland w rejonie San Francisco).
Artyści nagrywający w studiu.
Wśród artystów nagrywających swoje płyty w studiu byli m.in.: Alice in Chains, Bon Jovi, Donna Summer, Dream Theater, Fishbone, Heart, Kiss, Metallica, Mötley Crüe, Rod Stewart, Sammy Hagar i Testament.

</doc>
<doc id="4895596" url="https://pl.wikipedia.org/wiki?curid=4895596" title="Czarny Bród I">
Czarny Bród I

Czarny Bród I – dawny zaścianek. Tereny, na których był położony, leżą obecnie na Litwie, w okręgu uciańskim, w rejonie wisagińskim.
Historia.
W czasach zaborów w granicach Imperium Rosyjskiego.
W dwudziestoleciu międzywojennym osada kolejowa a następnie zaścianek leżał w Polsce, w województwie nowogródzkim (od 1926 w województwie wileńskim), w powiecie brasławskim, w gminie Smołwy.
Według Powszechnego Spisu Ludności z 1921 roku zamieszkiwały tu 44 osoby, 29 były wyznania rzymskokatolickiego, 2 prawosławnego, a 13 staroobrzędowego. Jednocześnie 37 mieszkańców zadeklarowało polską przynależność narodową, a 7 rosyjską. Były tu 2 budynki mieszkalne. W 1931 w 3 domach zamieszkiwało 35 osób.
Miejscowość należała do parafii rzymskokatolickiej w Smołwach i prawosławnej w Dryświatach. Podlegała pod Sąd Grodzki w m. Turmont i Okręgowy w Wilnie; właściwy urząd pocztowy mieścił się w m. Turmont.

</doc>
<doc id="4895597" url="https://pl.wikipedia.org/wiki?curid=4895597" title="Stockaryd">
Stockaryd

Stockaryd – miejscowość (tätort) w Szwecji, w regionie administracyjnym ("län") Jönköping, w gminie Sävsjö.
Według danych Szwedzkiego Urzędu Statystycznego liczba ludności wyniosła: 1019 (31 grudnia 2015), 1091 (31 grudnia 2018) i 1039 (31 grudnia 2019).

</doc>
<doc id="4895598" url="https://pl.wikipedia.org/wiki?curid=4895598" title="Rower towarowy">
Rower towarowy



</doc>
<doc id="4895600" url="https://pl.wikipedia.org/wiki?curid=4895600" title="Engadget">
Engadget

Engadget – wielojęzyczna sieć blogów poświęconych technice. Składa się z dziesięciu blogów, czterech anglojęzycznych oraz sześciu wersji międzynarodowych.
Engadget powstał w 2004 roku. W ciągu miesiąca portal odwiedza 25 mln unikalnych użytkowników.

</doc>
<doc id="4895601" url="https://pl.wikipedia.org/wiki?curid=4895601" title="Schoondijke">
Schoondijke

Schoondijke – wieś w holenderskiej prowincji Zelandia, w gminie Sluis, położona około 5 km na południe od Breskens. W 2019 roku liczba mieszkańców wynosiła 1385 osób. 
Schoondijke była odrębną gminą do 1970 roku, kiedy to została połączona z Oostburgiem. 

</doc>
<doc id="4895602" url="https://pl.wikipedia.org/wiki?curid=4895602" title="Sundhultsbrunn">
Sundhultsbrunn

Sundhultsbrunn – miejscowość (tätort) w Szwecji, w regionie administracyjnym ("län") Jönköping, w gminie Aneby.
Według danych Szwedzkiego Urzędu Statystycznego liczba ludności wyniosła: 301 (31 grudnia 2015), 315 (31 grudnia 2018) i 316 (31 grudnia 2019).

</doc>
<doc id="4895603" url="https://pl.wikipedia.org/wiki?curid=4895603" title="Claude Joseph">
Claude Joseph

Claude Joseph – haitański polityk i dyplomata, minister spraw zagranicznych i ds. wyznań, p.o. prezydenta Haiti (wraz z całą Radą Ministrów) i p.o. premiera w 2021 roku.
Życiorys.
Claude Joseph uzyskał tytuł doktora polityki publicznej w New School w Nowym Jorku w Stanach Zjednoczonych. Wykładał m.in. na University of Connecticut i Long Island University.
Kariera polityczna.
Claude Joseph był ambasadorem Haiti w Argentynie oraz chargé d’affaires w Hiszpanii. Od sierpnia do września 2019 roku był dyrektorem ministerstwa spraw zagranicznych i ds. wyznań. We wrześniu 2019 roku ponownie został chargé d’affaires w Hiszpanii. 5 marca 2020 roku został powołany w skład rządu na stanowisku ministra spraw zagranicznych i ds. wyznań Haiti, zastępując na tym stanowisku Bocchita Edmonda. 
Od 14 kwietnia 2021 pełnił obowiązki premiera Haiti. Od 7 lipca 2021 pełnił również (wraz z całą Radą Ministrów) obowiązki prezydenta Haiti po zamordowaniu Jovenela Moïse.
20 lipca 2021 na obydwu tych stanowiskach zastąpił go Ariel Henry.

</doc>
<doc id="4895605" url="https://pl.wikipedia.org/wiki?curid=4895605" title="Molly Nilsson">
Molly Nilsson

Molly Nilsson (ur. 14 grudnia 1984 roku) – szwedzka piosenkarka i autorka tekstów. Jest właścicielką niezależnej wytwórni nagraniowej, Dark Skies Association, założonej w 2009 roku. Od 2004 roku mieszka w Berlinie.
Życiorys.
Nilsson dorastała w Sztokholmie.Swoje początki w działalności artystycznej miała w komiksach i tekstach. Niedługo później zaczęła eksperymentować z keyboardem przyjaciela porzucając rysowanie na rzecz pisania tekstów piosenek.
Muzyka.
Molly przeprowadziła się do Berlina by kontynuować pracę z muzyką. Zatrudniła się w szatni berlińskiego klubu nocnego Berghain by oszczędzać pieniądze na realizację swoich piosenek. Swój pierwszy album wydała w 2008 roku pod nazwą "These Things Take Time," który pojawił się w tylko 500 kopiach na nośniku CD-R. W 2009 roku miał premierę jej kolejny, niezależny album, "Europa". Nilsson dostrzeżono bardziej w 2011 kiedy jej piosenka "Hey Moon" z debiutanckiego albumu została zaśpiewana przez Johna Mausa. Po zaprezentowaniu kolejnego krążka, "Zenith", artystka zaczęła międzynarodową trasę koncertową.

</doc>
<doc id="4895606" url="https://pl.wikipedia.org/wiki?curid=4895606" title="Taberg">
Taberg

Taberg – miejscowość (tätort) w Szwecji, w regionie administracyjnym ("län") Jönköping, w gminie Jönköping.
Według danych Szwedzkiego Urzędu Statystycznego liczba ludności wyniosła: 4486 (31 grudnia 2015), 4501 (31 grudnia 2018) i 4487 (31 grudnia 2019).

</doc>
<doc id="4895607" url="https://pl.wikipedia.org/wiki?curid=4895607" title="TechRadar">
TechRadar

TechRadar – brytyjski portal informacyjny poświęcony technice.
TechRadar powstał w 2008 roku. W ciągu miesiąca serwis ma ponad 40 milionów wizyt.

</doc>
<doc id="4895608" url="https://pl.wikipedia.org/wiki?curid=4895608" title="Tenhult">
Tenhult

Tenhult – miejscowość (tätort) w Szwecji, w regionie administracyjnym ("län") Jönköping, w gminie Jönköping.
Według danych Szwedzkiego Urzędu Statystycznego liczba ludności wyniosła: 3112 (31 grudnia 2015), 3157 (31 grudnia 2018) i 3160 (31 grudnia 2019).

</doc>
<doc id="4895610" url="https://pl.wikipedia.org/wiki?curid=4895610" title="Tunnerstad">
Tunnerstad

Tunnerstad – miejscowość (tätort) w Szwecji, w regionie administracyjnym ("län") Jönköping, w gminie Jönköping.
Według danych Szwedzkiego Urzędu Statystycznego liczba ludności wyniosła: 322 (31 grudnia 2015), 318 (31 grudnia 2018) i 304 (31 grudnia 2019).

</doc>
<doc id="4895611" url="https://pl.wikipedia.org/wiki?curid=4895611" title="Czarny Bród II">
Czarny Bród II

Czarny Bród II – dawny zaścianek. Tereny na których był położony, leżą obecnie na Litwie, w okręgu uciańskim, w rejonie jezioroskim.
Historia.
W czasach zaborów w granicach Imperium Rosyjskiego.
W dwudziestoleciu międzywojennym zaścianek leżał w Polsce, w województwie nowogródzkim (od 1926 w województwie wileńskim), w powiecie brasławskim, w gminie Smołwy.
Według Powszechnego Spisu Ludności z 1921 roku zamieszkiwało tu 7 osób, wszystkie były wyznania rzymskokatolickiego i zadeklarowały polską przynależność narodową. Był tu 1 budynek mieszkalny. W 1931 w 1 domu zamieszkiwało 7 osób.
Miejscowość należała do parafii rzymskokatolickiej w Smołwach i prawosławnej w Dryświatach. Podlegała pod Sąd Grodzki w m. Turmont i Okręgowy w Wilnie; właściwy urząd pocztowy mieścił się w m. Turmont.

</doc>
<doc id="4895612" url="https://pl.wikipedia.org/wiki?curid=4895612" title="Vaggeryd">
Vaggeryd

Vaggeryd – miejscowość (tätort) w Szwecji, w regionie administracyjnym ("län") Jönköping, w gminie Vaggeryd.
Według danych Szwedzkiego Urzędu Statystycznego liczba ludności wyniosła: 5122 (31 grudnia 2015), 5390 (31 grudnia 2018) i 5448 (31 grudnia 2019).

</doc>
<doc id="4895614" url="https://pl.wikipedia.org/wiki?curid=4895614" title="Czepukiszki">
Czepukiszki

Czepukiszki (lit. "Čepukiškė") – wieś na Litwie, w okręgu uciańskim, w rejonie jezioroskim, w starostwie Turmont.
Dawniej wieś i zaścianek.
Historia.
W czasach zaborów w granicach Imperium Rosyjskiego.
W dwudziestoleciu międzywojennym wieś i zaścianek leżały w Polsce, w województwie nowogródzkim (od 1926 w województwie wileńskim), w powiecie brasławskim, w gminie Smołwy.
Według Powszechnego Spisu Ludności z 1921 roku zamieszkiwało:
Miejscowość należała do parafii rzymskokatolickiej w Smołwach i prawosławnej w Dryświatach. Podlegała pod Sąd Grodzki w m. Turmont i Okręgowy w Wilnie; właściwy urząd pocztowy mieścił się w m. Turmont.

</doc>
<doc id="4895615" url="https://pl.wikipedia.org/wiki?curid=4895615" title="Wigańce">
Wigańce

Wigańce (; ) – wieś na Białorusi, w obwodzie grodzieńskim, w rejonie werenowskim, w sielsowiecie Raduń. 
W dwudziestoleciu międzywojennym leżały w Polsce, w województwie nowogródzkim, w powiecie lidzkim, w gminie Raduń. Po II wojnie światowej w granicach Związku Sowieckiego. Od 1991 w niepodległej Białorusi.

</doc>
<doc id="4895617" url="https://pl.wikipedia.org/wiki?curid=4895617" title="Czyżeliszki">
Czyżeliszki

Czyżeliszki (lit. "Čiželiškė") – wieś na Litwie, w okręgu uciańskim, w rejonie jezioroskim, w starostwie Turmont.
Historia.
W czasach zaborów w granicach Imperium Rosyjskiego.
W dwudziestoleciu międzywojennym wieś leżała w Polsce, w województwie nowogródzkim (od 1926 w województwie wileńskim), w powiecie brasławskim, w gminie Smołwy.
Według Powszechnego Spisu Ludności z 1921 roku zamieszkiwało tu 39 osób, 38 było wyznania rzymskokatolickiego a 1 prawosławnego. Jednocześnie 38 mieszkańców zadeklarowało polską przynależność narodową a 1 inną. Było tu 7 budynków mieszkalnych. W 1931 w 8 domach zamieszkiwało 35 osób.
Miejscowość należała do parafii rzymskokatolickiej w Smołwach. Podlegała pod Sąd Grodzki w m. Turmont i Okręgowy w Wilnie; właściwy urząd pocztowy mieścił się w m. Turmont.

</doc>
<doc id="4895619" url="https://pl.wikipedia.org/wiki?curid=4895619" title="Jean Walnard Dorneval">
Jean Walnard Dorneval

Jean Walnard Dorneval (ur. 1959) – haitański polityk, od 2020 roku jest ministrem obrony narodowej.
Życiorys.
Jean Walnard Dorneval jest z wykształcenia prawnikiem. W latach 1992–1994 był konsulem honorowym w Kajennie w Gujanie Francuskiej. Od 1994 roku dyrektorem ds. prawnych w Ministerstwie Spraw Zagranicznych i ds. Wyznań, funkcję tę pełnił przez rok. W latach 1996–2002 był chargé d’affaires Haiti we Włoszech. Ponadto pełnił funkcję stałego przedstawiciela Haiti przy FAO, WFP i IFAD. W latach 2002–2012 był stałym przedstawicielem Haitian Commercial Development Office w Chińskiej Republice Ludowej.
W latach 2015–2016 był członkiem gabinetu ministra spraw zagranicznych, a w latach 2016–2017 – członkiem gabinetu dyrektora generalnego ministerstwa spraw zagranicznych. Od 2017 do marca 2020 roku był doradcą prezydenta Jovenela Moïse. 5 marca 2020 roku został zaprzysiężony w skład rządu na stanowisku ministra obrony narodowej, zastąpił na tym stanowisku Enolda Josepha.

</doc>
<doc id="4895622" url="https://pl.wikipedia.org/wiki?curid=4895622" title="Lekkoatletyka na Letnich Igrzyskach Olimpijskich 1964 – trójskok mężczyzn">
Lekkoatletyka na Letnich Igrzyskach Olimpijskich 1964 – trójskok mężczyzn

Trójskok mężczyzn podczas XVIII Letnich Igrzysk Olimpijskich w Tokio rozegrano 16 października 1964 (kwalifikacje i finał) na Stadionie Olimpijskim w Tokio. Zwycięzcą został Polak Józef Szmidt, który tym samym obronił tytuł mistrzowski zdobyty na igrzyskach olimpijskich w Rzymie. Szmidt ustanowił w finale rekord olimpijski skokiem na odległość 16,85 m.
Wyniki.
Kwalifikacje.
Do finału awansowali zawodnicy, którzy osiągnęli minimum 15,80 m, względnie 12 najlepszych (gdyby mniej niż 12 zawodników osiągnęło minimum).

</doc>
<doc id="4895624" url="https://pl.wikipedia.org/wiki?curid=4895624" title="Chevrolet Optra5">
Chevrolet Optra5



</doc>
<doc id="4895625" url="https://pl.wikipedia.org/wiki?curid=4895625" title="Chevrolet Optra S-RV">
Chevrolet Optra S-RV



</doc>
<doc id="4895628" url="https://pl.wikipedia.org/wiki?curid=4895628" title="Bitwa pod Stepankowicami">
Bitwa pod Stepankowicami

Bitwa pod Stepankowicami – walki polskiego 15 pułku piechoty z oddziałami sowieckiej 7 Dywizji Strzelców i 1 Armii Konnej Siemiona Budionnego w czasie ofensywy jesiennej wojsk polskich w okresie wojny polsko-bolszewickiej.
Sytuacja ogólna.
Realizując w drugiej połowie sierpnia 1920 operację warszawską, wojska polskie powstrzymały armie Frontu Zachodniego Michaiła Tuchaczewskiego. 1 Armia gen. Franciszka Latinika zatrzymała sowieckie natarcie na przedmościu warszawskim, 5 Armia gen. Władysława Sikorskiego podjęła działania ofensywne nad Wkrą, a ostateczny cios sowieckim armiom zadał marszałek Józef Piłsudski, wyprowadzając uderzenie znad Wieprza. Zmieniło to radykalnie losy wojny. Od tego momentu Wojsko Polskie było w permanentnej ofensywie.
Po wielkiej bitwie nad Wisłą północny odcinek frontu polsko-sowieckiego zatrzymał się na zachód od linii Niemen – Szczara. Na froncie panował względny spokój, a obie strony reorganizowały swoje oddziały. Wojska Frontu Zachodniego odtworzyły ciągłą linię frontu już 27 sierpnia. Obsadziły one rubież Dąbrówka – Odelsk – Krynki – Grodno – Grodek Kamieniec Litewski. Stąd Tuchaczewski zamierzał w przeprowadzić koncentryczne natarcie na Białystok i Brześć, by dalej ruszyć na Lublin. Uderzenie pomocnicze na południu miała wykonać między innymi 1 Armia Konna Siemiona Budionnego.
Reorganizując siły, Naczelne Dowództwo Wojska Polskiego zlikwidowało dowództwa frontów i rozformowało 1. i 5. Armię. Na froncie przeciwsowieckim rozwinięte zostały 2., 3., 4. i 6. Armie.
Gdy na północy rozgrywała się wielka bitwa nad Wisłą, na południu 3. i 6 Armia prowadziły w dalszym ciągu ciężkie walki w obronie Lwowa, nad Bugiem i Gniłą Lipą.
Po zwycięskich walkach z 1 Armią Konną pod Zamościem i Komarowem polskie Naczelne Dowództwo zaczęło na południowym odcinku frontu przygotowania do oswobodzenia Galicji Wschodniej i Wołynia. Przed przystąpieniem do działań zaczepnych postanowiono podjąć siłami 3 Armii jeszcze jedną próbę rozbicia sowieckiej 1 Armii Konnej. 5 września koncentryczne natarcie na Hrubieszów rozpoczęły główne siły 3 Armii: od południowego zachodu uderzyła 13 Dywizja Piechoty i 1 Dywizja Jazdy, od zachodu 2 Dywizja Piechoty Legionów, a od północy 9 Dywizja Piechoty.
Walki pod Stepankowicami.
XVII Brygada Piechoty ppłk. Romualda Wolikowskiego w składzie 15. i 22 pułki piechoty otrzymała zadanie uderzenia na Stepankowice i Ubrodowice.
5 września 15 pułk piechoty mjr. Bolesława Zaleskiego wymaszerował z Raciborowic i ruszył na Stepankowice i Kopyłów. W tym czasie 22 pułk piechoty uwikłał się w walki z sowiecką kawalerią pod Teratynem. Przed 10.00 na wzgórzach pod Kułakowicami zauważono oddziały sowieckiej 7 Dywizji Strzelców, które ubezpieczały północne skrzydło 1 Armii Konnej Siemiona Budionnego. Idący w awangardzie III batalion por. Kazimierza Kiwały meldował o silnych oddziałach kawalerii ukrytych za wzgórzami.
Dowódca pułku mjr Zaleski postanowił wykorzystać element zaskoczenia i nie czekając na spóźniający się 22 pułk piechoty uderzyć na wroga. II batalion i część III batalionu uderzyły na wzgórza pod Kułakowicami, a dwie kolejne kompanie III batalionu na Stepankowice. Po dwugodzinnym ciężkim boju Polacy opanowali wzgórza i Kułakowice. 
W południe zdobyto Stepankowice i Ubrodowice, a godzinę później prawe skrzydło III batalionu zajęło wieś Moniatycze.
Mimo odniesionych sukcesów, brak współdziałania 15 pułku piechoty z 22 pułkiem piechoty spowodował, że prawe skrzydło pułku mjr. Zaleskiego pozostało odsłonięte. 
Wykorzystała to kawaleria Budionnego i około 15.00 uderzyła na nieosłonięte skrzydło 15 pułku piechoty.
Pułk zorganizował obronę okrężną, a żołnierze granatami i bagnetami odpierali ciągle ponawiane szarże. Szczególnie zaciekłe walki rozgorzały pod Moniatyczami. 
Spoza wzgórza, w kierunku na Stepankowice, zaatakował pułk sowieckiej kawalerii. W tym czasie we wsi stacjonowało dowództwo 15 pp i obie baterie 9 pułku artylerii polowej. 
Będący na punkcie obserwacyjnym, zainstalowanym na drzewie, dowódca 1 baterii ppor. Zenon Staszek zaalarmował zarówno rzut ogniowy baterii jak i stojące w obronie pododdziały piechoty.
Kompania techniczna pułku i 4 kompania ckm, wzmocnione przez taborytów, łączników i ordynansów, zajęły stanowiska na skraju wsi. Artylerzyści otworzyli ogień „na wprost” do szarżującej kawalerii.
Celny ogień z broni strzeleckiej i artylerii załamał atak kozaków.
Wykorzystały to polskie kompanie i na własną rękę zaczęły organizować kontrataki. Jazda Budionnego przystąpiła do odwrotu.
Bilans walk.
Zwycięstwo pod Stepankowicami polskie pododdziały przypłaciły stratą 21 poległych i 87 rannych. Na polu bitwy znaleziono około trzystu poległych i ciężko rannych czerwonoarmistów, wśród nich dowódcę pułku kawalerii.
Dzień zwycięstwa pod Stepankowicami był obchodzony jako święto 15 pułku piechoty. Wśród żołnierzy 15 pp odznaczonych Orderem Virtuti Militarii za bohaterskie czyny w czasie bitwy pod Stepankowicami byli m.in. porucznik Ludwik Dujanowicz i szeregowiec Aleksander Kacprzyk.

</doc>
<doc id="4895631" url="https://pl.wikipedia.org/wiki?curid=4895631" title="Napastnica granchocańska">
Napastnica granchocańska



</doc>
<doc id="4895634" url="https://pl.wikipedia.org/wiki?curid=4895634" title="Michele Amari">
Michele Amari

Michele Amari (ur. 7 lipca 1806 r. w Palermo, zm. 16 lipca 1889 r. we Florencji) – włoski polityk, historyk i arabista. Minister edukacji, organizował studia orientalistyczne i znacząco przyczynił się do poznania muzułmańskiej Sycylii.
Syn Ferdinando i Giulii Venturelli. Został urzędnikiem ministerialnym w 1842 r. Z powodu publikacji swojej pracy "La Guerra del vespro" był niemile widziany przez rząd Burbonów w Neapolu, został zesłany do Francji, gdzie podjął naukę języka arabskiego. Powrócił z wygnania i w latach 1848-49 był posłem do sycylijskiego parlamentu i ministrem finansów. Po powrocie do Paryża zintensyfikował kontakty z Giuseppe Mazzinim, współpracując w jego działalności propagandowej. Do Włoch powrócił w 1860 r., a w 1861 r. był senatorem, ministrem edukacji od 1862 do 1864, profesorem w latach 1860–1873 w Instytucie Studiów Wyższych we Florencji. W polityce przeszedł od poparcia dla autonomii regionalnej do unitaryzmu, pozostając jednak zwolennikiem dużej decentralizacji a od 1860 r. popierał monarchiczny projekt Camillo Cavoura.
W swoich badaniach orientalistycznych koncentrował się na historii i cywilizacji muzułmańskiej Sycylii. ("Storia dei Musulmani di Sicilia", 3 tomy, 1854-72). Następnie zajął się badaniem historii całych południowych Włoch we wczesnym średniowieczu i kontaktów między muzułmańską Sycylią a arabskimi państwami basenu Morza Śródziemnego. Organizował również studia orientalistyczne we Włoszech.

</doc>
<doc id="4895638" url="https://pl.wikipedia.org/wiki?curid=4895638" title="TOS-2">
TOS-2

TOS-2 „Tosoczka” ("zdrobniale od skrótu TOS (rus. ТОС) oznaczającego ciężki miotacz ognia (rus. тяжёлая огнемётная система") – rosyjski system artylerii rakietowej, którego głównym elementem jest samobieżna wieloprowadnicowa wyrzutnia rakietowa na podwoziu kołowym Ural-63706 z rodziny Tornado-U, zaprojektowany jako następca systemu rakietowego TOS-1 oraz jego późniejszych modernizacji.
Historia.
Pierwsza wzmianka o nowym systemie artyleryjskim pojawiła się w 2016 roku, gdy Ministerstwo Obrony Federacji Rosyjskiej zleciło biuru konstrukcyjnemu NPO Spław przeprowadzenie prac badawczo-rozwojowych. Oficjalnie potwierdzono istnienie systemu rok później, na międzynarodowych pokazach lotniczych MAKS poprzez dyrektora generalnego biura Nikołaja Makarowca. Pierwotnie wyrzutnia miała być posadowiona na podwoziu czołgu T-14, jednak po doświadczeniach z eksploatacji systemów TOS-1 w Syrii zdecydowano się na zastosowanie podwozia kołowego ze względu na jego większą mobilność. 
Pod koniec 2019 roku zostały zaprezentowane szkice i rysunki systemu, a dowódca rosyjskich wojsk obrony radiologicznej, chemicznej i biologicznej Igor Kiriłłow na łamach gazety „Krasnaja Zwiezda” ogłosił, że prace nad Tosoczką zakończą się przed przyszłorocznymi obchodami Dnia Zwycięstwa, a Siły Zbrojne Federacji Rosyjskiej otrzymają system do końca maja 2020 roku. 
Oficjalna prezentacja systemu odbyła się na defiladzie zwycięstwa z okazji 75 rocznicy pokonania III rzeszy na Placu Czerwonym w Moskwie 24 czerwca 2020 roku, gdzie zaprezentowano cztery pojazdy. Wcześniej można je było zobaczyć na poligonie niedaleko wsi Ałabino podczas przygotowań do uroczystej defilady. 
Według informacji podanych przez agencję TASS systemy TOS-2 zostały użyte bojowo w trakcie inwazji na Ukrainę w okolicach Charkowa, prawdopodobnie jako uzupełnienie dla wcześniej utraconych TOS-1. 
Charakterystyka.
System jest posadowiony na 6-kołowym podwoziu wysokiej mobilności Ural-63706-0120. Kabina pojazdu jest opancerzona w celu ochrony przed odłamkami i ostrzałem z broni krótkiej. Z tyłu pojazdu zamontowana jest wyrzutnia rakiet składająca się z trzech rzędów kontenerów startowych po 8 rakiet każdy. Z wyrzutni mogą być odpalane pociski z głowicami termobarycznymi i zapalającymi. Na wyposażeniu znajduje się również skomputeryzowany system kierowania ogniem, inercyjny system nawigacji oraz system namierzania celów. System posiada wysuwane podpory stabilizujące oraz żuraw pozwalający na samodzielny załadunek rakiet. 
Wersja zaprezentowana na defiladzie z 2020 roku posiada zmniejszoną wyrzutnię na 18 pocisków. 

</doc>
<doc id="4895640" url="https://pl.wikipedia.org/wiki?curid=4895640" title="Zygfryd Bonawentura Smolka">
Zygfryd Bonawentura Smolka

Zygfryd Bonawentura Smolka, Bonawentura Zygfryd Smolka, Bonawentura Smolka OFM (ur. 28 sierpnia 1957 w Rudzińcu) – polski teolog, profesor nauk teologicznych, kierownik Katedry Teologii Dogmatycznej Wydziału Teologicznego Uniwersytetu Opolskiego.
Życiorys.
Zygfryd Smolka urodził się 28 sierpnia 1957 w Rudzińcu koło Gliwic. Szkołę podstawową i średnią ukończył w Gliwicach. W 1977 rozpoczął naukę w Wyższym Seminarium Duchownym oo. Franciszkanów w Kłodzku. 26 maja 1983 otrzymał święcenia kapłańskie, po których został skierowany jako ksiądz wikariusz do pracy duszpasterskiej w parafii św. Antoniego na Karłowicach we Wrocławiu. W tym samym roku rozpoczął studia na Papieskim Wydziale Teologicznym we Wrocławiu. W 1986 uzyskał licencjat naukowy z teologii na podstawie egzaminu i pracy "Idea odkupienia Jana Pawła II w świetle encyklik Redemptor hominis i Dives in misericordia", napisanej pod kierunkiem ks. prof. Romana Rogowskiego. Od 1987 o. Smolka wykładał teologię dogmatyczną, ekumenizm i misjologię w Wyższym Seminarium Duchownym w Kłodzku. W 1989 na Katolickim Uniwersytecie Lubelskim obronił doktorat na podstawie pracy "Soteriologia Jana Pawła II w świetle jego dokumentów papieskich" napisanej pod kierunkiem ks. prof. Czesława Bartnika. Po studiach został mianowany redaktorem ogólnopolskiego miesięcznika franciszkańskiego "Głos św. Franciszka". W okresie od września 1991 do lutego 1993 przebywał w klasztorze oo. Franciszkanów w Grafrath koło Monachium, gdzie przygotowywał rozprawę habilitacyjną. W lutym 1993 został skierowany do pracy w Wyższym Seminarium Duchownym w Kłodzku. Od lipca 1993 sprawował funkcję wicerektora seminarium oraz był magistrem kleryków. Od 1993 rozpoczął również wykłady z teologii dogmatycznej na Papieskim Wydziale Teologicznym we Wrocławiu. 27 października 1997 habilitował się na podstawie pracy zatytułowanej "Zagadnienie eklezjologicznej hermeneutyki Biblii i Tradycji w świetle ekumenicznego dialogu teologii katolickiej i protestanckiej".
Od 1997 roku pracował jako adiunkt w katedrze teologii dogmatycznej Uniwersytetu Opolskiego. W 1999 otrzymał stanowisko profesora nadzwyczajnego tegoż uniwersytetu. W 2003 został kierownikiem Katedry Teologii Dogmatycznej. 25 września 2009 prezydent Rzeczypospolitej Polskiej nadał mu tytuł naukowy profesora w zakresie nauk teologicznych.
Głównym kierunkiem badań naukowych prowadzonych przez prof. Smolkę jest personalizm chrześcijański jako system myślowy, który w centrum odczytywania wszelkiej rzeczywistości postawił osobę wraz z jej fundamentalnymi relacjami do Boga, drugiego człowieka oraz świata zewnętrznego.

</doc>
<doc id="4895646" url="https://pl.wikipedia.org/wiki?curid=4895646" title="Chevrolet Corsa Plus">
Chevrolet Corsa Plus



</doc>
<doc id="4895648" url="https://pl.wikipedia.org/wiki?curid=4895648" title="Partie polityczne Haiti">
Partie polityczne Haiti

Partie polityczne Haiti – lista działających na terenie Haiti partii i innych ugrupowań politycznych.
Aktualnie zarejestrowane partie.
Izba Deputowanych.
W skład Izby Deputowanych wchodzi 21 partii politycznych. Większość zdobyła Haitańska Partia "Łysa Głowa" uzyskując 26 mandatów.
Senat.
W skład Senatu wchodzi partii politycznych. Większość zdobyła Haitańska Partia "Łysa Głowa" uzyskując 9 mandatów.

</doc>
<doc id="4895649" url="https://pl.wikipedia.org/wiki?curid=4895649" title="Club Atlético San Miguel">
Club Atlético San Miguel



</doc>
<doc id="4895652" url="https://pl.wikipedia.org/wiki?curid=4895652" title="Deguciszki">
Deguciszki

Deguciszki (lit. "Degutiškės") – wieś na Litwie, w okręgu uciańskim, w rejonie jezioroskim, w starostwie Turmont.
Historia.
W czasach zaborów w granicach Imperium Rosyjskiego.
W dwudziestoleciu międzywojennym wieś leżała w Polsce, w województwie nowogródzkim (od 1926 w województwie wileńskim), w powiecie brasławskim, w gminie Smołwy.
Według Powszechnego Spisu Ludności z 1921 roku zamieszkiwały tu 23 osoby, wszystkie były wyznania rzymskokatolickiego i zadeklarowały polską przynależność narodową, a 1 inną. Były tu 4 budynki mieszkalne. 
Miejscowość należała do parafii rzymskokatolickiej w Smołwach. Podlegała pod Sąd Grodzki w m. Turmont i Okręgowy w Wilnie; właściwy urząd pocztowy mieścił się w m. Turmont.

</doc>
<doc id="4895654" url="https://pl.wikipedia.org/wiki?curid=4895654" title="Joachim Neumann">
Joachim Neumann



</doc>
<doc id="4895655" url="https://pl.wikipedia.org/wiki?curid=4895655" title="Deksnia">
Deksnia

Deksnia – dawna osada. Tereny, na których była położona, leżą obecnie na Litwie, w okręgu uciańskim, w rejonie jezioroskim, w starostwie Turmont.
Historia.
W czasach zaborów w granicach Imperium Rosyjskiego.
W dwudziestoleciu międzywojennym osada leżała w Polsce, w województwie nowogródzkim (od 1926 w województwie wileńskim), w powiecie brasławskim, w gminie Smołwy.
Według Powszechnego Spisu Ludności z 1921 roku zamieszkiwało tu 5 osób, wszystkie były wyznania rzymskokatolickiego i zadeklarowały polską przynależność narodową. Był tu 1 budynek mieszkalny. 
Miejscowość należała do parafii rzymskokatolickiej w Smołwach i prawosławnej w Dryświatach. Podlegała pod Sąd Grodzki w m. Turmont i Okręgowy w Wilnie; właściwy urząd pocztowy mieścił się w m. Turmont.

</doc>
<doc id="4895662" url="https://pl.wikipedia.org/wiki?curid=4895662" title="Jonas Aden">
Jonas Aden

Jonas Aden, właściwie Jonas Engelschiøn Mjåset (ur. 8 września 1996 w Asker) – norweski DJ i producent muzyczny.
Aden zaczął komponować mając 13 lat. W 2015 roku wydał nieoficjalne remiksy hitów tj. „Lean On”, „Heads Will Roll” i „Secrets”. Jesienią – tego samego roku, we współpracy z Robbym Eastem wydał swój pierwszy oficjalny singiel – „Fall Under Skies” za pośrednictwem wytwórni „Heldeep”. Utwór osiągnął milion streamów w ciągu kilku tygodni i dostał się na 22 miejsce listy przebojów „Beatport House”. W 2016 Aden wydał utwór „Temple” w wytwórni Don Diablo – „Hexagon”, który znalazł się na 40 pozycji listy „Beatport House Charts”.
Od 2018 roku prowadzi kanał w serwisie YouTube, na którym publikuje materiały wideo o tematyce muzycznej. Znajdują się tam między innymi poradniki tworzenia muzyki i wiele innych.
W 2019 roku Aden zyskał popularność dzięki swoim utworom – „Your Melody”, „I Don't Speak French (Adieu)”, „Riot” i „Tell Me A Lie” wydanych w kilku znanych wytwórniach.

</doc>
<doc id="4895663" url="https://pl.wikipedia.org/wiki?curid=4895663" title="U studni (album)">
U studni (album)

U studni – debiutancki album grupy muzycznej U Studni wydany w 2013 roku, a nagrany w 2012 roku w Studio HIT we Wrocławiu. Słowa użyte w utworach są autorstwa Adama Ziemianina, Ryszarda Żarowskiego i Dariusza Czarnego. Muzykę do płyty skomponowaliDariusz Czarny i Ryszard Żarowski.
Płyta "U studni" została nagrana w pierwszym roku funkcjonowania zespołu, w 2012 i ukazała się nakładem wydawnictwa Dalmafon w roku 2013. Autorem słów do 12 z 17 zamieszczonych utworów jest poeta Adam Ziemianin. Pozostałe teksty napisali odpowiednio 5 - Dariusz Czarny i 1 - Ryszard Żarowski. Płyta osiągnęła pozycję 21 na oficjalnej liście sprzedaży OLiS. Utwory zawarte w nagraniu to kontynuacja twórczości artystów z czasów gdy tworzyli grupę Stare Dobre Małżeństwo z charakterystycznym brzmieniem.
Nazwa płyty i jednocześnie grupy "U Studni" pochodzi od tytułu wiersza Adama Ziemianina. Wiersz ten został zaaranżowany jako utwór muzyczny i zarejestrowany na płycie Miejska strona księżyca między wrześniem 1997 a lutym 1998, w czasie gdy artyści jeszcze tworzyli grupę SDM. W roku 2003 utwór ponownie pojawił się na płycie składance pod tytułem .
Powtarzająca się tytułowa fraza wiersza odwołuje się do spotkania w ożywczych, odświętnych i pełnych życia sytuacjach, również do nadziei spotkania po śmierci:
Słowa z pierwszego utworu (i wiersza zainspirowanego spotkaniem poety z Józefem Tischnerem) "Cyrklowo i linijkowo na Zarębku" stają się najważniejszym przesłaniem zespołu:
Ostatni utwór płyty pod tytułem "Testament poety" stał się najpopularniejszym nagraniem zespołu osiągając ponad 100 000 odsłon na kanale filmowym Ryszarda Żarowskiego.
Płyta opatrzona jest pełnym nadziei przesłaniem młodego zespołu adresowanym do słuchaczy:

</doc>
<doc id="4895665" url="https://pl.wikipedia.org/wiki?curid=4895665" title="Luisito Pie">
Luisito Pie



</doc>
<doc id="4895666" url="https://pl.wikipedia.org/wiki?curid=4895666" title="Anna Hedborg">
Anna Hedborg

Anna Margareta Hedborg (ur. 17 września 1944 w Hudiksvall) – szwedzka polityk, urzędniczka i działaczka związkowa, w latach 1994–1996 minister.
Życiorys.
Absolwentka Wyższej Szkoły Handlowej w Sztokholmie z 1967. Pracowała kolejno w urzędzie do spraw rozwoju międzynarodowego SIDA (do 1969), resorcie finansów (do 1972), centrali związkowej Landsorganisationen i Sverige (do 1988) i zrzeszeniu władz lokalnych Svenska Kommunförbundet (do 1990). W latach 1990–1991 była sekretarzem stanu w resorcie spraw społecznych. Następnie przez rok zatrudniona we frakcji poselskiej Szwedzkiej Socjaldemokratycznej Partii Robotniczej, po czym w latach 1992–1994 była dyrektorem rady okręgu administracyjnego Kopparberg. Od 1994 do 1996 pełniła funkcję ministra bez teki w trzecim rządzie Ingvara Carlssona, pracując w departamencie spraw społecznych. Objęła następnie stanowisko dyrektora generalnego Riksförsäkringsverket, krajowej administracji ubezpieczeniowej. Zarządzała nią do 2004; w tymże roku powołana na przewodniczącą Statens kulturråd (państwowej rady do spraw kultury), instytucją tą kierowała do 2008.

</doc>
<doc id="4895667" url="https://pl.wikipedia.org/wiki?curid=4895667" title="Parlament Haiti">
Parlament Haiti

Parlament Haiti – główny organ władzy ustawodawczej na Haiti. Ma charakter bikameralny i składa się z Senatu i Izby Deputowanych.
Izba Deputowanych.
Izba Deputowanych (, hat. "Chanm Depite") jest izbą niższą i składa się ze 119 członków, wybieranych spośród 119 jednomandatowych okręgów wyborczych, w głosowaniu bezpośrednim, na czteroletnie kadencje.
Ostatnie wybory do Izby Deputowanych odbyły się 9 sierpnia 2015 (pierwsza tura) i 25 października 2015 (druga tura). Wybrano 118 ze 119 deputowanych, w tym 3 kobiety. Większość zdobyła Haitańska Partia "Łysa Głowa" uzyskując 26 mandatów.
Senat.
Senat (fr. "Sénat", hat. "Sena") jest izbą wyższą i składa się z trzydziestu senatorów"", wybieranych na sześć lat w powszechnych wyborach bezpośrednich. W wyborach do senatu istnieje 10 okręgów wyborczych.
Ostatnie wybory do Senatu odbyły się 20 listopada 2016 (pierwsza tura) i 29 stycznia 2017 (druga tura). Wybrano 28 z 30 senatorów, w tym tylko jedną kobietę. Tym samym, procent kobiet w senacie wyniósł 3,57%. Większość zdobyła Haitańska Partia "Łysa Głowa" uzyskując 9 mandatów.

</doc>
<doc id="4895671" url="https://pl.wikipedia.org/wiki?curid=4895671" title="U Studni (album)">
U Studni (album)



</doc>
<doc id="4895680" url="https://pl.wikipedia.org/wiki?curid=4895680" title="Dulkiszki">
Dulkiszki

Dulkiszki (lit. "Dulkiškė") – wieś na Litwie, w okręgu uciańskim, w rejonie jezioroskim, w starostwie Turmont.
Historia.
W czasach zaborów ówczesny zaścianek leżał w granicach Imperium Rosyjskiego.
W latach 1921 – 1945 wieś leżała w Polsce, w województwie nowogródzkim (od 1926 w województwie wileńskim), w powiecie brasławskim, w gminie Smołwy.
Według Powszechnego Spisu Ludności z 1921 roku zamieszkiwało tu 46 osób, wszystkie były wyznania rzymskokatolickiego. Jednocześnie 41 mieszkańców zadeklarowało polską przynależność narodową a 6 litewską. Było tu 8 budynków mieszkalnych. W 1931 w 11 domach zamieszkiwało 59 osób.
Miejscowość należała do parafii rzymskokatolickiej w Smołwach. Podlegała pod Sąd Grodzki w m. Turmont i Okręgowy w Wilnie; właściwy urząd pocztowy mieścił się w m. Turmont.
W miejscowości była umiejscowiona strażnica KOP „Dulkiszki”. W 1932 roku obsada strażnicy zakwaterowana była w budynku prywatnym.

</doc>
<doc id="4895717" url="https://pl.wikipedia.org/wiki?curid=4895717" title="Zélée">
Zélée

Zélée – kanonierka typu "Surprise" zbudowana dla Marine nationale. Zaprojektowana do służby zamorskiej, była wykorzystywana przez Francuzów w ich koloniach w Indochinach i na Pacyfiku. Na początku I wojny światowej została przydzielona do służby patrolowej na wodach wokół Tahiti. Została zatopiona 22 września 1914 roku podczas niemieckiego bombardowania Papeete.
Konstrukcja.
„Zélée” miała 56,3 m długości całkowitej, 7,9 m szerokości, 3,09 m średniego i 3,71 m maksymalnego zanurzenia. Wypierała pomiędzy 617 a 637 ton. Załoga składała się z 6 oficerów i 93 marynarzy. Napęd składał się z pojedynczej poziomej maszyny parowej potrójnego rozprężania, napędzającej pojedynczą śrubę. Parę wytwarzały dwa kotły wodnorurkowe Niclausse. Spaliny odprowadzane były przez pojedynczy komin umieszczony na śródokręciu. Układ napędowy miał moc 900 KM, co pozwalało na rozwinięcie prędkości 13 węzłów. Zapas węgla wynosił 75 tony, co dawało zasięg 2700 mil morskich przy prędkości 10 węzłów i 1000 mil morskich przy prędkości maksymalnej. Dodatkowo okręt został wyposażony w trzy maszty o takielunek barkentyny. Okręt był uzbrojony w dwa działa kal. 100 mm L/45 wz. 1893, cztery działa kal. 65 mm L/50 wz. 1891 i cztery działa kal. 37 mm L/23 wz. 1883.
Służba.
„Zélée” została zaprojektowana przez Jacques-Augustina Normanda i zbudowana w arsenale morskim w Rochefort pod kierownictwem inżyniera morskiego Bertranda. Położenie stępki odbyło się 21 kwietnia 1898 r., wodowanie 18 października 1899 r., a prace wykończeniowe trwały do 28 lipca 1900 roku.
Czas pokoju.
„Zélée” weszła do służby w 1900 roku jako trzecia z kanonierek typu "Surprise". Na początku stacjonowała w Indochinach, a w 1901 roku została przeniesiona na Tahiti, gdzie pozostała do wybuchu wojny. Była używana do wykonywania pomiarów geodezyjnych i transportowania francuskich oficjeli po posiadłościach na Południowym Pacyfiku. Dłuższe podróże odbywały się pod żaglami.
W lutym 1906 roku Polinezję Francuską nawiedził niszczycielski huragan. Dowódca „Zélée” został poproszony o pomoc w przetransportowaniu strażnika miejsca odosobnienia na wyspie Motatua (znajdującej się przy wejściu do portu w Papeete) w bezpieczne miejsce, lecz odmówił ze względu na wysokie ryzyko. Zgodził się natomiast wypożyczyć szalupę bez załogi, która została obsadzona przez czterech więźniów z miejscowego aresztu.
I wojna światowa.
Na początku I wojny światowej „Zélée” nadal stacjonowała w Papeete i była uczestniczką pierwszej akcji morskiej z udziałem francuskiej marynarki. 12 sierpnia zdobyła niemiecki frachtowiec „Walküre”, który był wtedy podczas załadunku fosforanu na wyspie Makatea, 50 mil od Tahiti. Gdy kanonierka zażądała poddania się frachtowca, niemiecki kapitan, który nie wiedział o stanie wojny pomiędzy Niemcami a Francją, uznał całą sytuację za żart i zaprosił dowódcę „Zélée” na obiad. Zamiast tego jego statek został zabrany do Tahiti jako pryz.
W połowie września 1914 r. garnizon w Papeete został ostrzeżony, że okręty Niemieckiej Eskadry Wschodnioazjatyckiej widziane były w pobliżu Samoa i mogą przeprowadzić rajd na Tahiti. Aby wzmocnić obronę miasta por. Maxime Destremau, dowódca „Zélée” oraz oficer o najwyższym stopniu na wyspie, kazał zdemontować ze swojego okrętu rufowe działo kal. 100 mm oraz wszystkie działa kal. 65 mm i 37 mm, i umieścić je na brzegu zamiast przestarzałych dział artylerii nadbrzeżnej. Kilka ciężarówek Forda przerobiono na improwizowane samochody pancerne, montując na nich działa kal. 37 mm uprzednio zdjęte z kanonierki. Ponadto przećwiczono 160 marynarzy i żołnierzy piechoty morskiej w celu odparcia ewentualnego niemieckiego desantu. „Zélée” pozostawiono jedynie jej dziobowe działo kal. 100 mm oraz załogę złożoną z 10 ludzi pod dowództwem zastępcy Destremau, ppor. Barbiera.
22 września 1914 r. o godzinie 7:00 do Papeete przybyły dwa niemieckie krążowniki pancerne, SMS „Scharnhorst” i SMS „Gneisenau”, pod dowództwem wiceadmirała Maximiliana von Spee i rozpoczęły ostrzał miasta. Francuska artyleria i kanonierka odpowiedziały ogniem, lecz nie udało im się uzyskać żadnych trafień. Nie mogąc określić dokładnych pozycji nieprzyjacielskiej artylerii, Niemcy skierowali swoją uwagę na port i zacumowane w nim statki. Francuzi próbowali zatopić swoje okręty, by zablokować wejście do portu, lecz bezskutecznie; unoszące się na wodzie „Zélée” i „Walküre” zostały dostrzeżone przez Niemców i ostrzelane, w wyniku czego niedługo potem oba znalazły się na dnie. Ponieważ składy węgla, główny cel niemieckiego rajdu, zostały zniszczone już na początku starcia, Spee zrezygnował z desantu i o godzinie 11:00 krążowniki wycofały się z Papeete i skierowały w stronę Nuku Hiva.
Destremau otrzymał naganę od swoich niedoinformowanych przełożonych za nieudolną obronę miasta i utratę „Zélée”. Został odwołany, zaaresztowany i sprowadzony do Tulonu, gdzie miał być sądzony przez sąd wojenny. Zmarł jednak z powodu choroby w 1915 r. jeszcze przed rozpoczęciem procesu. Jego działania podczas obrony Papeete zostały docenione dopiero w 1918 roku i został pośmiertnie odznaczony Legią Honorową.

</doc>
<doc id="4895719" url="https://pl.wikipedia.org/wiki?curid=4895719" title="Tatsuya Shinhama">
Tatsuya Shinhama

 – japoński łyżwiarz szybki, trzykrotny medalista mistrzostw świata.
W 2019 roku zdobył srebrny medal mistrzostw świata w wieloboju sprinterskim, rok później w zawodach tej rangi został mistrzem świata. Również w 2020 roku zdobył brązowy medal mistrzostw świata na dystansach w biegu na 500 m.
W 2018 roku został dwukrotnym złotym medalistą akademickich mistrzostw świata w Mińsku w biegach na 500 i 1000 m.

</doc>
<doc id="4895721" url="https://pl.wikipedia.org/wiki?curid=4895721" title="Rajd na Fanning">
Rajd na Fanning

Rajd na Fanning – atak niemieckich okrętów na brytyjską stację przekaźnikową na wyspie Fanning podczas I wojny światowej. Przeprowadzony został 7 września 1914 roku przez krążownik lekki SMS „Nürnberg” oraz krążownik pomocniczy SMS „Titania”, które były częścią Niemieckiej Eskadry Wschodnioazjatyckiej wiceadmirała Maximiliana von Spee.
Tło.
Wyspa Fanning została zaanektowana przez Wielką Brytanię w 1888 roku. Brytyjska firma komunikacyjna, Cable and Wireless, zbudowała na stację przekaźnikową dla swojej podwodnej linii telegraficznej na środkowym Pacyfiku. Stacja była częścią linii telegraficznej All Red Line, łączącej wszystkie brytyjskie kolonie
W sierpniu 1914 roku, na początku I wojny światowej, Niemiecka Eskadra Wschodnioazjatycka pod dowództwem wiceadmirała Maximiliana von Spee wyruszyła ze swojej bazy w Tsingtau. Spee zamierzał zabrać swoje okręty do Ameryki Południowej, skąd mógłby prowadzić rajdy na brytyjskie szlaki handlowe. 6 września, podczas swojej podróży przez Pacyfik, wysłał on krążownik lekki SMS „Nürnberg” i krążownik pomocniczy SMS „Titania” na Fanning w celu rozpoznania i zniszczenia tamtejszej stacji telegraficznej.
Przebieg.
6 września o godzinie 17:00 „Nürnberg” i wyposażona w narzędzia do przecinania kabli „Titania” odłączyły się od eskadry Spee i skierowały w stronę wyspy Fanning. Garnizon na wyspie otrzymał kilka wiadomości z Honolulu, że „Nürnberg” i „Leipzig” uzupełniały na Hawajach zapasy węgla i że mogą spodziewać się ich obecności w swojej okolicy. W związku z tym już dwa tygodnie wcześniej zaangażowano pewnego tubylca w nocną wartę i wypatrywanie okrętów na horyzoncie. 7 września o godzinie 4:30 tubylec ten poinformował superintendenta Alfreda Smitha oraz drugiego oficera o zbliżającym się dużym parowcu. W pół godziny później na nabrzeżu zjawiło się trzech oficerów, lecz strażnik poinformował ich, że parowiec przepłynął wzdłuż South Point i zniknął za horyzontem. Oficerowie uznali, że był to zapewne jakiś zbłąkany statek i powrócili do swoich łóżek.
Jeden z nich powrócił na nabrzeże o 6:00, akurat w porę, by ujrzeć zbliżający się do wyspy trzykominowy krążownik. Obserwatorzy zauważyli na nim powiewającą francuską banderę, na co odpowiedzieli wciągnięciem na maszt brytyjskiej flagi. Wysłali także gońca do reszty oficerów, informując ich, że przybywający okręt jest francuski. Krążownik zacumował przy przystani, a następnie opuścił na wodę szalupę z karabinem maszynowym i uzbrojonymi marynarzami. Brytyjczycy zorientowali się, że zostali oszukani, lecz nim zdążyli zareagować Niemcy przybili do brzegu i cała szóstka obserwatorów została zakuta w kajdanki i wzięta do niewoli.
Następnie Niemcy rozpoczęli destrukcję stacji. Natychmiast otoczyli wszystkie budynki i zniszczyli generator pociskami z karabinów. Strzały obudziły śpiących pracowników stacji, którzy chcąc sprawdzić źródło hałasu znaleźli Niemców celujących do nich z broni. Operatorzy będący akurat na swojej zmianie zdążyli jeszcze wysłać na Suvę krótką wiadomość: „to «Nürnberg»; strzelają” i chwilę później zostali zaaresztowani. Nie minęło sześć minut zanim cała załoga stacji została wzięta do niewoli. Wtedy napastnicy wzięli siekiery i przystąpili do destrukcji.
W międzyczasie do brzegu przybiła druga niemiecka łódź i więźniom zezwolono na swobodny ruch. Uszkodzony wcześniej generator miał teraz zostać wysadzony za pomocą materiałów wybuchowych. Brytyjczykom kazano odsunąć się na bezpieczną odległość i wkrótce potem dwie silne eksplozje wstrząsnęły wyspą. Dach maszynowni wyleciał w powietrze, a jej ściany popękały; same maszyny zaś zostały nieodwracalnie uszkodzone. Olej silnikowy zajął się ogniem, lecz szybko się wypalił. Końce kabla telegraficznego znajdujące się na brzegu zostały potraktowane w podobny sposób co generator. Chwilę później zauważono dym w okolicy North Point - przybyła „Titania”.
Niemcy powrócili na krążownik zabierając ze sobą wszystkie dokumenty i plany znalezione w biurze. Przeglądając je dowiedzieli się o położeniu składów broni i części zamiennych na wyspie. Dlatego o godzinie 15:00 ponownie pojawili się na brzegu i zażądali wydania całego ukrytego wyposażenia, broni i amunicji. Według brytyjskich szacunków było to łącznie 9 lub 10 skrzyń sprzętu technicznego, ponad 20 karabinów i prawie 20 tys. sztuk amunicji. Raport kpt. Schönberga mówi o 21 karabinach i 13 tys. sztuk amunicji, jak również o 720 funtach szterlingach, 2 szylingach i 6 pensach w gotówce. Nie omieszkano zabrać również znaczków pocztowych. Gdy Niemcy ponownie znaleźli na pokładzie „Nürnberga”, „Titania” przecięła podmorskie kable, najpierw łączący wyspę z Kanadą, a następnie ten do Fiji, i oba okręty odpłynęły na zachód.
Niemieccy marynarze wspominani byli przez Brytyjczyków jako profesjonalni i uprzejmi. Dla przykładu, jeden z nich zwrócił się do pracownika stacji ze słowami: "Czy byłby pan tak uprzejmy i przyniósł mi piłę?". Po otrzymaniu rzeczonego narzędzia zaczął ścinać nim maszt flagowy. Inny niemiecki oficer powiedział "Przykro mi, panowie, ale to jest wojna", po czym uderzył siekierą we wzmacniacz sygnału, jednym ruchem ręki wyrządzając szkody w wysokości 2000 funtów.
Następstwa.
W wyniku rajdu stacja stała się bezużyteczna na dwa miesiące. Następny sygnał nadano dopiero 6 listopada.
W ciągu kilku dni następujących po ataku, „Nürnberg” przechwycił kilka sygnałów, z których wynikało, że Brytyjczycy byli przerażeni rajdem. Strach związany z nieznanym położeniem eskadry Spee, dotąd odczuwany jedynie na wodach Azji Wschodniej, dotarł już do Australii.

</doc>
<doc id="4895724" url="https://pl.wikipedia.org/wiki?curid=4895724" title="Derżynie">
Derżynie

Derżynie (lit. "Daržėnai") – kolonia na Litwie, w okręgu uciańskim, w rejonie jezioroskim, w starostwie Turmont.
Historia.
W czasach zaborów w granicach Imperium Rosyjskiego.
W dwudziestoleciu międzywojennym zaścianek leżał w Polsce, w województwie nowogródzkim (od 1926 w województwie wileńskim), w powiecie brasławskim, w gminie Smołwy.
W 1931 w 1 domu zamieszkiwało 5 osób.
Miejscowość należała do parafii rzymskokatolickiej w Smołwach. Podlegała pod Sąd Grodzki w m. Turmont i Okręgowy w Wilnie; właściwy urząd pocztowy mieścił się w m. Turmont.

</doc>
<doc id="4895726" url="https://pl.wikipedia.org/wiki?curid=4895726" title="Wakacje z aniołem">
Wakacje z aniołem

Wakacje z aniołem () – czechosłowacki film komediowy z 1953 w reżyserii Bořivoja Zemana. 

</doc>
<doc id="4895732" url="https://pl.wikipedia.org/wiki?curid=4895732" title="Bombardowanie Papeete">
Bombardowanie Papeete

Bombardowanie Papeete – atak okrętów Niemieckiej Eskadry Wschodnioazjatyckiej na Papeete w Polinezji Francuskiej. Miał on miejsce 22 września 1914 roku, podczas I wojny światowej. Niemieckie krążowniki pancerne „Scharnhorst” i „Gneisenau” weszły do portu w Papeete na wyspie Tahiti, zatopiły francuską kanonierkę „Zélée” i frachtowiec „Walküre”, a następnie ostrzelały umocnienia w mieście. Francuska artyleria nadbrzeżna odpowiedziała ogniem, lecz nie zdołała uzyskać żadnych trafień. Głównym celem Niemców było przejęcie zapasów węgla składowanych w mieście, lecz zostały one zniszczone przez obrońców już na samym początku ostrzału.
Niemieckim okrętom udało się zatopić francuską kanonierkę i zniszczyć kilka budynków w Papeete, samemu nie ponosząc przy tym żadnych strat. Zakłócona została stabilność gospodarcza miasta. Najważniejszą strategicznie konsekwencją było ujawnienie pozycji niemieckich krążowników brytyjskiej Admiralicji, która wysłała na Pacyfik Eskadrę Zachodnich Indii pod dowództwem Christophera Cradocka. W bitwie pod Coronelem została ona unicestwiona przez Niemiecką Eskadrę Wschodnioazjatycką, która z kolei miesiąc późnej sama została zniszczona w bitwie koło Falklandów, do czego w znacznym stopniu przyczyniło się zużycie amunicji podczas bombardowania Papeete.
Tło.
Wiadomość o rozpoczęciu wojny dotarła do wiceadmirała Maximiliana von Spee, dowódcy Niemieckiej Eskadry Wschodnioazjatyckiej, w momencie gdy znajdował się ze swoimi okrętami na Ponape. Zdecydował się on skoncentrować większość swojej eskadry w pobliżu wyspy Pagan na Marianach, a następnie wypłynął na Pacyfik razem ze swoimi krążownikami pancernymi typu "Scharnhorst" SMS „Scharnhorst” i SMS „Gneisenau”, krążownikiem lekkim typu "Königsberg" SMS „Nürnberg”, krążownikiem pomocniczym SMS „Titania” i kilkoma węglowcami. „Nürnberg” i „Titania” zostały wysłane w pobliże Hawajów by zebrać informacje wywiadowcze i zniszczyć stację telegraficzną na wyspie Fanning. Spee natomiast, dowiedziawszy się o zajęciu Samoa Niemieckiego przez aliantów, skierował się razem ze swoimi krążownikami pancernymi w tamten rejon, licząc na nawiązanie kontaktu z siłami nieprzyjaciela. Jednak gdy dotarł do Apii nie odnalazł tam przeciwnika, a ponieważ od czasu opuszczenia wyspy Pagan jego załogi pozostawały praktycznie bezczynne, niemieccy marynarze byli skorzy do walki.
Spee zdecydował się zatem przeprowadzić rajd na Papeete na wyspie Tahiti w drodze na spotkanie z resztą swojej eskadry na Wyspie Wielkanocnej. W tym czasie we francuskim porcie znajdowało się ponad 5000 ton wysokiej jakości węgla z Cardiff, który Spee chciał zdobyć i uzupełnić nim swoje zapasy. Ponadto zamierzał zatopić wszelkie alianckie statki znajdujące się w porcie oraz liczył, że rajd podniesie morale jego załóg. Przedtem jednak planował bunkrowanie na Wyspach Suworowa, ale wysokie fale oceaniczne uniemożliwiały załadunek węgla. Spee zabrał więc „Scharnhostra” i „Gneisenau” na Bora-Bora, by tam spróbować uzupełnić zapasy, podczas gdy „Nürnberg” i „Titania” zostały wysłane na Nuku Hiva, gdzie miały pilnować niemieckich węglowców. 21 września krążowniki zakotwiczyły na Bora-Bora, nie wywieszając narodowej bandery i podając się za okręty Royal Navy. Na pokładach znajdowali się jedynie mówiący po angielsku i francusku marynarze, którzy przyjęli wysłanych z wyspy policjantów. Wkrótce na „Scharnhorsta” przybyli również przedstawiciele lokalnych władz, którzy przekazali wiadomości wojenne i na prośbę gości opisali obronę Papeete, wielkość tamtejszych składów węgla oraz ich dokładne położenie. Dodatkowo Niemcy zaopatrzeni zostali w węgiel i żywność, płacąc za to złotem zdobytym przez „Nürnberg” i „Titanię” podczas rajdu na Fanning.
Francuzi nie mieli silnej obrony na Tahiti, lecz zostali ostrzeżeni, że niemiecka eskadra widziana była w pobliżu Samoa i może przeprowadzić rajd na wyspę. Chociaż Papeete było stolicą francuskich posiadłości na Pacyfiku, to do 1914 roku stało się zamorskim zaściankiem, pozbawione stacji radiowej i z garnizonem złożonym z zaledwie 25 żołnierzy piechoty kolonialnej i 20 żandarmów. Aby wzmocnić obronę miasta por. Maxime Destremau, dowódca stacjonującej w Papeete kanonierki „Zélée” oraz oficer o najwyższym stopniu na wyspie, kazał zdemontować ze swojego okrętu rufowe działo kal. 100 mm oraz wszystkie działa kal. 65 mm i 37 mm, i umieścić je na brzegu zamiast przestarzałych dział artylerii nadbrzeżnej. Kilka ciężarówek Forda przerobiono na improwizowane samochody pancerne, montując na nich działa kal. 37 mm uprzednio zdjęte z kanonierki. Ponadto przećwiczono 160 marynarzy i żołnierzy piechoty morskiej w celu odparcia ewentualnego niemieckiego desantu. „Zélée” pozostawiono jedynie jej dziobowe działo kal. 100 mm oraz załogę złożoną z 10 ludzi pod dowództwem zastępcy Destremau, ppor. Barbiera. Poza kanonierką i umocnieniami portowymi, Francuzi posiadali również nieuzbrojony niemiecki statek transportowy „Walküre”, zdobyty przez „Zélée” na początku wojny. Pomimo poczynionych przygotowań, dwa niemiecki krążowniki były aż nadto wystarczająco uzbrojone w porównaniu z siłami Destremau w mieście. „Scharnhorst” i „Gneisenau” wyposażone były w osiem dział kal. 210 mm, sześć dział kal. 150 mm, osiemnaście dział kal. 88 mm i cztery wyrzutnie torpedowe każdy. Spee miał ponadto przewagę liczebną; mając pod sobą 1500 marynarzy łatwo mógł pokonać obrońców na lądzie, gdyby zdecydował się na przeprowadzenie desantu.
Bitwa.
22 września 1914 roku o godzinie 7:00 Francuzi zauważyli dwa niezidentyfikowane krążowniki zbliżające się do portu w Papeete. Wszczęto alarm, zniszczono latarnie sygnałowe i oddano trzy strzały ostrzegawcze, nakazując identyfikację zbliżającym się okrętom. Krążowniki również oddały strzały ostrzegawcze oraz wywiesiły niemiecką banderę, jednocześnie żądając poddania się miasta. Francuzi odmówili, toteż niemieckie okręty rozpoczęły ostrzał miasta i baterii nadbrzeżnych z odległości 6000 metrów. Francuska artyleria i kanonierka odpowiedziały ogniem, lecz nie udało im się uzyskać żadnych trafień. Nie mogąc określić dokładnych pozycji nieprzyjacielskiej artylerii, Niemcy skierowali swoją uwagę na port i zacumowane w nim statki.
Francuzi próbowali zatopić swoje okręty, by zablokować wejście do portu, lecz bezskutecznie; unoszące się na wodzie „Zélée” i „Walküre” zostały dostrzeżone przez Niemców i ostrzelane, w wyniku czego niedługo potem oba znalazły się na dnie. Do tego czasu większość mieszkańców uciekła z miasta, które trawił pożar wywołany niemieckim ostrzałem. Ponadto nad zabudowaniami unosiły się kłęby czarnego dymu pochodzące z płonących zapasów węgla, które Destremau nakazał spalić już na samym początku starcia. Z powodu zniszczenia składów węgla oraz potencjalnego niebezpieczeństwa ze strony min morskich w porcie, Spee nie zdecydował się na przeprowadzenie lądowania. Około godziny 11:00 niemieckie okręty wycofały się z Papeete, a następnie skierowały w stronę Nuku Hiva, gdzie oczekiwały ich „Nürnberg”, „Titania” i węglowce.
Następstwa.
Niemiecki ostrzał całkowicie zniszczył większą część miasta. Zanim ugaszono wszystkie pożary, doszczętnie spłonęły dwa całe kwartały. Wśród zniszczonych obiektów znajdowały się między innymi targ, sklep z koprą i spora liczba budynków mieszkalnych. Mimo iż większość mieszkańców uciekła w głąb wyspy już na początku ostrzału, to nie udało się uniknąć ofiar śmiertelnych: niemieckie pociski zabiły Japończyka i polinezyjskiego chłopca. Nie odnotowano natomiast strat wojskowych po żadnej ze stron, chociaż zatopione zostały oba francuskie okręty, a niemieckie krążowniki w ogóle nie otrzymały żadnego trafienia. W 1915 roku straty spowodowane bombardowaniem oszacowano na około 2 miliony franków. Część z nich została pokryta poprzez przejęcie niemieckiego sklepu na wyspie. Ponadto kilku niemieckich mieszkańców zostało internowanych i zmuszonych do naprawy szkód. Jednak internowanie niemieckich kupców spowodowało drastyczny spadek cen kopry, ponieważ to właśnie im lokalni dostawcy sprzedali większość swoich wyrobów. 18 dni później po wyspie rozeszły się pogłoski, że niedługo rozpocznie się kolejny niemiecki ostrzał, co wywołało ogólny niepokój wśród jej mieszkańców.
Po opuszczeniu Tahiti „Scharnhost” i „Gneisenau” spotkały się z „Nürnbergiem” i „Titanią” na Nuku Hiva. Załogi krążowników uzupełniły zapasy i zeszły na ląd, a następnie okręty wyruszyły na Wyspę Wielkanocną, gdzie miały połączyć się z resztą eskadry. Pomimo zniszczeń wyrządzonych w porcie i w mieście, Niemcom nie udało się osiągnąć najważniejszego celu, to znaczy przejąć francuskich zapasów węgla. Na dodatek brytyjska Admiralicja otrzymała dane o pozycji i kierunku rejsu niemieckiej eskadry i przekazała je wiceadmirałowi Christopherowi Cradockowi, który parę tygodni później starł się ze Spee pod Coronelem. Nie do zastąpienia były dziesiątki pocisków wystrzelonych przez krążowniki podczas bombardowania. Uszczuplenie zapasu amunicji przyczyniło się do klęski Niemieckiej Eskadry Wschodnioazjatyckiej w bitwie koło Falklandów na początku grudnia. Destremau otrzymał naganę od swoich niedoinformowanych przełożonych za nieudolną obronę miasta i utratę „Zélée”. Został odwołany, zaaresztowany i sprowadzony do Tulonu, gdzie miał być sądzony przez sąd wojenny. Zmarł jednak z powodu choroby w 1915 r. jeszcze przed rozpoczęciem procesu. Jego działania podczas obrony Papeete zostały docenione dopiero w 1918 roku i został pośmiertnie odznaczony Legią Honorową.

</doc>
<doc id="4895764" url="https://pl.wikipedia.org/wiki?curid=4895764" title="Isidor Philipp">
Isidor Philipp

Isidor Philipp, także Isidore (ur. 2 września 1863 w Peszcie, zm. 20 lutego 1958 w Paryżu) – francuski pianista i pedagog pochodzenia węgierskiego.
Życiorys.
Od trzeciego roku życia mieszkał we Francji. Studiował w Konserwatorium Paryskim u Georges’a Mathiasa i Camille’a Saint-Saënsa, studia ukończył w 1883 roku z pierwszą lokatą. Uczył się też prywatnie u Stephena Hellera i Théodore’a Rittera. Jako pianista debiutował w Paryżu w 1880 roku, wykonując "Koncert fortepianowy e-moll" Fryderyka Chopina. W 1890 roku założył wspólnie z Henri Berthelierem i Jules’em Loebem trio fortepianowe. Przyjaźnił się z Claude’em Debussym i był wykonawcą wielu jego utworów. W latach 1903–1934 był wykładowcą Konserwatorium Paryskiego. Od 1921 do 1933 roku uczył też w American Conservatory w Fontainebleau. Do jego uczniów należeli Albert Schweitzer, Beveridge Webster i Guiomar Novaes. Był jurorem III Międzynarodowego Konkursu Pianistycznego im. Fryderyka Chopina (1937).
Po ataku Niemiec na Francję w 1940 roku uciekł do Szwajcarii, skąd w 1941 roku wyjechał do Stanów Zjednoczonych. Wykładał w Nowym Jorku i Montrealu. Po raz ostatni wystąpił publicznie jako pianista w Nowym Jorku w 1955 roku, wykonując wraz z Johnem Corigliano "Sonatę skrzypcową" Césara Francka. W 1956 roku wrócił do Francji.
Był autorem utworów pedagogicznych, m.in. "Exercises journaliers", "École d’octaves", "Problèmes techniques", "Études techniques basées sur une nouvelle manière de travailler" i "La gamme chromatique". Komponował drobne utwory fortepianowe. Opracowywał też aranżacje fortepianowe utworów m.in. Felixa Mendelssohna, J.S. Bacha i Saint-Saënsa. Współpracował jako krytyk muzyczny z czasopismem "Le Ménestrel".

</doc>
<doc id="4895765" url="https://pl.wikipedia.org/wiki?curid=4895765" title="Besti squat">
Besti squat

Besti squat – to jeden z elementów łyżwiarskich zaliczanych do elementów łączących lub ruchów w przestrzeni wykorzystywanych przy innych elementach łyżwiarskich np. podnoszeniach. Jest to odmiana monda (ang. "Spread eagle"), czyli jazdy na obu nogach ustawionych piętami do siebie po jednej linii, ale w pozycji przysiadu na zgiętych nogach przy zachowaniu wyprostowanej górnej części ciała. 
Best squat to nieoficjalna nazwa elementu z wykorzystaniem części nazwiska Natalji Biestiemjanowej, która wykonywała tę pozycję w parze z Andriejem Bukiem podczas ich tańca dowolnego na igrzyskach olimpijskich 1988 w Calgary, gdzie zdobyli złoty medal. Ruch, który wykonywali był określany jako połączenie mondu z plié. Pozycja jest wykorzystywana przez partnerów w parach tanecznych przy wykonywaniu podnoszeń (po linii prostej lub po łuku) oraz przez pary sportowe np. przy przygotowaniu do wykonania skoków wyrzucanych lub innych elementów łyżwiarskich.

</doc>
<doc id="4895767" url="https://pl.wikipedia.org/wiki?curid=4895767" title="Indywidualny Puchar Ekstraligi 250 cm³">
Indywidualny Puchar Ekstraligi 250 cm³

Indywidualny Puchar Ekstraligi 250 cm³ – coroczna seria turniejów, wyłaniająca zdobywcę Pucharu Ekstraligi wśród polskich młodych żużlowców w kategorii 250 ccm. Rozgrywana jest od 2019 roku.

</doc>
<doc id="4895769" url="https://pl.wikipedia.org/wiki?curid=4895769" title="Batalion Atlacatl">
Batalion Atlacatl

Batalion Atlacatl ("Batallón Atlacatl") – jednostka wojskowa armii salwadorskiej z okresu wojny domowej (1979–1992), odpowiedzialna za dokonanie masowego morderstwa w miejscowości El Mozote.
Batalion Atlacatl został utworzony w 1980 roku. Nazwą nawiązywał do legendarnej postaci z historii Salwadoru. Był elitarną jednostka szkoloną przez instruktorów z USA do walki z lewicową partyzantką (Front Wyzwolenia Narodowego im. Farabunda Martíego). 
Batalionem dowodził ppłk Domingo Monterrosa, natomiast funkcję zastępcy dowódcy pełnił mjr Natividad de Jesús Cáceres Cabrera.
Uzbrojenie jego żołnierzy stanowiły karabiny automatyczne (M16) i maczety oraz karabiny maszynowe (M60), działa bezodrzutowe i moździerze. Do Salwadoru Batalion został przetransportowany drogą powietrzną. Lądowanie miało miejsce w Perquín, w departamencie Morazán. W czasie wojny domowej w Salwadorze Batalion walczył po stronie junty wspieranej przez USA, a w jego szeregach służyło co najmniej 10 oficerów amerykańskich. 
Z powodu podejrzeń o sprzyjanie partyzantom, 10 grudnia 1981 roku Batalion Atlacatl otoczył miejscowość EL Mozote w departamencie Morazán i w dniu następnym zamordował łącznie 767 osób z EL Mozote oraz z sąsiednich wiosek. 
Batalion został rozwiązany w 1992 roku na mocy porozumień pokojowych, które zakończyły dwunastoletni konflikt w Salwadorze. Z raportu opracowanego po zakończeniu wojny wynikało, że Batalion Atlacatl oprócz masakry w El Mozote, dokonał masakry w El Calabozo. Odpowiada także za zabójstwo w 1989 roku sześciu jezuitów. Zamieszany w był również w zabójstwo „około 50 cywilów na brzegach rzeki Guaslinga”.

</doc>
<doc id="4895770" url="https://pl.wikipedia.org/wiki?curid=4895770" title="Michael Essien Birthday Party">
Michael Essien Birthday Party

Michael Essien Birthday Party – singel polskiego rapera Taco Hemingwaya, promujący album zatytułowany Europa, wydany w 2020 roku. Singiel został wydany w 30. urodziny rapera.

</doc>
<doc id="4895771" url="https://pl.wikipedia.org/wiki?curid=4895771" title="SpaceX Crew-1">
SpaceX Crew-1

SpaceX Crew-1 (początkowo USCV-1) – pierwszy operacyjny lot kapsuły Crew Dragon na Międzynarodową Stację Kosmiczną. Wyznaczony dla tej misji pojazd Dragon C207 "Resilience" został wyniesiony na orbitę przez rakietę nośną Falcon 9 z platformy startowej LC-39A w Centrum Kosmicznym Johna F. Kennedy’ego na Florydzie 16 listopada 2020 roku o godzinie 00:27:17 (UTC). Misja ta jest drugim załogowym lotem kapsuły Crew Dragon.
Crew-1 jest pierwszą operacyjną misją na Międzynarodową Stację Kosmiczną programu Commercial Crew. Data startu była wielokrotnie opóźniana w stosunku do pierwotnej daty zaplanowanej przez NASA na listopad 2016 r. Misja ma trwać 180 dni, więc lot powrotny powinien odbyć się w czerwcu 2021 r. Pojazd Dragon C207 powróci na Ziemię przez wodowanie w celu ponownego użycia w przyszłych lotach.
Astronauci wybrali dla statku nazwę "Resilience""."
Przygotowania.
Rakieta nośna Falcon 9 firmy SpaceX została dostarczona do Cape Canaveral 14 lipca 2020. Kapsuła Dragon C207 "Resilience" dotarła tam 18 sierpnia 2020 r. Załoga przybyła do Centrum Kosmicznego Johna F. Kennedy’ego 8 listopada 2020 roku o godzinie 13:53 (UTC). Przedstawiciele NASA wyrazili zgodę w dniu 12 listopada 2020 roku na rozpoczęcie przez SpaceX regularnych lotów rotacyjnych załogi na Międzynarodową Stację Kosmiczną, sygnalizując przejście pojazdu Crew Dragon z fazy rozwoju do fazy operacyjnej. Rakieta nośna została podniesiona do pozycji startowej na platformie LC-39A w celu przeprowadzenia próbnego uruchomienia głównych silników Merlin 1D w dniu 11 listopada 2020 roku o godzinie 20:49 (UTC). Transmisja na żywo rozpoczęła się 15 listopada 2020 roku o godzinie 20:15 (UTC).
Przebieg misji.
Rakieta nośna Falcon 9 wystartowała z Centrum Kosmicznego im. Johna F. Kennedy'ego z platformy LC-39A z czteroosobową załogą 16 listopada o godzinie 00:27:17 (UTC). Po pomyślnej separacji pierwszy stopień rakiety (B1061) wylądował na barce "Just Read The Instructions". Pojazd zadokował automatycznie do Międzynarodowej Stacji Kosmicznej przez Międzynarodowy Adapter Dokujący (ang. "International Docking Adapter", w skrócie "IDA") do modułu "Harmony" 17 listopada 2020 roku o godzinie 04:00 (UTC). W trakcie misji astronauci będą mieszkać i pracować razem z trzema astronautami misji Sojuz MS-17. Obie misje utworzą razem Ekspedycję 64. Załoga zostanie przeniesiona na Ekspedycję 65 po odlocie MS-17, obecnie zaplanowanym na 16 kwietnia 2021 roku.

</doc>
<doc id="4895773" url="https://pl.wikipedia.org/wiki?curid=4895773" title="Filip Tadeusz Szcześniak">
Filip Tadeusz Szcześniak



</doc>
<doc id="4895774" url="https://pl.wikipedia.org/wiki?curid=4895774" title="Jan Nygren">
Jan Nygren

Jan Nygren (ur. 15 kwietnia 1950 w Trollhättan) – szwedzki polityk, w latach 1994–1996 minister.
Życiorys.
Absolwent szkoły średniej. Działacz organizacji młodzieżowej Unga Örnar i działającej przy Szwedzkiej Socjaldemokratycznej Partii Robotniczej młodzieżówki SSU. Pracował w centrali związkowej Landsorganisationen i Sverige. Od 1978 do 1984 pełnił funkcję przewodniczącego SSU. Później zatrudniony w resorcie obrony i w przedsiębiorstwie mieszkaniowym Riksbyggen, w tym na stanowiskach dyrektorskich. W latach 1987–1988 był sekretarzem stanu w ministerstwie służb cywilnych, następnie do 1991 pełnił tożsamą funkcję w ministerstwie obrony. Od 1994 do 1996 zajmował stanowisko ministra bez teki w trzecim rządzie Ingvara Carlssona. W 1997 został prezesem Riksbyggen, a w 2000 starszym doradcą w koncernie Saab. Później objął funkcję wiceprezesa tej grupy. Został potem przewodniczącym rady dyrektorów przedsiębiorstwa PrimeKey Solutions. W 2015 powołany na prezesa Försvarets materielverk, rządowej agencji resortu obrony odpowiedzialnej za sprawy zaopatrzenia.

</doc>
<doc id="4895790" url="https://pl.wikipedia.org/wiki?curid=4895790" title="Kazimierz Stanisław Kitnowski">
Kazimierz Stanisław Kitnowski

Kazimierz Stanisław Kitnowski herbu Cholewa – chorąży pomorski w latach 1725–1735.
Jako poseł na sejm konwokacyjny 1733 roku z województwa pomorskiego był członkiem konfederacji generalnej zawiązanej 27 kwietnia 1733 roku na tym sejmie. Poseł województwa pomorskiego na sejm zwyczajny pacyfikacyjny 1735 roku.

</doc>
<doc id="4895792" url="https://pl.wikipedia.org/wiki?curid=4895792" title="Indywidualny Puchar Ekstraligi 250 cm³ 2019">
Indywidualny Puchar Ekstraligi 250 cm³ 2019

Indywidualny Puchar Ekstraligi 250 ccm na żużlu 2019 – rozegrane w sezonie 2019 zawody dla młodych żużlowców w klasie 250 ccm. Oprócz zawodników z Polski startowali też obcokrajowcy, którzy jednak nie byli uwzględniani w klasyfikacji generalnej.

</doc>
<doc id="4895794" url="https://pl.wikipedia.org/wiki?curid=4895794" title="Tomasz Grąbczewski">
Tomasz Grąbczewski

Tomasz Grąbczewski herbu Nałęcz – kasztelan chełmiński w latach 1757–1758, podkomorzy pomorski w latach 1746–1757, miecznik pruski w latach 1738–1746, pisarz pomorski w latach 1730–1746, wicewojewoda malborski w latach 1729–1730, pisarz grodzki malborski w latach 1728–1729.
Poseł województwa pomorskiego na sejm zwyczajny pacyfikacyjny 1735 roku.

</doc>
<doc id="4895795" url="https://pl.wikipedia.org/wiki?curid=4895795" title="Annie Cordy">
Annie Cordy

Annie Cordy, właśc. Léonie Cooreman (ur. 16 czerwca 1928 w Brukseli, zm. 4 września 2020 w Vallauris) – belgijska aktorka, piosenkarka oraz tancerka.
Życiorys.
Urodziła się 16 czerwca 1928 roku w Laeken, północno-zachodniej dzielnicy Brukseli stolicy Belgii. Jej ojciec nazywał się Cornelius January Cooreman, a matka Maria de Leeuw. Miała brata Louisa i siostrę Jeanne.
Kiedy Annie miała osiem lat, jej matka zapisała ją na lekcje tańca. Podczas studiów uczyła się gry na fortepianie i teorii muzyki, uczestniczyła w galach charytatywnych. Między tanecznymi numerami śpiewała hity dnia. Wkrótce jej kariera nabrała rozpędu, były słuchowiska radiowe, konkursy. Zauważona przez dyrektora artystycznego Le Lido, któremu udało się przekonać ją do opuszczenia Brukseli, rodzinnego miasta, Annie Cordy przybyła do Paryża 1 maja 1950 roku i została zatrudniona jako główna tancerka.
Wystąpiła w ponad 50 filmach od 1954 roku i zagrała wiele pamiętnych ról w słynnej paryskiej Olympii Bruno Coquatrixa. Jej wersja „La Ballade de Davy Crockett” była numerem 1 na listach przebojów przez pięć tygodni we Francji w sierpniu 1956 roku.
4 września 2020 roku Cordy doznała zatrzymania akcji serca w swoim domu w Vallauris we Francji, gdzie mieszkała ze swoją siostrzenicą. Próby reanimacji nie powiodły się i uznano ją za zmarłą. Miała 92 lata.

</doc>
<doc id="4895800" url="https://pl.wikipedia.org/wiki?curid=4895800" title="Parafia Miłosierdzia Bożego w Dociszkach">
Parafia Miłosierdzia Bożego w Dociszkach

Parafia Miłosierdzia Bożego w Dociszkach – rzymskokatolicka parafia znajdująca się w diecezji grodzieńskiej, w dekanacie Raduń, na Białorusi.
Historia.
Do 1995 Dociszki należały do parafii św. Piotra Apostoła w Solecznikach. Po rozpadzie Związku Sowieckiego parafia została przedzielona białorusko-litewską granicą państwową, a kościół parafialny znalazł się na Litwie. W 1992 w prywatnym domu w Dociszkach urządzono kaplicę obsługiwaną przez księży z Solecznik. W 1995 w Dociszkach erygowano parafię i rozpoczęto budowę kościoła, którą ukończono w 1998. Głównym sponsorem budowy był kołchoz "Za Ojczyznę". 17 listopada 2002 świątynię konsekrował biskup grodzieński Aleksander Kaszkiewicz.

</doc>
<doc id="4895809" url="https://pl.wikipedia.org/wiki?curid=4895809" title="Mistrzostwa Świata w Piłce Nożnej 1990 (eliminacje strefy CONCACAF)">
Mistrzostwa Świata w Piłce Nożnej 1990 (eliminacje strefy CONCACAF)



</doc>
<doc id="4895810" url="https://pl.wikipedia.org/wiki?curid=4895810" title="Mistrzostwa Świata w Piłce Nożnej 1986 (eliminacje strefy CONCACAF)">
Mistrzostwa Świata w Piłce Nożnej 1986 (eliminacje strefy CONCACAF)



</doc>
<doc id="4895811" url="https://pl.wikipedia.org/wiki?curid=4895811" title="Mistrzostwa Świata w Piłce Nożnej 1982 (eliminacje strefy CONCACAF)">
Mistrzostwa Świata w Piłce Nożnej 1982 (eliminacje strefy CONCACAF)



</doc>
<doc id="4895812" url="https://pl.wikipedia.org/wiki?curid=4895812" title="Mistrzostwa Świata w Piłce Nożnej 1978 (eliminacje strefy CONCACAF)">
Mistrzostwa Świata w Piłce Nożnej 1978 (eliminacje strefy CONCACAF)



</doc>
<doc id="4895813" url="https://pl.wikipedia.org/wiki?curid=4895813" title="Stadion im. Ganego Muratbajewa">
Stadion im. Ganego Muratbajewa



</doc>
<doc id="4895817" url="https://pl.wikipedia.org/wiki?curid=4895817" title="Biłgorajszczyzna">
Biłgorajszczyzna

Biłgorajszczyzna, Ziemia biłgorajska – określenie regionu geograficznego w południowo-wschodniej Polsce, na pograniczu województw lubelskiego i podkarpackiego.
Zasięg obszaru Biłgorajszczyzny jest różny w zależności od kontekstu, w jakim jest używane to pojęcie. W większej części pokrywa się on z zasięgiem takich regionów, jak Lubelszczyzna i Zamojszczyzna.
Określenie "Biłgorajszczyzna" w języku potocznym stało się rzadziej używane po reformie administracyjnej z 1975 i powstaniu województwa zamojskiego, kiedy to przyjęło się określać obszar całości tego województwa mianem Zamojszczyzny.
Kontekst administracyjno-historyczny.
Obecnie nazwa "Biłgorajszczyzna" jest najczęściej używana jako określenie obszaru, który objęty jest aktualnymi granicami powiatu biłgorajskiego w województwie lubelskim. Pojęcie w takim rozumieniu jest stosowane m.in. przez instytucje samorządowe, media oraz często w języku potocznym.
Ze względu na fakt, że powiat biłgorajski w przeszłości miał inny zasięg terytorialny niż obecnie, mianem Biłgorajszczyzny często określa się także obszary, które dzisiaj znajdują się poza jego granicami:
Na łączność okolic Krzeszowa, Rudnika nad Sanem i Harasiuk z Biłgorajszczyzną – mimo że obecnie są to tereny przyporządkowane do województwa podkarpackiego – mocno wpływają uwarunkowania historyczne. Obszar ten w okresie zaborów stanowił część "kongresowego" Królestwa Polskiego (jak Biłgoraj i województwo lubelskie), a nie Galicji i Lodomerii (jak Nisko i reszta województwa podkarpackiego). Wyłączenie tych ziem spod jurysdykcji Biłgoraja nastąpiło dopiero w efekcie reformy administracyjnej w 1975. Z okolicami Krzeszowa związanych było wiele osób, które odegrały istotną rolę w historii Biłgoraja (m.in. Wanda Wasilewska, Józef Dechnik).
Znacznie rzadziej do Biłgorajszczyzny zaliczana jest zachodnia część powiatu zamojskiego. Odnosi się to do okolic Zwierzyńca (jest geograficznie bliższy Biłgorajowi niż Zamościowi, znajdował się w powiecie biłgorajskim w latach 1940-1943), Radecznicy i Szczebrzeszyna (ma historyczne powiązania z rodem Gorajskich, znajdował się w powiecie biłgorajskim w latach 1940-1943).
Kontekst etnograficzny.
Pojęcie Biłgorajszczyzny odgrywa istotną rolę w badaniach etnograficznych, ze względu na specyfikę kultury ludowej tego obszaru. Znaczną odrębność zwyczajów ludowych ziemi biłgorajskiej zaznaczał m.in. Oskar Kolberg. Tak samo Józef Sokołowski, spisując pieśni okolic Biłgoraja, prowadził badania na obszarze nie tylko zawężającym się do powiatu biłgorajskiego w granicach dzisiejszych, lecz także obejmującym wspomniane wyżej gminy.
Anna Czekanowska-Kuklińska zwraca uwagę na odrębność dialektu ludności Biłgorajszczyzny, przy czym obszar ten obejmuje powiat biłgorajski, część krasnostawskiego i część zamojskiego.
Pomocny w wyznaczeniu granic etnograficznej Biłgorajszczyzny jest zasięg występowania stroju biłgorajskiego. Według Barbary Kazanowskiej-Jareckiej jest to obszar od Majdanu Sieniawskiego na południu do miasta Biłgoraj na północy, oraz od Huty Krzeszowskiej na zachodzie do Łukowej na wschodzie. J. Świeży rozszerza ten obszar o okolice Dzwoli, Kocudzy, Frampola, Goraja, Gorajca i Radecznicy.
Oprócz zakresu występowania dialektu i stroju biłgorajskiego etnograficzną Biłgorajszczyznę wyznaczają regionalna kuchnia, muzyka, zwyczaje ludowe. Na znaczną odrębność kultury tego obszaru wpłynął w dużej mierze fakt długotrwałej izolacji komunikacyjnej – był to teren z jednej strony zamknięty przez Puszczą Solską, a z drugiej przez granicę "kongresowego" Królestwa Polskiego z Galicją.
Biłgorajszczyzna a regiony geograficzne.
Pod względem regionalizacji fizycznogeograficznej Polski Biłgorajszczyzna rozciąga się na obszarze Roztocza Środkowego, Równiny Biłgorajskiej, Płaskowyżu Tarnogrodzkiego. Dużą rolę w wytworzeniu się specyfiki kultury ziemi biłgorajskiej ma fakt, że znaczna część tego terenu jest pokryta lasami Puszczy Solskiej.

</doc>
<doc id="4895821" url="https://pl.wikipedia.org/wiki?curid=4895821" title="Kodeks 0295">
Kodeks 0295

Kodeks 0295 (Gregory-Aland no. 0295) – grecki kodeks uncjalny Nowego Testamentu na pergaminie, datowany metodą paleograficzną na IX wiek. Rękopis jest przechowywany na Synaju. Tekst rękopisu nie jest wykorzystywany we współczesnych wydaniach greckiego Nowego Testamentu. 
Opis.
Zachowały się 3 pergaminowe karty rękopisu z greckim tekstem 2. Listu do Koryntian (12,14–13,1). Karta kodeksu ma rozmiar 16 na 11 cm. Tekst jest pisany dwoma kolumnami na stronę, 14 linijek tekstu na stronę. 
Historia.
INTF datuje rękopis 0295 na IX wiek. 
Rękopis został znaleziony w maju 1975 roku podczas prac restauracyjnych w klasztorze wraz z wieloma innymi rękopisami. Na listę greckich rękopisów Nowego Testamentu wciągnął go Kurt Aland, oznaczając go przy pomocy siglum 0295. Został uwzględniony w II wydaniu "Kurzgefasste". 
Rękopis nie jest wykorzystywany we współczesnych wydaniach greckiego Nowego Testamentu (NA27, NA28, UBS4). 
Rękopis jest przechowywany w Klasztorze Świętej Katarzyny (N.E. ΜΓ 16, 27, 30, 42, 43, 47, 49) na Synaju.

</doc>
<doc id="4895822" url="https://pl.wikipedia.org/wiki?curid=4895822" title="Parafia Znalezienia Krzyża Świętego w Żyrmunach">
Parafia Znalezienia Krzyża Świętego w Żyrmunach

Parafia Znalezienia Krzyża Świętego w Żyrmunach – rzymskokatolicka parafia znajdująca się w diecezji grodzieńskiej, w dekanacie Raduń, na Białorusi.
Do parafii należą dwie kaplice filialne:
Historia.
Pierwszy, drewniany kościół w Żyrmunach powstał w 1437 i został ufundowany przez ówczesnego właściciela wsi Wojciecha Kuczuka. Parafię erygowano w 1522. W 1624 powstała nowa świątynia fundacji wojewody witebskiego Jana Kieżgajły Zawiszy i jego żony Anny. W tych czasach kościół jest wymieniany pw. Najświętszej Maryi Panny. Został on zniszczony podczas IV wojny polsko-rosyjskiej. W latach 1667–1673 zbudowano kolejną świątynię. Żyrmuński kościół był wówczas znany z łaskami słynącego obrazu Najświętszej Maryi Panny oraz relikwii krwi Chrystusa podarowanej przez papieża Urbana VIII biskupowi wileńskiemu Jerzemu Tyszkiewiczowi.
W latach 1788–1789 powstał obecny kościół. Ufundowali go księżna Karolina Radziwiłł z Pociejów wraz z mężem Stanisławem Radziwiłłem.
W XIX w. liczba parafian dochodziła do 2500. Parafia leżała w archidiecezji wileńskiej, w dekanacie Lida do powstania diecezji grodzieńskiej i dekanatu raduńskiego w 1991. Przed II wojną światową liczyła niemal 4000 wiernych.
W czasach komunizmu parafia funkcjonowała. W latach 70. XX w. kościół został uznany za zabytek architektury.

</doc>
<doc id="4895830" url="https://pl.wikipedia.org/wiki?curid=4895830" title="Mistrzostwa Świata w Piłce Nożnej 1974 (eliminacje strefy CONCACAF)">
Mistrzostwa Świata w Piłce Nożnej 1974 (eliminacje strefy CONCACAF)



</doc>
<doc id="4895841" url="https://pl.wikipedia.org/wiki?curid=4895841" title="Zimný štadión Vojtecha Závodského">
Zimný štadión Vojtecha Závodského

Zimný štadión Vojtecha Závodského – kryte lodowisko w Żylinie, na Słowacji. Zostało otwarte w 1949 roku, w 1961 roku oddano do użytku zadaszenie lodowiska. Na obiekcie swoje spotkania rozgrywają hokeiści klubu MsHK Žilina. Lodowisko znajduje się tuż obok stadionu piłkarskiego.
Budowa sztucznego lodowiska (drugiego takiego na terenie Słowacji, po lodowisku w Bratysławie) rozpoczęła się w 1945 roku, a jego otwarcie nastąpiło 5 stycznia 1949 roku. Na inaugurację hokeiści z Żyliny przegrali z ATK Praga 2:25. W 1958 roku rozpoczęto rozbudowę obiektu o nowe trybuny i zadaszenie areny. Ponownego otwarcia dokonano 4 stycznia 1961 roku spotkaniem gospodarzy z Young Sprinters Neuchâtel (3:5). W 1999 roku lodowisko nazwano imieniem Vojtecha Závodského, związanego z Żyliną piłkarza i hokeisty. W ostatnich latach obiekt nosił również nazwy pochodzące od sponsorów (Garmin aréna, DOXXbet aréna i Tipsport aréna).

</doc>
<doc id="4895843" url="https://pl.wikipedia.org/wiki?curid=4895843" title="Iwan Tertel">
Iwan Tertel

Iwan Stanisławawicz Tertel (Cierciel) (, , ur. 8 września 1966 w Przewałce) – białoruski funkcjonariusz państwowy polskiego pochodzenia, od 2020 roku przewodniczący KGB Białorusi.
Życiorys.
Urodzony 8 września 1966 roku we wsi Przewałka na Grodzieńszczyźnie w Białoruskiej Socjalistycznej Republice Radzieckiej, która byłą zdominowana przez ludność katolicką. W młodości używał imienia Jan. Wśród jego krewnych byli żołnierze Armii Krajowej. Uczęszczał do szkoły w pobliskich Druskienikach w Litewskiej Socjalistycznej Republice Radzieckiej. Po szkole studiował w elitarnej Riazańskiej Wyższej Uczelni Powietrznodesantowej, a po jej ukończeniu w 1989 roku uzyskał dyplomy w Instytucie Bezpieczeństwa Narodowego KGB Białorusi (w 1994 roku), Grodzieńskim Uniwersytecie Państwowym (w 1996 roku), Akademii Administracji Publicznej (w 2017 roku).
Od 1984 roku służył w armii, m.in. w 106. dywizji powietrznodesantowej Armii Radzieckiej, która pod koniec istnienia ZSRR m.in. tłumiła zamieszki w Sumgaicie, gdzie doszło do pogromów Ormian. Przebieg służby Tertela jest utajniony z uwagi na kwestie bezpieczeństwa państwa. Po rozpadzie ZSRR wrócił na Białoruś i w 1993 roku rozpoczął służbę w białoruskich wojskach pogranicznych. W 2008 roku przeszedł do KGB na stanowisko zastępcy przewodniczącego u boku byłego oficera wojsk pogranicznych Wadzima Zajcaua, a wkrótce potem awansował na generała.
W 2011 roku znalazł się na liście osób objętych zakazem wjazdu na teren Unii Europejskiej za udział w represjach wobec przeciwników politycznych prezydenta Aleksandra Łukaszenki. W czasie trwania kampanii wyborczej został 3 czerwca 2020 roku mianowany ministrem – przewodniczącym Komitetu Kontroli Państwowej (KGK) i zajmował się śledztwem wobec kandydata na prezydenta Wiktara Babaryki, a następnie w siedzibie Ministerstwa Spraw Zagranicznych prowadził konferencję dla dyplomatów państw UE i USA, w której referował oficjalne wyniki dochodzenia. 4 września 2020 roku przewodniczący KGB Waleryj Wakulczyk został mianowany sekretarzem Rady Bezpieczeństwa, a na stanowisku kierującego KGB zastąpił go Tertel, którego następcą w KGK został jego dotychczasowy zastępca Wasilij Hierasimau. Z racji swojego polskiego pochodzenia bywał porównywany z Feliksem Dzierżyńskim.

</doc>
<doc id="4895844" url="https://pl.wikipedia.org/wiki?curid=4895844" title="Edward John Harper">
Edward John Harper

Edward John Harper CSsR (ur. 23 lipca 1910 w Nowym Jorku, zm. 2 grudnia 1990 w Saratoga Springs) – amerykański duchowny rzymskokatolicki, redemptorysta, prałat terytorialny Wysp Dziewiczych i biskup Saint Thomas.
Biografia.
Urodził się na Brooklynie. 2 sierpnia 1934 złożył pierwsze śluby zakonne w Zgromadzeniu Najświętszego Odkupiciela, a 2 września 1937 śluby wieczyste. 18 czerwca 1939 w Esopus otrzymał święcenia prezbiteriatu z rąk biskupa pomocniczego nowojorskiego Stephena Josepha Donahue i został kapłanem swojego zgromadzenia.
23 lipca 1960 papież Jan XXIII mianował go prałatem terytorialnym Wysp Dziewiczych - pierwszym w historii ordynariuszem tej diecezji oraz biskupem tytularnym Heraclea Pontica. 6 października 1960 w bazylice Matki Bożej Nieustającej Pomocy na Brooklynie przyjął sakrę biskupią z rąk biskupa brooklińskiego Bryana Josepha McEntegarta. Współkonsekratorami byli biskup Rapid City William Tibertus McCarty CSsR oraz biskup Ponce James Edward McManus CSsR.
18 października 1960 odbył ingres do katedry w Charlotte Amalie, na Wyspach Dziewiczych Stanów Zjednoczonych. Jako ojciec soborowy wziął udział w soborze watykańskim II.
20 kwietnia 1977 papież Paweł VI podniósł prałaturę terytorialną Wysp Dziewiczych do rangi diecezji. Tym samym Edward John Harper został biskupem Saint Thomas. 16 października 1985, po osiągnięciu wieku emerytalnego, bp Harper przeszedł na emeryturę. Zmarł 2 grudnia 1990. Pochowany został na cmentarzu redemptorystów w Esopus.

</doc>
<doc id="4895845" url="https://pl.wikipedia.org/wiki?curid=4895845" title="Sulowskie Wierchy">
Sulowskie Wierchy

Sulowskie Wierchy (słow. "Súľovské vrchy") – grupa górska w Górach Strażowskich w Centralnych Karpatach Zachodnich na Słowacji. Obejmuje północną część Gór Strażowskich. Przez geografów słowackich grupa ta jest zwykle wyłączana z Gór Strażowskich i klasyfikowana jako osobna grupa górska w regionie fatrzańsko-tatrzańskim (słow. "Fatransko-tatranska oblasť").
Sulowskie Wierchy dzielą się na trzy jednostki niższego rzędu: Skalky, Sulowskie Skały (słow. "Súľovské skaly") i Manínska vrchovina.

</doc>
<doc id="4895848" url="https://pl.wikipedia.org/wiki?curid=4895848" title="Trolza-5275.0x">
Trolza-5275.0x

Trolza-5275.0x (nazwa handlowa: "Optima") – seria rosyjskich trolejbusów miejskich, wytwarzanych w latach 2003–2019 w zakładach Trolza. Protoplastą serii był trolejbus typu Trolza-5275.00, produkowany w latach 2002–2005.

</doc>
<doc id="4895849" url="https://pl.wikipedia.org/wiki?curid=4895849" title="Liberalizm polski">
Liberalizm polski

Liberalizm polski – nurt liberalizmu, który pojawił się i rozwijał na ziemiach polskich, szczególnie od XIX wieku.
Ogólna charakterystyka.
Liberalizm w Polsce nigdy nie był silnym nurtem politycznym, stanowiąc przed końcem XX wieku część popularniejszych ideologii. Przyczyną tego stanu rzeczy był brak absolutyzmu w przedrozbiorowej Rzeczypospolitej, słabość stanu mieszczańskiego oraz brak własnego państwa w XIX w.
Historia.
1764–1795.
W epoce stanisławowskiej zaistniał przede wszystkim liberalizm ekonomiczny, który pojawił się w Polsce za przyczyną fizjokratyzmu. Propagatorami tego kierunku byli Joachim Litawor Chreptowicz, Hieronim Stroynowski, Walerian Stroynowski, Stanisław Staszic i Hugo Kołłątaj. Obrady Sejmu Wielkiego i wybuch rewolucji we Francji przyczyniły się do wzrostu zainteresowania liberalizmem. Na gruncie polskim pojawiły się trzy jego nurty: liberalizm arystokratyczny (Ignacy Potocki, Stanisław Małachowski), mieszczański (Staszic, Józef Wybicki) i radykalny (Kołłątaj i jego współpracownicy z Kuźnicy Kołłątajowskiej, zwani polskimi jakobinami).
Okres Księstwa Warszawskiego.
Myśl polityczna po 1807 miała charakter protoliberalny. Swoją działalność w elicie ówczesnej władzy kontynuowali zarówno Stanisław Małachowski, jak i Stanisław Staszic. W tym czasie pogłębiało się zainteresowanie liberalizmem gospodarczym, którego rzecznikami byli Wawrzyniec Surowiecki oraz Dominik Krysiński.
Królestwo Polskie.
W Królestwie Kongresowym do liberalizmu nawiązywało ugrupowanie polityczne znane jako Kaliszanie, gdzie główną rolę odgrywali Bonawentura Niemojowski i Wincenty Niemojowski (z politykami takimi, jak: Alojzy Prosper Biernacki, Gabriel Józef Alojzy Biernacki, Stanisław Kaczkowski, Józef Komorowski, Teofil Morawski i Teodor Morawski). Inspirację czerpali z pism Constanta. Opowiadali się za przestrzeganiem konstytucji, wolnością słowa i stowarzyszeń, niezawisłością sądów. Podkreślali znaczenie utrzymania wprowadzonych przez Kodeks Napoleona świeckich małżeństw i rozwodów. Nazywano ich „Benjamistami”. Niemojowscy stali na stanowisku, że dostosowanie koncepcji Constanta do realiów Królestwa Polskiego pozwoli na osłabienie pozycji cara rosyjskiego jako króla polskiego i przejęcie wpływu na rządy przez polskie środowiska polityczne. Realizacja tych zamierzeń nie powiodła się (w związku z czym „kaliszanie” byli krytykowani za doktrynerstwo). W efekcie w późniejszym czasie większą wagę przywiązywano na ziemiach polskich do aspektu ekonomicznego i społecznego liberalizmu, niż politycznego.
Rozwinął się również liberalizm w formie antyklerykalnego wolterianizmu, którego głównym przedstawicielem był Stanisław Kostka Potocki. To on wprowadził do obiegu słowo ciemnogród. Jemu również przypisuje się autorstwo pierwszej publikacji polskojęzycznej na temat liberalizmu.
Do liberalizmu nawiązywano także w Rzeczypospolitej Krakowskiej, gdzie kierunek ten reprezentował Walenty Litwiński.
W czasie powstania listopadowego działacze Towarzystwa Patriotycznego (Adam Gurowski, Jan Czyński, Jan Nepomucen Janowski) reprezentowali liberalizm radykalny.
Okres międzypowstaniowy.
Po klęsce powstania listopadowego liberalizm rozwijał się przede wszystkim w Wielkim Księstwie Poznańskim. Szczególną rolę odgrywali Karol Libelt i August Cieszkowski. Ten drugi był rzecznikiem walki o uzyskanie szerokiej autonomii dla Wielkopolski oraz wolności stowarzyszeń, słowa i prasy.
Przełom XIX i XX wieku.
W autonomicznej Galicji Tadeusz Romanowicz (redaktor „Nowej Refomy”) wraz ze współpracownikami (Tadeusz Rutowski, Adam Asnyk, Stanisław Szczepanowski, Mieczysław Gwalbert Pawlikowski, August Sokołowski, Ferdynand Weigel i Konstanty Srokowski) walczył o upowszechnienie prawa wyborczego i reformę samorządów, piętnował łamanie praw obywatelskich. Stanisław Szczepanowski liberalizm łączył z pracą u podstaw.
W zaborze rosyjskim liberalizm propagował przede wszystkim Aleksander Świętochowski. Interesowały go zagadnienia związane z wolnością i etyką. Wyrazem liberalizmu lewicowego było istnienie i działalność tzw. „pedecji”.
II Rzeczpospolita.
Głównym ośrodkiem myśli liberalnej w tym okresie był Kraków z Adamem Krzyżanowskim na czele i jego uczniami: Adamem Heydelem i Ferdynandem Zweigiem, którzy byli związani z Krakowskim Towarzystwem Ekonomicznym. Naukowcy ci swoje poglądy kształtowali pod wpływem szkoły austriackiej. Podobne ujmowanie rzeczywistości miało miejsce również w Poznaniu, gdzie działał Edward Taylor.
Pewien wpływ na politykę mieli liberałowie lewicowi, którzy największe znaczenie osiągnęli pomiędzy 1926 a 1930, kiedy funkcję premiera trzykrotnie pełnił Kazimierz Bartel. Z czasem Grupa pułkowników i „grupa zamkowa” odcięli ich od wpływu na władzę. W reakcji na to lewicowi liberałowie zaczęli tworzyć kluby demokratyczne, z których wyłoniło się Stronnictwo Demokratyczne. Ludzie ci byli związani z lożą „Kopernik”. W sferze kultury liberałowie lewicowi byli reprezentowani m.in. przez Antoniego Słonimskiego oraz Boya, publikujących w „Wiadomościach Literackich”.
Po II wojnie światowej (1945-1989).
Na emigracji swoją działalność kontynuowała loża „Kopernik”. Również w nurt liberalizmu lewicowego wpisywała się aktywność Jerzego Giedroycia i wydawanej przez niego „Kultury”.
W tym czasie w Polsce liberalizm kojarzono z kapitalizmem i oficjalnie był odbierany negatywnie. Określenie „liberał” w polityce wiązano z działaczami partyjnymi przeciwstawianymi przedstawicielom ortodoksji leninowsko-marksistowskiej w PZPR.
Natomiast liberałem (o prawicowo-liberalnym sposobie myślenia), który walczył z komunizmem był Stefan Kisielewski.
Liberalny charakter miały też katolickie środowiska progresywne: „Znaku” i „Tygodnika Powszechnego”, związane następnie z grupą katolików wydających „Więź”.
Po „karnawale Solidarności” pojawiło się kilka ośrodków politycznych, które w swojej działalności odwoływały się do liberalizmu. W Krakowie było to Krakowskie Towarzystwo Przemysłowe, które powstało pod koniec lat 80. Jego inicjator – Mirosław Dzielski zainicjował „liberalizm chrześcijański”, w ramach którego łączył poglądy ekonomiczne Friedriecha von Hayeka, etyczne Kanta i nauczanie Jana Pawła II. Na Wybrzeżu funkcjonowała Grupa Liberałów Gdańskich, z Donaldem Tuskiem i Januszem Lewandowskim na czele. W 1987 powstał Ruch Polityki Realnej o konserwatywno-libertariańskim obliczu (Janusz Korwin-Mikke). Tytułem, w którym promowano idee liberalne, była założona m.in. przez Marcina Króla „Res Publica”.
III Rzeczpospolita.
Po 1989 liberalizm stał się tym nurtem politycznym, który mógł funkcjonować całkowicie legalnie. Z jednej strony stał się modny, ale jednocześnie był krytykowany. We wrześniu 1989 powstało Centrum im. Adama Smitha (Andrzej Sadowski, Jan Winiecki). Działania podejmowane przez Leszka Balcerowicza („terapia szokowa”, „plan Balcerowicza”) są przykładem liberalnych decyzji gospodarczych.
W 1990 na gruncie gdańskiego „Kongresu Liberałów” powstała partia Kongres Liberalno-Demokratyczny. W 1991 liderzy ugrupowania uzyskali wpływ na władzę: Jan Krzysztof Bielecki został premierem. Do rządu weszli też m.in. Lewandowski i Michał Boni.
Również w 1990 powstała Unia Polityki Realnej z Januszem Korwin-Mikkem na czele i Stefanem Kisielewskim jako honorowym członkiem partii. Jednym z liderów był też Stanisław Michalkiewicz. UPR reprezentowała konserwatyzm libertariański, a jej organem prasowym był tygodnik „Najwyższy Czas!”. W ten nurt wchodził lubelski Instytut Liberalno-Konserwatywny, prowadzący działalność wydawniczą. Ściśle libertariański kierunek polityczny był reprezentowany przez Jacka Sierpińskiego i katowickie Stowarzyszenie Inicjatyw Wolnościowych z tytułem „Gazeta An Arche”.
W 1994 doszło do połączenia KLD i Unii Demokratycznej i powstała Unia Wolności z Tadeuszem Mazowieckim na czele. Podczas II kongresu UW (1995) jej przewodniczącym został Balcerowicz, co oznaczało zwycięstwo frakcji liberalnej w partii. W 2001 powstała Platforma Obywatelska.
„Liberalizm chrześcijański” reprezentuje Instytut Tertio Millennio (ojciec Maciej Zięba). Tradycje liberalnej lewicy katolickiej kontynuowały środowiska „Tygodnika Powszechnego”, „Znaku” i „Więzi”, gdzie główną postacią był ks. Józef Tischner.

</doc>
<doc id="4895850" url="https://pl.wikipedia.org/wiki?curid=4895850" title="Mermis nigrescens">
Mermis nigrescens

Mermis nigrescens – gatunek nicieni z rodzaju Mermis. Występuje w obu Amerykach, Europie i Azji oraz na Tasmanii, ale nie był obserwowany w Australii kontynentalnej. Rzadko spotykany w Afryce. Jest pasożytem owadów, zwłaszcza szarańczowatych, zwanych potocznie konikami polnymi. 
Opis.
Jest to bardzo duży nicień, samce osiągają długość od 4 do 6 centymetrów, a samice – od 8 do 20 centymetrów. Wielkość jest nietypowa dla nicieni entomopatogennych, które na ogół mają mikroskopijne rozmiary.Ciało nicienia zwęża się na przednim końcu, a głowa i ogon są zaokrąglone. Jest bladobrązowe, a ciężarna samica ma ciemny pręg na całej długości z powodu obecności do 14 000 jaj. Powierzchnia ciała jest gładka. 
Dorosła samica ma na głowie jaskrawoczerwoną lub pomarańczowo-czerwoną plamkę. We wczesnych badaniach nicieni nazywano ją „chromatropem”, ponieważ najwyraźniej pełniła ona funkcję w odpowiedzi zwierzęcia na światło. Przy bliższym przyjrzeniu się miał on postać wydrążonego cylindra, a czerwony pigment w środku został określony jako hemoglobina. Ta hemoglobina, w postaci oksyhemoglobiny, jest gęsto skoncentrowana w postaci krystalicznej. Potwierdzono, że ten wydrążony cylinder jest formą oka. Hemoglobina zajmuje miejsce melaniny jako cieniujący barwnik oka i odgrywa rolę w odczuwaniu światła przez nicienie, czego nie obserwuje się w żadnym innym organizmie. U "M. nigrescens" samica ma pojedyncze oko w miejscu, w którym niektóre inne gatunki nicieni mają parę. Jej oko obejmuje cały przedni koniec ciała, a cylinder wypełnia całą jamę ciała. Ma rogówkę lub strukturę, która działa jak rogówka. Najprawdopodobniej ten narząd służy samicy do znalezienia miejsca do złożenia jaj. U samców oko nie występuje. 
Unikalne oko "M. nigrescens" prawdopodobnie wyewoluowało niezależnie od innych taksonów nicieni. Ten i inne gatunki z rodzaju Mermis są czasami mylone z nitnikowcami, ale te drugie są dłuższe i jednolicie ciemne, a ich ciała nie zwężają się.
Cykl życia.
Dorosłe samce i samice nicienia łączą się w pary wiosną lub latem. Następnie samiec umiera, a samica pozostaje w glebie podczas jesieni i zimy. Następnej wiosny lub lata samica wychodzi na powierzchnię po deszczu, gdy krajobraz jest nadal mokry, często wczesnym rankiem. Później wspina się na roślinność, czasami sięgającą 2 lub 3 metry nad ziemią i składa jaja na roślinach. Jaja są ciemnobrązowe lub czerwonawe i mają około pół milimetra długości. Przyczepiają się do rośliny za pomocą włókieni. Są spożywane przez roślinożerców wraz z tkanką roślinną.
Ten nicień najczęściej występuje u gatunków owadów z rodziny szarańczowatych, takich jak szarańcza pustynna, "Melanoplus bivittatus", "Melanoplus femurrubrum", "Melanoplus sanguinipes" i "Hesperotettix viridis". Po spożyciu przez owada jajo wykluwa się niemal natychmiast, czasem w ciągu godziny. Młody nicień przebija jelito sztyletem i dostaje się do hemocelu – przypominającego krew płynu wypełniający jamę ciała owada, działającego jako układ krążenia. Tam nicień wchłania składniki odżywcze owada, pobierając glukozę bezpośrednio przez swój naskórek. Rośnie i rozwija się przez kilka tygodni. Nowo wykluty nicień ma około 0,24 milimetra długości; w 37 dniu życia osiąga około 5 centymetrów. Nicienie rosną szybciej i osiągają większe rozmiary u większych żywicieli. W ciałach większych owadów jest również więcej samic nicienia. Nicień jest nadal młodym osobnikiem, gdy wyłania się z owada-żywiciela i kończy swój rozwój w glebie. Owad umiera, gdy nicień opuszcza jego ciało, lub przed tym. Dorosły nicień nie żeruje.
Zachowanie.
"M. nigrescens" wykazuje dodatnią fototaksję; kiedy wyczuwa światło, zbliża się do niego. Inne nicienie posiadające oczy wykazują ujemną fototaksję – oddalają się od światła. Młode "M. nigrescens" również wykazują słabą ujemną fototaksję, zanim rozwinie się ich oko. Wrażliwość na światło może być powodem dla którego młode ukrywają się w glebie, a samice wychodzą na powierzchnię w celu złożenia jaj. 
Nicienie również poruszają się w wyjątkowy sposób. Przednia końcówka ciała zawierająca oko kołysze się poziomo i pionowo, podczas gdy obszar „szyi” tuż za nim wygina się powoli. Jest to najwyraźniej zachowanie skanujące, dzięki któremu nicień wyczuwa światło i określa kierunek, z którego ono pada. Zamiast falować, jak zwykle robią to nicienie, gatunek ten porusza się swoim ciałem jako kilka niezależnych sekcji, odpychając się jednymi sekcjami, a inne podwijając w górę. Czołga się również po swojej brzusznej powierzchni, jak wąż, a nie na boku jak typowy nicień. 

</doc>
<doc id="4895852" url="https://pl.wikipedia.org/wiki?curid=4895852" title="Šimon Bárta">
Šimon Bárta

Šimon Bárta (ur. 27 października 1874 w Žimuticach, zm. 2 maja 1940) – czeski duchowny rzymskokatolicki, biskup czeskobudziejowicki.
Biografia.
16 marca 1889 w Rzymie otrzymał święcenia prezbiteriatu i został kapłanem diecezji czeskobudziejowickiej. Pracował na jej terenie jako duszpasterz i katecheta.
16 grudnia 1920 papież Benedykt XV mianował go biskupem czeskobudziejowickim - pierwszym po uzyskaniu niepodległości przez Czechosłowację i pierwszym mianowanym przez papieża (jego poprzedników mianowali cesarze austriaccy, a papież jedynie zatwierdzał lub odrzucał nominację). 20 lutego 1921 w katedrze św. Mikołaja w Czeskich Budziejowicach przyjął sakrę biskupią z rąk arcybiskupa praskiego Františka Kordača. Współkonsekratorami byli biskup litomierzycki Josef Jindrich Gross oraz biskup pomocniczy praski Jan Nepomuk Sedlák.
Urząd pełnił do śmierci. Pochowany został na cmentarzu św. Otylii w Czeskich Budziejowicach.

</doc>
<doc id="4895853" url="https://pl.wikipedia.org/wiki?curid=4895853" title="Simone Barta">
Simone Barta



</doc>
<doc id="4895859" url="https://pl.wikipedia.org/wiki?curid=4895859" title="Michał Polanowski">
Michał Polanowski

Michał Polanowski (ur. 8 listopada 1983 w Toruniu) – polski sportowiec, Mistrz Europy Formuły Windsurfing 2016, kilkukrotny Mistrz Polski w kategorii Formuła Windsurfingu oraz przedsiębiorca, założyciel firm fotowoltaicznych i wiatrowych, promujących czystą energię.
Życiorys.
Windsurfing.
W 2001 został Mistrzem Świata Juniorów FWC 2001 w Ostii (Rzym), kolejnym wielkim międzynarodowym sukcesem było zdobycie tytułu Mistrza Europy FWC 2016 w łotewskiej Liepaji. Na arenie krajowej został kilkukrotnym Mistrzem Polski w kategorii Windsurfing Formuła Slalom.
Odnawialne Źródła Energii (OZE).
Aktualnie Michał Polanowski wypełnia swoją wizję promowania i realizacji przedsięwzięć przyjaznych dla środowiska. Jako przedsiębiorca z kilkunastoletnim doświadczeniem aktywnie wspiera zdrowy tryb życia oraz ekologię. Pracuje on również nad realizacją projektów odnawialnych źródeł energii o łącznej mocy 2 000 MW.

</doc>
<doc id="4895882" url="https://pl.wikipedia.org/wiki?curid=4895882" title="TechRepublic">
TechRepublic

TechRepublic – amerykański portal informacyjny poświęcony technice.
TechRepublic został założony w 1997 roku w Louisville w stanie Kentucky przez Toma Cottinghama i Kim Spaulding. Witrynę internetową uruchomiono w 1999 roku. W 2001 r. serwis został zakupiony przez CNET Networks. 
W ciągu miesiąca serwis odnotowuje ponad 6 mln wizyt (stan na 2020 rok).

</doc>
<doc id="4895887" url="https://pl.wikipedia.org/wiki?curid=4895887" title="Bonawentura Zygfryd Smolka">
Bonawentura Zygfryd Smolka



</doc>
<doc id="4895891" url="https://pl.wikipedia.org/wiki?curid=4895891" title="Josef Antonín Hůlka">
Josef Antonín Hůlka

Josef Antonín Hůlka (ur. 10 lutego 1851 w Velenovach, zm. 10 lutego 1920) – czeski duchowny rzymskokatolicki, biskup czeskobudziejowicki.
Biografia.
18 lipca 1875 w Czeskich Budziejowicach otrzymał święcenia prezbiteriatu i został kapłanem diecezji czeskobudziejowickiej. Był kanonikiem diecezjalnym oraz kanclerzem konsystorza biskupiego.
4 grudnia 1907 cesarz Franciszek Józef I mianował go biskupem czeskobudziejowickim. 16 grudnia 1907 nominację zatwierdził papież Pius X. 6 stycznia 1908 przyjął sakrę biskupią z rąk arcybiskupa praskiego kard. Lva Skrbenskiego z Hříště. Współkonsekratorami byli biskup hradecki Josef Doubrava oraz biskup pomocniczy praski Václav Antonin Frind.
Urząd pełnił do śmierci. Pochowany został na cmentarzu św. Otylii w Czeskich Budziejowicach.

</doc>
<doc id="4895894" url="https://pl.wikipedia.org/wiki?curid=4895894" title="Josef Antonin Hůlka">
Josef Antonin Hůlka



</doc>
<doc id="4895895" url="https://pl.wikipedia.org/wiki?curid=4895895" title="ZDNet">
ZDNet

ZDNet – amerykański portal informacyjny poświęcony technice.
Portal został założony w 1991 roku. W ciągu miesiąca serwis odnotowuje ponad 12 mln wizyt. 
W 2007 roku Stowarzyszenie Wydawców Online nagrodziło ZDNet UK w kategorii Strona Biznesowa za wkład w innowacyjność w efektywnym wdrażaniu Web 2.0 i funkcji społeczności na swojej stronie internetowej. 
W 2020 roku właścicielem serwisu zostało przedsiębiorstwo Red Ventures. 

</doc>
<doc id="4895905" url="https://pl.wikipedia.org/wiki?curid=4895905" title="Ghacks">
Ghacks

Ghacks – blog poświęcony ciekawostkom ze świata techniki.
Ghacks został założony w 2005 roku. W 2001 r. serwis został przejęty przez Softonic. 
W ciągu miesiąca witrynę odwiedza blisko 3 mln użytkowników (stan na 2020 rok). 
Funkcję redaktora naczelnego pełni Martin Brinkmann. 

</doc>
<doc id="4895908" url="https://pl.wikipedia.org/wiki?curid=4895908" title="Lifehacker">
Lifehacker

Lifehacker – blog poświęcony ciekawostkom ze świata techniki i optymalizacji życia codziennego.
Lifehacker został założony w 2005 roku. W ciągu miesiąca witrynę odwiedza ponad 14 mln użytkowników. 

</doc>
<doc id="4895917" url="https://pl.wikipedia.org/wiki?curid=4895917" title="PortableApps.com">
PortableApps.com

PortableApps.com – serwis internetowy oferujący dostęp do przenośnych wersji często używanych aplikacji na platformę Microsoft Windows. Aplikacje przenośne można umieścić na nośniku wymiennym, takim jak pamięć USB. Dane użytkownika są przechowywane w specjalnym podfolderze, dzięki czemu możliwe jest łatwe uaktualnianie oraz przenoszenie oprogramowania. Usunięcie aplikacji odbywa się poprzez skasowanie głównego folderu.
Projekt PortableApps.com został zapoczątkowany w 2004 roku. 

</doc>
<doc id="4895925" url="https://pl.wikipedia.org/wiki?curid=4895925" title="Juliette Mayniel">
Juliette Mayniel

Juliette Mayniel (ur. 22 stycznia 1936 w Saint-Hippolyte) – francuska aktorka filmowa i telewizyjna. Wystąpiła w blisko 40 filmach i serialach telewizyjnych. 
Życiorys.
Popularność zyskała główną rolą w nowofalowym filmie "Kuzyni" (1959) Claude'a Chabrola. Zagrała również w "Oczach bez twarzy" (1960) Georges'a Franju. Laureatka Srebrnego Niedźwiedzia dla najlepszej aktorki na 10. MFF w Berlinie za rolę w filmie "Kiermasz" (1960) Wolfganga Staudtego.
W latach 1964-68 związana z aktorem Vittorio Gassmanem, z którym miała syna Alessandro (ur. 1965).

</doc>
<doc id="4895930" url="https://pl.wikipedia.org/wiki?curid=4895930" title="LinuxExpres">
LinuxExpres

LinuxEXPRES – dawny czeski miesięcznik i obecny portal internetowy poświęcony tematyce otwartego oprogramowania i Linuksa. Bieżącym wydawcą jest wydawnictwo CCB, natomiast do 2013 roku była nim firma QCM.
Czasopismo w postaci drukowanej ukazywało się do 2007 roku.
Historia.
LinuxExpres wychodził jako miesięcznik w formie drukowanej od grudnia 2004 do lipca 2007. W sumie ukazały się 33 numery czasopisma. Pierwotnym wydawcą była firma QCM s.r.o, natomiast w 2009 roku kontrolę nad zarządzaniem treścią przejął Liberix. Od kwietnia 2013 roku wydawcą jest CCB spol. s r.o.
LinuxExpres był jedynym pierwotnie czeskim czasopismem poświęconym tematyce open source. W 2007 roku ze względów ekonomicznych zdecydowano o zaniechaniu wydawania pisma w formie drukowanej na rzecz publikacji za pośrednictwem portalu LinuxEXPRES.cz.

</doc>
<doc id="4895944" url="https://pl.wikipedia.org/wiki?curid=4895944" title="Transport w Słupsku">
Transport w Słupsku

Układ uliczno-drogowy.
Układ ulic i dróg w Słupsku, wg stanu na dzień 31 grudnia 2018 r., tworzyło 345 ulic o łącznej długości 154,556 km, w tym:
Przez teren miasta przebiegają dwie drogi o charakterze ponadregionalnym (S6 i droga krajowa nr 21 Miastko – Słupsk – Ustka), dwie drogi o charakterze regionalnym (drogi wojewódzkie nr 210 Unichowo – Słupsk i 213 Słupsk – Celbowo) oraz drogi o charakterze ponadlokalnym i lokalnym.
Podstawowy układ uliczny miasta tworzą ulice: Gdańska, Szczecińska, Portowa, Bohaterów Westerplatte, Poznańska, al. 3 Maja i Kaszubska.
Transport kolejowy.
Słupsk stanowi ważny węzeł kolejowy – zarówno dla przewozów pasażerskich, jak i towarowych.
Według stanu na dzień 31 stycznia 2018 r., słupski węzeł kolejowy tworzyły:
Dworzec kolejowy Słupsk położony jest przy ul. Kołłątaja 32, w bliskim sąsiedztwie centrum miasta. W okolicach dworca kolejowego znajduje się dworzec autobusowy PKS w Słupsku oraz przystanki komunikacji miejskiej, z których korzysta większość linii organizowanych przez Zarząd Infrastruktury Miejskiej w Słupsku.
Publiczny transport zbiorowy.
Miasto Słupsk podpisało porozumienia w sprawie organizacji publicznego transportu zbiorowego w formie komunikacji miejskiej z dwoma gminami: Kobylnica i Słupsk, należącymi do powiatu słupskiego.
Przewozy na obszarze Słupska oraz na terenie okolicznych gmin, z którymi miasto Słupsk podpisało porozumienia, organizuje Zarząd Infrastruktury Miejskiej w Słupsku, a realizuje Miejski Zakład Komunikacji Spółka z o.o. z siedzibą w Słupsku.
Zarząd Infrastruktury Miejskiej w Słupsku jest jednostką budżetową gminy Miasto Słupsk – pełniącą funkcję organizatora publicznego transportu zbiorowego na obszarze gminy Miasto Słupsk i gmin, które podpisały z nią porozumienia międzygminne w sprawie wspólnej realizacji zadań w tym zakresie.
Według stanu na dzień 31 grudnia 2018 r., sieć transportu publicznego organizowanego przez miasto Słupsk tworzyło 19 linii autobusowych, funkcjonujących na obszarze miasta Słupska oraz na obszarze gmin wiejskich: Kobylnica i Słupsk.
Według stanu na 31 grudnia 2018 r., długość tras autobusowych słupskiej komunikacji miejskiej wynosiła 95,7 km. Przeciętna prędkość eksploatacyjna w komunikacji autobusowej wynosiła 16 km/h, a przeciętna prędkość komunikacyjna – 24 km/h.
Drogowy transport publiczny w Słupsku oparty jest na sieci ulicznej miasta i dróg podmiejskich – z wydzielonymi zatokami przystankowymi na trasach o największych potokach pasażerskich. Na obszarze Słupska są zlokalizowane 203 przystanki autobusowe, spośród których 101 wyposażonych jest w wiaty. 32 przystanki były wyposażone w dynamiczną informację przystankową.
Według stanu na dzień 31 stycznia 2018 r., w ramach publicznego transportu zbiorowego organizowanego przez Zarząd Infrastruktury Miejskiej w Słupsku, poza okresem letnich wakacji szkolnych, wykonywano 1019 kursów w dni powszednie, 583 kursy w soboty i 451 kursów w niedziele (w soboty i niedziele wykonywano odpowiednio 57 i 44% liczby kursów oferowanych w dniach powszednich poza wakacjami).
W dniach powszednich na liniach komunikacji miejskiej w Słupsku i w miejscowościach ościennych, realizowano 10 510,8 wozokilometrów. W sobotę realizowano łącznie 6044,6 wozokilometrów. W niedzielę na liniach słupskiej komunikacji miejskiej realizowano 4774,6 wozokilometrów.
Cechą charakterystyczną słupskiej komunikacji miejskiej jest wytrasowanie większości linii przez obszar ścisłego Śródmieścia oraz w rejonie dworców kolejowego i autobusowego. Jedynie marginalna linia 10 omija tę część miasta, ma ona jednak charakter linii szkolnej – utworzonej dla potrzeb gminy Kobylnica.
Najczęściej wykorzystywaną parą przystanków w Śródmieściu jest „Sienkiewicza”, z której korzysta 16 linii. Z przystanków „Dworzec Kolejowy i Autobusowy” korzysta natomiast 14 linii.
W 2018 r. roczny przychód ze sprzedaży biletów wyniósł 10 118 tys. zł, z czego 43,7% stanowiły przychody ze sprzedaży biletów jednorazowych ulgowych, 21,5% stanowiły przychody ze sprzedaży biletów okresowych normalnych, 18,6% stanowiły przychody ze sprzedaży biletów okresowych ulgowych oraz 16,2% stanowiły przychody ze sprzedaży biletów jednorazowych normalnych.
Udział procentowy liczby sprzedanych biletów ulgowych w całkowitej liczbie sprzedanych biletów w 2018 r. wyniósł 83,5%. Bilety normalne stanowiły 16,5% całkowitej liczby biletów sprzedanych w 2018 r.
Transport rowerowy.
W Słupsku rozbudowywany jest układ dróg rowerowych i podsystemu rowerowego, z niezbędnymi urządzeniami towarzyszącymi. Długość ścieżek rowerowych w Słupsku, wg danych GUS na dzień 31 grudnia 2017 r., wynosiła ok. 42 km.

</doc>
<doc id="4895947" url="https://pl.wikipedia.org/wiki?curid=4895947" title="Władimir Fok">
Władimir Fok



</doc>
<doc id="4895948" url="https://pl.wikipedia.org/wiki?curid=4895948" title="Przestrzeń Foka">
Przestrzeń Foka



</doc>
<doc id="4895986" url="https://pl.wikipedia.org/wiki?curid=4895986" title="Selections from the Paramount Picture &quot;Just for You&quot;">
Selections from the Paramount Picture &quot;Just for You&quot;



</doc>
<doc id="4895987" url="https://pl.wikipedia.org/wiki?curid=4895987" title="Collectors' Classics, Vols. 1–8">
Collectors' Classics, Vols. 1–8



</doc>
<doc id="4895988" url="https://pl.wikipedia.org/wiki?curid=4895988" title="Go West Young Man (album Binga Crosby'ego)">
Go West Young Man (album Binga Crosby'ego)



</doc>
<doc id="4895989" url="https://pl.wikipedia.org/wiki?curid=4895989" title="Top o' the Morning / Emperor Waltz">
Top o' the Morning / Emperor Waltz



</doc>
<doc id="4895990" url="https://pl.wikipedia.org/wiki?curid=4895990" title="Who's That Chick?">
Who's That Chick?



</doc>
<doc id="4895992" url="https://pl.wikipedia.org/wiki?curid=4895992" title="Club Can't Handle Me">
Club Can't Handle Me



</doc>
<doc id="4895994" url="https://pl.wikipedia.org/wiki?curid=4895994" title="Santa Claus Is Comin' to Town">
Santa Claus Is Comin' to Town



</doc>
<doc id="4895995" url="https://pl.wikipedia.org/wiki?curid=4895995" title="Wielki Ołtarz Zeusa">
Wielki Ołtarz Zeusa



</doc>
<doc id="4896003" url="https://pl.wikipedia.org/wiki?curid=4896003" title="Pląskowscy">
Pląskowscy



</doc>
<doc id="4896006" url="https://pl.wikipedia.org/wiki?curid=4896006" title="Józef Pląskowski">
Józef Pląskowski

Józef Pląskowski herbu Oksza – sędzia świecki w latach 1744–1775, ławnik świecki w latach 1725–1744.
Poseł województwa pomorskiego na sejm zwyczajny pacyfikacyjny 1735 roku.

</doc>
<doc id="4896010" url="https://pl.wikipedia.org/wiki?curid=4896010" title="Ernest Bogusław Krokowski">
Ernest Bogusław Krokowski

Ernest Bogusław Krokowski herbu własnego – sędzia pucki w latach 1733–1772.
Poseł województwa pomorskiego na sejm zwyczajny pacyfikacyjny 1735 roku.

</doc>
<doc id="4896020" url="https://pl.wikipedia.org/wiki?curid=4896020" title="Tyburcy Białobłocki">
Tyburcy Białobłocki

Tyburcy Białobłocki herbu Lubicz – miecznik ziemi łukowskiej w 1735 roku.
Elektor Stanisława Leszczyńskiego z województwa pomorskiego w 1733 roku. Poseł województwa pomorskiego na sejm zwyczajny pacyfikacyjny 1735 roku.

</doc>
<doc id="4896023" url="https://pl.wikipedia.org/wiki?curid=4896023" title="Jakub Aleksander Trembecki">
Jakub Aleksander Trembecki

Jakub Aleksander Trembecki herbu Brochwicz III – ławnik tczewski w latach 1721–1736, pisarz skarbowy pruski w latach 1717–1736.
Poseł województwa pomorskiego na sejm zwyczajny pacyfikacyjny 1735 roku.

</doc>
<doc id="4896027" url="https://pl.wikipedia.org/wiki?curid=4896027" title="Jan Grąbczewski">
Jan Grąbczewski

Jan Grąbczewski herbu Nałęcz – ławnik tczewski w latach 1737–1756, regent pomorski w latach 1730–1736.
Poseł województwa pomorskiego na sejm zwyczajny pacyfikacyjny 1735 roku.

</doc>
<doc id="4896029" url="https://pl.wikipedia.org/wiki?curid=4896029" title="Zaprogramowana śmierć komórki">
Zaprogramowana śmierć komórki



</doc>
<doc id="4896032" url="https://pl.wikipedia.org/wiki?curid=4896032" title="Cristóbal Halffter">
Cristóbal Halffter

Cristóbal Halffter Jiménez-Encina (ur. 24 marca 1930 w Madrycie, zm. 23 maja 2021 w Villafranca del Bierzo) – hiszpański kompozytor.
Życiorys.
Bratanek Rodolfa i Ernesta. W latach 1947–1951 studiował w konserwatorium w Madrycie u Conrado del Campo, był też uczniem Aleksandra Tansmana w Paryżu (1959). W 1952 roku nawiązał współpracę z Radio Nacional de España. Od 1955 do 1963 roku dyrygował orkiestrą im. Manuela de Falli. W latach 1961–1966 był wykładowcą Conservatorio Superior de Música, a od 1964 do 1966 roku także jego dyrektorem. W latach 1965–1966 dyrektor muzyczny orkiestry symfonicznej radia hiszpańskiego. W 1967 roku był stypendystą Berliner Künstler-Programm, a w latach 1968–1970 stypendystą Fundacji Forda. W latach 1970–1978 był docentem na Uniwersytecie Nawarry w Pampelunie. Od 1976–1978 roku kierował hiszpańską sekcją Międzynarodowego Towarzystwa Muzyki Współczesnej. Był wykładowcą Międzynarodowych Letnich Kursów Nowej Muzyki w Darmstadcie. W 1979 roku został dyrektorem artystycznym Experimentalstudio der Heinrich Strobel-Stiftung des Südwestfunks we Fryburgu Bryzgowijskim. Od 1983 roku członek Królewskiej Akademii Sztuki Pięknych, także członek berlińskiej Akademie der Künste (1985) i szwedzkiej Królewskiej Akademii Muzycznej (1988).
Odznaczony Krzyżem Wielkim Orderu Cywilnego Alfonsa X Mądrego (2015).
Twórczość.
Początkowo był kontynuatorem stylu narodowego w muzyce hiszpańskiej, później zaczął nawiązywać do twórczości Strawinskiego i Bartóka. Pod koniec lat 50., pod wpływem zetknięcia się z dorobkiem szkoły darmstadzkiej, przeszedł na pozycje awangardowe. Przejściowo uprawiał punktualizm w stylu postwebernowskim, z czasem zaczął interesować się sonorystyką, stosując nałożenia skomplikowanych, zagęszczonych płaszczyzn dźwiękowych i procedury aleatoryczne. Sięgał po zdobycze muzyki elektronicznej, łącząc zespół wykonawczy z taśmą magnetyczną lub stosując bezpośrednie przetworzenia brzmienia orkiestry z wielokanałową projekcją przestrzenną.
Kompozycje.
Na podstawie materiałów źródłowych:

</doc>
<doc id="4896033" url="https://pl.wikipedia.org/wiki?curid=4896033" title="Cristóbal Halffter Jiménez-Encina">
Cristóbal Halffter Jiménez-Encina



</doc>
<doc id="4896041" url="https://pl.wikipedia.org/wiki?curid=4896041" title="Lekkoatletyka na Letnich Igrzyskach Olimpijskich 1964 – skok w dal kobiet">
Lekkoatletyka na Letnich Igrzyskach Olimpijskich 1964 – skok w dal kobiet

Skok w dal kobiet podczas XVIII Letnich Igrzysk Olimpijskich w Tokio rozegrano 14 października 1964 (kwalifikacje i finał) na Stadionie Olimpijskim w Tokio. Zwyciężczynią została Brytyjka Mary Rand, która w finale ustanowiła rekord świata skokiem na odległość 6,76 m.
Wyniki.
Kwalifikacje.
Do finału awansowały zawodniczki, które osiągnęły minimum 6,00 m, względnie 12 najlepszych (gdyby mniej niż 12 zawodniczek osiągnęło minimum).

</doc>
<doc id="4896048" url="https://pl.wikipedia.org/wiki?curid=4896048" title="Wąsikowate">
Wąsikowate

Wąsikowate, dawn. "nadobki" (Adelidae) – rodzina małych motyli z nadrodziny (syn. Adeloidea) zaliczana do grupy Microlepidoptera, i kladu Eulepidoptera, obejmuje około 350 opisanych żyjących gatunków oraz kilka gatunków wymarłych; jednymi z charakterystycznych cech tej rodziny są bardzo długie czułki u dorosłych samców oraz haczyki na posuwkach u gąsienic, układające się w koncentryczne rzędy. Występują na wszystkich kontynentach z wyjątkiem Antarktydy, nie odnotowano ich także w Nowej Zelandii.
Pochodzenie.
Wąsikowate występują co najmniej od neogenu, od 38–33,9 mln lat (według innych badań wąsikowate mogą występować od około 80 mln lat). Cztery wymarłe gatunki tej rodziny znaleziono w priabońskim bursztynie bałtyckim na obszarze ZSRR (dzisiejszy Obwód kaliningradzki), opisał je Hans Rebel w latach 30. XX wieku. Dalsze dwa wymarłe gatunki na podstawie okazów z priabońskiego bursztynu bałtyckiego z Litwy opisał Mikhail V. Kozlov w 1987 roku, w tym najstarszy znany ze skamieliny gatunek tej rodziny tj. "Adela kuznetzovi".
Morfologia.
Stadia preimaginalne.
Jaja słabo poznane, składane pojedynczo na roślinach. Gąsienice długości od 7 do 12 mm (według innego źródła 8–10 mm), o ciele lekko spłaszczonym grzbietowo-brzusznie oraz zwężonym w części tylnej. Silnie uwypuklone segmenty poprzez mocne wcięcie ciała na ich granicach. Głowa również spłaszczona grzbietowo-brzusznie, na tylnym brzegu głęboko wcięta, o szerokości równej jej długości, wciągana do przedtułowia. Warga górna jest symetryczna, z sześcioma szczecinkami. Zredukowane niemal całkowicie odnóża odwłokowe, haczyki na posuwkach układają się w poprzeczne pasy (koncentryczne rzędy), na pierwszych trzech parach rzędy haczyków podwójne, na ostatniej parze – pojedyncze. 
Gąsienice barwy białej lub zielonej, tarczki i głowa ciemniejsze. 
Imago.
Osobniki dorosłe długości od 4 do 28 mm (według innego źródła: od 9 do 20 mm). 
Głowa.
Głowa duża. Gęste owłosienie na wierzchołku głowy w postaci cienkich włosowatych odstających łusek, na jej przodzie delikatne łuski przylegające. Przeważnie długa ssawka (od 1,5 do 2,5 długości głaszczka wargowego) z wieloporowymi stożkami czuciowymi, u niektórych afrykańskich przedstawicieli "Ceromitia" ssawka zredukowana, o długości zbliżonej do długości głaszczka wargowego; głaszczki wargowe zróżnicowanej długości, trzysegmentowe, zazwyczaj zakrzywione w górę, zazwyczaj z owłosieniem długim lub średniej długości na drugim i trzecim segmencie. U wielu gatunków rzadkie grube włoski na drugim segmencie. Głaszczki szczękowe nie występują bądź są bardzo krótkie, zredukowane, mające od 2 do 4 segmentów, jednak u rodzaju "Nemophora" są długie. Czułki u wszystkich gatunków rozmieszczone blisko siebie u podstawy, nitkowate, często zgrubiałe u podstawy, u samców długie, dłuższe niż skrzydła, często dwóch długości skrzydeł lub trzy, a nawet cztery razy dłuższe niż skrzydła przednie; u samic zazwyczaj czułki również dłuższe niż skrzydła, niekiedy zgrubiałe; grzebień () zazwyczaj obecny (brak go u rodzaju '), segment bazalny czułków bez grzebienia. U rodzaju ' czułki krótsze, mierzące od 0,5 do 1,2 długości skrzydeł przednich u obu płci. Biczyki czułek także nitkowate, zazwyczaj pokryte łuskami do wierzchołka. Obecny . Żuwaczki szczątkowe.
Zróżnicowane rozmiary oczu; u rodzaju ' oczy małe i szeroko rozstawione, natomiast u rodzaju ' bardzo duże i niemal złączone na ciemieniu. Występuje dymorfizm płciowy – u większości przedstawicieli rodzaju "Adela" i "Nemophora" oczy większe u samców.
Tułów.
Tułów pokrywają łuski o metalicznym połysku, najczęściej w barwie skrzydeł przednich, mogą być również czarne lub ciemnobrązowe.
Skrzydła.
Wąsikowate to jedne z najefektowniej wybarwionych motyli grupy "Microlepidoptera" – skrzydła przednie długie (od 3,5 do 12 mm, rozpiętość od 7 do 21 mm), ze skośnie ściętym wierzchołkiem, połyskujące, , barwy brązowozielonej, miedzianozielonej, jasnozłotej, zielonkawej, miedzianej, gliniastożółtej, brązowej, szarej, purpurowej, czerwonej, żółtej. U wielu gatunków na przednich skrzydłach wyraźne poprzeczne jaskrawe, jasne lub ciemne przepaski w połowie skrzydła lub w odległości dwóch trzecich od nasady skrzydła; przepasce mogą towarzyszyć dodatkowe paski, a także podłużne pasy w tym samym kolorze biegnące wzdłuż żyłek. Niektóre gatunki mają skrzydła niemal jednobarwne, bez desenia. Urozmaicony deseń u rodzaju "Adela", a marmurkowy, zazwyczaj w postaci siateczki u rodzaju "Nemophora".
W przednich skrzydłach zazwyczaj wszystkie żyłki wolne, niekiedy trzecie i czwarte żyłki radialne rozgałęzione.
Skrzydła tylne tej samej szerokości co skrzydła przednie lub węższe, pokryte włoskowatymi łuskami, zazwyczaj brązowe lub białe, również połyskujące fioletowo bądź purpurowo. Długość strzępiny nie przekracza połowy długości skrzydła, często połyskuje. Żyłki radialne i medialne (M1) bywają rozgałęzione.
Odwłok.
Odwłok pokrywają jasne lub ciemne brunatne łuski, niekiedy także z łuskami o metalicznym połysku barwy zbliżonej do barwy skrzydeł przednich. Zakończenie odwłoka pokrywają u samców dłuższe, włosowate łuski, samice mają odwłok ostro zakończony, bez łusek na końcu u rodzaju "Nemotois".
Tryb życia.
Cykl życiowy gąsienic z rodziny wąsikowatych jest słabo poznany (stan na 2017 rok), zbadano pod tym kątem zaledwie kilka gatunków. Wiadomo, że gąsienice są początkowo minujące w liściach różnych roślin żywicielskich (np. drzew liściastych) lub żerują na pąkach i kwiatach (w niektórych przypadkach stwierdzono także żerowanie gąsienic na nasionach trojeści); na późniejszym etapie rozwoju tworzą wokół siebie płaską, owalną pochewkę (woreczek, domek) z martwych części roślin, suchych kawałków liści lub ściółki, w której się przemieszczają na roślinach bądź po ziemi, żerują na świeżych lub rozkładających się liściach np. drzew i krzewów. Dojrzałe gąsienice hibernują w glebie w woreczkach. Przeobrażenie gąsienicy w imago często zajmuje dwa lata.
Osobniki dorosłe prowadzą zwykle , kilka gatunków jest jednak głównie . Imagines występują w jednym pokoleniu od kwietnia do sierpnia, u niektórych gatunków pojawiają się wczesną wiosną, inne później – w czerwcu lub lipcu. Najczęściej latają na polanach leśnych i nasłonecznionych łąkach, a także na ciepłych stanowiskach kserotermicznych zbliżonych do stepu. Nierówny i niski lot odbywa się zazwyczaj w pełnym słońcu nad kwiatami. U niektórych gatunków samce latają w małych ławicach wokół odsłoniętych gałęzi drzew liściastych, z kolei samice preferują ukrywanie się w zaroślach. Wiele gatunków pobiera pokarm z kwiatów. Samice składają pojedynczo kilkadziesiąt jaj poprzez nacięcie blaszki liściowej końcem pokładełka.
Systematyka.
Liczbę wszystkich gatunków wąsikowatych szacuje się na około 400, na świecie występuje 350 opisanych gatunków tej rodziny (stan na 2019 rok), z czego 143 gatunki występują w Palearktyce, z czego około 30 w Europie Środkowej; w Polsce występuje 28 gatunków należących do tej rodziny. 
Rodzina wykazuje mocno prawdopodobny monofiletyzm w świetle danych nt123, jednak jest parafiletyczna wobec ", domniemanej siostrzanej rodziny wąsikowatych, w świetle danych degen1. Rodzina wykazuje także pokrewieństwo z (dawniej zaliczana była jako jej podrodzina) i Heliozelidae z uwagi na zesklerotyzowane pokładełko.
Podział wąsikowatych według Catalogue of Life (wyłącznie na rodzaje):
Wąsikowate bywają także dzielone na dwie podrodziny (propozycja Petera Victora Küppersa, 1980): 

</doc>
<doc id="4896051" url="https://pl.wikipedia.org/wiki?curid=4896051" title="Dumble Małe">
Dumble Małe

Dumble Małe – dawny zaścianek. Tereny na których był położony, leżą obecnie na Litwie, w okręgu uciańskim, w rejonie jezioroskim, w starostwie Turmont.
Historia.
W czasach zaborów w granicach Imperium Rosyjskiego.
W latach 1939–1945 zaścianek leżał w Polsce, w województwie nowogródzkim (od 1926 w województwie wileńskim), w powiecie brasławskim, w gminie Smołwy.
Według Powszechnego Spisu Ludności z 1921 roku zamieszkiwało tu 3 osoby, wszystkie były wyznania rzymskokatolickiego i zadeklarowały polską przynależność narodową. Był tu 1 budynek mieszkalny. W 1931 w 1 domu zamieszkiwało 8 osób.
Miejscowość należała do parafii rzymskokatolickiej w Smołwach. Podlegała pod Sąd Grodzki w m. Turmont i Okręgowy w Wilnie; właściwy urząd pocztowy mieścił się w m. Turmont.

</doc>
<doc id="4896052" url="https://pl.wikipedia.org/wiki?curid=4896052" title="Dumble">
Dumble

Dumble (lit. "Dumblynė") – kolonia na Litwie, w okręgu uciańskim, w rejonie jezioroskim, w starostwie Turmont.
Dawnej folwark Dumble Wielkie.
Historia.
W dwudziestoleciu międzywojennym folwark leżał w Polsce, w województwie nowogródzkim (od 1926 w województwie wileńskim), w powiecie brasławskim, w gminie Smołwy.
W 1931 w 1 domu zamieszkiwało 5 osób.
Miejscowość należała do parafii rzymskokatolickiej w Smołwach. Podlegała pod Sąd Grodzki w m. Turmont i Okręgowy w Wilnie; właściwy urząd pocztowy mieścił się w m. Turmont.

</doc>
<doc id="4896053" url="https://pl.wikipedia.org/wiki?curid=4896053" title="Dumble Wielkie">
Dumble Wielkie



</doc>
<doc id="4896054" url="https://pl.wikipedia.org/wiki?curid=4896054" title="Biblioteka Narodowa Pedro Henríqueza Ureñy">
Biblioteka Narodowa Pedro Henríqueza Ureñy

Biblioteka Narodowa Pedro Henríqueza Ureñy (hiszp. "Biblioteca Nacional Pedro Henríquez Ureña") – biblioteka narodowa Dominikany. Powstała w 1971 roku. Od 2001 roku nosi imię Pedro Henríqueza Ureñy.
Historia.
Próby utworzenia Biblioteki Narodowej były podejmowane jeszcze przed II wojną światową. W 1927 roku w ustawie 666 przewidziano kwotę 5000 peso na budowę Biblioteki Narodowej. 18 lutego 1935 roku prezydent Rafael Leonidas Trujillo w ustawie nr 1011 nakazał emisję znaczków z których dochód miał być przeznaczony na Archiwum i Bibliotekę Narodową (Pro Archivo y Biblioteca Nacionales). Działania te nie doprowadziły jednak do powstania Biblioteki. Dopiero 29 sierpnia 1969 roku prezydent Joaquín Balaguer wydał dekret nr 4058, który stał się podstawą jej utworzenia. Powoływał on komisje odpowiedzialną za powstanie biblioteki. Projekt budynku przygotował José Antonio Caro Álvarez, a koszt jego budowy wyniósł 1 200 000 peso. Inauguracja działalności w budynku mieszczącym się przy César Nicolás Penson No. 91 miała miejsce 28 lutego 1971 roku z udziałem między innymi prezydenta i przedstawicieli rządu. Dopiero cztery lata później, 25 listopada 1975 roku prezydent wydał ustawę nr 263, która stała się podstawą prawną funkcjonowania biblioteki. Dekretem nr 382-01 z 20 marca 2001 roku Bibliotece nadano imię Pedro Henríqueza Ureñy. W latach 2007–2012 przeprowadzono remont budynku biblioteki, znacznie go rozbudowując. Biblioteka w tym okresie została przeniesiona do budynku przy Avenida Luperón No. 5. 6 sierpnia 2012 roku prezydent Leonel Fernandez z żoną, wiceprezydentem elektem Margaritą Cedeno, ministrem kultury Jose Rafael Lantigua i dyrektorem Biblioteki Diomedes Nunez Polanco uroczyście otworzył budynek po przebudowie.
Biblioteka od 2000 roku podlega Ministerstwu Kultury. Zgodnie z ustawą 502-08 z 30 grudnia 2008 roku "O książkach i bibliotekach" jest biblioteką centralną. Zgodnie z dekretem nr 616-03 z 20 czerwca 2003 roku pełni rolę Narodowej Agencji ISBN i ISSN.
Zbiory.
Zgodnie z ustawą nr 112 z 23 kwietnia 1971 roku Biblioteka ma prawo do 2 egzemplarzy czasopism (gazet, tygodników, miesięczników i innych periodyków), 3 egzemplarzy wydawnictw audio, elektronicznych i audiowizualnych. Zbiory liczące 100 000 woluminów w latach 2004-2012 zostały powiększone do około 170 000.
Budynek.
Czteropiętrowy budynek mający początkowo 5000 m² został z czasem rozbudowany do 24 000 m². W wyniku przebudowy zakończonej w 2012 roku w bibliotece powstały między innymi: nowe pracownie naukowe, czytelnie, sala z dostępem do Internetu, sala do tłumaczeń symultanicznych, księgarnia, kawiarnia oraz nowoczesna sala audytoryjna służąca do organizacji kongresów, warsztatów, koncertów i innych wydarzeń kulturalnych. W budynku mieści się również biblioteka publiczna. 

</doc>
<doc id="4896058" url="https://pl.wikipedia.org/wiki?curid=4896058" title="Konstandinos Kalias">
Konstandinos Kalias

Konstandinos Kalias, gr. "Κωνσταντίνος Καλλίας" (ur. 9 lipca 1901 w Chalkidzie, zm. 7 kwietnia 2004 w Atenach) – grecki polityk i prawnik, parlamentarzysta krajowy, eurodeputowany I kadencji, minister w różnych resortach.
Życiorys.
Syn prawnika Michaila Kalliasa i Eleni Platsi. Ukończył studia prawnicze na Uniwersytecie Narodowym im. Kapodistriasa w Atenach. Działał w Stowarzyszeniu Literackim Parnassos, został też dyrektorem w związku właścicieli bydła w Chalkidzie. W 1935 należał do założycieli Narodowej Partii Jedności, od 1946 do 1951 był jej wiceprzewodniczącym. W 1946 został także po raz pierwszy wybrany do Parlamentu Hellenów, od 1949 zasiadał w zgromadzeniu konsultacyjnym Rady Europy. W 1956 został członkiem Narodowej Unii Radykalnej.
Zajmował różne stanowiska rządowe, w tym ministra poczty, telegrafów i telefonów (listopad 1945), wiceministra ekonomii (1947), ministra edukacji i spraw religijnych (1952–1954) oraz sprawiedliwości (1958–1961). W 1974 wstąpił do Nowej Demokracji, od 1975 do 1976 będąc jej wiceszefem. W kadencji 1977–1981 powrócił do krajowej legislatywy. W 1981 wybrany posłem Parlamentu Europejskiego. Przystąpił do Europejskiej Partii Ludowej, od 1982 do 1984 był jej pierwszym wiceprzewodniczącym. Należał m.in. do Komisji ds. Instytucjonalnych.
Brał udział w ruchach oporu przeciw nazistom i juncie czarnych pułkowników. W 1997 odznaczony Krzyżem Wielkim Orderu Feniksa.
W 2003 trafił do Księgi Rekordów Guinessa jako najstarszy autor autobiografii (wówczas 101-latek). Zmarł rok później w wieku 102 lat. Był żonaty z Chrysulą Kallias (1909–1983).

</doc>
<doc id="4896060" url="https://pl.wikipedia.org/wiki?curid=4896060" title="Dworaliszki">
Dworaliszki

Dworaliszki – dawny zaścianek. Tereny na których był położony, leżą obecnie na Litwie, w okręgu uciańskim, w rejonie jezioroskim, w starostwie Turmont.
Inna nazwa miejscowości to Dworeliszki.
Historia.
W czasach zaborów w granicach Imperium Rosyjskiego.
W dwudziestoleciu międzywojennym zaścianek leżał w Polsce, w województwie nowogródzkim (od 1926 w województwie wileńskim), w powiecie brasławskim, w gminie Smołwy.
Według Powszechnego Spisu Ludności z 1921 roku zamieszkiwało tu 9 osób, wszystkie były wyznania rzymskokatolickiego i zadeklarowały polską przynależność narodową. Były tu 2 budynki mieszkalne. W 1931 w 2 domach zamieszkiwało 9 osób.
Miejscowość należała do parafii rzymskokatolickiej w Smołwach i prawosławnej w Dryświatach. Podlegała pod Sąd Grodzki w m. Turmont i Okręgowy w Wilnie; właściwy urząd pocztowy mieścił się w m. Turmont.

</doc>
<doc id="4896068" url="https://pl.wikipedia.org/wiki?curid=4896068" title="Dworunie">
Dworunie

Dworunie (lit. "Dvariūnai") – kolonia na Litwie, w okręgu uciańskim, w rejonie jezioroskim, w starostwie Turmont.
Historia.
W czasach zaborów w granicach Imperium Rosyjskiego.
W latach 1921–1945 zaścianek leżał w Polsce, w województwie nowogródzkim (od 1926 w województwie wileńskim), w powiecie brasławskim, w gminie Smołwy.
Według Powszechnego Spisu Ludności z 1921 roku zamieszkiwało tu 10 osób, wszystkie były wyznania rzymskokatolickiego i zadeklarowały polską przynależność narodową. Był tu 1 budynek mieszkalny. W 1931 w 2 domach zamieszkiwało 13 osób.
Miejscowość należała do parafii rzymskokatolickiej w Smołwach. Podlegała pod Sąd Grodzki w m. Turmont i Okręgowy w Wilnie; właściwy urząd pocztowy mieścił się w m. Turmont.

</doc>
<doc id="4896069" url="https://pl.wikipedia.org/wiki?curid=4896069" title="Dyrwaniszki (ujednoznacznienie)">
Dyrwaniszki (ujednoznacznienie)



</doc>
<doc id="4896071" url="https://pl.wikipedia.org/wiki?curid=4896071" title="Dyrwaniszki">
Dyrwaniszki

Dyrwaniszki (lit. "Dirvoniškės") – wieś na Litwie, w okręgu uciańskim, w rejonie jezioroskim, w starostwie Turmont.
Historia.
W czasach zaborów w granicach Imperium Rosyjskiego.
W latach 1921–1945 zaścianek leżał w Polsce, w województwie nowogródzkim (od 1926 w województwie wileńskim), w powiecie brasławskim, w gminie Smołwy.
Według Powszechnego Spisu Ludności z 1921 roku zamieszkiwało tu 5 osób, wszystkie były wyznania rzymskokatolickiego i zadeklarowały polską przynależność narodową. Był tu 1 budynek mieszkalny. W 1931 w 3 domach zamieszkiwało 19 osób.
Miejscowość należała do parafii rzymskokatolickiej w Smołwach. Podlegała pod Sąd Grodzki w m. Turmont i Okręgowy w Wilnie; właściwy urząd pocztowy mieścił się w m. Turmont.

</doc>
<doc id="4896072" url="https://pl.wikipedia.org/wiki?curid=4896072" title="Formuła 2 – Monza 2020">
Formuła 2 – Monza 2020

Runda Formuły 2 na torze Autodromo Nazionale di Monza – runda ósma mistrzostw Formuły 2 w sezonie 2020.
Wyniki.
Kwalifikacje.
Źródło: motorsportstats.com
Główny wyścig.
Wyścig.
Źródło: motorsportstats.com
Sprint.
Wyścig.
Źródło: motorsportstats.com

</doc>
<doc id="4896075" url="https://pl.wikipedia.org/wiki?curid=4896075" title="Emanuel Sperner">
Emanuel Sperner

Emanuel Sperner (ur. 9 grudnia 1905 w Prusinowicach, zm. 31 stycznia 1980 w Laufen) – niemiecki matematyk. 
Życiorys.
Emanuel Sperner urodził się w Prusinowicach, wsi pod Nysą. Pierwszą naukę rozpoczął w Gimnazjum w Nysie, następnie wyjechał na Uniwersytet Albrechta i Ludwika we Fryburgu, później na Uniwersytet w Hamburgu. W 1957 roku był prezesem Niemieckiego Stowarzyszenia Matematyków.
Wśród jego doktorantów są Gerhard Ringel, Helmut Karzel i Hans-Joachim Arnold.
Kariera naukowa.
Odkrycia:

</doc>
<doc id="4896076" url="https://pl.wikipedia.org/wiki?curid=4896076" title="Ulica Lubelska w Lubartowie">
Ulica Lubelska w Lubartowie

Ulica Lubelska - najdłuższa ulica w Lubartowie licząca około 3400 m. Biegnie z centrum do południowej granicy miasta. Ulica od początku stanowiła oś centralną, wokół której rozbudowywało się miasto.
Historia.
Od założenia Lubartowa główną osią miasta była ulica Lubelska, która na południu przechodziła w drogę do Lublina, a na północy stawała się drogą do Kocka – dziś jest to ciąg Słowackiego–Rynek I–Lubelska. Przy klasztorze kapucynów znajdowała się drewniana Brama Lubelska stanowiąca południową granicę zabudowy miejskiej. Na przełomie XVIII i XIX w. główny przejazd przez miasto przesunięto z ul. Lubelskiej na Zatylną - dzisiejszą Lipową. W latach 80. XIX w. Lubelska jako jedyna z 10 ulic Lubartowa była brukowana. W dwudziestoleciu międzywojennym dawna ulica była podzielona na cztery części – Słowackiego, Siedlecką, Rynek I i Piłsudskiego. W okresie stalinizmu ulica Piłsudskiego otrzymała nazwę Lubelska, a w 1963 r. ul. Siedlecka została włączona do ul. Słowackiego. Chodnik wzdłuż ulicy powstał dopiero w 1973 w związku z obchodami 30-lecia PRL. W latach 1985-2002 (przed otwarciem obwodnicy Lubartowa) była częścią drogi krajowej nr 19.
Przebieg.
Większość drogi (odcinek od centrum miasta do skrzyżowania z obwodnicą) jest częścią drogi gminnej nr 112607 L, lubartowskiej arterii komunikacyjnej (ulice: Juliusza Słowackiego, Rynek I, Lubelska) o długości 4,6 kilometra. Ulica rozpoczyna się w centrum miasta, jako przedłużenie ulicy Rynek I na skrzyżowaniu z ul. Jana Pawła II i dalej biegnie do skrzyżowania z ulicami: Obywatelską i Krzywe Koło. Później krzyżuje się m.in. z aleją Tysiąclecia oraz ulicą Cichą i dochodzi do ronda z ulicami Kolejową i Piaskową. Następnie, na rondzie, do ulicy wpada obwodnica Lubartowa. Dalej, na odcinku 200 m ulica ma wspólny przebieg z drogą krajową nr 19 do granicy administracyjnej miasta.
Infrastruktura.
Na odcinku od skrzyżowania z ulicą Jana Pawła II, do ronda z ulicą Kolejową i Piaskową składa się z dwóch pasów ruchu (w przeciwnych kierunkach) i dwóch jednokierunkowych ścieżek rowerowych. Na odcinku od ronda do granicy miasta, z trzech pasów ruchu: dwóch w przeciwnych kierunkach i jednego na środku jezdni do zjazdów, a po wschodniej stronie znajduje się droga dla pieszych i rowerów. 
Wzdłuż ulicy znajduje się kilkanaście przystanków autobusowych wykorzystywanych przez komunikację miejską i prywatnych przewoźników, a także paręnaście zadaszonych stojaków rowerowych.
Komunikacja miejska.
Fragmentami ulicy kursują autobusy obu linii lubartowskiej komunikacji miejskiej.

</doc>
<doc id="4896081" url="https://pl.wikipedia.org/wiki?curid=4896081" title="Dyrwany">
Dyrwany

Dyrwany – wieś na Litwie w rejonie ignalińskim,w starostwie Kozaczyzna.
Dyrwany – wieś na Litwie, w okręgu uciańskim, w rejonie jezioroskim, w starostwie Turmont.
Dyrwany – dawna wieś na Białorusi, w obwodzie witebskim, w rejonie brasławskim, w sielsowiecie Widze.

</doc>
<doc id="4896084" url="https://pl.wikipedia.org/wiki?curid=4896084" title="Dyrwany (rejon jezioroski)">
Dyrwany (rejon jezioroski)

Dyrwany (lit. "Dirvonai") – wieś na Litwie, w okręgu uciańskim, w rejonie jezioroskim, w starostwie Turmont.
Historia.
W czasach zaborów w granicach Imperium Rosyjskiego.
W latach 1921–1945 osada a następnie zaścianek leżał w Polsce, w województwie nowogródzkim (od 1926 w województwie wileńskim), w powiecie brasławskim, w gminie Smołwy.
Według Powszechnego Spisu Ludności z 1921 roku zamieszkiwało tu 39 osób, 38 było wyznania rzymskokatolickiego a 1 prawosławnego. Jednocześnie 38 mieszkańców zadeklarowało polską przynależność narodową a 1 inną. Były tu 4 budynki mieszkalne. W 1931 w 2 domach zamieszkiwało 7 osób.
Miejscowość należała do parafii rzymskokatolickiej w Smołwach. Podlegała pod Sąd Grodzki w m. Turmont i Okręgowy w Wilnie; właściwy urząd pocztowy mieścił się w m. Turmont.

</doc>
<doc id="4896093" url="https://pl.wikipedia.org/wiki?curid=4896093" title="Trimezia">
Trimezia

Trimezia – rodzaj roślin należący do rodziny kosaćcowatych ("Iridaceae"), obejmujący 75 gatunków występujących w Meksyku i na Florydzie w Ameryce Północnej, w Ameryce Środkowej oraz w północnej i zachodniej Ameryce Południowej sięgając do Argentyny, Urugwaju i Paragwaju. Kilka gatunków ("Trimezia martinicensis", "T. northiana" i "T. steyermarkii") zostało introdukowanych poza obszarem naturalnego występowania, m.in. na Hawaje, Jamajkę, Mauritius, Portoryko i Reunion oraz na Półwysep Malajski. 
Systematyka.
Rodzaj z plemienia "Trimezieae", z podrodziny "Iridoideae" z rodziny kosaćcowatych ("Iridaceae").
Rośliny lecznicze.
"T. martinicensis" stosowana jest jako środek o działaniu ściągającym. Napar z kłącza stosowany jest na grypę, skąpomocz, brak miesiączki.
Rośliny ozdobne.
Niektóre gatunki uprawiane są jako rośliny ozdobne. Nadają się do uprawy w tropikalnych szklarniach. Są ciepłolubne, wymagają temperatur nie spadających w zimę poniżej 12 stopni w nocy i wysokiej wilgotności. Rosną na glebach lekkich, utrzymujących wilgoć, bogatych w składniki odżywcze. 

</doc>
<doc id="4896094" url="https://pl.wikipedia.org/wiki?curid=4896094" title="Trolza-6206.0x">
Trolza-6206.0x

Trolza-6206.0x (nazwa handlowa: "Megapolis") – seria rosyjskich trolejbusów miejskich, wytwarzanych w latach 2007–2010 w zakładach Trolza. Protoplastą serii był trolejbus typu Trolza-5265.0x, produkowany w latach 2007–2019.
Konstrukcja.
Trolza-6206 to niskopodłogowy trolejbus trzyosiowy. Nadwozie składa się z dwóch części połączonych przegubem. Poszycie dachu wykonano z ocynkowanej blachy stalowej, a poszycie boków, ściany przedniej i tylnej z włókna szklanego. Do wnętrza trolejbusu prowadzi czworo dwuskrzydłowych drzwi z napędem elektropneumatycznym. Naprzeciwko drugich drzwi w przedziale pasażerskim wydzielono miejsce dla wózków inwalidzkich i dziecięcych. 

</doc>
<doc id="4896095" url="https://pl.wikipedia.org/wiki?curid=4896095" title="Ahmed Gabr">
Ahmed Gabr

Ahmed Gamal Gabr (ur. 9 listopada 1972) – egipski pływak i żołnierz Egipskiej Marynarki Wojennej. W 2020 został rekordzistą świata w nurkowaniu głębokim z butlą schodząc na głębokość 332,5 metra.
Historia.
We wrześniu 2014 Ahmed Gabr planował pobić rekord świata w nurkowaniu schodząc na głębokość 350 metrów. Pierwsze oznaki HPNS zaczęły się pojawiać poniżej 320 metrów. Zejście na głębokość 335 metrów zajęło mu 14 minut. Po pobiciu poprzedniego rekordu o 5 metrów Gabr zaczął się wynurzać. Wynurzanie trwało 13 godzin i 35 minut ze względu na dekompresję. Ze względu na prądy wodne, które przechyliły linę mierniczą w bok sędziowie zdecydowali się na skrócenie wyniku o 2,65 metra. Mimo tego Ahmed Gabr pobił dotychczasowy rekord świata.

</doc>
<doc id="4896097" url="https://pl.wikipedia.org/wiki?curid=4896097" title="Chevrolet Chevy Van">
Chevrolet Chevy Van



</doc>
<doc id="4896105" url="https://pl.wikipedia.org/wiki?curid=4896105" title="David Sackett">
David Sackett

David Lawrence Sackett (ur. 17 listopada 1934 w Chicago, Illinois, zm. 13 maja 2015 w Markdale, Grey Highlands, Ontario) – amerykańsko-kanadyjski lekarz nazywany „ojcem medycyny opartej na faktach” (EBM), założyciel pierwszego wydziału epidemiologii klinicznej w McMaster University (Kanada) i pierwszy dyrektor "Centre for Evidence-Based Medicine" w Uniwersytecie Oksfordzkim, autor podręczników EBM i licznych artykułów naukowych. Do najbardziej znanych wypowiedzi D.L. Sacketta należą zdania:
Życiorys.
Informacje autobiograficzne zawiera zbiór odpowiedzi udzielonych przez D. Sacketta w ostatniej fazie choroby ("metastatic cholangiocarcinoma") na pytania, które zadawali znani współpracownicy i przyjaciele (Iain Chalmers, Steve Goodman, Brian Haynes i in.). Liczne pytania napływały też z całego świata (do ich przekazywania chory zachęcał wszystkich, którym odmawiał udzielania „wywiadów na żywo”). Przeanalizowania i uporządkowania poruszanych zagadnień podjął się Brian Haynes. W redagowaniu zbioru tak zgromadzonych „wywiadów” brała udział Barbara Sackett (żona).
Początkowe rozdziały pracy pt. "David L. Sackett: Interview in 2014-2015" (red. B. Haynes) zatytułowano:
Dzieciństwo i młodość.
Dom rodzinny i Lawrence College w Appleton.
Był najmłodszym z trzech synów artysty-projektanta De Forest’a Sackett’a (ur. 1905) i jego żony, Margaret Ross, bibliofilki. Dorastał w wiktoriańskim domu położonym na pół-wiejskim przedmieściu Chicago (Cook County), w szczęśliwej rodzinie, w atmosferze miłości do książek i muzyki klasycznej. Uczył się gry na fortepianie, grał na klarnecie w orkiestrze szkolnej i na gitarze rytmicznej w zespole licealnym, śpiewał w lokalnych chórach.
Przyjaźnił się z kolegami ze zintegrowanej szkoły oraz z czarnymi i białymi dziećmi z sąsiedztwa. Był o wiele wyższy i chudszy od braci i kolegów z klasy. Miał aspiracje sportowe, co sprzyjało pokonaniu nieśmiałości. Uprawiał m.in. baseball i biegi przełajowe, jednak osiągnięcie sukcesów utrudniał stan zdrowia, w tym duża wada wzroku i skutki przebycia polio (okres przymusowej bezczynności korzystnie wpłynął na rozwój zainteresowania lekturami).
Ukończył liceum w wieku 16 lat (wyprzedzając kolegów), a w następnym roku otrzymał stypendium naukowe i pracę w niepełnym wymiarze godzin w Appleton (Wisconsin).
Kontynuował naukę w "Lawrence College" (obecnie Lawrence University), stosunkowo niewielkiej szkole (wówczas 750 studentów) o tradycji sięgającej połowy XIX wieku, w której uczyli się również bracia Davida i przyszłe żony wszystkich trzech chłopców. Zdobył tamże nie tylko wiedzę rozumianą jako zbiór faktów, ale również umiejętność przetwarzania efemerycznej pamięci krótkotrwałej w pamięć długotrwałą (uważał, że ten proces decyduje o radości uczenia się). Poznał m.in. "Państwo" Platona, "Manifest komunistyczny" Marksa, „tańczące pszczoły” ("Aus dem Leben der Bienen") von Frischa, "The Elements of Style" Strunk’a &amp; White’a. Spędził urlop naukowy (1974–1975) u zastępcy redaktora The Lancet (David Sharp). 
Do rozwoju jego specyficznego poczucia humoru przyczyniły się czytane książki Kurta Vonnegut’a ("Cat’s Cradle", "Slaughterhouse Five", "Breakfast of Champions").
W trzecim roku studiów w "Lawrence College" zaczął myśleć o kierunkach ewentualnej przyszłej kariery zawodowej. Brał wówczas pod uwagę zoologię lub fizjologię, w tym problemy parabiozy (nie interesował się statystyką i epidemiologią). Po dyskusji z rodziną i przyjaciółmi wybrał studia medyczne. Taką samą decyzję podjęła koleżanka z "Lawrence College", Barbara Bennett (przyszła żona).
Studia medyczne w Chicago (okres przedkliniczny).
W 1956 roku w Chicago było pięć czteroletnich szkół medycznych. D. Sackett wybrał University of Illinois at Chicago („U of Illinois”, UIC, zob. wydziały uniwersyteckie UIC). Uzyskał stypendium i obniżkę opłat do 500 dolarów rocznie, podejmował prace zarobkowe.
Okres studiów przedklinicznych wspominał jako bardzo wyczerpujący. Wysoko cenił zrozumienie i pomoc ze strony dr Roberta Pumpera, mikrobiologa (wirusologia), który wykazał duże zainteresowanie koncepcjami 25-letniego adepta medycyny i stworzył mu warunki do laboratoryjnych badań rozwoju kultur tkankowych.
Wyniki tej pracy zostały opublikowane w 1960 roku w Nature (Pumper R.W., Alfred L.J., Sackett D.L., "Multiplication of Vaccinia Virus in Serum-free and Serum-containing Cell Cultures"). Znaczenie mentoringu w procesie kształcenia lekarzy było w przyszłości tematem wielu publikacji Sacketta, w tym książki "Mentorship in Academic Medicine" (2014, wsp. Straus S.E.).
Staże kliniczne i stypendia naukowe.
David Sackeet był przerażony tym, jak niewiele treści opanowanych w latach studiów przedklinicznych przydawało się przy łóżku chorego. Po 40 latach wspominał swój diagnostyczny błąd (błędna interpretacja opukiwania) popełniony w czasie internistycznego stażu w pogotowiu ratunkowym. Swoim mentorem nazwał lekarza, który odbył ze stażystą poważną merytoryczną rozmowę na temat jego błędu.
Okres stażu klinicznego w "Cook County Hospital" okazał się ekscytujący ze względu na możliwość kontaktu z pacjentami i bezpośredniej obserwacji skutków terapii, ale wywoływał rozczarowanie z powodu braku zainteresowania wielu klinicystów możliwościami zmian metod leczenia. Dążenie większości lekarzy do pozostania przy procedurach rutynowych sprawiało, że reformatorskie działania G.E. Millera traktowano niechętnie (proponowano ograniczenie finasowania ORME). Pytania młodego lekarza-stażysty o przyczyny zastosowania określonego schematu leczenia budziły zniecierpliwienie ("That’s how we’ve always done it. Don’t talk back! Just do it!")Był zmuszony odpowiedzi na nurtujące go pytania poszukiwać w bibliotekach, m.in. w "Journal of Clinical Investigation" wydawanym od 1924 roku (PubMed istnieje od 1996). Był zafascynowany publikacjami takich autorów jak Thomas C. Chalmers, Archibald Cochrane i inni. Kierował do nich listy z pytaniami, na które otrzymywał odpowiedzi, co stało się początkiem wieloletniej dobrej współpracy, zmierzającej do zbudowania „medycyny opartej na faktach” i „epidemiologii klinicznej”.
Wkrótce, dzięki wsparciu Roberta Karka (kolejnego mentora), Sackett rozpoczął specjalizację w dziedzinie nefrologii i fizjologii nerek (zob. np. zespół wątrobowo-nerkowy). Otrzymał stypendium "National Institutes of Health Research Fellowship" na następny rok, co zapewniło znaczną poprawę warunków pracy oraz życia rodzinnego. Pracował w "The Hepato-Renal Unit", ekscytującym miejscu współpracy wybitnych specjalistów w różnych dyscyplinach, pochodzących z wielu krajów, którym stworzono możliwość prowadzenia w dużej klinice badań skuteczności leczenia (m.in. RCT). Wspólny projekt stypendystów dotyczył hemodializy. W ramach badań własnych Sackett zajmował się możliwościami przyspieszenia identyfikacji aminokwasów w moczu poprzez zastosowanie elektroforezy wysokonapięciowej. Czas analizy został skrócony z 2 dni do 2 godzin. Wyniki badań zostały opracowane w formie rozprawy doktorskiej w 1962 roku (artykuł pt. "Adaptation of monodirectional high-voltage electrophoresis on long papers to the rapid qualitative identification of urinary amino acids" ukazał się w 1964 roku).
Do planowanej kontynuacji badań w tej dziedzinie nie doszło z powodu zmian sytuacji politycznej (kryzys kubański). W rezultacie tych zmian David Sackett został skierowany, jako rezydent "U.S. Public Health Service", do "Chronic Disease Research Institute" w Buffalo. Z żoną i dwoma synami przeniósł się do Buffalo w lipcu 1963 roku. Należał do zespołu badawczego, którym kierował znany epidemiolog Warren Winkelstein Jr. Zespół zajmował się epidemiologią chorób układu krążenia, m.in. problemami pomiarów ciśnienia krwi (oceny niestabilności) i epidemiologią miażdżycy tętnic. Uzupełnił swoją wiedzę w dziedzinie epidemiologii analitycznej, statystyki medycznej itp. korzystając z podręczników (głównie Austin Bradford Hill, "Principles of Medical Statistics", wyd. 7, MacMahon B., Pugh T.F., "Epidemiologic Methods" ) i z pomocy zaprzyjaźnionych współpracowników.
Stopień Master of Science David Sackett otrzymał w 1967 roku w Harvard Medical School (znanej z dużej wagi przywiązywanej studium przypadku). Zorganizowanie pobytu w Bostonie ułatwił mu Evan Calkins, pełniący ważne funkcje w "Buffalo General Hospital" ("Kaleida Health") i "University at Buffalo" oraz G.I. Bill, zapewniający m.in. niską stopę procentową kredytu na zakup domu. Sześcioosobowa rodzina (David i Barbara z czterema synami) zamieszkała w Newton Center, na zachodnich przedmieściach Bostonu.
Kierujący Wydziałem Epidemiologii w "Harvard School of Public Health" znany epidemiolog Brian MacMahon przeprowadził z kandydatem wnikliwą rozmowę na temat jego zainteresowań i planów zawodowych, po czym doradził wybór wszystkich kursów dotyczących metod epidemiologii i biostatystyki na swoim wydziale oraz wybrane kursy na innych wydziałach uniwersytetu (np. demografia) oraz w Massachusetts Institute of Technology (np. elementy informatyki). Komplet zgromadzonych punktów pozwolił uzyskać tytuł Master of Science badań naukowych (M.Sc. research).
Roczny pobyt w Bostonie pozwolił uściślić przemyślenia na temat dziedziny nazywanej „epidemiologią kliniczną”. Po powrocie do Buffalo podjął pracę w charytatywnym szpitalu okręgowym, tworząc oddział nastawiony na równoczesne leczenie pacjentów, edukację w zakresie epidemiologii klinicznej oraz badania kliniczne. Pierwsze RCT dotyczyły leczenia umiarkowanego nadciśnienia tętniczego u starszych kobiet.
McMaster Medical School (Hamilton, 1967–1994).
Realizację programu badań, edukacji i leczenia w Buffalo przerwał list z Hamilton (Kanada) od Johna Evansa, dziekana-założyciela "McMaster University Medical School". Kierując się m.in. opinią W. Hollanda, J. Evans zaprosił Sacketta do Hamilton na dyskusję o planowanym tworzeniu nowoczesnej uczelni medycznej.
Efektem spotkania była kolejna zmiana planów zawodowych D. Sacketta. W wieku 32 lat, nie mając doświadczenia akademickiego, podjął się organizacji w McMaster University kształcenia w zakresie epidemiologii klinicznej i biostatystyki. Decyzja o przeprowadzce do Kanady została zaaprobowana przez mentora, Evana Calkinsa, po jego rozmowie z J. Evansem w Hamilton (początkowo wątpił w wiarygodność entuzjastycznej relacji młodego epidemiologa).
W 1967 roku David Sackett zorganizował pierwszy na świecie Wydział Epidemiologii Klinicznej – "Department of Clinical Epidemiology &amp; Biostatistics" (obecnie "Department of Health Research Methods, Evidence, and Impact," HEI).
Po 17 latach (w wieku 49 lat) postanowił skoncentrować się na pracy klinicznej w dziedzinie interny. Był lekarzem naczelnym w "Chedoke Hospitals" oraz kierownikiem "Division of General Internal Medicine" regionu Hamilton.
Oksford (1994–1999).
Po ponad 30 latach pracy w Hamilton D. Sackett, kończący wówczas 59 lat, z zadowoleniem odebrał zaproszenie do Oksfordu na naradę w sprawie planów rozwoju EBM w Wielkiej Brytanii i Europie. Zaproszenie wystosował Muir Gray z National Health Service, szef działu badań i rozwoju obejmującego regiony Oksfordu i Anglii Wschodniej. Nadeszło w okresie, gdy D. Sackett uznał, że przestał być potrzebny swoim uczniom, a program rozwoju uczelni stawał się coraz bardziej konserwatywny.
W Oksfordzie działały w tym czasie dwie najbardziej kreatywne instytucje: "Clinical Trial Service Unit", utworzona w 1975 roku (Richard Peto, Rory Collins, Mike Clarke i inni) oraz Cochrane Collaboration (Iain Chalmers i wsp.). Trwające tydzień rozmowy w Oksfordzie, w których brało udział ponad 70 specjalistów, zakończyły się przekazaniem organizatorom pisemnej opinii Sacketta nt. programów edukacji, opieki klinicznej i badań, obejmujących strategie i taktyki EBM. Po powrocie do Kanady otrzymał podobne opracowanie M. Graya, obejmujące zagadnienia organizacyjne i finansowe i pozwalające przystąpić do realizacji programu bez zbędnej zwłoki.
David i Barbara Sackett zdecydowali się przenieść do Anglii na maksymalnie 10 lat, planując coroczne letnie pobyty w domu nad jeziorem "Irish Lake" (dystrykt Kenora w Ontario) umożliwiające utrzymywanie więzi z dużą rodziną. W Anglii zamieszkali na przedmieściu Oksfordu (North Oxford), w wiktoriańskim domu z dużym ogrodem angielskim (dom umożliwiał pobyty nawet 40 gości miesięcznie).
W latach 1994–1999 Sackett kierował utworzoną dla niego katedrą w Uniwersytecie Oksfordzkim (prof. epidemiologii klinicznej w "Nuffield Department of Medicine") oraz był:
Ontario (1999–2015).
Po zakończeniu praktyki lekarskiej w 1999 roku 65-letni David Sackett zamieszkał z żoną w domu nad "Irish Lake" w pobliżu Flesherton (hrabstwo Grey w Ontario). Nie przerwał pracy naukowej i nie zerwał kontaktów ze specjalistami. Otrzymywał zaproszenia na cotygodniowe wykłady, regularne seminaria i inne spotkania w Uniwersytecie McMastera, Uniwersytecie w Toronto i Uniwersytecie Zachodniego Ontario. Częste podróże profesora między domem nad "Irish Lake" i uczelniami były męczące i czasochłonne.
Problem rozwiązał, organizując "Trout Research &amp; Education Centre", nazywane „warsztatami pstrągowymi”, miejsce pogłębiania specjalistycznej wiedzy (RCT, EBM, epidemiologia kliniczna itp.). Nazwa warsztatów nie wiąże się z wędkarstwem, mimo że w "Irish Lake" można złowić m.in. pstrąga tęczowego (ang. "rainbow trout").
Nazwa spotkań i ich uczestników („Pstrągi”) pochodzi od nazwiska postaci literackiej – Kilgore’a Trouta, bohatera popularnych książek Kurta Vonneguta, uważanego przez autora za swoje alter ego (w polskich tłumaczeniach "Śniadania mistrzów" Kilgore Trout występuje jako Pstrąg Zabijucha). Trout fascynował Davida Sacketta, co wyrażał nie tylko nad "Irish Lake". Wyrazem tej fascynacji oraz poczucia humoru i nonkonformizmu D. Sacketta jest też umieszczanie „prof. Kilgore S. Trout” wśród współautorów artykułów naukowych. W budzącej duże zainteresowanie pracy "How to read clinical journals: IV. To determine etiology or causation" ("Canadian Medical Association Journal" 1981) zamieszczono informację: "reprint requests to: Prof. Kilgore S. Trout". Prośby o kopie długo spływały na ten adres.
jeziora 
"Trout Workshops" odbywały się trzy razy w roku (styczeń, maj i październik). Osoby zainteresowane uczestnictwem (głównie doktoranci) pisemnie przedstawiały swój program badawczy, jego cele i metodykę. Spośród zgłoszeń nadchodzących z pięciu kontynentów Sackett wybierał sześć, mianując tych kandydatów „pstrągami”. Po wnikliwej korespondencyjnej analizie programu nowy „pstrąg” przyjeżdżał nad Irish Lake na trzy dni dyskusji z organizatorem i z innymi uczestnikami warsztatów. Byli traktowani jak goście gospodarzy, którzy zapewniali im nieodpłatnie zakwaterowanie, wyżywienie (Barbara Sackett z entuzjazmem przyjęła rolę kucharki) i atrakcje turystyczne. Łącznie zorganizowano w latach 1999–2006 siedemnaście warsztatów dla ponad stu uczestników. Na ponad 80% omawianych projektów badawczych udało się uzyskać finansowanie. Warsztaty wspominano nie tylko jako stymulujące intelektualnie, ale również jako ułatwiające nawiązywanie nowych kontaktów i przyjaźni w attmosferze dobrej zabawy.
"Society for Clinical Trials" (SCT) zostało utworzone w 1979 roku, jednak po dwudziestu latach, gdy D.L. Sackett wrócił do Kanady, wciąż metody RCT nie były znane i akceptowane przez wszystkich lekarzy. Sackett dołączył do SCT i z zadowoleniem przyjął zaproszenie do współpracy od S. Goodmana, ówczesnego naczelnego redaktora wydawanego od 2004 roku czasopisma SCT "Clinical Trials". W czasopiśmie utworzono stałą rubrykę "Clinician-Trialist Round", w której Sacket starał się popularyzować problemy badań klinicznych, przygotowując przystępnie sformułowane krótkie teksty (&lt; 2000 słów), możliwe do przeczytania przez adeptów badań klinicznych „w czasie jednego posiedzenia” ("at a single sitting").
W numerze inaugurującym serię znalazł się artykuł redakcyjny pt. "On making clinical trials possible", w którym S. Goodman wyjaśnia motywy utworzenia rubryki, wskazując potrzebę ułatwienia pracy „rozpaczliwie potrzebnym” klinicystom-badaczom, wchodzącym na coraz trudniejszą ścieżkę kariery. Wyraża przekonanie, że D. Sackett, z pasją zaangażowany w wychowanie kolejnego pokolenia badaczy, wskaże czytelnikom drogę do sukcesu, wspierając ich swoją wiedzą, doświadczeniem i dobrym humorem ("welcome him to our pages, and look forward to his jovially serious wisdom over at least the next year").
Serię rozpoczęły tematy zarządzania czasem i roli dobrego mentora w rozwoju młodego lekarza:
W latach 2010–2015 ukazało się łącznie 26 takich tekstów (część opracowana ze współautorem). Opisy zagrożeń i korzyści płynących z mentoringu (współautorka: S.E. Strause) zostały włączone do książki "Mentorship in Academic Medicine".
Poblem mentoringu Sackett często poruszał w rozmowach ze studentami i młodymi lekarzami. W 1998 roku znalazło to wyraz m.in. w treści artykułu studenta "Keble College" (Oxford), opublikowanego po jego inspirującej rozmowie z „człowiekiem EBM”. Dotyczyła m.in. konieczności zaspokajania naturalnej potrzeby samorealizacji.
Publikacje.
David L. Sackett jest autorem 12 książek, rozdziałów w ok. 60. innych książkach i setek artykułów w czasopismach medycznych i naukowych (według innego źródła 10 książek i 50 rozdziałów).
Wyróżnienia i upamiętnienie.
David Sackett otrzymał doktoraty honorowe Uniwersytetu w Bernie i Uniwersytetu McMastera, tytuł honorowego profesora epidemiologii klinicznej Uniwersytetu w Syczuan (ang. "West China University of Medical Sciences") i tytuł "Adjunct Professor" Uniwersytet Ottawskiego.
Wśród innych wyróżnień są wymieniane:
Współpracownicy Sacketta z McMaster i Cochrane Collaboration wspominają go w wielu różnych okolicznościach, m.in. .Organizują np. "The Dave Sackett Research Symposia." Miejscem serdecznych zarejestrowanych wspomnień było np. "23. Cochrane Colloquium" w Wiedniu (październik 2015). Tematem przewodnim konferencji "Medical Library Association" "Upstate New York &amp; Ontario Charter w Niagara-on-the-Lake" (UNYOC 2018) był problem poruszony przez Ellen R. Auster w otwierającym konferencję referacie pt. "Cat’s Cradle and the Clinical Trial: The Humanity of Medicine and the Humanities in Medicine".

</doc>
<doc id="4896106" url="https://pl.wikipedia.org/wiki?curid=4896106" title="Gaj (rejon wisagiński)">
Gaj (rejon wisagiński)

Gaj – dawny zaścianek. Tereny na których był położony, leżą obecnie na Litwie, w okręgu uciańskim, w rejonie wisagińskim.
Historia.
W czasach zaborów w granicach Imperium Rosyjskiego.
W dwudziestoleciu międzywojennym zaścianek leżał w Polsce, w województwie nowogródzkim (od 1926 w województwie wileńskim), w powiecie brasławskim, w gminie Smołwy a następnie w gminie Rymszany.
Według Powszechnego Spisu Ludności z 1921 roku zamieszkiwało tu 30 osób, 20 było wyznania rzymskokatolickiego a 10 staroobrzędowego. Jednocześnie wszyscy mieszkańcy zadeklarowali polską przynależność narodową. Było tu 5 budynków mieszkalnych. W 1931 miejscowość rozdzielono na Gaj I i Gaj II. W 7 domach zamieszkiwało 30 osób.
Miejscowość należała do parafii rzymskokatolickiej w Rymszanach. Podlegała pod Sąd Grodzki w m. Turmont i Okręgowy w Wilnie; właściwy urząd pocztowy mieścił się w Rymszanach.

</doc>
<doc id="4896112" url="https://pl.wikipedia.org/wiki?curid=4896112" title="Alpine F1">
Alpine F1

Alpine, Alpine F1 Team (od 2022 BWT Alpine F1 Team) – francuski zespół i konstruktor Formuły 1, należący do Grupy Renault, powstały na bazie fabrycznej ekipy francuskiego producenta, startujący w wyścigach Grand Prix od sezonu 2021.
Historia.
Samochody testowe.
Pierwsza próba zaangażowania Alpine w Formułę 1 sięga 1968 roku. Wówczas to Richard Bouleau zaprojektował model A350, który był testowany przez Mauro Bianchiego. Pojazd był napędzany przez silnik Renault-Gordini. Mimo zgłoszenia pojazdu do Grand Prix Francji, z powodu niezadowalających osiągów Renault zawetowało start Alpine. Po Grand Prix Francji pojazd został zniszczony
W 1976 roku zbudowany został Alpine A500 projektu André de Cortanze. Samochód był platformą testową dla nowego silnika turbodoładowanego Renault. 
Starty w Formule 1.
We wrześniu 2020 roku Renault potwierdziło zmianę nazwy swojego zespołu Formuły 1 z Renault DP World F1 Team na Alpine F1 Team. Miało to związek z restrukturyzacją wskrzeszonej przez Renault marki Alpine. Debiut Alpine w Formule 1 ma na celu zwiększenie rozpoznawalności marki. Szefem zespołu został Davide Brivio, wcześniej pracujący w MotoGP.
2021.
W sezonie 2021 kierowcami Alpine byli Fernando Alonso i Esteban Ocon. Kierowcą rezerwowym został Daniił Kwiat. 2 marca 2021 zaprezentowano samochód Alpine A521. Mimo braku punktów w Bahrajnie, kierowcy Alpine zdobywali punkty w następnych piętnastu wyścigach, natomiast Esteban Ocon zwyciężył w Grand Prix Węgier. Wówczas to było pierwsze zwycięstwo francuskiego kierowcy, jądacego francuskim samochodem, posiadającym silnik francuskiego producenta od Grand Prix Austrii 1983. Dodatkowo podczas Grand Prix Kataru, Alonso zajął trzecie miejsce, co było pierwszym podium hiszpańskiego kierowcy od Grand Prix Węgier 2014. Pierwszy sezon Alpine zakończył dla zespołu zajęciem piątej pozycji w klasyfikacji konstruktorów, natomiast Fernando Alonso i Esteban Ocon zostali sklasyfikowani w klasyfikacji kierowców odpowiednio na dziesiątym i jedenastym miejscu.
2022.
13 stycznia 2022, Marcin Budkowski zrezygnował z funkcji dyrektora wykonawczego zespołu. Cztery dni później ogłoszono, że Alain Prost stracił funkcję dyrektora niewykonawczego ekipy. Na początku lutego 2022, zespół poinformował, że dyrektor techniczny Pat Fry został szefem ds. technicznych w zespole, zaś dotychczasowe stanowisko Fry'a przejął Matt Harman. Kilka dni później, zespół ogłosił sponsora tytularnego ekipy, którym zostało BWT. 17 lutego 2022, Otmar Szafnauer został ogłoszony nowym szefem zespołu. Zespół w sezonie 2022 zachował Fernando Alonso i Estebana Ocona, zaś nowym kierowcą rezerwowym został Oscar Piastri, mistrz Formuły 2 z 2021. 

</doc>
<doc id="4896120" url="https://pl.wikipedia.org/wiki?curid=4896120" title="Renate Krößner">
Renate Krößner

Renate Krößner (ur. 17 maja 1945 w Osterode am Harz, zm. 25 maja 2020 w Mahlow) – niemiecka aktorka filmowa, teatralna i telewizyjna. Wystąpiła w ponad stu filmach i serialach telewizyjnych. 
Życiorys.
Popularność i uznanie zyskała główną rolą podrzędnej piosenkarki w filmie "Solo Sunny" (1980) Konrada Wolfa. Kreacja ta przyniosła jej Srebrnego Niedźwiedzia dla najlepszej aktorki na 30. MFF w Berlinie. Była to pierwsza nagroda w historii tej imprezy dla filmu pochodzącego z NRD.
Wraz z długoletnim partnerem, a później mężem - aktorem Berndem Stegemannem - przeniosła się w 1985 do Berlina Zachodniego. Zasiadała w jury konkursu głównego na 41. MFF w Berlinie (1991).

</doc>
<doc id="4896121" url="https://pl.wikipedia.org/wiki?curid=4896121" title="Gajlutyszki">
Gajlutyszki

Gajlutyszki (lit. "Gailiutiškė") – kolonia na Litwie, w okręgu uciańskim, w rejonie jezioroskim, w starostwie Turmont.
Historia.
W czasach zaborów w granicach Imperium Rosyjskiego.
W dwudziestoleciu międzywojennym zaścianek a następnie folwark leżał w Polsce, w województwie nowogródzkim (od 1926 w województwie wileńskim), w powiecie brasławskim, w gminie Smołwy.
Według Powszechnego Spisu Ludności z 1921 roku zamieszkiwało tu 16 osób, wszystkie były wyznania rzymskokatolickiego i zadeklarowały polską przynależność narodową. Były tu 3 budynki mieszkalne. W 1931 w 1 domu zamieszkiwało 7 osób.
Miejscowość należała do parafii rzymskokatolickiej w Smołwach. Podlegała pod Sąd Grodzki w m. Turmont i Okręgowy w Wilnie; właściwy urząd pocztowy mieścił się w m. Turmont.

</doc>
<doc id="4896125" url="https://pl.wikipedia.org/wiki?curid=4896125" title="Janusz Wielki">
Janusz Wielki

Janusz Wielki – polski inżynier, ekonomista, dr hab. nauk ekonomicznych, profesor uczelni, kierownik Katedry E-biznesu i Gospodarki Elektronicznej i dziekan Wydziału Ekonomii i Zarządzania Politechniki Opolskiej w kadencji 2016-2020.
Życiorys.
W 1986 ukończył studia mechaniki i budowy maszyn w Politechnice Opolskiej, 24 lutego 2000 obronił pracę doktorską "Zastosowanie elektronicznego marketingu w procesie reengineeringu", 14 maja 2014 habilitował się na podstawie pracy zatytułowanej "Modele wpływu przestrzeni elektronicznej na organizacje gospodarcze". Pracował w Instytucie Zarządzania Państwowej Wyższej Szkole Zawodowej w Nysie, oraz w Instytucie Zastosowań Matematyki na Wydziale Zarządzania, Informatyki i Finansów Uniwersytetu Ekonomicznego we Wrocławiu.
Został zatrudniony na stanowisku adiunkta w Katedrze Marketingu i Logistyki na Wydziale Zarządzania Politechniki Opolskiej i profesora nadzwyczajnego w Katedrze Organizacji i Zarządzania Przedsiębiorstwem na Wydziale Ekonomii i Zarządzania Politechniki Opolskiej.
Jest profesorem uczelni i kierownikiem Katedry E-biznesu i Gospodarki Elektronicznej na Wydziale Ekonomii i Zarządzania Politechniki Opolskiej. W kadencji 2016-2020 był dziekanem tego wydziału.
Był dyrektorem (p.o.) w Instytucie Innowacyjności Procesów i Produktów na Wydziale Inżynierii Produkcji i Logistyki Politechniki Opolskiej.

</doc>
<doc id="4896135" url="https://pl.wikipedia.org/wiki?curid=4896135" title="Gajlutyszki (wieś)">
Gajlutyszki (wieś)

Gajlutyszki – dawna wieś. Tereny na których była położona, leżą obecnie na Litwie, w okręgu uciańskim, w rejonie jezioroskim, w starostwie Turmont.
Historia.
W czasach zaborów w granicach Imperium Rosyjskiego.
W dwudziestoleciu międzywojennym wieś leżała w Polsce, w województwie nowogródzkim (od 1926 w województwie wileńskim), w powiecie brasławskim, w gminie Smołwy.
Według Powszechnego Spisu Ludności z 1921 roku zamieszkiwało tu 37 osób, wszystkie były wyznania rzymskokatolickiego i zadeklarowały polską przynależność narodową. Było tu 8 budynków mieszkalnych. W 1931 w 7 domach zamieszkiwało 42 osoby.
Miejscowość należała do parafii rzymskokatolickiej w Smołwach. Podlegała pod Sąd Grodzki w m. Turmont i Okręgowy w Wilnie; właściwy urząd pocztowy mieścił się w m. Turmont.
We wsi była zlokalizowana strażnica KOP „Gajlutyszki”. W 1932 roku obsada strażnicy zakwaterowana była w budynku prywatnym.

</doc>
<doc id="4896136" url="https://pl.wikipedia.org/wiki?curid=4896136" title="Marcin Mrugalski">
Marcin Mrugalski

Marcin Mrugalski (ur. 1975 w Poznaniu) – polski inżynier, elektrotechnik i informatyk, doktor habilitowany nauk technicznych, profesor uczelni na Uniwersytecie Zielonogórskim i jego prorektor w kadencji 2020–2024.
Życiorys.
W 1999 ukończył studia z zakresu elektrotechniki na Wydziale Elektrycznym Politechniki Zielonogórskiej. Doktoryzował się w 2004 na Uniwersytecie Zielonogórskim na podstawie rozprawy zatytułowanej: "Neuronowe modelowanie systemów nieliniowych w układach detekcji uszkodzeń", której promotorem był profesor Józef Korbicz. Stopień naukowy doktora habilitowanego uzyskał w 2014 na Politechnice Częstochowskiej w oparciu o jednotematyczny cykl publikacji pt. "Zaawansowane neuronowe schematy obliczeniowe w układach odpornej diagnostyki uszkodzeń".
W latach 1999–2001 był zatrudniony na Politechnice Zielonogórskiej. W 2001 podjął pracę na nowo utworzonym Uniwersytecie Zielonogórskim, na którym doszedł do stanowiska profesora uczelni. W latach 2014–2016 pełnił funkcję prodziekana Wydziału Informatyki, Elektrotechniki i Automatyki do spraw rozwoju, zaś w kadencji 2016–2020 był dziekanem tej jednostki. W 2020 został prorektorem Uniwersytetu Zielonogórskiego do spraw nauki i współpracy z zagranicą w kadencji 2020–2024.
Specjalizuje się w sieciach neuronowych, sieciach komputerowych i diagnostyce procesów. Opublikował ponad 70 prac naukowych.

</doc>
<doc id="4896146" url="https://pl.wikipedia.org/wiki?curid=4896146" title="Yvonne Mitchell">
Yvonne Mitchell

Yvonne Mitchell, właśc. Yvonne Frances Joseph (ur. 7 lipca 1915 w Londynie, zm. 24 marca 1979 tamże) – brytyjska aktorka filmowa, teatralna i telewizyjna. 
Życiorys.
Urodziła się w rodzinie pochodzenia żydowskiego. W 1946 oficjalnie zmieniła swoje nazwisko rodowe na Mitchell. Zadebiutowała na dużym ekranie rolą w "Damie pikowej" (1949) Thorolda Dickinsona, będąc już wtedy doświadczoną aktorką teatralną. W ciągu swej kariery wystąpiła w blisko 40 filmach i serialach telewizyjnych.
Zdobyła Nagrodę BAFTA dla najlepszej aktorki pierwszoplanowej za rolę w filmie "The Divided Heart" (1954) Charlesa Crichtona. Laureatka Srebrnego Niedźwiedzia dla najlepszej aktorki na 7. MFF w Berlinie za kreację w obrazie "Kobieta w szlafroku" (1957) J. Lee Thompsona.

</doc>
<doc id="4896152" url="https://pl.wikipedia.org/wiki?curid=4896152" title="Lauren Tamayo">
Lauren Tamayo

Lauren Tamayo (ur. 25 października 1983 w Bethlehem) – amerykańska kolarka torowa, wicemistrzyni olimpijska z Londynu (2012).
W 2012 roku wzięła udział w igrzyskach olimpijskich w Londynie. Zdobyła srebrny medal olimpijski w wyścigu drużynowym na dochodzenie (3000 m), w którym wraz z nią wystąpiły Sarah Hammer, Dotsie Bausch i Jennie Reed.
W 2015 roku zdobyła srebrny medal igrzysk panamerykańskich w Toronto w wyścigu drużynowym. W latach 2010–2015 czterokrotnie uczestniczyła w wyścigach drużynowych w ramach mistrzostw świata w kolarstwie torowym. W zawodach tych zajęła czwarte miejsce w 2010 roku w Kopenhadze oraz piąte w 2012 roku w Melbourne, w 2014 roku w Cali i w 2015 roku w Paryżu.
W 2016 roku zakończyła sportową karierę.

</doc>
<doc id="4896158" url="https://pl.wikipedia.org/wiki?curid=4896158" title="Gajówka (rejon jezioroski)">
Gajówka (rejon jezioroski)

Gajówka (lit. "Gajuvka") – wieś na Litwie, w okręgu uciańskim, w rejonie jezioroskim, w starostwie Turmont.
Historia.
W czasach zaborów w granicach Imperium Rosyjskiego.
W dwudziestoleciu międzywojennym zaścianek leżał w Polsce, w województwie nowogródzkim (od 1926 w województwie wileńskim), w powiecie brasławskim, w gminie Smołwy.
Według Powszechnego Spisu Ludności z 1921 roku zamieszkiwało tu 11 osób, wszystkie były wyznania rzymskokatolickiego i zadeklarowały polską przynależność narodową. Były tu 3 budynki mieszkalne. W 1931 w 1 domu zamieszkiwało 4 osoby.
Miejscowość należała do parafii rzymskokatolickiej w Smołwach. Podlegała pod Sąd Grodzki w m. Turmont i Okręgowy w Wilnie; właściwy urząd pocztowy mieścił się w m. Turmont.

</doc>
<doc id="4896162" url="https://pl.wikipedia.org/wiki?curid=4896162" title="Fira">
Fira

Fira – stolica gminy Thira na wyspie Santoryn w archipelagu Cyklad w Grecji.

</doc>
<doc id="4896169" url="https://pl.wikipedia.org/wiki?curid=4896169" title="Jüri Vips">
Jüri Vips

Jüri Vips (ur. 10 sierpnia 2000 w Tallinnie) – estoński kierowca wyścigowy. Mistrz Niemieckiej Formuły 4 w 2017 roku oraz zdobywca II miejsca podczas Grand Prix Makau w 2019 roku. W 2022 roku kierowca Formuły 2 w zespole Hitech Grand Prix.
Wyniki.
Podsumowanie.
† - Jako gość nie mógł zdobywać punktów.
Europejska Formuła 3.
† - Jako gość nie mógł zdobywać punktów.
Formuła 2.
‡ - Przyznano połowę punktów, gdyż zostało przejechane mniej niż 75% wyścigu.

</doc>
<doc id="4896173" url="https://pl.wikipedia.org/wiki?curid=4896173" title="Vanessa Aleksander">
Vanessa Aleksander

Vanessa Aleksander (ur. 16 września 1996) – polsko-słowacka aktorka.
Życiorys.
Jej rodzice, Polak i Słowaczka Renata Aleksander, są byłymi łyżwiarzami figurowymi. Sama aktorka, choć dorastała w Polsce, identyfikuje się jako Polka i Słowaczka.
Zadebiutowała jako dziecko w 2009 na deskach Teatru Rampa w spektaklu "Świat Bastiana". Na małym ekranie debiutowała epizodyczną rolą w serialu "Ojciec Mateusz" w 2014. Popularność przyniosła jej główna rola w serialu "Wojenne dziewczyny", w którym gra od 2017. W 2019 otrzymała główną nagrodę aktorską i nagrodę im. Jana Machulskiego „Bądź orłem, nie zniżaj lotów” na 37. Festiwalu Szkół Teatralnych w Łodzi za rolę Pazyfae w spektaklu "Każdy musi kiedyś umrzeć Porcelanko, czyli rzecz o Wojnie Trojańskiej" i za rolę Soni w spektaklu "Płatonow". Od 2019 gra w Teatrze Współczesnym w Warszawie.
W 2020 zagrała w filmie Jana Komasy "Sala samobójców. Hejter", a także ukończyła studia na Wydziale Aktorskim Akademii Teatralnej w Warszawie. Od 2021 wciela się w jedną z głównych ról w polskiej wersji brytyjskiego serialu "Biuro" zatytułowanej "The Office PL". W okresie pomiędzy marcem a grudniem 2022 była jedną z prowadzących audycję "Bolesne poranki" w Newonce.radio. Od lutego 2023 prowadzi autorską audycję "movie:my" w Newonce.radio.
Teatr.
Akademia Teatralna w Warszawie
Teatr Polskiego Radia
Teatr Rampa
Teatr Współczesny w Warszawie
Och-Teatr

</doc>
<doc id="4896188" url="https://pl.wikipedia.org/wiki?curid=4896188" title="Powiat Minamimorokata">
Powiat Minamimorokata

 – dawny powiat w Japonii, w prefekturze Kagoshima.
Historia.
9 maja 1883 roku, w wyniku ponownego utworzenia prefektury Miyazaki, powiat Morokata został podzielony na powiat Kitamorokata (przydzielony do prefektury Miyazaki) oraz powiat Minamimorokata, który pozostał w prefekturze Kagoshima. 
Wraz z utworzeniem nowego systemu administracyjnego 1 kwietnia 1889 roku powiat Minamimorokata został podzielony na 3 wioski: Matsuyama, Shibushi oraz Ōsaki.
8 sierpnia 1891 roku część Ōsaki została wydzielona tworząc wioskę Nogata. Wioska Shibushi została podzielona na trzy: Higashishibushi, Nishishibushi oraz Tsukino.
1 kwietnia 1897 roku, w wyniku połączenia powiatów Minamimorokata i Higashisoo, powiat Soo został ponownie utworzony.

</doc>
<doc id="4896190" url="https://pl.wikipedia.org/wiki?curid=4896190" title="Uniwersytet Techniczny w Ostrawie">
Uniwersytet Techniczny w Ostrawie

Uniwersytet Techniczny w Ostrawie, Politechnika Ostrawska, Wyższa Szkoła Górnicza – Uniwersytet Techniczny w Ostrawie () – czeska uczelnia publiczna w Ostrawie. Została założona w 1849 roku.
W 2020 roku funkcję rektora pełnił Václav Snášel

</doc>
<doc id="4896195" url="https://pl.wikipedia.org/wiki?curid=4896195" title="Politechnika Ostrawska">
Politechnika Ostrawska



</doc>
<doc id="4896197" url="https://pl.wikipedia.org/wiki?curid=4896197" title="Wyższa Szkoła Górnicza – Uniwersytet Techniczny w Ostrawie">
Wyższa Szkoła Górnicza – Uniwersytet Techniczny w Ostrawie



</doc>
<doc id="4896199" url="https://pl.wikipedia.org/wiki?curid=4896199" title="Wyższa Szkoła Górnicza - Uniwersytet Techniczny w Ostrawie">
Wyższa Szkoła Górnicza - Uniwersytet Techniczny w Ostrawie



</doc>
<doc id="4896200" url="https://pl.wikipedia.org/wiki?curid=4896200" title="VSB - Uniwersytet Techniczny w Ostrawie">
VSB - Uniwersytet Techniczny w Ostrawie



</doc>
<doc id="4896203" url="https://pl.wikipedia.org/wiki?curid=4896203" title="VSB – Uniwersytet Techniczny w Ostrawie">
VSB – Uniwersytet Techniczny w Ostrawie



</doc>
<doc id="4896204" url="https://pl.wikipedia.org/wiki?curid=4896204" title="VŠB – Uniwersytet Techniczny w Ostrawie">
VŠB – Uniwersytet Techniczny w Ostrawie



</doc>
<doc id="4896205" url="https://pl.wikipedia.org/wiki?curid=4896205" title="VŠB - Uniwersytet Techniczny w Ostrawie">
VŠB - Uniwersytet Techniczny w Ostrawie



</doc>
<doc id="4896207" url="https://pl.wikipedia.org/wiki?curid=4896207" title="Vysoká škola báňská – Technická univerzita Ostrava">
Vysoká škola báňská – Technická univerzita Ostrava



</doc>
<doc id="4896208" url="https://pl.wikipedia.org/wiki?curid=4896208" title="Vysoká škola báňská - Technická univerzita Ostrava">
Vysoká škola báňská - Technická univerzita Ostrava



</doc>
<doc id="4896211" url="https://pl.wikipedia.org/wiki?curid=4896211" title="VŠB – Technická univerzita Ostrava">
VŠB – Technická univerzita Ostrava



</doc>
<doc id="4896213" url="https://pl.wikipedia.org/wiki?curid=4896213" title="Ostravská univerzita v Ostravě">
Ostravská univerzita v Ostravě



</doc>
<doc id="4896219" url="https://pl.wikipedia.org/wiki?curid=4896219" title="Ewa Swoboda (lekkoatletka)">
Ewa Swoboda (lekkoatletka)



</doc>
<doc id="4896240" url="https://pl.wikipedia.org/wiki?curid=4896240" title="Kanał Józefa">
Kanał Józefa



</doc>
<doc id="4896241" url="https://pl.wikipedia.org/wiki?curid=4896241" title="Andrzej Feliks Sędzmir">
Andrzej Feliks Sędzmir

Andrzej Feliks Sędzmir herbu Ostoja (zm. przed 1 kwietnia 1778) – podstarości i sędzia grodzki sądecki w latach 1736–1778, burgrabia krakowski od 1727 roku, podwojewodzi zatorsko-oświęcimski w latach 1726–1727.
Poseł województwa krakowskiego na sejm 1740 roku.

</doc>
<doc id="4896250" url="https://pl.wikipedia.org/wiki?curid=4896250" title="Mariusz Zieliński">
Mariusz Zieliński

Mariusz Zieliński – polski ekonomista, dr hab. nauk ekonomicznych, profesor uczelni i kierownik Katedry Organizacji i Zarządzania Przedsiębiorstwem Wydziału Ekonomii i Zarządzania Politechniki Opolskiej.
Życiorys.
18 października 1995 obronił pracę doktorską "Transformacja a bezrobocie i rynek pracy w regionie przemysłowym na przykładzie badań w woj. katowickim", 21 października 2009 habilitował się na podstawie pracy zatytułowanej "Wpływ państwa na rynek pracy i decyzje zatrudnieniowe przedsiębiorstw". Pracował na stanowisku profesora nadzwyczajnego w Instytucie Ekonomii i Informatyki na Wydziale Organizacji i Zarządzania Politechniki Śląskiej.
Jest profesorem uczelni i kierownikiem Katedry Organizacji i Zarządzania Przedsiębiorstwem Wydziału Ekonomii i Zarządzania Politechniki Opolskiej.
Został zatrudniony na stanowisku członka zarządu na Oddziale w Gliwicach Polskiego Towarzystwa Ekonomicznego i członka rady naukowej Polskiego Towarzystwa Ekonomicznego.

</doc>
<doc id="4896251" url="https://pl.wikipedia.org/wiki?curid=4896251" title="Ars Technica">
Ars Technica

Ars Technica – amerykański portal informacyjny poświęcony technice.
Portal został założony w 1998 roku. W ciągu miesiąca serwis odnotowuje blisko 15 mln wizyt.

</doc>
<doc id="4896256" url="https://pl.wikipedia.org/wiki?curid=4896256" title="Słowacka Akademia Nauk i Sztuk">
Słowacka Akademia Nauk i Sztuk



</doc>
<doc id="4896262" url="https://pl.wikipedia.org/wiki?curid=4896262" title="Po prostu Kucek">
Po prostu Kucek

Po prostu Kucek (ang. "It’s Pony", od 2020) – brytyjski serial animowany stworzony przez Anta Bladesa oraz wyprodukowany przez Blue-Zoo Animation.
Premiera serialu odbyła się w Stanach Zjednoczonych 18 stycznia 2020 na amerykańskim Nickelodeon. W Polsce serial zadebiutował 6 września 2020 na antenie Nickelodeon Polska.
Dnia 9 lipca 2020 zostało ogłoszone, że powstanie drugi sezon serialu liczący 20 odcinków, a jego premiera przewidywana jest na początku 2021 roku.
Fabuła.
Serial opisuje perypetie dziewięcioletniej Annie Bramley oraz jej psotnego i nieprzewidywalnego kucyka Kucka, którzy przeżywają niesamowite przygody.
Wersja polska.
Wersja polska: na zlecenie Nickelodeon Polska – Start International Polska
Reżyseria: Michał Skarżyński
Dźwięk: Michał Skarżyński
Wystąpili:
i inni
Piosenkę czołówkową śpiewał: Janusz Kruciński i inni
Lektor: 

</doc>
<doc id="4896263" url="https://pl.wikipedia.org/wiki?curid=4896263" title="Gasiuliszki">
Gasiuliszki

Gasiuliszki (lit. "Gasiuliškė") – wieś na Litwie, w okręgu uciańskim, w rejonie jezioroskim, w starostwie Turmont.
Historia.
W czasach zaborów w granicach Imperium Rosyjskiego.
W dwudziestoleciu międzywojennym folwark leżał w Polsce, w województwie nowogródzkim (od 1926 w województwie wileńskim), w powiecie brasławskim, w gminie Smołwy.
Według Powszechnego Spisu Ludności z 1921 roku zamieszkiwały tu 22 osoby, wszystkie były wyznania rzymskokatolickiego i zadeklarowały polską przynależność narodową. Były tu 4 budynki mieszkalne. W 1931 w 1 domu zamieszkiwało 11 osób.
Miejscowość należała do parafii rzymskokatolickiej w Smołwach. Podlegała pod Sąd Grodzki w m. Turmont i Okręgowy w Wilnie; właściwy urząd pocztowy mieścił się w m. Turmont.

</doc>
<doc id="4896265" url="https://pl.wikipedia.org/wiki?curid=4896265" title="Agnieszka Pajączkowska">
Agnieszka Pajączkowska

Agnieszka Pajączkowska (ur. 1986 w Warszawie) – polska artystka fotografka, kulturoznawczyni, animatorka kultury, kuratorka. Najbardziej znana z projektu "Wędrowny Zakład Fotograficzny". Jej teksty naukowe publikowane są m.in. w Dwutygodniku, Krytyce Politycznej, Res Publice, Wysokich Obcasach czy w Widoku. Jej zainteresowania akademickie i artystyczne obejmują historię fotografii, antropologię, etnografię oraz związki lokalnych historii z codziennymi praktykami.
Życiorys.
Urodziła się w 1986 roku w Warszawie. Ukończyła kulturoznawstwo na Uniwersytecie Warszawskim, a także studia doktorskie w Instytucie Kultury Polskiej tamże, oraz Studium Fotografii Związku Polskich Artystów Fotografików.
Związana z Towarzystwem Inicjatyw Twórczych „ę” i projektem "Młodzi menedżerowie kultury" oraz członkini sieci Latających Animatorów Kultury, gdzie jako animatorka kultury popularyzowała sztukę fotograficzną wśród młodzieży. Współpracowała z Muzeum Sztuki Nowoczesnej w Warszawie. Współtworzy Towarzystwo Krajoznawcze "Krajobraz".
Jako jedyna fotografka, była jedną z osób kultury, obok m.in. Agaty Diduszko-Zyglewskiej, Jacka Dehnela, Łukasza Najdera czy Olgi Tokarczuk, która podpisała list otwarty polskich środowisk twórczych przeciw wypowiedzi Ministra Spraw Zagranicznych Witolda Waszczykowskiego dotyczącej uchodźców.
W 2015 roku otrzymała stypendium Ministra Kultury i Dziedzictwa Narodowego w obszarze „Sztuki wizualne” w 2015 roku. Rok później została nagrodzona tytułem "Kulturysta Roku 2016" Radiowego Domu Kultury Radiowej Trójki. W 2017 roku została członkinią rady programowej wrocławskiego TIFF Festival, zaś w 2018 warszawskiego Instytutu Fotografii Fort.
W 2020 została finalistką Nagrody im. Ryszarda Kapuścińskiego, razem z Pawłem Piotrem Reszką i laureatką Katarzyną Kobylarczyk. Została nominowana do Poznańskiej Nagrody Literackiej – stypendium im. Stanisława Barańczaka 2020. Otrzymała również wyróżnienie do Nagrody im. Beaty Pawlak a także otrzymała Nagrodę Literacką Prezydenta Miasta Białegostoku im. Wiesława Kazaneckiego w kategorii książka roku 2019.
Od kilku lat mieszka we Wrocławiu.
Wędrowny Zakład Fotograficzny.
Od 2012 realizuje swój autorski projekt "Wędrowny Zakład Fotograficzny". Podróżując po Polsce z aparatem cyfrowym i drukarką, tworzyła zdjęcia portretowe losowo napotkanym osobom w zamian za ich historie. Działanie to nawiązywało do wędrownych, sezonowych fotografów popularnych na przełomie XIX i XX wieku.
Zdjęcia te były pretekstem do osobistego a zarazem wielowymiarowego spojrzenia na badane przez Pajączkowską regiony i ich mieszkańców. Jej twórczość ma charakter interdyscyplinarny, realizuje "Zakład" jako projekty fotograficzne, animacyjne czy reporterskie. Zaistniał w wielu formach, m.in. strony internetowej czy wystawy fotografii.
Swoje doświadczenia z wyjazdów Pajączkowska opublikowała również w 2019 roku jako literacki reportaż. Dziennikarz kulturalny Włodzimierz Kalicki, porównując projekt "Zakładu" do intencji prekursora realizmu, Stendhala, ocenił:"Ludzkie doświadczenia dopiero zaplecione we wspólnotę losu opowiadają prawdę, której podważać, bo niby jest przypadkowa i jednostkowa, nie sposób. Ta prawda woła i płacze z niepoliczonych opowieści Pajączkowskiej: człowieka nie wolno wyrwać z jego miejsca na ziemi i rzucić gdzieś tam, bo jakiś paluch postukał w mapę. Bohaterowie „Wędrownego zakładu” cierpią na brak pieniędzy, brak zdrowia, brak miłości, ale ich cierpieniem największym (...) jest brak swojego miejsca na ziemi""."
Jednostkowy charakter dzieł ujawnia o wiele większe tematy historyczne, skupione zwłaszcza wokół akcji przesiedleńczej "Wisła". Pajączkowska, zaczynając od miejscowości Sejny, odwiedzała głównie tereny przygraniczne: Podkarpacie, Lubelszczyznę, Podlasie, Suwalszczyznę, a także Dolny Śląsk. Poprzez historie o realiach życia w przygranicznych wsiach ukazywała obraz o wiele szerszy: repatriantów wysiedlonych z Kresów Wschodnich na "Ziemie Odzyskane", relacji polsko-żydowskich, polsko-ukraińskich czy nawet tragedii rzezi wołyńskiej. W historiach i zdjęciach "Zakładu" pojawiają się także problemy ksenofobii, postępującej urbanizacji i jej skutków demograficznych. Jaka mówi sama Pajączkowska:"Być może jest to ostatni moment, by znaleźć w Polsce osoby, które faktycznie potrzebują zdjęć, to znaczy żyją we wsiach tak odległych od miast, są na tyle stare lub ubogie, że fotografia jest czymś, do czego nie mają na co dzień dostępu. Trafiłam do wsi, których mieszkańcy sami mówili mi: „Ta wieś się kończy”""."Bezpośredni i antropologiczny wymiar "Zakładu" zbliża jej działania do twórczości reportażysty Krzysztofa Kąkolewskiego czy fotografki Zofii Rydet, która była dla autorki dużą inspiracją, chociaż sama Pajączkowska nie uważa się za fotografkę.
Przez 5 lat działania "Wędrownego Zakładu Fotograficznego" Agnieszka Pajączkowska przejechała w sumie 4,5 tys. kilometrów i odwiedziła ponad 200 miejscowości tworząc 200 portretów.

</doc>
<doc id="4896270" url="https://pl.wikipedia.org/wiki?curid=4896270" title="James Jones (piłkarz)">
James Jones (piłkarz)

James Henry Jones (ur. 18 listopada 1873 w Camberwell w Londynie, zm. 27 grudnia 1955 w Hove) – brytyjski piłkarz. Jako zawodnik Upton Park F.C. reprezentował Wielką Brytanię na Letnich Igrzysk Olimpijskich 1900 w Paryżu, z którą zdobył złoty medal. 
Do Upton Park dołączył w 1896 przechodząc z Tunbridge Wells. W klubie również był odpowiedzialny za organizację wyjazdów kontynentalnych. Pracował również w rodzinnej firmie Samuel Jones &amp; Co., produkującej papier samoprzylepny i gum na znaczki pocztowe. 
Na igrzyskach Upton Park rozegrało jedno spotkanie, przeciwko reprezentującemu Francję Union des Sociétés Françaises de Sports Athlétiques (USFSA). Mecz zakończył się rezultatem 0:4 dla Brytyjczyków. 

</doc>
<doc id="4896277" url="https://pl.wikipedia.org/wiki?curid=4896277" title="Wędrowny Zakład Fotograficzny">
Wędrowny Zakład Fotograficzny



</doc>
<doc id="4896282" url="https://pl.wikipedia.org/wiki?curid=4896282" title="Gilinie">
Gilinie

Gilinie (lit. "Gilynė") – kolonia na Litwie, w okręgu uciańskim, w rejonie jezioroskim, w starostwie Turmont.
Historia.
W czasach zaborów w granicach Imperium Rosyjskiego.
W dwudziestoleciu międzywojennym zaścianek leżał w Polsce, w województwie nowogródzkim (od 1926 w województwie wileńskim), w powiecie brasławskim, w gminie Smołwy.
Według Powszechnego Spisu Ludności z 1921 roku zamieszkiwały tu 22 osoby, wszystkie były wyznania rzymskokatolickiego i zadeklarowały polską przynależność narodową. Były tu 4 budynki mieszkalne. W 1931 w 4 domach zamieszkiwało 14 osób.
Miejscowość należała do parafii rzymskokatolickiej w Smołwach. Podlegała pod Sąd Grodzki w m. Turmont i Okręgowy w Wilnie; właściwy urząd pocztowy mieścił się w m. Turmont.

</doc>
<doc id="4896283" url="https://pl.wikipedia.org/wiki?curid=4896283" title="Sidikalang">
Sidikalang

Sidikalang – miasto w Indonezji na wyspie Sumatra w prowincji Sumatra Północna; stolica kabupatenu Dairi. 

</doc>
<doc id="4896285" url="https://pl.wikipedia.org/wiki?curid=4896285" title="Flaga Pragi 10">
Flaga Pragi 10



</doc>
<doc id="4896286" url="https://pl.wikipedia.org/wiki?curid=4896286" title="Flaga Pragi 1">
Flaga Pragi 1



</doc>
<doc id="4896287" url="https://pl.wikipedia.org/wiki?curid=4896287" title="Flaga Pragi 2">
Flaga Pragi 2



</doc>
<doc id="4896288" url="https://pl.wikipedia.org/wiki?curid=4896288" title="Flaga Pragi 3">
Flaga Pragi 3



</doc>
<doc id="4896289" url="https://pl.wikipedia.org/wiki?curid=4896289" title="Flaga Pragi 6">
Flaga Pragi 6



</doc>
<doc id="4896290" url="https://pl.wikipedia.org/wiki?curid=4896290" title="Flaga Pragi 7">
Flaga Pragi 7



</doc>
<doc id="4896292" url="https://pl.wikipedia.org/wiki?curid=4896292" title="Flaga Pragi 8">
Flaga Pragi 8



</doc>
<doc id="4896293" url="https://pl.wikipedia.org/wiki?curid=4896293" title="Flaga Pragi 9">
Flaga Pragi 9



</doc>
<doc id="4896294" url="https://pl.wikipedia.org/wiki?curid=4896294" title="Flaga Pragi 11">
Flaga Pragi 11



</doc>
<doc id="4896295" url="https://pl.wikipedia.org/wiki?curid=4896295" title="Flaga Pragi 12">
Flaga Pragi 12



</doc>
<doc id="4896296" url="https://pl.wikipedia.org/wiki?curid=4896296" title="Flaga Pragi 13">
Flaga Pragi 13



</doc>
<doc id="4896297" url="https://pl.wikipedia.org/wiki?curid=4896297" title="Flaga Pragi 14">
Flaga Pragi 14



</doc>
<doc id="4896298" url="https://pl.wikipedia.org/wiki?curid=4896298" title="Flaga Pragi 15">
Flaga Pragi 15



</doc>
<doc id="4896299" url="https://pl.wikipedia.org/wiki?curid=4896299" title="Flaga Pragi 16">
Flaga Pragi 16



</doc>
<doc id="4896300" url="https://pl.wikipedia.org/wiki?curid=4896300" title="Flaga Pragi 17">
Flaga Pragi 17



</doc>
<doc id="4896301" url="https://pl.wikipedia.org/wiki?curid=4896301" title="Flaga Pragi 18">
Flaga Pragi 18



</doc>
<doc id="4896302" url="https://pl.wikipedia.org/wiki?curid=4896302" title="Flaga Pragi 19">
Flaga Pragi 19



</doc>
<doc id="4896303" url="https://pl.wikipedia.org/wiki?curid=4896303" title="Flaga Pragi 20">
Flaga Pragi 20



</doc>
<doc id="4896304" url="https://pl.wikipedia.org/wiki?curid=4896304" title="Flaga Pragi 21">
Flaga Pragi 21



</doc>
<doc id="4896305" url="https://pl.wikipedia.org/wiki?curid=4896305" title="Flaga Pragi 22">
Flaga Pragi 22



</doc>
<doc id="4896307" url="https://pl.wikipedia.org/wiki?curid=4896307" title="Inessa Sytnik">
Inessa Sytnik

Inessa Wasyliwna Sytnik – ukraińska inżynier, dr hab., profesor uczelni WZ, Katedry e-biznesu i Gospodarki Elektronicznej Wydziału Ekonomii i Zarządzania Politechniki Opolskiej.
Życiorys.
Obroniła pracę doktorską, następnie uzyskała stopień doktora habilitowanego. Jest profesorem WZ, Katedry e-biznesu i Gospodarki Elektronicznej na Wydziale Ekonomii i Zarządzania Politechniki Opolskiej.

</doc>
<doc id="4896310" url="https://pl.wikipedia.org/wiki?curid=4896310" title="Uniwersytet Kaledoński w Glasgow">
Uniwersytet Kaledoński w Glasgow

Uniwersytet Kaledoński w Glasgow () – brytyjska uczelnia publiczna w Glasgow, istniejąca od 1993 roku.

</doc>
<doc id="4896312" url="https://pl.wikipedia.org/wiki?curid=4896312" title="Glasgow Caledonian University">
Glasgow Caledonian University



</doc>
<doc id="4896317" url="https://pl.wikipedia.org/wiki?curid=4896317" title="Przekładanka">
Przekładanka

Przekładanka (ang. "Crossover") – to jeden z elementów łyżwiarskich zaliczanych do sekwencji kroków. Jest to podstawowy krok łyżwiarski polegający na nabieraniu przez łyżwiarza prędkości przekładając nogi podczas jazdy po łuku lub kole. Przekładankę można wykonywać podczas jazdy do przodu (ang. "forward") lub do tyłu (ang. "backward") w kierunku zgodnym z ruchami zegara (ang. "clockwise") lub w kierunku przeciwnym (ang. "counterclockwise"). Górna część ciała jest zwrócona przodem do wewnątrz łuku lub koła z wyciągniętymi rękoma, zaś wzrok łyżwiarza skierowany jest najczęściej (choć nie zawsze) w kierunku jazdy. Przekładanka jest podstawowym ruchem we wszystkich konkurencjach łyżwiarskich przed wykonaniem innych elementów.

</doc>
<doc id="4896319" url="https://pl.wikipedia.org/wiki?curid=4896319" title="Didbrook">
Didbrook

Didbrook – wieś w Anglii, w hrabstwie Gloucestershire. Leży 4 km od miasta Winchcombe. W 1931 roku civil parish liczyła 160 mieszkańców.

</doc>
<doc id="4896322" url="https://pl.wikipedia.org/wiki?curid=4896322" title="Uniwersytet Autonomiczny w Madrycie">
Uniwersytet Autonomiczny w Madrycie

Uniwersytet Autonomiczny w Madrycie (, ) – hiszpańska uczelnia publiczna w Madrycie. Została założona w 1968 roku.

</doc>
<doc id="4896323" url="https://pl.wikipedia.org/wiki?curid=4896323" title="Universidad Autónoma de Madrid">
Universidad Autónoma de Madrid



</doc>
<doc id="4896326" url="https://pl.wikipedia.org/wiki?curid=4896326" title="Volkswagen ID.4">
Volkswagen ID.4

Volkswagen ID.4 – elektryczny samochód osobowy typu crossover klasy średniej produkowany pod niemiecką marką Volkswagen od 2020 roku.
Historia i opis modelu.
Studyjną zapowiedzią pierwszego crossovera Volkswagena o napędzie w pełni elektrycznym był prototyp Volkswagen I.D. Crozz przedstawiony w kwietniu 2017 roku podczas wystawy samochodowej Shanghai Auto Show. 
Dwa i pół roku po premierze prototypu, Volkswagen przedstawił podczas Frankfurt Motor Show 2019 zamaskowany przedprodukcyjny egzemplarz finalnego modelu pod nazwą Volkswagen ID.4. Producent zapowiedział wówczas jednocześnie, że będzie to drugi po hatchbacku ID.3 od podstaw zaprojektowany pojazd w celu napędzania prądem.
Oficjalny debiut Volkswagena ID.4 odbył się we wrześniu 2020 roku. Średniej wielkości crossover oparty został o skonstruowaną dla samochodów elektrycznych platformę "MEB", debiutując po bliźniaczej technicznie Škodzie Enyaq iV i przed Audi Q4 e-tron.
Pod kątem wizualnym Volkswagen ID.4 został utrzymany w awangardowej estetyce łączącej muskularnie zarysowane nadkola, duże agresywnie ukształtowane reflektory połączone ze sobą świetlistym pasem, a także wysoko poprowadzoną linię okien i jednoczęściowe lampy tylne. ID.4 jest oferowany standardowo z trójbarwnym malowaniem nadwozia, z czego dach zachowuje barwę czarną, a słupki srebrną.
Kabina pasażerska została upodobniona do modelu ID.3, wyróżniając się minimalistycznym wzornictwem. Pojazd wyposażono w niewielki wyświetlacz zamiast tradycyjnych zegarów z charakterystycznym dżojstikiem do zmiany trybów jazdy. Ponadto, wygospodarowano także miejsce na wyświetlacz head-up, a także duży dotykowy ekran centralnym w konsoli centralnej pozwalający na łączność z systemem multimedialnym czy interfejsem Apple CarPlay.
Dzięki specyfice platformy, samochód charakteryzuje się relatywnie przestronną kabiną pasażerską pozbawioną m.in. tunelu środkowego, a także charakteryzującą się bagażnikiem o pojemności 543 litrów.
ID.4 GTX.
W kwietniu 2021 roku gama elektrycznego crossovera Volkswagena została poszerzona o topowy, wyczynowy wariant Volkswagen ID.4 GTX. Pod kątem wizualnym zyskała ona obniżone zawieszenie, dedykowany projekt przemodelowanych zderzaków z imitacją wlotów powietrza i potrójnymi diodami LED do jazdy dziennej, a także spojler dachowy i dwubarwne malowanie nadwozia. W kabinie pasażerskiej producent zamontował dedykowany wzór wyprofilowanej kierownicy, a także tapicerkę z czerwonymi przeszyciami wraz z takim samym motywem na panelach kokpitu.
Układ napędowy wyczynowej odmiany Volkswagena ID.4 składa się z dwóch silników elektrycznych, po jednym umieszczonym przy każdej z osi, które łącznie rozwijają moc 300 KM, zapewniają przyśpieszenie od 0 do 100 km/h w 6,2 sekundy i pozwalają jechać do 180 km/h. Zasięg układu elektrycznego charakteryzującego się średnim zużyciem energii 18,2 kWh/100 km wynosi ok. 482 kilometry.
Sprzedaż.
Europa.
Volkswagen ID.4 powstał jako samochód o globalnym zasięgu rynkowym, za priorytetowe obierając trzy główne rynki: europejski, amerykański oraz chiński. Produkcja na pierwszym z nich ruszyła na miesiąc przed debiutem, w sierpniu 2020 roku, w niemieckich zakładach Volkswagena w Zwickau dedykowanych wyłącznie samochodom elektrycznym. 
Zamówienia na samochód wśród klientów z rynków europejskich Volkswagen zaczął zbierać jesienią 2020 roku, a dostawy pierwszych egzemplarzy do dealerów odbyły się na rynku polskim na przełomie marca i kwietnia 2021 roku z ceną wyjściową za najtańszy egzemplarz wynoszącą 156 390 złotych. 
Chiny.
Na rynku chińskim pojazd zadebiutował w listopadzie 2020 roku w dwóch wariantach stylistycznych: jako klasyczny znany z rynku europejskiego Volkswagen ID.4 Crozz oraz bardziej agresywnie stylizowany Volkswagen ID.4X, wyróżniający się ostrzej zarysowanymi reflektorami, większymi imitacjami wlotów powietrza w zderzakach i tylną tablicą rejestracyjną umieszczoną na klapie bagażnika zamiast na zderzaku, jak w modelu Crozz. Ponadto, samochód zyskał też bardziej zabudowany tunel środkowy z umieszczonym na nim podłokietnikiem, zamiast przymocowanych do foteli podpórek jak w modelu podstawowym.
Produkcja chińskiego Volkswagena ID.4 podzielona została między dwie spółki joint-venture współpracujące w tym kraju z niemieckim koncernem. Wytwarzaniem podstawowego ID.4 Crozz zajmuje się FAW-Volkswagen w zakładach w Foshan, z kolei produkcję topowego ID.4X koordynuje SAIC-Volkswagen w fabryce w Anting.
Niespełna 8 miesięcy po rozpoczęciu sprzedaży na rynku chińskim, agencja Reuters podała informacje o rozczarowaniu Volkswagena drastycznie niższą popularnością rodziny modeli ID.4 w Chinach niż zakładano. W czerwcu 2021 obie fabryki wytwarzające pojazdy pracowały na mniej niż 10% swoich mocy produkcyjnych, pozwalających na roczną produkcję rzędu 300 tysięcy pojazdów. Tymczasem miesięczna sprzedaż modeli oscylowała dotychczas wokół ok. 1 tysiąca sztuk. Początkowo Volkswagen planował roczną sprzedaż obu modeli z linii ID.4 na poziomie 100-120 tysięcy sztuk, co po połowie pierwszego roku sprzedaży nie będzie możliwe do wypełnienia. Wśród przyczyn niepowodzenia rynkowego linii ID.4 w Chinach wskazano m.in. bardzo dużą konkurencyjność rynkową na czele z sześciokrotnie popularniejszą Teslą Model Y, a także brak nowinek technicznych obecnych u podobnych pojazdów wraz z przejściem na model pośrednictwa sprzedaży.
Ameryka Północna.
Trzecim dużym rynkiem, gdzie uruchomiono produkcję Volkswagena ID.4, są Stany Zjednoczone. Oficjalnie rozpoczęła się ona pod koniec lipca 2022 roku w miejscowości Chattanooga w stanie Tennessee, pół roku później niż pierwotnie zakładany okres. Zanim to nastąpiło, egzemplarze na rynek amerykański dostarczane były przez drugą połowę 2021 roku z niemieckich zakładów w Zwickau, odkąd samochód zadebiutował w salonach Stanów Zjednoczonych i Kanady w czerwcu 2021.
Pod kątem wizualnym Volkswagen ID.4 na rynki północnoamerykańskie wyróżnia się jedynie dodatkowym oświetleniem w nadkolach podyktowanym tutejszymi regulacjami, a także dostosowanymi podstawkami pod inny kształt tablic rejestracyjnych. Ponadto, producent zdecydował się rozróżnić wyposażenie standardowe elektrycznego crossovera w zależności od kraju. Z racji surowszego klimatu panującego na większości obszarów Kanady, samochód dostępny jest tam z fabryczną pompą ciepła pozwalającą na zwiększenie zasięgu i poprawienie parametrów układu napędowego w przypadku niskich, zimowych temperatur.
Dane techniczne.
W pierwszej kolejności producent wprowadził pod koniec 2020 roku do sprzedaży wariant napędowy ID.4 rozwijający moc 204 KM i wyposażony w baterię o pojemności 82 kWh, co przekłada się na 8,5-sekundowe przyśpieszenie do 100 km/h i maksymalny zasięg 460 kilometrów na jednym ładowaniu. 
W 2021 roku oferta została skompletowana o kolejne trzy warianty. Pierwsze dwa o baterii 52 kWh i mocy 148 lub 170 KM będą rozwijać 360 zasięgu na jednym ładowaniu, z kolei trzeci z baterią 77 kWh zaoferuje moc 174 KM oraz maksymalny zasięg 520 kilometrów na jednym ładowaniu.
ID.5.
Volkswagen ID.5 zostanie zaprezentowany po raz pierwszy w 2021 roku.
Kilka tygodni po debiucie podstawowego ID.4, rozpoczęły się testy drugiego wariantu w stylu SUV-ów Coupe. Podobnie jak pokrewne Audi Q4 Sportback e-tron i Škoda Enyaq Coupe iV, samochód charakteryzuje się niżej poprowadzoną linią dachu, która gwałtownie opada za pierwszym rzędem siedzeń ku stopniowanemu tyłowi. Pod tym względem, samochód odtworzył koncepcję zastosowaną w prototypie I.D. Crozz z 2017 roku.
W sierpniu 2021 roku producent oficjalnie potwierdził, że odmiana coupe ID.4 otrzyma inną nazwę, Volkswagen ID.5 i zadebiutuje oficjalnie podczas targów IAA 2021 we wrześniu w Monachium, a także przedstawiła obszerne szczegóły na temat specyfikacji technicznej i planów sprzedażowych. Inne proporcje nadwozia ID.5 przyniosły krótsze o 30 mm nadwozie, tak samo pojemny bagażnik, a także głębsze profilowanie foteli kierowcy.
ID.5 GTX.
W pierwszej kolejności producent zaplanował wprowadzenie do sprzedaży modelu ID.5 w wyczynowym wariancie GTX, znanym już z klasycznego Volkswagena ID.4. Pod względem wizualnym samochód zyskał dedykowany projekt przedniego i tylnego zderzaka, a także charakterystyczny spojler na krawędzi klapy.
Układ napędowy ID.5 GTX tworzą dwa silniki elektryczne umieszczone kolejno przy przedniej i tylnej osi, rozwijając łączną moc 300 KM i rozpędzając się do 100 km/h w 6 sekund. Samochód posiada napęd na cztery koła wraz z systemem rozłożenia mocy na poszczególne osie w zależności od warunków jazdy.
Sprzedaż.
W przeciwieństwie do podstawowego wariantu, Volkswagen ID.5 zbudowany został wyłącznie z myślą o rynkach Europy Zachodniej i Środkowo-Wschodniej, opierając się na zakładach produkcyjnych w niemieckim Zwickau. Początek sprzedaży został wyznaczony na pierwszy kwartał 2022 roku.
Dane techniczne.
Poza topową odmianą ID.5 GTX, która utworzyła na początku gamę wariantów napędowych elektrycznego SUV-a Coupe Volkswagena, producent przewidział także cywilny, podstawowy model. Charakteryzuje się on napędem tylnym, silnikiem elektrycznym o mocy 150 KM, a także tak samo pojemną baterią o pojemności 82 kWh i zasięgiem ok. 500 kilometrów.

</doc>
<doc id="4896327" url="https://pl.wikipedia.org/wiki?curid=4896327" title="Linia kolejowa nr 693">
Linia kolejowa nr 693

Linia kolejowa nr 693 – pierwszorzędna, jednotorowa, zelektryfikowana linia kolejowa znaczenia państwowego, łącząca posterunek odgałęźny Zabrzeg z posterunkiem odgałęźnym Bronów
Linia w całości została ujęta w kompleksową i bazową towarową sieć transportową TEN-T.

</doc>
<doc id="4896330" url="https://pl.wikipedia.org/wiki?curid=4896330" title="Suzanne Marwille">
Suzanne Marwille

Suzanne Marwille, właśc. Marta Schölerová (ur. 11 lipca 1895 w Pradze, zm. 14 stycznia 1962 tamże) – czeska aktorka i scenarzystka filmowa. 
Jej trzecim mężem był reżyser Martin Frič (od 1928). Córka z pierwszego małżeństwa Marta Fričová (1914–1993), która przyjęła nazwisko ojczyma, również była aktorką.

</doc>
<doc id="4896338" url="https://pl.wikipedia.org/wiki?curid=4896338" title="Lekkoatletyka na Letnich Igrzyskach Olimpijskich 1964 – pchnięcie kulą mężczyzn">
Lekkoatletyka na Letnich Igrzyskach Olimpijskich 1964 – pchnięcie kulą mężczyzn

Pchnięcie kulą mężczyzn podczas XVIII Letnich Igrzysk Olimpijskich w Tokio rozegrano 17 października 1964 (kwalifikacje i finał) na Stadionie Olimpijskim w Tokio. Zwycięzcą został Amerykanin Dallas Long, brązowy medalista na igrzysk olimpijskich w Rzymie, który ustanowił w finale rekord olimpijski pchnięciem na odległość 20,33 m.
Wyniki.
Kwalifikacje.
Do finału awansowali zawodnicy, którzy osiągnęli minimum 17,80 m, względnie 12 najlepszych (gdyby mniej niż 12 zawodników osiągnęło minimum).

</doc>
<doc id="4896368" url="https://pl.wikipedia.org/wiki?curid=4896368" title="Maria Mrówczyńska">
Maria Mrówczyńska

Maria Magdalena Mrówczyńska (ur. 1974 w Zielonej Górze) – polska inżynier, specjalistka w zakresie geodezji i kartografii, doktor habilitowany nauk technicznych, profesor uczelni na Uniwersytecie Zielonogórskim i jego prorektor w kadencji 2020–2024.
Życiorys.
Absolwentka Technikum Geodezyjnego w Zielonej Górze (1994). W 1999 ukończyła studia z zakresu geodezji i kartografii na Akademii Rolniczej we Wrocławiu. Doktoryzowała się w 2006 na Politechnice Warszawskiej na podstawie rozprawy zatytułowanej: "Badanie dokładności i efektywności odwzorowania rzeźby terenu za pomocą sieci neuronowych", której promotorem był dr hab. Józef Gil. Stopień naukowy doktora habilitowanego uzyskała w 2013 na PW w oparciu o cykl publikacji pt. "Studium nad doborem metod inteligencji numerycznej do rozwiązywania zagadnień z geodezji inżynieryjnej".
W latach 1999–2001 była zatrudniona na Politechnice Zielonogórskiej. W 2001 podjęła pracę na nowo utworzonym Uniwersytecie Zielonogórskim, na którym doszła do stanowiska profesora uczelni. W latach 2016–2019 była prodziekanem Wydziału Budownictwa, Architektury i Inżynierii Środowiska, zaś w latach 2019–2020 pełniła funkcję dyrektora Instytutu Budownictwa. W 2020 została prorektorem Uniwersytetu Zielonogórskiego do spraw współpracy z gospodarką w kadencji 2020–2024.
Specjalizuje się w informatyce geodezyjnej. Opublikowała ponad 130 prac. Członek Komitetu Geodezji PAN.
Odznaczona m.in. Medalem Komisji Edukacji Narodowej (2019).

</doc>
<doc id="4896395" url="https://pl.wikipedia.org/wiki?curid=4896395" title="Mikołaj Kościałkowski">
Mikołaj Kościałkowski

Mikołaj Kościałkowski z Indrana herbu Syrokomla – marszałek wiłkomierski w latach 1773–1780, sędzia ziemski wiłkomierski w latach 1765–1773, podstoli wiłkomierski w latach 1740–1765.
Poseł powiatu wiłkomierskiego na sejm 1740 roku.

</doc>
<doc id="4896403" url="https://pl.wikipedia.org/wiki?curid=4896403" title="Girwidziszki">
Girwidziszki

Girwidziszki (lit. "Girvydiškė") – wieś na Litwie, w okręgu uciańskim, w rejonie jezioroskim, w starostwie Turmont.
Dawniej zaścianek.
Historia.
W czasach zaborów w granicach Imperium Rosyjskiego.
W dwudziestoleciu międzywojennym zaścianek leżał w Polsce, w województwie nowogródzkim (od 1926 w województwie wileńskim), w powiecie brasławskim, w gminie Smołwy.
Według Powszechnego Spisu Ludności z 1921 roku zamieszkiwało tu 19 osób, wszystkie były wyznania rzymskokatolickiego i zadeklarowały polską przynależność narodową. Były tu 3 budynki mieszkalne. W 1931 w 3 domach zamieszkiwało 19 osób.
Miejscowość należała do parafii rzymskokatolickiej w Tylży. Podlegała pod Sąd Grodzki w m. Turmont i Okręgowy w Wilnie; właściwy urząd pocztowy mieścił się w m. Turmont.

</doc>
<doc id="4896404" url="https://pl.wikipedia.org/wiki?curid=4896404" title="Jakub Kossowski">
Jakub Kossowski

Jakub Kossowski herbu Dołęga – chorąży brzeziński w latach 1736–1754, stolnik inowłodzki w latach 1735–1736, podczaszy inowłodzki w latach 1734–1735, cześnik inowłodzki w latach 1733–1734.
Poseł województwa łęczyckiego na sejm 1740 roku.

</doc>
<doc id="4896410" url="https://pl.wikipedia.org/wiki?curid=4896410" title="Izydor Łuszczek">
Izydor Łuszczek



</doc>
<doc id="4896411" url="https://pl.wikipedia.org/wiki?curid=4896411" title="František Kordač">
František Kordač

František Kordač (ur. 11 stycznia 1852 w Seleticach, zm. 25 kwietnia 1934 w Břežanach) – czeski duchowny rzymskokatolicki, arcybiskup praski, poseł na Rewolucyjne Zgromadzenie Narodowe.
Biografia.
Młodość i prezbiteriat.
Studiował teologię i filozofię najpierw w Pradze, a następnie w Rzymie, gdzie uzyskał doktorat z obu kierunków. 15 czerwca 1878 otrzymał święcenia prezbiteriatu i został kapłanem diecezji litomierzyckiej. Początkowo pracował w administracji duchownej w Libercu. W 1885 został rektorem i profesorem seminarium duchownego w Litomierzycach. W 1905 przeniósł się na praski Uniwersytet Karola, gdzie był profesorem filozofii chrześcijańskiej na Wydziale Teologicznym.
Jako filozof był tomistą i scholastykiem. Znany był jako bezkompromisowy apologeta doktryny katolickiej. Współpracował z inteligencką gazetą "Vlast" o profilu antymodernistycznym. Działał również w sferze polityki jako członek popierającej wyłożoną przez Leona XIII w encyklice Rerum novarum naukę społeczną Chrześcijańsko-Społecznej Partii Ludowej. Działalność na rzecz ubogich przyniosła mu uznanie w stołecznym Wiedniu.
Po uzyskaniu przez Czechosłowację niepodległości w 1918 został posłem na Rewolucyjne Zgromadzenie Narodowe z ramienia Czechosłowackiej Partii Ludowej. Jako poseł zasłynął dwoma przemówieniami - o zgodności nauki i wiary oraz o nierozerwalności małżeństwa wygłoszonym podczas debaty nad ustawą o separacji małżeńskiej, po którym stał się obiektem ataków ze strony liberalnej prasy. W listopadzie 1918 przez tydzień zasiadał w Komisji Petycji, a od 11 czerwca 1919 do końca kadencji był członkiem Komisji Kultury. Po zakończeniu kadencji 7 stycznia 1920 nigdy już nie był członkiem parlamentu.
Episkopat.
16 września 1919 papież Benedykt XV mianował go arcybiskupem praskim. 26 października 1919 przyjął sakrę biskupią z rąk nuncjusza apostolskiego w Austro-Węgrzech abpa Teodora Valfré di Bonzo. Współkonsekratorami byli biskup litomierzycki Josef Jindrich Gross oraz biskup czeskobudziejowicki Josef Antonín Hůlka.
Jako arcybiskup praski popierał odczytywanie Ewangelii w języku czeskim oraz dbał o liturgię w rycie słowiańskim. Dużą uwagę przykładał do utrzymania doktryny katolickiej w Czechach. Na początku pontyfikatu musiał zmierzyć się z powstałym w łonie czeskiego Kościoła katolickiego schizmatyckim, narodowym kościołem czechosłowackim, popieranym przez księży o poglądach modernistycznych. Abp Kordač potępił i zwalczał ten ruch, dzięki czemu osłabił falę odejścia wiernych, mimo początkowego poparcia dla kościoła czechosłowackiego wśród wielu czeskich katolików o patriotycznych poglądach. Uczestniczył w pracach nad modus vivendi, regulującym stosunki pomiędzy państwem a Kościołem.
21 lipca 1931 złożył rezygnację z urzędu arcybiskupa praskiego. Otrzymał wówczas od papieża arcybiskupstwo tytularne Amasea. Okoliczności dymisji nie są jasne. Oficjalnym powodem podawany był jego konflikt z nuncjuszem apostolskim w Czechosłowacji abp Pietro Ciriacim, spowodowany odmową abpa Kordača finansowania ze środków kościelnych budowy nowej siedziby nuncjatury, gdyż uważał on, że ważniejszą inwestycją dla Kościoła jest budowa nowego seminarium duchownego w Pradze-Dejvicach. Za rzeczywisty powód odejścia abpa Kordača uznaje się jego konserwatywne, ostro antyliberalne poglądy w duchu nauczania przedwojennego papieża Piusa X, niepasujące do bardziej otwartej na liberalne demokracje linii ówczesnego papieża Piusa XI. Watykan miał się obawiać, że ostre antyliberalne wypowiedzi abpa Kordača w mediach i w kazaniach oraz jego opozycja do modelu państwa wprowadzanego przez prezydenta Masaryka, mogą być przeszkodą w ułożeniu dobrych stosunków pomiędzy Kościołem a liberalnym rządem Czechosłowacji.
Po rezygnacji zamieszkał na podpraskim zamku w Břežanach, gdzie zmarł 25 kwietnia 1934.

</doc>
<doc id="4896412" url="https://pl.wikipedia.org/wiki?curid=4896412" title="Frantisek Kordác">
Frantisek Kordác



</doc>
<doc id="4896414" url="https://pl.wikipedia.org/wiki?curid=4896414" title="Górnopol">
Górnopol

Górnopol – część wsi Czyżeliszki na Litwie, w okręgu uciańskim, w rejonie jezioroskim, w starostwie Turmont.
Dawnej samodzielna miejscowość.
Historia.
W czasach zaborów w granicach Imperium Rosyjskiego.
W dwudziestoleciu międzywojennym folwark a następnie zaścianek leżał w Polsce, w województwie nowogródzkim (od 1926 w województwie wileńskim), w powiecie brasławskim, w gminie Smołwy.
Według Powszechnego Spisu Ludności z 1921 roku zamieszkiwało tu 13 osób, wszystkie były wyznania rzymskokatolickiego i zadeklarowały polską przynależność narodową. Był tu 1 budynek mieszkalny. W 1931 w 2 domach zamieszkiwało 11 osób.
Miejscowość należała do parafii rzymskokatolickiej w Smołwach. Podlegała pod Sąd Grodzki w m. Turmont i Okręgowy w Wilnie; właściwy urząd pocztowy mieścił się w m. Turmont.

</doc>
<doc id="4896430" url="https://pl.wikipedia.org/wiki?curid=4896430" title="Grygiańce">
Grygiańce

Grygiańce – dawna wieś. Tereny, na których była położona, leżą obecnie na Litwie, w okręgu uciańskim, w rejonie jezioroskim, w starostwie Turmont.
Dawniej Grzygiańce lub Grygańce.
Historia.
W czasach zaborów w granicach Imperium Rosyjskiego.
W dwudziestoleciu międzywojennym wieś leżała w Polsce, w województwie nowogródzkim (od 1926 w województwie wileńskim), w powiecie brasławskim, w gminie Smołwy.
Według Powszechnego Spisu Ludności z 1921 roku zamieszkiwało tu 61 osób, wszystkie były wyznania rzymskokatolickiego i zadeklarowały polską przynależność narodową. Było tu 11 budynków mieszkalnych. W 1931 w 13 domach zamieszkiwało 65 osób.
Miejscowość należała do parafii rzymskokatolickiej w Smołwach i prawosławnej w Dryświatach. Podlegała pod Sąd Grodzki w m. Turmont i Okręgowy w Wilnie; właściwy urząd pocztowy mieścił się w m. Turmont.

</doc>
<doc id="4896431" url="https://pl.wikipedia.org/wiki?curid=4896431" title="Johann Gottlieb Goldberg">
Johann Gottlieb Goldberg

Johann Gottlieb (Theophilus) Goldberg, także Gollberg, Goltberg (ochrzczony 14 marca 1727 w Gdańsku, zm. 13 kwietnia 1756 w Dreźnie) – niemiecki kompozytor i klawesynista.
Życiorys.
Uzdolnienia muzyczne wykazywał już jako dziecko. W wieku około 10 lat wraz ze swoim protektorem, hrabią Hermanem Karlem von Keyserlingem, wyjechał do Saksonii. Zgodnie z przekazami miał być uczniem Wilhelma Friedemanna Bacha w Dreźnie, a następnie w latach 1742–1743 także Johanna Sebastiana Bacha w Lipsku. Od 1751 roku do śmierci zatrudniony był na dworze hrabiego Henryka Brühla. Zmarł na gruźlicę. Komponował kantaty, ponadto jest autorem dwóch koncertów na klawesyn i instrumenty smyczkowe, utworów na instrumenty klawiszowe (sonaty, polonezy, wariacje), 6 triów na flet, skrzypce i basso continuo. W początkowym okresie twórczości nawiązywał do J.S. Bacha, późniejsze dzieła noszą cechy stylu galant.
Nazwisko Goldberga związane jest z nazwą skomponowanych przez J.S. Bacha "Wariacji Goldbergowskich", które zgodnie z relacją Johanna Nikolausa Forkela miały być napisane jako lek na bezsenność dla hrabiego von Keyserlinga. Wiarygodność tej relacji i ewentualne wykonywanie tego utworu przez Goldberga są współcześnie podważane. Wiadomo jednak, że Goldberg otrzymał od Bacha kopię partytury.

</doc>
<doc id="4896437" url="https://pl.wikipedia.org/wiki?curid=4896437" title="Dolina Skrwy Lewej">
Dolina Skrwy Lewej

Dolina Skrwy Lewej (PLH140051) – specjalny obszar ochrony siedlisk sieci Natura 2000 obejmujący dolny odcinek Skrwy Lewej oraz jej dolinę i fragment poza doliną w Kotlinie Płockiej o długości ok. 7 km oraz powierzchni 129,02 ha. Niemal w całości położony jest w Gostynińsko-Włocławskim Parku Krajobrazowym.
Siedliska przyrodnicze oraz gatunki będące przedmiotem ochrony to:

</doc>
<doc id="4896441" url="https://pl.wikipedia.org/wiki?curid=4896441" title="Lista zabytków w Żabbar">
Lista zabytków w Żabbar

To jest lista zabytków w miejscowości Żabbar na Malcie, które są umieszczone na liście National Inventory of the Cultural Property of the Maltese Islands.

</doc>
<doc id="4896447" url="https://pl.wikipedia.org/wiki?curid=4896447" title="Niemce (ujednoznacznienie)">
Niemce (ujednoznacznienie)



</doc>
<doc id="4896461" url="https://pl.wikipedia.org/wiki?curid=4896461" title="Gudziszeczki">
Gudziszeczki

Gudziszeczki – dawny zaścianek na Litwie, w okręgu uciańskim, w rejonie ignalińskim, w starostwie Kozaczyzna.
Gudziszeczki – dawny zaścianek na Litwie, w okręgu uciańskim, w rejonie jezioroskim, w starostwie Turmont.

</doc>
<doc id="4896462" url="https://pl.wikipedia.org/wiki?curid=4896462" title="Calivigny">
Calivigny

Calivigny – wieś w Grenadzie, w parafii Saint George. 

</doc>
<doc id="4896463" url="https://pl.wikipedia.org/wiki?curid=4896463" title="Gudziszeczki (rejon jezioroski)">
Gudziszeczki (rejon jezioroski)

Gudziszeczki – dawny zaścianek. Tereny na których był położony, leżą obecnie na Litwie, w okręgu uciańskim, w rejonie jezioroskim, w starostwie Turmont.
Historia.
W czasach zaborów w granicach Imperium Rosyjskiego.
W dwudziestoleciu międzywojennym zaścianek leżał w Polsce, w województwie nowogródzkim (od 1926 w województwie wileńskim), w powiecie brasławskim, w gminie Smołwy.
Według Powszechnego Spisu Ludności z 1921 roku zamieszkiwało tu 5 osób, wszystkie były wyznania rzymskokatolickiego i zadeklarowały polską przynależność narodową. Był tu 1 budynek mieszkalny. W 1931 w 1 domu zamieszkiwało 8 osób.
Miejscowość należała do parafii rzymskokatolickiej w Smołwach i prawosławnej w Dryświatach. Podlegała pod Sąd Grodzki w m. Turmont i Okręgowy w Wilnie; właściwy urząd pocztowy mieścił się w m. Turmont.

</doc>
<doc id="4896464" url="https://pl.wikipedia.org/wiki?curid=4896464" title="Horodyszcze (obwód grodzieński)">
Horodyszcze (obwód grodzieński)

Horodyszcze (; ) – wieś na Białorusi, w obwodzie grodzieńskim, w rejonie werenowskim, w sielsowiecie Raduń.
Historia.
Od XIV do XVII wieku istniał tu zamek, należący do wielkich książąt litewskich i królów Polski, z drewniano-ziemnym wałem obronnym i zwodzonym mostem. 20 października 1536 na zamku w obecności króla Polski Zygmunta I Starego podpisano umowę o ślubie Barbary Radziwiłłówny i Stanisława Gasztołda. Obecnie po zamku pozostały ruiny.
W dwudziestoleciu międzywojennym wieś leżała w Polsce, w województwie nowogródzkim, w powiecie lidzkim, w gminie Raduń. Po II wojnie światowej w granicach Związku Sowieckiego. Od 1991 w niepodległej Białorusi.

</doc>
<doc id="4896467" url="https://pl.wikipedia.org/wiki?curid=4896467" title="Gudziszki">
Gudziszki

Gudziszki − wieś na Litwie, w rejonie solecznickim
Gudziszki – dawny folwark na Litwie, w okręgu uciańskim, w rejonie ignalińskim, w starostwie Kozaczyzna.
Gudziszki – wieś na Litwie, w okręgu uciańskim, w rejonie jezioroskim, w starostwie Turmont.

</doc>
<doc id="4896471" url="https://pl.wikipedia.org/wiki?curid=4896471" title="Gudziszki (okręg uciański)">
Gudziszki (okręg uciański)

Gudziszki (lit. "Gudiškė") – wieś na Litwie, w okręgu uciańskim, w rejonie jezioroskim, w starostwie Turmont.
Historia.
W czasach zaborów w granicach Imperium Rosyjskiego.
W dwudziestoleciu międzywojennym folwark leżał w Polsce, w województwie nowogródzkim (od 1926 w województwie wileńskim), w powiecie brasławskim, w gminie Smołwy.
Według Powszechnego Spisu Ludności z 1921 roku zamieszkiwało tu 16 osób, wszystkie były wyznania rzymskokatolickiego i zadeklarowały polską przynależność narodową a 1 inną. Był tu 1 budynek mieszkalny. W 1931 w 1 domu zamieszkiwało 4 osoby.
Miejscowość należała do parafii rzymskokatolickiej w Smołwach. Podlegała pod Sąd Grodzki w m. Turmont i Okręgowy w Wilnie; właściwy urząd pocztowy mieścił się w m. Turmont.

</doc>
<doc id="4896472" url="https://pl.wikipedia.org/wiki?curid=4896472" title="Francesco Ferrara">
Francesco Ferrara

Francesco Ferrara (ur. 7 grudnia 1810 w Palermo, zm. 22 stycznia 1900 w Wenecji) – włoski ekonomista i polityk.
Ferrara został szefem Sycylijskiego Biura Statystycznego w 1834 r. i założył pismo „Giornale di statistica”, został uwięziony w 1847 r. za działalność polityczną, ale wyszedł na wolność podczas rewolucji 1848 r. i został członkiem Sycylijskiego Rządu Tymczasowego. Kiedy przywrócono panowanie Burbonów, pozostał w Piemoncie, gdzie pełnił misję polityczną, a w latach 1849–1864 był profesorem ekonomii najpierw w Turynie, a następnie na Uniwersytecie w Pizie.
Przez krótki czas, od maja do lipca 1867 r., Ferrara, który został wybrany do włoskiej Izby Deputowanych w 1865 r., był ministrem finansów w gabinecie Urbano Rattazziego. W 1868 r. został dyrektorem Szkoły Biznesu w Wenecji, a w 1881 członkiem Senatu. Jako ekonomista ściśle przestrzegał nauk „ekonomistów harmonii” Frédérica Bastiata i Henry’ego Charlesa Careya. Wydał między innymi obszerny zbiór „Bibliotheca dell 'Economista” (27 tomów, 1850-68); jego krytyczne wstępy do prac opublikowanych w tym dziele, „Esame storico-critico degli economicisti”, zostały opublikowane w dwóch tomach w latach 1889–1890.

</doc>
<doc id="4896473" url="https://pl.wikipedia.org/wiki?curid=4896473" title="Hieronimowo">
Hieronimowo



</doc>
<doc id="4896474" url="https://pl.wikipedia.org/wiki?curid=4896474" title="Charles Mangion">
Charles Mangion

Charles Mangion (ur. 14 listopada 1952 w m. Pietà) – maltański polityk i prawnik, poseł do Izby Reprezentantów, w latach 1996–1998 minister, w 2008 lider opozycji.
Życiorys.
Ukończył w 1974 studia anglistyczne na Uniwersytecie Maltańskim. W 1982 doktoryzował się w zakresie prawa. Podjął praktykę w zawodzie notariusza w ramach własnej firmy prawniczej.
Działacz Partii Pracy. W 1987 po raz pierwszy został wybrany do Izby Reprezentantów. Zasiadał w maltańskim parlamencie także po wyborach w 1992, 1996, 1998, 2003, 2008 i 2013. W latach 1996–1998 pełnił funkcję ministra sprawiedliwości i władz lokalnych w rządzie Alfreda Santa. W 2003 objął funkcję wicelidera Partii Pracy. Gdy po wyborach w 2008 Alfred Sant ustąpił z funkcji lidera partii, Charles Mangion stał się czasowym liderem swojego ugrupowania i tym samym liderem opozycji. Wykonywał te obowiązki do czasu, gdy w tym samym roku na czele laburzystów stanął Joseph Muscat.
W 2017 powołany na prezesa linii lotniczych Air Malta.

</doc>
<doc id="4896476" url="https://pl.wikipedia.org/wiki?curid=4896476" title="Hieronimowo (rejon jezioroski)">
Hieronimowo (rejon jezioroski)

Hieronimowo – dawny zaścianek. Tereny na których był położony, leżą obecnie na Litwie, w okręgu uciańskim, w rejonie jezioroskim, w starostwie Turmont.
Dawniej Heronimowo.
Historia.
W czasach zaborów w granicach Imperium Rosyjskiego.
W dwudziestoleciu międzywojennym folwark a następnie zaścianek leżał w Polsce, w województwie nowogródzkim (od 1926 w województwie wileńskim), w powiecie brasławskim, w gminie Smołwy.
Według Powszechnego Spisu Ludności z 1921 roku zamieszkiwało tu 8 osób, wszystkie były wyznania rzymskokatolickiego i zadeklarowały polską przynależność narodową. Były tu 2 budynki mieszkalne. W 1931 w 2 domach zamieszkiwało 14 osób.
Miejscowość należała do parafii rzymskokatolickiej w Smołwach i prawosławnej w Dryświatach. Podlegała pod Sąd Grodzki w m. Turmont i Okręgowy w Wilnie; właściwy urząd pocztowy mieścił się w m. Turmont.

</doc>
<doc id="4896477" url="https://pl.wikipedia.org/wiki?curid=4896477" title="Henryk Pstrusiński">
Henryk Pstrusiński

Henryk Michał Pstrusińki (ur. 9 lutego 1907 w Krakowie, zm. 26 listopada 1959 tamże) – polski przedsiębiorca, Sprawiedliwy wśród Narodów Świata
Życiorys.
Urodził się w Krakowie jako syn Gabrieli z domu Schmeidel i brązownika Stanisława Pstrusińskiego. Zajmował się rzemiosłem bliskim brązownictwa. Pracował również w Czechach. Przed wybuchem II wojny światowej Pstrusiński był właścicielem fabryki bakelitu w Krakowie, a w czasie wojny kierował Artystyczną Odlewnią Metali tamże. Zawarł związek małżeński z Antoniną Zofią z domu Wiśniowską, z którą miał m.in. córkę Jadwigę Pstrusińską, późniejszą profesor UJ i UW. W czasie okupacji niemieckiej Pstrusiński zaangażował się w działania zgrupowania "Żelbet" oddziału dywersyjnego Armii Krajowej. Przyjął pseudonim "Pik". W podziemiu wojennym odznaczony Złotą Odznaką AK, Krzyżem Walecznych oraz Brązowym Krzyżem Zasługi z Mieczami. 
W czasie okupacji niemieckiej pomagał wielu Żydom, z których część ocalała. Znajdował dla nich kryjówki, pomagał w przemieszczaniu się oraz udzielał im schronienia w swoim mieszkaniu. 
Po zakończeniu działań wojennych pozostał w Krakowie. Wydany przez torturowanego kolegę, został aresztowany w 1951 r. za działalność konspiracyjną, przy czym skonfiskowano m.in. jego odznaczenia. Był osadzony przez ponad rok w więzieniu na Montelupich. 
W latach 50. startował z powodzeniem w wyścigach i rajdach motocyklowych w barwach klubu Cracovia. Późniejszy działacz i sędzia sportowy.
Pstrusiński zmarł 26 listopada 1959 r. Spoczywa w rodzinnym grobowcu na krakowskim Cmentarzu Rakowickim (pas AA, płd.). Pośmiertnie, 19 sierpnia 2008 r. został uhonorowany przez Instytut Jad Waszem tytułem Sprawiedliwego wśród Narodów Świata.

</doc>
<doc id="4896478" url="https://pl.wikipedia.org/wiki?curid=4896478" title="Ilgiszki">
Ilgiszki

Ilgiszki (lit. "Ilgiškė") – wieś na Litwie, w okręgu uciańskim, w rejonie jezioroskim, w starostwie Turmont.
Inna nazwa miejscowości to Igliszki.
Dawniej zaścianek.
Historia.
W czasach zaborów w granicach Imperium Rosyjskiego.
W dwudziestoleciu międzywojennym zaścianek leżał w Polsce, w województwie nowogródzkim (od 1926 w województwie wileńskim), w powiecie brasławskim, w gminie Smołwy.
Według Powszechnego Spisu Ludności z 1921 roku zamieszkiwało tu 10 osób, wszystkie były wyznania rzymskokatolickiego i zadeklarowały polską przynależność narodową. Były tu 2 budynki mieszkalne. W 1931 w 3 domach zamieszkiwało 13 osób.
Miejscowość należała do parafii rzymskokatolickiej w Smołwach. Podlegała pod Sąd Grodzki w m. Turmont i Okręgowy w Wilnie; właściwy urząd pocztowy mieścił się w m. Turmont.

</doc>
<doc id="4896479" url="https://pl.wikipedia.org/wiki?curid=4896479" title="Stephenson 2">
Stephenson 2

Stephenson 2 – gromada otwarta znajdująca się w gwiazdozbiorze Tarczy w odległości około 20 tysięcy lat świetlnych od Słońca.
Gromada jest przesłonięta dla obserwatorów na Ziemi przez pył międzygwiazdowy, została odkryta w 1990 roku na podstawie obserwacji w podczerwieni. Znajduje się u nasady Ramienia Tarczy-Centaura, w miejscu gdzie ramię spiralne łączy się z poprzeczką Drogi Mlecznej. Jest to jedna z najmasywniejszych gromad otwartych Drogi Mlecznej, jej początkowa masa jest szacowana na 40 tysięcy mas Słońca. Zawiera w swoim jądrze aż 26 czerwonych nadolbrzymów, więcej niż jakakolwiek inna gromada, a ok. 35 innych pobliskich gwiazd tego rodzaju ma podobne prędkości ruchu. W gromadzie znajduje się gwiazda Stephenson 2-18, której odległość i jasność wskazują, że jest jedną z największych znanych gwiazd.

</doc>
<doc id="4896481" url="https://pl.wikipedia.org/wiki?curid=4896481" title="Chevrolet Classic (Ameryka Południowa)">
Chevrolet Classic (Ameryka Południowa)



</doc>
<doc id="4896482" url="https://pl.wikipedia.org/wiki?curid=4896482" title="Chevrolet Corsa Pickup">
Chevrolet Corsa Pickup



</doc>
<doc id="4896483" url="https://pl.wikipedia.org/wiki?curid=4896483" title="Iliszki">
Iliszki

Iliszki (lit. "Yliškė") – wieś na Litwie, w okręgu uciańskim, w rejonie jezioroskim, w starostwie Turmont.
Historia.
W czasach zaborów w granicach Imperium Rosyjskiego.
W dwudziestoleciu międzywojennym zaścianek a następnie wieś leżała w Polsce, w województwie nowogródzkim (od 1926 w województwie wileńskim), w powiecie brasławskim, w gminie Smołwy.
Według Powszechnego Spisu Ludności z 1921 roku zamieszkiwało tu 17 osób, wszystkie były wyznania rzymskokatolickiego i zadeklarowały polską przynależność narodową. Były tu 3 budynki mieszkalne. W 1931 w 3 domach zamieszkiwało 18 osób.
Miejscowość należała do parafii rzymskokatolickiej w Smołwach. Podlegała pod Sąd Grodzki w m. Turmont i Okręgowy w Wilnie; właściwy urząd pocztowy mieścił się w m. Turmont.

</doc>
<doc id="4896485" url="https://pl.wikipedia.org/wiki?curid=4896485" title="Zarodniki widłaków">
Zarodniki widłaków



</doc>
<doc id="4896494" url="https://pl.wikipedia.org/wiki?curid=4896494" title="Michał z Krosna">
Michał z Krosna

Michał z Krosna (ur. w Krośnie, zm. przed 9 lipca 1474 w Krakowie) – polski duchowny katolicki i prawnik. Wykładowca Uniwersytetu Krakowskiego. 
Życiorys.
Był synem Wawrzyńca – mieszczanina z Krosna. Najprawdopodobniej był krewnym Piotra z Krosna (zm. 1440), również wykładowcy na Uniwersytecie Krakowskim.
Działalność na Uniwersytecie Krakowskim.
Studia na Uniwersytecie Krakowskim rozpoczął w semestrze zimowym na przełomie 1427 i 1428 roku. W dniu Zielonych Świątek w 1430 roku uzyskał bakalaureat "artium". Trzy lata później uzyskał tytuł magistra. W 1435 roku udał się do Lipska, gdzie rok później immatrykulował się na tamtejszym uniwersytecie. Podjął tam studia z prawa kanonicznego, które kontynuował również po powrocie do Krakowa, gdzie w sierpniu 1440 roku uzyskał bakalaureat dekretów.
Na początku 1444 roku uzyskał stopień doktora dekretów, rozpoczął wtedy wykłady na Wydziale Prawa. Najprawdopodobniej zaliczał się do znaczniejszych profesorów uniwersytetu, gdyż zbiegły z Krakowa Jędrzej Gałka w liście skierowanym 23 czerwca 1449 roku do grona mistrzów krakowskiej uczelni umieścił go na czwartym miejscu spośród 10 adresatów. Michał z Krosna dwukrotnie pełnił funkcję dziekana Wydziału Prawa, pierwszy raz w 1457, drugi raz od 1465 do 1467. Z tego tytułu brał udział w promocjach bakałarskich i doktorskich oraz należał do komisji odpowiedzialnej za finanse uniwersytetu. Brał też udział w zgromadzeniach ogólnych mistrzów uczelni i wymieniany był jako jeden z profesorów prawa kanonicznego. 
18 maja 1453, podczas jednego ze zgromadzeń mistrzów uczelni zobowiązał się do złożenia na ręce rektora dokumentu uposażeniowego altarii Wniebowzięcia Najświętszej Maryi Panny, św. Piotra i Pawła oraz św. Katarzyny i Doroty w kościele św. Marii Magdaleny. 12 września tego samego roku wniósł na zgromadzeniu profesorów sprawę o 10 grzywien, które miał mu być winien uniwersytet.
Kariera kościelna.
Na mocy testamentu Piotra z Krosna, 22 sierpnia 1440 roku otrzymał instytucję na altarię Wniebowzięcia Najświętszej Maryi Panny, św. Piotra i Pawła oraz św. Katarzyny i Doroty w kościele św. Marii Magdaleny w Krakowie. W 1444 roku zamienił się beneficjami z profesorem Mikołajem Spycymirem i za altarię otrzymał prebendę i kaplicę św. Wojciecha na Rynku Głównym. 
Wspomnianą wcześniej altarię objął ponownie w 1454 roku, po śmierci Piotra z Rymanowa. Kilkakrotnie występował przed konsystorzem krakowskim w sprawie należnych mu sum pieniędzy od różnych osób. Był również członkiem i starszym bractwa Najświętszej Maryi Panny przy kościele Mariackim.
Śmierć.
Michał z Krosna zmarł przed 9 lipca 1474 roku w Krakowie. Bibliotece Kolegium większego przekazał rękopis zawierający dzieło "Repertorium sive Vocabularium utriusque iuris" Jana Calderiniego, posiadał również dwa kodeksy z komentarzami do Dekretałów Grzegorza IX.

</doc>
<doc id="4896501" url="https://pl.wikipedia.org/wiki?curid=4896501" title="Michał Kajzer">
Michał Kajzer

Michał Kajzer (ur. 15 września 1921 w Warszawie) – polski ekonomista, urzędnik państwowy i dyplomata.
Życiorys.
Syn Kazimierza i Józefy. Wraz z rodziną na emigracji we Francji (1924–). Od 1940 Służył w Wojsku Polskim we Francji, 2 Pułku Artylerii Lekkiej, w składzie 2 Dywizji Strzelców Pieszych, internowany w Szwajcarii (1940–). Absolwent Uniwersytetu we Fryburgu (–1945). Pracował w jednym z towarzystw ubezpieczeniowych w Paryżu (1945–1946).
W 1947 powrócił do kraju, wstąpił do PPR (1947–), następnie w PZPR, rozpoczął pracę jako referendarz w Ministerstwie Żeglugi i Handlu Zagranicznego, pracował jako kierownik działu w Biurze Radcy Handlowego w Pradze (1947–1952), naczelnik wydziału w Ministerstwie Handlu Zagranicznego (1952–1955), "attache" handlowy w BRH w Hanoi (1955–1957), starszy radca/naczelnik wydziału/wicedyrektor/dyrektor departamentu MHZ (1957–1965), ambasador PRL w Sztokholmie (1965–1969), podsekretarz stanu w MHZ (1969–1971) i prezes Polskiej Izby Handlu Zagranicznego (1971–1974).
Odznaczony Srebrnym Krzyżem Zasługi (1954).

</doc>
<doc id="4896502" url="https://pl.wikipedia.org/wiki?curid=4896502" title="Lekkoatletyka na Letnich Igrzyskach Olimpijskich 1964 – rzut dyskiem mężczyzn">
Lekkoatletyka na Letnich Igrzyskach Olimpijskich 1964 – rzut dyskiem mężczyzn

Rzut dyskiem mężczyzn podczas XVIII Letnich Igrzysk Olimpijskich w Tokio rozegrano 15 października 1964 (kwalifikacje i finał) na Stadionie Olimpijskim w Tokio. Zwycięzcą został Amerykanin Al Oerter, który po raz trzeci z rzędu został mistrzem olimpijskim w tej konkurencji (poprzednio zwyciężał na igrzyskach olimpijskich w 1956 w Melbourne i igrzyskach olimpijskich w 1960 w Rzymie, a po raz czwarty został mistrzem olimpijskim na igrzyskach olimpijskich w 1968 w Meksyku). Oerter ustanowił w finale rekord olimpijski rzutem na odległość 61,00 m.
Wyniki.
Kwalifikacje.
Do finału awansowali zawodnicy, którzy osiągnęli minimum 55,00 m, względnie 12 najlepszych (gdyby mniej niż 12 zawodników osiągnęło minimum).

</doc>
<doc id="4896507" url="https://pl.wikipedia.org/wiki?curid=4896507" title="Arkadiusz Smyk">
Arkadiusz Smyk

Arkadiusz Smyk – polski gitarzysta, znany jako członek zespołu Budka Suflera, w którym – z przerwami – grał przez 6 lat.
Jednym z jego pierwszych zespołów były utworzone w Świdniku Snopy, do których należał także Amadeusz Majerczyk i Tomasz Spodyniuk.
Do Budki Suflera trafił jeszcze jako uczeń, po odejściu basisty, Piotra Płechy, jemu samemu zaproponowano jednak rolę gitarzysty prowadzącego. Zastąpił tym samym Krzysztofa Mandziarę, który zrezygnował z funkcji gitarzysty mniej więcej w tym samym czasie, co Płecha. 
Brał udział w trasach koncertowych po Stanach Zjednoczonych, a także w nagrywaniu albumów "4 Pieces to Go" i "Cisza", jednak z powodu problemów z alkoholem nie był w stanie dokończyć sesji nagraniowych i jego partie gitarowe dogrywał później Mieczysław Jurecki. Z tego samego powodu Smyk został później wyrzucony z zespołu.

</doc>
<doc id="4896509" url="https://pl.wikipedia.org/wiki?curid=4896509" title="Arkadiusz Słabig">
Arkadiusz Słabig

Arkadiusz Hubert Słabig (ur. 1976 w Sierakowie) – polski historyk, doktor habilitowany nauk humanistycznych, profesor uczelni w Akademii Pomorskiej w Słupsku.
Życiorys.
Ukończył studia z zakresu etnologii i antropologii kulturowej (2001) oraz historii (2002) na Uniwersytecie im. Adama Mickiewicza w Poznaniu. Doktoryzował się 2008 na Akademii Pomorskiej w Słupsku na podstawie rozprawy zatytułowanej: "Organy bezpieczeństwa wobec mniejszości narodowych na Pomorzu Zachodnim w latach 1945–1989", której promotorem był dr hab. Roman Drozd. Stopień naukowy doktora habilitowanego uzyskał w 2019 na UAM w oparciu o pracę pt. "„Sytuacja jest w naszych rękach”. Działania aparatu bezpieczeństwa Polski Ludowej wobec Ukraińców w latach 1944–1989".
Od 2002 związany z Instytutem Historii Akademii Pomorskiej w Słupsku; zajmował kolejno stanowiska asystenta, adiunkta i profesora uczelni.
W latach 2008–2016 brał udział w centralnym projekcie badawczym IPN: „Aparat bezpieczeństwa wobec mniejszości narodowych i etnicznych oraz cudzoziemców”.
Specjalizuje się w najnowszej historii Polski, swoje badania skoncentrował wokół problematyki narodowościowej w powojennych dziejach Polski oraz aktywności komunistycznego aparatu bezpieczeństwa. W 2016, nakładem IPN w ramach serii „Dokumenty” (tom 59), ukazała się książka pt. "Kwestia ukraińska w działalności Służby Bezpieczeństwa PRL. Dokumenty i materiały", którą opracował i opatrzył wstępem.

</doc>
<doc id="4896513" url="https://pl.wikipedia.org/wiki?curid=4896513" title="Lisa Coleman">
Lisa Coleman

Lisa Annette Coleman (wym. []; ur. 17 sierpnia 1960 w Los Angeles) – amerykańska muzyk, kompozytorka i producentka, grająca na instrumentach klawiszowych. Od 1980 jest członkinią zespołu The Revolution, założonego przez Prince’a. Wraz z Wendy Melvoin od 1986 stoi na czele duetu Wendy and Lisa.
Życiorys.
Lisa Annette Coleman urodziła się 17 sierpnia 1960 w Los Angeles w stanie Kalifornia. W wieku 12 lat występowała w wielu amerykańskich i europejskich programach telewizyjnych oraz w talk-show "The Merv Griffin Show" z zespołem bubblegumrockowym Waldorf Salad. Grupa, w której występowało również rodzeństwo Coleman – brat Gary na perkusji i siostra Debbie na gitarze – oraz Jonathan Melvoin, podpisała w 1973 kontrakt z wytwórnią A&amp;M.
W 1975 Coleman zagrała niewielką rolę pianistki licealnej w filmie telewizyjnym "Sarah T. – Portrait of a Teenage Alcoholic" (reż. Richard Donner). Mając 19 lat trafiła do zespołu Prince’a, występując na pięciu jego albumach studyjnych – "Dirty Mind" (1980), "Controversy" (1981), "1999" (1982), "Sign o’ the Times" (1987) i "Planet Earth" (2007) – oraz trzech płytach The Revolution – "Purple Rain" (1984; ścieżka dźwiękowa do filmu "Purpurowy deszcz"), "Around the World in a Day" (1985) i "Parade" (1986). Coleman brała również udział jako muzyk sesyjny w dwóch side-projectach Prince’a – The Time i Vanity 6.
W 2009 Coleman zagrała na wibrafonie w utworze „Black Gives Way to Blue”, pochodzącym z czwartego albumu studyjnego o tej samej nazwie zespołu Alice in Chains. W 2019 opublikowała pierwszy solowy album "Collage".
Życie prywatne.
W kwietniu 2009 Coleman w wywiadzie dla magazynu „Out” wyznała, iż jest lesbijką i w przeszłości była w związku z Wendy Melvoin.
Dyskografia.
Opracowano na podstawie materiału źródłowego:

</doc>
<doc id="4896519" url="https://pl.wikipedia.org/wiki?curid=4896519" title="MKVToolNix">
MKVToolNix

MKVToolNix – zestaw oprogramowania do edycji plików w formacie Matroska, opublikowany na licencji GNU GPL. Jest przeznaczony dla systemów Microsoft Windows, Linux i macOS. Program wydawany jest w dwóch wersjach: 32- i 64-bitowej.
Program pozwala na przekształcanie do postaci MKV materiałów wideo w najpowszechniejszych formatach oraz dodawanie i łączenie w obrębie kontenera różnych filmów. Umożliwia także modyfikację i wyodrębnianie poszczególnych komponentów kontenera, takich jak ścieżka dźwiękowa, napisy i elementy graficzne, oraz ustawianie znaczników rozdziałów.

</doc>
<doc id="4896520" url="https://pl.wikipedia.org/wiki?curid=4896520" title="Deluciris">
Deluciris

Deluciris – rodzaj roślin należący do rodziny kosaćcowatych ("Iridaceae"), obejmujący 2 gatunki występujące we wschodniej Brazylii, w Serra do Espinhaço na terenie stanów Bahia i Minas Gerais, gdzie zasiedlają suche lub podmokłe łąki.
Nazwa naukowa rodzaju jest odniesieniem do morfologicznego podobieństwa między kwiatami "Deluciris" i tych z rodzaju kosaciec ("Iris"). Bazuje na nazwie symbolu heraldycznego i dekoracyjnego flower-de-luce (chociaż dosłownie nazwa ta odnosi się do lilii, uważa się, że przedstawia ona kwiat irysu).
Systematyka.
Rodzaj z plemienia "Trimezieae", z podrodziny "Iridoideae" z rodziny kosaćcowatych ("Iridaceae"). W niektórych ujęciach rodzaj uznawany jest za synonim "Trimezia".

</doc>
<doc id="4896522" url="https://pl.wikipedia.org/wiki?curid=4896522" title="Tesla Semi">
Tesla Semi

Tesla Semi – elektryczny samochód ciężarowy produkcji Tesla, Inc., zaprezentowany w 2017 roku. Rozpoczęcie produkcji jest zaplanowane na 2021 rok.
Historia.
Tesla po raz pierwszy ogłosiła projekt elektrycznego pojazdu ciężarowego w 2016 roku. W maju 2017 roku Elon Musk zapowiedział, że w prototypie samochodu będą zastosowane baterie Tesli Model 3.
Prototyp pojazdu został zaprezentowany w listopadzie tego samego roku. Przy okazji prezentacji podano niektóre dane dotyczące samochodu. Każde z tylnych kół ma przypisany oddzielny silnik. Według producenta przyspieszenie 0−97 km/h przy braku obciążenia ma wynosić 5 sekund, a z pełnym obciążeniem (36,2 tony) – 20 sekund. Prędkość maksymalna samochodu przy kącie nachylenia 5° to 105 km/h. Podano również zasięg na poziomie 805 km. Kierowca zajmuje w samochodzie stanowisko pośrodku kabiny i ma do dyspozycji dwa monitory. Przy okazji prezentacji Tesla ujawniła również zamiar stworzenia szybkiego systemu ładowania o nazwie Megacharger, pozwalający na naładowanie w pół godziny samochodu do zasięgu 644 km. Produkcję seryjną zapowiedziano na 2019 rok. Ceny Tesly Semi ustalono na poziomie 150 000 – 200 000 dolarów w zależności od zasięgu (odpowiednio 480 i 800 km).
Tuż po premierze zamówienie na samochody złożyły Loblaw i Walmart, a później również m.in. PepsiCo.
W 2020 roku Musk zapowiedział wprowadzenie Semi do produkcji na 2021 rok. Pojazd ma być produkowany w Gigafactory Tesla w Austin. Z racji wielokrotnych opóźnień, Tesla Semi określana jest w mediach jako projektu typu vaporware.
Projektowana opłacalność transportu.
Według strony Tesli koszt przejechania mili to wydatek energetyczny mniej niż 2 kWh. Daje to mniej niż 1,25 kWh na kilometr. Przy średniej cenie prądu w Polsce (2021) na poziomie 0,63 zł/kWh oznacza to koszt przejechania 1 km mniej niż 0,79 złotych, a 100 km mniej niż 78,30 złotego. Według Tesli (wyliczenia prawdopodobnie na rynek amerykański) przeciętna ciężarówka Tesli powinna dać oszczędność ponad 200 000$ (około 768104 złotych), przy projektowanej cenie między 150 000$, a 180 000$ (w zależności od wariantu zasięgu 300 mil, ok. 482 km 576078 złotych i 500 mil ok. 804 km 691293,6 złotych). Dodatkowe oszczędności w niektórych krajach, jak np. Niemczech, to nie płacenie opłat drogowych
Problemy z produkcją.
Opóźnienia w masowej produkcji (2021) Tesli Semi są bezpośrednio związane z popytem na samochody osobowe Tesli. Firma ma problem z wyprodukowaniem wystarczającej liczby baterii/akumulatorów Tesla 4680. Z ekonomicznego punktu widzenia (według Muska) jest to bezsensowne, bo skoro mają zamówienia na samochody zbliżone czy przewyższające moce produkcyjne Tesli 4680 to bardziej opłaca się sprzedawać samochody. Jedna ciężarówka zużywa 5 razy tyle baterii/akumulatorów co samochód, natomiast jest znacznie tańsza niż 5 samochodów Tesli.

</doc>
<doc id="4896523" url="https://pl.wikipedia.org/wiki?curid=4896523" title="PortableApps">
PortableApps



</doc>
<doc id="4896526" url="https://pl.wikipedia.org/wiki?curid=4896526" title="Jan Maria Jakób">
Jan Maria Jakób

Jan Maria Jakób (ur. 9 czerwca 1908 w Rydzynie, zm. 1 marca 1987 w Poznaniu) – polski artysta plastyk, rzeźbiarz, medalier.
Życiorys.
Urodził się 9 czerwca 1908 w Rydzynie, w rodzinie Michała i Antoniny Jakóbów. Studiował w Państwowej Szkole Sztuk Zdobniczych w Poznaniu (1925–1928), uzyskał absolutorium na wydziale rzeźby i brązownictwa. Następnie w latach 1929–1933 studia na Akademii Sztuk Pięknych w Warszawie na wydziale rzeźby pod kierunkiem prof. Tadeusza Breyera oraz Franciszka Strynkiewicza. Liczne przedwojenne pomniki i rzeźby Jana Marii Jakóba zostały zniszczone przez wojska hitlerowskie w 1939 roku między innymi pomnik ks. Augustyna Kordeckiego w Iwanowicach k. Kalisza.
Jan Maria Jakób był uczestnikiem jednej z pierwszych wystaw w powojennym Poznaniu, która odbyła się 3 czerwca 1945 w salach Muzeum Wielkopolskiego. Wystawa zgromadziła dzieła rzeźbiarzy, którzy wrócili lub osiedlili się w Poznaniu po wojennej tułaczce i zaczęli tworzyć. Był artystą wnoszącym ogromny wkład w odbudowę obiektów sztuki rzeźbiarskiej oraz Starego Rynku między innymi domków budniczych. Współpracował z Zofią Trzcińską-Kamińską przy zrekonstruowaniu jej przedwojennego pomnika Tadeusza Kościuszki przy ul. Grunwaldzkiej w Poznaniu w 1967. W 1971 roku odrestaurował fontannę Higiei. W jego dorobku znajduje się również wiele realizacji rzeźb sakralnych, między innymi w kościele św. Wojciecha. Do jego najbardziej rozpoznawalnych prac można zaliczyć grupę rzeźbiarską "Saperzy" z 1970, wykutą w piaskowcu szydłowieckim czerwonym. Rzeźba znajduje się w parku na Poznańskiej Cytadeli.
Jan Maria Jakób był artystą wszechstronnym, który w swym dorobku ma zarówno udane realizacje pomników, rzeźb monumentalnych, kameralnych, reliefów, tablic pamiątkowych, jak również plakiet, medali oraz projektów monet. Był artystą przywiązanym do tradycyjnych metod i technik rzeźbiarskich, przede wszystkim rzeźby w kamieniu oraz drewnie. Pracownia artysty mieściła się przy ul. Fabrycznej 13 A na poznańskiej Wildzie, w której tworzył prawie do końca życia.
Od 12 sierpnia 1934 był mężem Anny Kowalskiej.
Zmarł w wieku 79 lat, pochowany na cmentarzu Górczyńskim w Poznaniu (kwatera IVL-8-1).

</doc>
<doc id="4896527" url="https://pl.wikipedia.org/wiki?curid=4896527" title="Biała zaraza">
Biała zaraza

Biała zaraza () – czechosłowacki czarno-biały fantastycznonaukowy film dramatyczny z 1937 w reżyserii i według scenariusza Hugo Haasa. Adaptacja sztuki scenicznej Karela Čapka pod tym samym tytułem.

</doc>
<doc id="4896528" url="https://pl.wikipedia.org/wiki?curid=4896528" title="Gaspar Gomán">
Gaspar Gomán

Gaspar Gomán Pama (ur. 1928, zm. 2 kwietnia 2016) – malarz z Gwinei Równikowej, przez większość życia mieszkający i tworzący w Kamerunie.
Urodził się w Malabo, jako syn emigranta z dawnego niemieckiego Kamerunu. Dzięki otrzymanemu stypendium w 1954 wyjechał do Hiszpanii, studiował sztuki piękne w Barcelonie. Do Gwinei Hiszpańskiej powrócił w 1960, poświęcając się malarstwu oraz działalności dydaktycznej w zakresie sztuk plastycznych i historii sztuki. Udekorował kościół w Bososo, odpowiadał również za dekorację dawnego pałacu prezydenckiego w stolicy kraju. Jego prace prezentowano na rozmaitych wystawach, tak w Malabo jak i w Bacie.
W czasie prezydentury Francisco Macíasa Nguemy został uwięziony w osławionym Prisión Playa Negra. Miało to związek z antyintelektualną polityką reżimu i niechęcią do związków z dawną metropolią. Został ostatecznie uwolniony, dzięki interwencji ambasady Kamerunu, osiadł następnie w Jaunde. O pobycie Gomána w więzieniu opowiada film dokumentalny "Memoria negra" (2006).
Po przenosinach do Kamerunu pracował jako nauczyciel języka hiszpańskiego, kontynuował również aktywność artystyczną. Jego twórczość można określić jako syntezę malarstwa europejskiego z przełomu XIX i XX wieku z dawnym malarstwem afrykańskim. Znany ze swobody w operowaniu rozmaitymi technikami i formami wyrazu, od szkiców ołówkiem na mozaikach i freskach skończywszy. Jedną z najlepiej znanych prac Gomána jest fresk zdobiący Afriland First Bank w Jaunde.

</doc>
<doc id="4896532" url="https://pl.wikipedia.org/wiki?curid=4896532" title="Nippon BS Broadcasting">
Nippon BS Broadcasting

 – japońska prywatna stacja telewizyjna nadająca poprzez sygnał satelitarny mająca swoją siedzibę w obszarze Kanda w Tokio. Jest stacją niezależną należącą do spółki Bic Camera. Została założona 23 sierpnia 1999 roku jako , a 28 lutego 2011 roku zmieniła nazwę na obowiązującą obecnie Nippon BS Broadcasting. Stacja rozpoczęła nadawanie w rozdzielczości HD 1 grudnia 2007 roku. Jej kanał nosi nazwę BS11 (BS Eleven), znany do 31 marca 2011 roku jako BS11 Digital. 
BS11 kładzie nacisk na transmisje programów informacyjnych, sportowych, koreańskich seriali, reality show, anime (włącznie z tzw. późnonocnym anime) oraz programów 3D.

</doc>
<doc id="4896534" url="https://pl.wikipedia.org/wiki?curid=4896534" title="Aegisub">
Aegisub

Aegisub – oprogramowanie służące do sporządzania i edycji napisów dialogowych. Jest przeznaczone dla systemów Microsoft Windows i macOS. Program wydawany jest w dwóch wersjach: 32- i 64-bitowej.
Funkcjonuje w oparciu o natywny format zapisu ASS (Advanced SubStation Alpha). Opcje importu i eksportu obsługują także inne formaty, m.in. srt i sub.
Za sprawą formatu ASS program umożliwia formatowanie tekstu i nakładanie nań dodatkowych efektów, m.in. w postaci pogrubiania napisów, wprowadzania obramowań i kolorowania.
Program zawiera wbudowany odtwarzacz audio-wideo oparty na libavcodec; obsługuje skrypty Lua, podświetlanie składni i zarządzanie stylami. Oferuje także narzędzie do wspomagania przekładu.
Nie można jednak odtwarzać filmów on-line ze zdalnych adresów z jednoczesnym podglądem tworzyć napisy. 
Aegisub znalazł zastosowanie wśród twórców fansubów.

</doc>
<doc id="4896537" url="https://pl.wikipedia.org/wiki?curid=4896537" title="BS11">
BS11



</doc>
<doc id="4896543" url="https://pl.wikipedia.org/wiki?curid=4896543" title="Krakatit (film)">
Krakatit (film)

Krakatit – czechosłowacki czarno-biały fantastycznonaukowy film dramatyczny z 1948 w reżyserii Otakara Vávry. Adaptacja powieści Karela Čapka pod tym samym tytułem.

</doc>
<doc id="4896549" url="https://pl.wikipedia.org/wiki?curid=4896549" title="Subtitle Edit">
Subtitle Edit

Subtitle Edit – otwartoźródłowy program służący do sporządzania i edycji napisów dialogowych.
Umożliwia synchronizację, dzielenie i łączenie napisów, a także konwertowanie napisów między szeregiem formatów. Wspomaga tłumaczenie treści obcojęzycznych (za pośrednictwem usługi Tłumacz Google); pozwala także na sprawdzanie pisowni za pomocą słowników Open Office i zgrywanie napisów z płyt DVD. Do dyspozycji użytkownika pozostawiono również możliwość nakładania na tekst prostych efektów.
Program oferuje obsługę popularnych formatów – SubRip (.srt), BBC iPlayer (.xml), DVD Studio Pro (.stl), DVD Subtitle (.sub), MicroDVD (.sub), MPlayer2 (.mpl), Sub Station Alpha (.ssa), SubViewer 2.0 (.sub), SAMI (.smi), TMPlayer (.txt) oraz systemów kodowania – ANSI, UTF-7/8, Unicode.

</doc>
<doc id="4896553" url="https://pl.wikipedia.org/wiki?curid=4896553" title="John Nicholas">
John Nicholas

John Nicholas (ur. 24 lipca 1879 w Allahabadzie, zm. 29 września 1929) – brytyjski piłkarz. Jako zawodnik Upton Park F.C. reprezentował Wielką Brytanię na Letnich Igrzysk Olimpijskich 1900 w Paryżu, z którą zdobył złoty medal. 
Na igrzyskach Upton Park rozegrało jedno spotkanie, przeciwko reprezentującemu Francję Union des Sociétés Françaises de Sports Athlétiques (USFSA). Mecz zakończył się rezultatem 0:4 dla Brytyjczyków. Nicholas rozegrał mecz w pełnym wymiarze czasowym, strzelając dwie bramki. Możliwe, że został królem strzelców, chodź raport turniejowy jest niepełny i nie można jednoznacznie wskazać najlepszego strzelca. 

</doc>
<doc id="4896559" url="https://pl.wikipedia.org/wiki?curid=4896559" title="AbcLinuxu.cz">
AbcLinuxu.cz

AbcLinuxu.cz – czeski portal internetowy poświęcony zagadnieniom ze świata Linuksa i idei open source. Należy do czołowych serwisów tego rodzaju w Czechach i na Słowacji.
Został założony w 2002 r. przez Leoša Literáka.
W latach 2004–2010 właścicielem witryny była firma Slickfish. W 2010 r. portal stał się własnością firmy Argonit. Obecnie (2020) należy do wydawnictwa Nitemedia.
Oprócz sekcji z artykułami portal oferuje także aktualności, poradnię (forum dyskusyjne), zbiór odpowiedzi na najczęściej zadawane pytania (FAQ), bazę podzespołów komputerowych, bazę oprogramowania, blogi użytkowników oraz słownik pojęć.
W przeszłości redakcja serwisu rozwijała własną dystrybucję systemu Linux – ABC Linux, będącą pochodną Knoppiksa.

</doc>
<doc id="4896566" url="https://pl.wikipedia.org/wiki?curid=4896566" title="Root.cz">
Root.cz

Root.cz – czeski portal internetowy poświęcony zagadnieniom ze świata Linuksa, wolnego oprogramowania i szeroko rozumianej techniki.
Został założony w 1999 roku jako pierwszy w kraju serwis informacyjny poświęcony rodzinie systemów Linux. W 2004 roku witrynę odwiedzało w ciągu miesiąca ponad 50 tys. unikalnych użytkowników.
Powstał pod skrzydłami firmy 4Web (należącej do Tomáša Krause i Michala Krause), która w 2002 roku połączyła się z przedsiębiorstwem Internet Info.
Według stanu na 2021 rok funkcję redaktora naczelnego pełni Petr Krčmář.

</doc>
<doc id="4896569" url="https://pl.wikipedia.org/wiki?curid=4896569" title="Centrum.cz">
Centrum.cz

Centrum.cz – portal internetowy funkcjonujący w Czechach. Został założony w 1999 roku. W 2004 roku był trzecim serwisem internetowym w kraju pod względem liczby odwiedzających.

</doc>
<doc id="4896570" url="https://pl.wikipedia.org/wiki?curid=4896570" title="AbcLinuxu">
AbcLinuxu



</doc>
<doc id="4896573" url="https://pl.wikipedia.org/wiki?curid=4896573" title="Deutsches Eck">
Deutsches Eck

Deutsches Eck (pol. „Niemiecki Róg”) – sztuczny cypel, położony w Koblencji, w dzielnicy Altstadt, przy ujściu Mozeli do Renu. Został usypany na początku lat 90. XIX wieku jako miejsce do budowy Kaiser-Wilhelm-Denkmal (pol. „Pomnik cesarza Wilhelma I”), jednak jego nazwa sięga swoimi korzeniami I połowy XIII wieku, kiedy to na obszar u zbiegu Mozeli i Renu przybyli rycerze zakonu krzyżackiego i zbudowali tam koblencką siedzibę tego zakonu. Teren, na którym powstała siedziba początkowo otrzymał nazwę "Deutscher Ordt", a następnie, na przestrzeni wielu wieków uległa ona zmianie na "Deutsches Eck".
Wzniesiony w latach 1893–1897 Kaiser-Wilhelm-Denkmal powstał w celu upamiętnienia pierwszego cesarza niemieckiego Wilhelma I, który znacząco przyczynił się do zjednoczenia ziem niemieckich i w konsekwencji do utworzenia niemieckiego państwa narodowego. Za projekt mającego postać konnego posągu stojącego na wysokim cokole pomnika odpowiadali architekt Bruno Schmitz i rzeźbiarz Emil Hundrieser. Pod koniec II wojny światowej, w 1945 roku konny posąg cesarza został zniszczony wskutek trafienia amerykańskim pociskiem artyleryjskim. W następnych latach pojawiły się nieuwzględniające odbudowy konnego posągu inicjatywy przeprojektowania Deutsches Eck, z których najważniejszą był zorganizowany przez rządzące Koblencją francuskie władze wojskowe konkurs architektoniczny. W konkursie tym wybrano 20 projektów, jednak z powodu różnych trudności okresu powojennego, w tym ekonomicznych, żaden z nich nie doczekał się realizacji. W 1953 roku pusty cokół pomnika został przekształcony w „pomnik jedności niemieckiej” (niem. "Mahnmal der deutschen Einheit") – w związku z tym dokonano na nim kilku modyfikacji architektonicznych. Czterdzieści lat później pomnik przywrócono do pierwotnej formy, ustawiając na cokole rekonstrukcję zniszczonego konnego posągu Wilhelma I, ufundowaną przez koblenckiego wydawcę Wernera Theisena.
Obecnie Deutsches Eck wraz z Kaiser-Wilhelm-Denkmal uchodzi za największą atrakcję turystyczną Koblencji, każdego roku odwiedzaną przez ponad 2 miliony ludzi. Jest również częścią tzw. "Oberes Mittelrheintal" (pol. „Górna Dolina środkowego Renu”), odcinka Doliny środkowego Renu wpisanego w 2002 roku na listę światowego dziedzictwa UNESCO.
Lokalizacja i turystyka.
Deutsches Eck (pol. „Niemiecki Róg”) jest położony w Koblencji, w dzielnicy Altstadt, w miejscu, w którym Mozela wpada do Renu.
Obecnie wraz z Kaiser-Wilhelm-Denkmal (pol. „Pomnik cesarza Wilhelma I”), wymienionym w katalogu zabytków kulturowych Generalnej Dyrekcji Dziedzictwa Kulturowego Nadrenii-Palatynatu (niem. "Generaldirektion Kulturelles Erbe Rheinland-Pfalz") jest uznawany za największą atrakcję turystyczną Koblencji. Każdego roku odwiedza go ponad 2 miliony ludzi. Deutsches Eck jest również częścią tzw. "Oberes Mittelrheintal" (pol. „Górna Dolina środkowego Renu”), mającego 65 km długości odcinka Doliny środkowego Renu pomiędzy Bingen, Rüdesheim i Koblencją, który w 2002 roku został wpisany na listę światowego dziedzictwa UNESCO.
Historia.
Pierwotne dzieje obszaru Deutsches Eck.
Od zbiegu Mozeli i Renu pochodzi nazwa miasta Koblencja – początkowe "Castellum apud Confluentes", co po łacinie oznacza „Kasztel u zbiegu rzek”, z upływem czasu wyewoluowało w obecną niemieckojęzyczną nazwę "Koblenz" (polski egzonim „Koblencja”).
W 1216 roku arcybiskup Trewiru Teodoryk z Wied wezwał rycerzy zakonu krzyżackiego do Koblencji i podarował im część terenu położonego w pobliżu ujścia Mozeli do Renu kościoła św. Kastora, włącznie ze znajdującym się na nim szpitalem św. Mikołaja. Na otrzymanym obszarze niedługo później rycerze zbudowali koblencką siedzibę swojego zakonu, znaną jako "Deutschherrenhaus" (pol. „Niemiecki dwór”) i będącą pierwszą siedzibą zakonu krzyżackiego w Nadrenii.
Miejsce, na którym wzniesiono Deutschherrenhaus w tamtym czasie leżało bezpośrednio na cyplu zbiegu Mozeli i Renu, a wkrótce po oddaniu zakonnej siedziby do użytku otrzymało nazwę "Deutscher Ordt". Wzmianka z 5 lutego 1501 roku mówi z kolei o tym, jak burmistrz i rada miejska Koblencji zwrócili się do rycerzy zakonnych w sprawie bramy na "duitschen ort" – słowo "ort" w szczególnym znaczeniu niebędącym już w użyciu oznacza „cypel przy ujściu rzeki”. Następnie na przestrzeni wieków nazwa stopniowo zmieniała się na "Deutsches Eck". Pochodzący z października 1794 roku tzw. plan Dilbeckera (niem. "Dilbecker-Plan"), w którym używana jest nazwa "am teutsche eck", jest pierwszym kartograficznym dowodem na zakończenie rozwoju nazwy obszaru przy ujściu Mozeli do Renu.
Przekształcenia obszaru Deutsches Eck i budowa Kaiser-Wilhelm-Denkmal.
Fotografie z ostatniej ćwierci XIX wieku pokazują, że Mozela wpadała do Renu prawie pod kątem prostym. Około 1880 roku obszar Deutsches Eck połączono molem ze znajdującą się przed nim piaszczystą mielizną, celem utworzenia u ujścia Mozeli. W rezultacie ujście Mozeli przesunęło się o około 200 m dalej na północ. Molo i mielizna były określane pochodzącą z koblenckiej gwary nazwą "Hondsschwanz", gdyż geograficznie stanowiły ostatnie odgałęzienie pasma górskiego Hunsrück. 27 stycznia 1858 roku na mieliźnie odsłonięto kamień pamiątkowy, który upamiętniał mający miejsce dwa dni wcześniej w Londynie ślub pruskiego księcia koronnego Fryderyka Wilhelma (późniejszego cesarza niemieckiego Fryderyka III) i brytyjskiej księżniczki Wiktorii. Wkrótce jednak kamień ten padł ofiarą podwyższonego poziomu wody w rzece oraz płynącego nią lodu.
Niedługo po tym, jak 9 marca 1888 roku zmarł Wilhelm I, pojawił się pomysł budowy poświęconego mu pomnika w Koblencji. Monarcha ten, od 1861 roku będący królem Prus, zaś od 1871 roku cesarzem niemieckim odegrał wiodącą rolę w następujących wojnach: duńskiej z 1864 roku, prusko-austriackiej z 1866 roku i francusko-pruskiej z lat 1870–1871. Wojny te doprowadziły do powstania niemieckiego państwa narodowego, którego pierwszym władcą został Wilhelm I, a planowany pomnik miał uhonorować jego osiągnięcia w zjednoczeniu ziem niemieckich.
13 kwietnia 1888 roku rada miejska Koblencji zdecydowała o wzniesieniu pomnika Wilhelma I przed pałacem elektorskim, przekazując na ten cel 30 tysięcy marek. Idea wzniesienia monumentu w Koblencji cieszyła się poparciem nadprezydenta (niem. "Oberpräsident") prowincji Nadrenia Moritza von Bardelebena, który 9 czerwca 1888 roku przedstawił ją Komitetowi do spraw Pomników (niem. "Denkmalkomitee") podległemu sejmikowi prowincjonalnemu prowincji Nadrenia. W prowincji Nadrenia pojawiały się sugestie budowy pomnika w Siedmiogórzu lub na wyspie Grafenwerth, zaś nadburmistrz Koblencji Emil Schüller opowiadał się za budową monumentu w rządzonym przez siebie mieście będącym stolicą i centralnym punktem prowincji, wskazując jako najodpowiedniejszą lokalizację Deutsches Eck. Pod uwagę brano przy tym wyłącznie budowę pomnika konnego, uznając taki typ pomnika za najwłaściwszy dla godności i wielkości zmarłego władcy. 11 grudnia 1890 roku nadreński sejmik prowincjonalny zajął się głosowaniem w sprawie miejsca budowy pomnika Wilhelma I. Na 138 deputowanych 54 głosowało za Siedmiogórzem, 32 za Deutsches Eck, a 53 oddało głos na Koblencję bez określania konkretnej lokalizacji. Z powodu niejasnego wyniku głosowania postanowiono zwrócić się do wnuka Wilhelma I, cesarza Wilhelma II z prośbą o wskazanie miejsca budowy pomnika. 16 marca 1891 roku Wilhelm II wydał rozkaz gabinetowy (niem. "Kabinettsordre"), w którym określił Deutsches Eck jako właściwą lokalizację dla monumentu. W oparciu o rozkaz gabinetowy 22 marca 1892 roku nadreński Komitet do spraw Pomników ogłosił konkurs na budowę pomnika konnego Wilhelma I na Deutsches Eck. Z 26 zgłoszonych prac jury konkursu wybrało projekt zatytułowany "Rheinstein" (pol. „Kamień reński”) autorstwa dwóch berlińczyków: architekta Brunona Schmitza, będącego twórcą założenia architektonicznego cokołu i rzeźbiarza Emila Hundriesera, odpowiadającego za ukształtowanie konnego posągu Wilhelma I. W grudniu 1892 roku sejmik prowincjonalny zaakceptował decyzję jury, a 12 listopada 1893 roku Wilhelm II zatwierdził wykonanie modelu pomnika, którego projekt został w międzyczasie nieco zmieniony.
Jeszcze w roku zatwierdzenia wykonania modelu rozpoczęto prace związane z budową "Kaiser-Wilhelm-Denkmal". Aby uzyskać teren pod budowę monumentu zasypano port schronienia u ujścia Mozeli, dzięki czemu Deutsches Eck przybrał swój obecny wygląd. Dla ochrony przed podwyższonym poziomem wody nowo utworzony teren podniesiono na wysokość 7 m powyżej normalnego poziomu wody, a także umocniono jego brzegi murem o długości 350 m. Koszty budowy pomnika pokryto środkami z darowizn, wynoszącymi 1 milion marek. Za wszystkie prace rzeźbiarskie przy wznoszonym monumencie odpowiadał August Vogel. 31 sierpnia 1897 roku pomnik Wilhelma I został oficjalnie odsłonięty w obecności cesarza Wilhelma II i jego żony Augusty Wiktorii. Od tej pory w powszechnie używanej mowie nazwa "Deutsches Eck" zaczęła się odnosić do sztucznie usypanego cypla, na którym stał monument.
Deutsches Eck i Kaiser-Wilhelm-Denkmal w okresie Republiki Weimarskiej i III Rzeszy.
Od lat 20. XX wieku Deutsches Eck coraz bardziej przekształcał się w atrakcję turystyczną. Przed Kaiser-Wilhelm-Denkmal pojawiały się wtedy liczne grupy zwiedzających i turystów. Na terenie przed pomnikiem cesarza Wilhelma I odbywały się również uroczystości, demonstracje i różnego rodzaju manifestacje polityczne.
30 listopada 1929 roku Koblencję opuścili ostatni francuscy żołnierze, stacjonujący w tym mieście w ramach rozpoczętej w grudniu 1918 roku alianckiej okupacji Nadrenii, będącej następstwem zawarcia rozejmu w I wojnie światowej. W związku z tym na Deutsches Eck zgromadziły się dziesiątki tysięcy ludzi, aby świętować wycofanie się wojsk okupacyjnych.
Po tym jak 30 czerwca 1930 roku francuskie wojska okupacyjne ostatecznie opuściły terytorium Nadrenii, rząd Prus 22 lipca tego roku zorganizował w Koblencji państwowe uroczystości, których celem było uczczenie „wyzwolenia” Nadrenii. Początkiem uroczystości było urządzone przedpołudniem na Deutsches Eck oficjalne powitanie ich najważniejszego gościa, prezydenta Rzeszy Niemieckiej Paula von Hindenburga, zaś ich koniec stanowił przeprowadzony około godziny 22.30 na górze Ehrenbreitstein pokaz sztucznych ogni. Pokaz podziwiał ogromny tłum ludzi. Po zakończeniu pokazu ponad 200 osób postanowiło skrócić sobie drogę do domu, wchodząc na wąski most pontonowy przy wjeździe do portu bezpieczeństwa (niem. "Sicherheitshafen") w dzielnicy Lützel. Most nie wytrzymał znacznego obciążenia tak dużej liczby ludzi, wskutek czego najpierw przewrócił się, a następnie oderwał się od nabrzeżnych legarów podporowych, na których spoczywał i zatonął. W zdarzeniu tym życie straciło 38 osób, a około 200 odniosło obrażenia.
Po utworzeniu III Rzeszy Kaiser-Wilhelm-Denkmal pełnił funkcję symbolicznego tła dla organizowanych przez narodowych socjalistów wydarzeń propagandowych. 1 maja 1934 roku NSDAP zorganizowała na Deutsches Eck wiec z okazji Święta Pracy. W sierpniu tego roku narodowi socjaliści wciągnęli na podstawę posągu cesarza Wilhelma I baner z napisem cytującym umieszczoną na tej podstawie inskrypcję autorstwa Maxa von Schenkendorfa: "Nimmer wird das Reich zerstöret, wenn Ihr einig seid und treu" (pol. „Rzesza nigdy nie zostanie zniszczona, jeśli będziecie zjednoczeni i wierni”). Z kolei podczas niezgodnej z prawem międzynarodowym remilitaryzacji Nadrenii, 7 marca 1936 roku nowo powołani żołnierze wygłosili na Deutsches Eck końcowy apel wzywający do „odzyskania suwerenności wojskowej”.
Zniszczenie konnego posągu Kaiser-Wilhelm-Denkmal, plany przeprojektowania Deutsches Eck i nowa rola pomnika.
Pod koniec II wojny światowej, 7 marca 1945 roku amerykańska 4 Dywizja Pancerna zajęła dzielnice Koblencji po lewej stronie Mozeli. Pomnik na Deutsches Eck był ważnym celem na amerykańskich mapach wojskowych z powodu potwierdzonych później przypuszczeń, że w podstawie posągu monumentu znajduje się punkt obserwacyjny wojsk niemieckich. 16 marca wykonany z blachy miedzianej konny posąg Wilhelma I został zniszczony wskutek trafienia pociskiem artyleryjskim. Do legendy należy przy tym hipoteza, jakoby sam generał Dwight Eisenhower osobiście nakazał zniszczenie pomnika. 17 marca nastąpiło decydujące uderzenie wojsk amerykańskich w kierunku śródmieścia Koblencji, zaś 18 marca cała położona po lewej stronie Renu część miasta znalazła się w rękach Amerykanów.
Zarządzeniem francuskich władz wojskowych zniszczony konny posąg Wilhelma I w 1946 lub w 1947 roku został zdemontowany. Początkowo posąg miał być umieszczony na wewnętrznym dziedzińcu ratusza, jednak ostatecznie późnym latem 1947 roku części posągu zostały zmagazynowane w dwóch koblenckich przedsiębiorstwach, z których zniknęły bez śladu. Niedługo później pojawiły się pogłoski o przetworzeniu metalu z posągu na drut miedziany dla koblenckich tramwajów – w związku z tym cesarski monument zaczęto nazywać „najdłuższym pomnikiem na świecie”. Zachowała się tylko głowa Wilhelma I, która obecnie jest wystawiona w Muzeum środkowego Renu w Koblencji (niem. "Mittelrhein-Museum").
Aż do końca lat 50. XX wieku pojawiło się sporo propozycji przeprojektowania Deutsches Eck, z których wszystkie opierały się na założeniu, że przywrócenie pomnika cesarza Wilhelma I do pierwotnej postaci jest wykluczone. Wśród nich była przedstawiona w 1951 roku przez rząd kraju związkowego Nadrenia-Palatynat propozycja postawienia na zachowanej podstawie posągu mającego 40 m wysokości krzyża jako formy upamiętnienia poległych przedstawicieli wszystkich narodów biorących udział w II wojnie światowej i wysunięty przez byłego pruskiego konserwatora zabytków Roberta Hieckego pomysł budowy na Deutsches Eck mającego skromne wymiary pomnika odnoszącego się do zakonu krzyżackiego jako podmiotu odpowiedzialnego za nazwę miejsca, zniszczenia Koblencji podczas II wojny światowej lub pojednania narodów. Propozycje te były jednak tylko indywidualnymi inicjatywami, z których część nie była nawet znana opinii publicznej. W połowie 1946 roku miała miejsce pierwsza realna inicjatywa dotycząca zagospodarowania pozostałości pomnika cesarza Wilhelma I. Wówczas francuskie władze wojskowe ogłosiły architektoniczny konkurs na ostateczny projekt Deutsches Eck pod hasłem "Frieden und Völkerversöhnung" (pol. „Pokój i pojednanie narodów”). W konkursie tym szkice projektowe można było zgłaszać do 15 października 1946 roku, a oceniało je jury mianowane przez rząd wojskowy. Zainteresowanie udziałem w konkursie wyraziło ponad 100 architektów, z których 75 zgłosiło swoje prace w wyznaczonym terminie. Jedynym znanym na szerszą skalę uczestnikiem konkursu był Otto Ernst Schweizer, w latach 1930–1960 profesor na Wyższej Szkole Technicznej w Karlsruhe. Schweizer upomniał się o zawarcie przeprojektowania Deutsches Eck w większym kontekście nowej, szerokiej koncepcji urbanistycznej dla zniszczonej wojną Koblencji, podczas gdy większość zgłoszonych prac zawierała konwencjonalną architekturę pomnikową, przeważnie uwzględniającą zachowaną podstawę pomnika Wilhelma I i zawsze koncentrującą się tylko na obszarze przy ujściu Mozeli. Zgłoszone szkice projektowe można z grubsza podzielić na dwie grupy: pierwszą stanowiły prace przewidujące wzniesienie jakiegoś rodzaju budowli na Deutsches Eck, zorientowane na funkcjonalny i raczej „apolityczny” charakter tego obszaru, zaś do drugiej należały projekty oddane wspólnej idei pomnikowej, których twórcy używali starożytnego, wilhelmińskiego, a nawet narodowosocjalistycznego języka form. Niedającym się nijak zaklasyfikować projektem była natomiast praca koblenckiego architekta Ottona Schönhagena, nosząca znamienny tytuł "Statt eines Monuments der Macht vier Gärten des Friedens" (pol. „Zamiast pomnika władzy, cztery ogrody pokoju”). Ostatecznie jury konkursu, który oficjalnie zakończył się w maju 1947 roku wybrało 20 z 69 projektów – biorący udział w konkursie członkowie komisji oceniającej wycofali swoje prace. Jednak z powodu różnych trudności okresu powojennego, w tym ekonomicznych żaden z wybranych projektów nie doczekał się realizacji.
W 1952 roku władze Nadrenii-Palatynatu wyremontowały za 250 tysięcy marek podstawę pomnika cesarza Wilhelma I, którą rok wcześniej Krajowy Urząd Budowlany (niem. "Staatsbauamt") zamknął z powodu złego stanu technicznego. 18 maja 1953 roku, w dniu konstytucji Nadrenii-Palatynatu pierwszy prezydent Republiki Federalnej Niemiec Theodor Heuss oficjalnie ogłosił zachowaną pustą podstawę cesarskiego pomnika „pomnikiem jedności niemieckiej” (niem. "Mahnmal der deutschen Einheit"). W związku z tym na otaczającej podstawę dużej półkolistej pergoli umieszczono wykonane z brązu herby wszystkich ówczesnych niemieckich krajów związkowych, z kolei na obu końcach rzędu herbów zamontowano tablice z nazwami krajów związkowych i prowincji, które w 1953 roku nie należały do RFN: na lewym końcu Turyngia, Saksonia, Saara i Śląsk, zaś na prawym Brandenburgia, Pomorze, Meklemburgia i Prusy Wschodnie. Natomiast na miejscu zniszczonego konnego posągu Wilhelma I postawiono maszt z flagą federalną. „Pomnik jedności niemieckiej” przez dziesięciolecia przypominał o założeniu Republiki Federalnej Niemiec, które zostało zapoczątkowane na konferencji w jednym z koblenckich hoteli w lipcu 1948 roku.
Odbudowa konnego posągu Kaiser-Wilhelm-Denkmal.
Już w 1958 roku rada miejska Koblencji odbyła posiedzenie, którego tematem był Deutsches Eck. Jeden z radnych zwrócił wtedy uwagę, że wielu odwiedzających miasto turystów zadaje motywowane niezrozumieniem sytuacji pytania o to, dlaczego oryginalny pomnik cesarza Wilhelma I nie został jeszcze odbudowany. W tym kontekście nadburmistrz Josef Schnorbach stwierdził, że ogłoszenie pozostałości monumentu „pomnikiem jedności niemieckiej” przez Theodora Heussa było dla niego tylko tymczasowym rozwiązaniem. Po opublikowaniu niedługo później w lokalnej prasie relacji z posiedzenia rady miejskiej do redakcji dotarło kilka listów, w których ich autorzy gwałtownie domagali się odbudowy zniszczonego konnego posągu. W kolejnych dziesięcioleciach temat odbudowy pomnika cesarza Wilhelma I raz za razem pojawiał się na agendzie lokalnej polityki, jak np. w 1974 roku, gdy koblencka gazeta „Rhein-Zeitung” przeprowadziła sondaż, zgodnie z którym „95% koblencczyków chciałoby znowu mieć cesarza Wilhelma”. W tym samym roku wezwano do założenia „Wspólnoty Akcyjnej Niemieckiego Rogu” (niem. "Aktionsgemeinschaft Deutsches Eck"), której celem miało być odtworzenie monumentu. W 1985 roku urodzony w Koblencji mecenas i kolekcjoner sztuki Peter Ludwig ogłosił, że chciałby przekazać otrzymane w ramach Koblenckiej Nagrody Kultury (niem. "Koblenzer Kulturpreis") pieniądze na odbudowę cesarskiego pomnika.
14 listopada 1987 roku były wydawca gazety „Rhein-Zeitung” Werner Theisen i jego żona Anneliese ogłosili, że dokonali notarialnego zobowiązania do podarowania miastu Koblencja rekonstrukcji konnego posągu z pomnika cesarza Wilhelma I, której koszt oszacowano na 3 miliony marek. Zaangażowanie Theisenów w odbudowę konnego posągu spotkało się z oporem rządu będącego właścicielem cesarskiego monumentu kraju związkowego Nadrenia-Palatynat, nalegającego na zachowanie „pomnika jedności niemieckiej”. W lutym 1988 roku premier Nadrenii-Palatynatu Bernhard Vogel odrzucił ofertę darowizny małżeństwa Theisenów. Jednak przeprowadzony w następnym roku sondaż wykazał, że przywrócenie pomnika do oryginalnej postaci popiera 80% mieszkańców Koblencji. W związku z tym Theisenowie i wspierana przez nich Inicjatywa Obywatelska Niemiecki Róg (niem. "Bürgerinitiative Deutsches Eck") 28 lutego 1989 roku zawarli z düsseldorfskim rzeźbiarzem Raimundem Kittlem umowę na wykonanie repliki utraconego konnego posągu w formie odlewu z brązu. W 1990 roku rząd Nadrenii-Palatynatu powołał komisję ekspertów, mającą omówić artystyczne, historyczne i teraźniejsze kwestie dotyczące ewentualnej rekonstrukcji konnego posągu. Komisja ta odradziła przywrócenie na cokół konnego posągu po zorganizowanym 7 września 1990 roku głosowaniu, na którym stosunkiem głosów 7:4 zwyciężyli przeciwnicy posągu. Jednak pomimo takiego wyniku głosowania zaledwie kilka dni później rząd Nadrenii-Palatynatu w związku ze zbliżającym się zjednoczeniem Niemiec, mającym nastąpić 3 października wyraził zgodę na przywrócenie pomnika do pierwotnej postaci i zaakceptował ofertę Theisenów. W ramach uzasadnienia minister kultury Nadrenii-Palatynatu Georg Gölter 11 września wyjaśnił, że po upadku Muru Berlińskiego w listopadzie 1989 roku pozostałości cesarskiego pomnika ostatecznie straciły swoje znaczenie jako „pomnik jedności niemieckiej”. Niedługo później Werner Theisen zawarł z wywodzącym się z CDU premierem Nadrenii-Palatynatu Carlem-Ludwigiem Wagnerem umowę na podarowanie odtworzonego konnego posągu z pomnika cesarza Wilhelma I rządowi Nadrenii-Palatynatu. W dniu formalnego zjednoczenia Niemiec na pomniku zamontowano naprzeciwko siebie dwie tablice z nazwami byłych krajów związkowych Niemieckiej Republiki Demokratycznej.
Odbudowa konnego posągu Wilhelma I spotkała się jednak ze sprzeciwem pewnych środowisk. W listopadzie 1990 roku synod ewangelickiego Okręgu kościelnego Koblencja (niem. "Kirchenkreis Koblenz") znaczną większością głosów opowiedział się przeciwko odbudowie i zalecił oparcie przyszłych planów dla pomnika na wkładzie pokojowej rewolucji w NRD w zjednoczenie Niemiec. W lutym 1991 roku założono obywatelską inicjatywę Demokracja Pomnikiem (niem. "Der Demokratie ein Denkmal"), która jako cel swojego istnienia wyraźnie określiła zapobieżenie realizacji planowanej inwestycji na Deutsches Eck, z kolei 17 marca tego roku w proteście przeciwko roli Wilhelma I w stłumieniu palatynackiej i badeńskiej rewolucji w 1849 roku członkowie koblenckich Zielonych zasłonili części podstawy cesarskiego pomnika transparentami. Niedługo później, w kwietniu 1991 roku do władzy w kraju związkowym Nadrenia-Palatynat doszła SPD, zaś reprezentujący tę partię nowy premier Nadrenii-Palatynatu Rudolf Scharping nie chciał dotrzymać umowy zawartej przez swojego poprzednika z Wernerem Theisenem (pomimo trzech ekspertyz uznających ją za wiążącą), toteż Theisen pozwał kraj związkowy do sądu.
W międzyczasie, 16 maja 1992 roku odbudowany konny posąg Wilhelma I przypłynął Renem na statku towarowym "Futura" do Koblencji. Na rekonstrukcję posągu Werner Theisen wydał około 2 milionów marek. Dzieło na potrzeby transportu zostało rozmontowane na kilka części, aby nie było problemów z przepłynięciem pod przerzuconymi nad rzeką mostami. Gdy posąg wpływał do miasta rozległy się dźwięki okrętowych syren i kościelnych dzwonów, zaś na brzegach zgromadziły się tysiące ludzi. Dwa dni później posąg został przetransportowany do portu w Wallersheim, gdzie miał być przechowywany do czasu zmontowania i uzyskania jasności w sprawie jego losu. Socjalliberalny rząd Nadrenii-Palatynatu konsekwentnie odmawiał przyjęcia darowizny od Wernera Theisena. Dla tego środowiska politycznego trudnością było ponowne ustawienie na cokole posągu monarchy, który jako książę Prus kazał rozstrzelać demokratycznych rewolucjonistów w Palatynacie i w Badenii, a jako cesarz prześladował socjaldemokratów w II Rzeszy przy pomocy . Sam premier Scharping tak mówił o Wilhelmie I: „On po prostu nie zasługuje na pomnik”. Jednak w nadreńsko-palatynackim SPD znaleźli się ludzie, którzy deklarując się jako przeciwnicy cesarskiego pomnika nieoczekiwanie stali się jego zwolennikami. Wśród nich był Dieter Muscheid, koblencki deputowany do Landtagu i przewodniczący frakcji SPD w radzie miejskiej Koblencji, który stwierdził, że „kiedy przyjrzał się świeżo odlanemu cesarzowi, to doznał takiego szoku estetycznego, że wolałby oglądać monarchę, jak za dawnych czasów, na wysokim cokole, niż na ziemi”, jak przewidywała propozycja kompromisowa.
W obliczu nieuchronnie przegranego procesu, jaki Werner Theisen wytoczył Nadrenii-Palatynatowi premier Rudolf Scharping wysunął pomysł przeniesienia własności Deutsches Eck z kraju związkowego na miasto Koblencja, gdyż, jak twierdzili socjaldemokraci: „Za turystykę, zgodnie z porządkiem gminnym Nadrenii-Palatynatu, odpowiedzialne są gminy”. Włodarze Koblencji przejawiali co najwyżej umiarkowany entuzjazm do hojności Scharpinga ze względu na koszty renowacji i przeprojektowania Deutsches Eck, które szacowano na 2,5 miliona marek. Ostatecznie kraj związkowy Nadrenia-Palatynat 4 czerwca 1992 roku nieodpłatnie przekazał prawa własności do Deutsches Eck i pomnika radzie miejskiej Koblencji, dodając ponadto 1,1 miliona marek na częściową restaurację i modernizację statyczną podstawy, jako że replika konnego posągu Wilhelma I była o 29 t cięższa od ważącego 40 t oryginału. W lutym 1993 roku rozpoczęto nadzorowane przez Krajowy Urząd Budowlany Koblencja-Południe (niem. "Staatsbauamt Koblenz-Süd") prace naprawcze przy podstawie posągu. Latem tego roku wciąż brakowało 350 tysięcy marek do całkowitego sfinansowania prac, więc nadburmistrz Koblencji Willi Hörter wezwał opinię publiczną do wpłacania dotacji. 2 września 1993 roku zrekonstruowany konny posąg Wilhelma I został ustawiony na odrestaurowanej podstawie, zaś 25 września tego roku odbyło się odsłonięcie przywróconego do historycznego stanu pomnika na Deutsches Eck. Wydarzenia tego nie dożył fundator rekonstrukcji konnego posągu Werner Theisen – zmarł 5 maja 1993 roku.
Dalsze losy Deutsches Eck.
Od czerwca 2005 roku jest organizowany "Mittelrhein-Marathon" (pol. „Maraton środkowego Renu”), na którego trasie Deutsches Eck najczęściej pełni rolę punktu końcowego – wyjątkiem były lata 2010–2011, kiedy Deutsches Eck był zamknięty z powodu "Bundesgartenschau" (pol. „Federalny Pokaz Ogrodniczy”), a koniec maratonu znajdował się na Mainzer Straße przy Mainzer Tor. W 2013 roku Deutsches Eck stanowił natomiast zarówno punkt końcowy, jak i początkowy "Mittelrhein-Marathonu".
W 2006 roku, w związku z odbywającymi się wtedy piłkarskimi mistrzostwami świata w Niemczech na Deutsches Eck urządzono strefę kibica. Trzy lata później przeprowadzono ponowną renowację podstawy konnego posągu Kaiser-Wilhelm-Denkmal.
Na potrzeby odbywającego się w Koblencji w dniach 15 kwietnia-16 października 2011 roku "Bundesgartenschau" obszar wokół Deutsches Eck, będący jednym z trzech miejsc wyznaczonych do organizacji tego wydarzenia (pozostałymi dwoma były płaskowyż przed twierdzą Ehrenbreitstein i plac przed pałacem elektorskim) został całkowicie przeprojektowany przy jednoczesnym pozostawieniu warunków architektonicznych w stanie nienaruszonym. Pomnik cesarza Wilhelma I znajdował się przy tym poza terenem "Bundesgartenschau" i w trakcie jego trwania pozostawał swobodnie dostępny dla zwiedzających. W celu zapewnienia rozsądnego i ekologicznego środka transportu w trakcie trwania "Bundesgartenschau", zbudowano kolej linową łączącą położone nad Renem tereny śródmiejskie z płaskowyżem przed twierdzą Ehrenbreitstein, leżącym po drugiej stronie rzeki. Budowa kolei wzbudziła krytykę, gdyż jej futurystyczna stacja dolna spowodowała zakłócenie widoku na bazylikę św. Kastora i Deutsches Eck. W 2013 roku podjęto decyzję o kontynuowaniu eksploatacji kolei linowej do 2026 roku.
Opis Kaiser-Wilhelm-Denkmal i jego otoczenia.
Pomnik ma 37 m wysokości z czego 14 m przypada na konny posąg cesarza Wilhelma I. Odtworzony w latach 1989–1992 posąg waży 69 t i jest odlany z brązu (zniszczony w 1945 roku oryginał miał masę 40 t i był wykonany z blachy miedzianej o grubości od 2 do 3 mm). Przedstawia cesarza siedzącego na koniu i ubranego w mundur generalski oraz falujący płaszcz. Monarcha w prawej ręce trzyma laskę marszałkowską, natomiast po jego lewej stronie stoi mająca 9 m wysokości figura kobiecego geniusza niosącego w rękach Koronę Rzeszy.
Cokół Kaiser-Wilhelm-Denkmal jest zbudowany z 2900 m³ schwarzwaldzkiego granitu. Składa się on z fundamentu o głębokości 7 m i grubości 3 m oraz podstawy konnego posągu, tzw. "Pfeilerhalle" (pol. „Hala kolumnowa”) mającej 10 m wysokości i złożonej z 20 kwadratowych, masywnych, ustawionych blisko siebie kolumn Po obu stronach podstawy posągu znajdują się złożone ze 107 stopni schody prowadzące do górnej, widokowej części pomnika. Przednią część Pfeilerhalle zdobi relief przedstawiający orła nad ogniem, z którego wyłaniają się węże. Uchwałą sejmiku prowincjonalnego z 13 stycznia 1897 roku na podstawie posągu umieszczono trzy inskrypcje, mające świadczyć o narodowej i politycznej treści pomnika. Na przedniej części podstawy, nad reliefem z orłem, ogniem i wężami widnieje dedykacja "Wilhelm dem Großen" (pol. „Wilhelmowi Wielkiemu”). Na fryzie głównego gzymsu Pfeilerhalle znalazły się dwie ostatnie linijki wiersza "Frühlingsgruß an das Vaterland" (pol. „Wiosenne pozdrowienia dla ojczyzny”) autorstwa uczestnika „wojen wolnościowych” z lat 1813–1814 i radnego rady miejskiej Koblencji Maxa von Schenkendorfa: "Nimmer wird das Reich zerstöret, wenn Ihr einig seid und treu" (pol. „Rzesza nigdy nie zostanie zniszczona, jeśli będziecie zjednoczeni i wierni”). Z kolei na tylną część podstawy posągu trafiła „inskrypcja fundatorska”: "Errichtet von der Rheinprovinz i. J. 1897" (pol. „Wybudowany przez prowincję Nadrenia w 1897 roku”).
Podstawa z konnym posągiem jest otoczona przez mającą 88 m długości półkolistą pergolę. Na pergoli są umieszczone obiekty związane z nadaną pomnikowi w 1953 roku rolą „pomnika jedności niemieckiej”: wykonane z brązu herby krajów związkowych ówcześnie należących do RFN oraz tablice z nazwami krajów związkowych i prowincji, które do tego państwa wówczas nie należały.
U podnóża Kaiser-Wilhelm-Denkmal znajdują się grube kamienne polery z reliefami przedstawiającymi głowy lwów z pierścieniami do przymocowywania statków. Polery te reprezentują styl secesyjny i stanowią obramowanie brzegów Renu i Mozeli. Obok pomnika, nad brzegiem Mozeli stoją trzy betonowe elementy Muru Berlińskiego z wykonaną z brązu tablicą, na której widnieje napis: "Opfern der Teilung (17. Juni 1953–9. November 1989)" (pol. „Ofiarom podziału (17 czerwca 1953 – 9 listopada 1989)”). Cypel terenu z pomnikiem jest otoczony żelaznymi balustradami. Nad obszarem Deutsches Eck powiewają flagi wszystkich 16 krajów związkowych Niemiec, umieszczone tam 20 grudnia 1992 roku, na zakończenie obchodów 2000. rocznicy założenia Koblencji.
Kontrowersje wokół Kaiser-Wilhelm-Denkmal.
Pomimo tego, że wykonanie i efekt pomnika cesarza Wilhelma I na Deutsches Eck w odbiorze ówczesnej opinii publicznej przeważnie cieszyły się akceptacją, to wkrótce po odsłonięciu monumentu pojawiły się głosy krytykujące go ze względu na jego nacjonalistyczną symbolikę, a także z punktu widzenia historii architektury i ochrony zabytków. Do grona krytyków pomnika zaliczał się ówczesny konserwator zabytków prowincji Nadrenia Paul Clemen. Będąc gościem artystyczno-rzemieślniczego stowarzyszenia, Clemen w grudniu 1903 roku wygłosił w jednym z koblenckich kasyn wykład na temat nowoczesnej rzeźby, na którym o cesarskim pomniku wypowiedział się w ten sposób: 
Z kolei francuski pisarz Guillaume Apollinaire mówił o „ohydnym pomniku, strasznym i ogromnym, pokazującym niemieckiego cesarza na koniu, w rękawiczkach”.
W wydanym 14 stycznia 1930 roku numerze 3. tygodnika „Die Weltbühne” znajdował się w przeważającej części dotyczący koblenckiego pomnika artykuł "Denkmal am deutschen Eck" (pol. „Pomnik na niemieckim rogu”), autorstwa lewicowo-liberalnego publicysty i pisarza Kurta Tucholsky’ego. W artykule tym jest obecny szczególnie krytyczny względem monumentu fragment o następującej treści: 

</doc>
<doc id="4896578" url="https://pl.wikipedia.org/wiki?curid=4896578" title="Julián-Bibang Bibang Oyee">
Julián-Bibang Bibang Oyee

Julián-Bibang Bibang Oyee (ur. 19 września 1948) – językoznawca z Gwinei Równikowej.
Studiował językoznawstwo na wydziale nauk społecznych politechniki w Konakry, następnie zaś na madryckim Uniwersytecie Complutense. Związany zawodowo ze środowiskiem akademickim swojego kraju, wykładał w Instituto Nacional de Enseñanza Media Rey w Malabo, kierował też Instituto “Carlos Lwanga” w Bacie. Pracownik naukowy wydziału filologii hiszpańskiej Universidad Nacional de Guinea Ecuatorial, również "doctor honoris causa" tej uczelni.
Od 2009 członek korespondent Królewskiej Akademii Hiszpańskiej. Jest wiceprzewodniczącym krajowej akademii języka hiszpańskiego ("Academia Ecuatoguineana de la Lengua Española", AEGLE). Opublikował szereg książek, w tym "La migración fang/Dulu Bon Be Afri Kara" (1995) i "El español guineano: interferencias, guineanismos (2002)". Opracował słownik fang-hiszpański/hiszpański-fang ("Diccionario Español-Fang/Fang-Español", 2014).

</doc>
<doc id="4896581" url="https://pl.wikipedia.org/wiki?curid=4896581" title="Ibrahim Amada">
Ibrahim Amada

Ibrahim Samuel Amada (ur. 28 lutego 1990 w Antananarywie) – madagaskarski piłkarz grający na pozycji pomocnika w klubie Al-Khor oraz reprezentacji Madagaskaru.
Kariera.
Ibrahim Amada pierwsze piłkarskie kroki stawiał w madagaskarskiej Academie Ny Antsika. W 2011 przeniósł się do Algierii. Występował w JS Kabylie, AS Khroub, USM El Harrach, ES Sétif czy MC Algier. Z pierwszym klubem zdobył Puchar Algierii, natomiast z Sétif świętował mistrzostwo kraju i superpuchar. Od 2019 roku jest piłkarzem katarskiego Al-Khor.
W reprezentacji Madagaskaru zadebiutował 11 października 2008 roku w meczu z Wybrzeżem Kości Słoniowej. Został powołany na Puchar Narodów Afryki 2019. Tam też zdobył swojego pierwszego gola w barwach narodowych. Uczynił to w meczu 1/8 finału z Demokratyczną Republiką Konga.
Przypisy.
 

</doc>
<doc id="4896588" url="https://pl.wikipedia.org/wiki?curid=4896588" title="Teodor Buchner">
Teodor Buchner

Teodor Emanuel Buchner – polski fizyk, doktor habilitowany, specjalizujący się w fizyce ciała stałego oraz fizyce medycznej. Adiunkt na Wydziale Fizyki Politechniki Warszawskiej.
Życiorys.
Fizykę na Wydziale Fizyki Technicznej i Matematyki Stosowanej Politechniki Warszawskiej ukończył w 1995 roku. Stopień doktorski uzyskał na Wydziale Fizyki Politechniki Warszawskiej w 2002 roku na podstawie pracy zatytułowanej "Dynamika symboliczna i lokalne miary uporządkowania wybranych układów dynamicznych", przygotowanej pod kierunkiem Jana Żebrowskiego, a w 2020 habilitował się na podstawie cyklu publikacji pt. "Wybrane nieliniowe układy dynamiczne i ich otoczenie w zagadnieniach fizyki medycznej". Na Wydziale Fizyki PW pracuje od 1995, początkowo jako asystent, a od 2002 na stanowisku adiunkta. W swojej działalności naukowej zajmuje się wykorzystaniem metod fizyki nieliniowej do badania organizmów żywych, w szczególności układu krążenia. Publikował prace w czasopismach, takich jak „Chaos: An Interdisciplinary Journal of Nonlinear Science”, „Chaos, Solitons &amp; Fractals” czy „Physical Review E”. W 2014 został odznaczony Medalem Komisji Edukacji Narodowej.

</doc>
<doc id="4896591" url="https://pl.wikipedia.org/wiki?curid=4896591" title="Magali Messmer">
Magali Messmer

Magali Di Marco Messmer (ur. 9 września 1971 w La Chaux-de-Fonds) – szwajcarska triathlonistka, brązowa medalistka olimpijska z Sydney (2000), mistrzyni świata, trzykrotna wicemistrzyni Europy.
Dwukrotnie uczestniczyła w letnich igrzyskach olimpijskich. W debiucie olimpijskim, w 2000 roku na igrzyskach w Sydney w zawodach kobiet zdobyła brązowy medal olimpijski. W konkurencji tej zajęła 5. miejsce w pływaniu, 13. w wyścigu kolarskim i 4. w biegu, co dało jej 3. miejsce w końcowej klasyfikacji. Osiem lat później wzięła udział w igrzyskach w Pekinie i w rywalizacji kobiet zajęła 13. pozycję (była 2. w pływaniu, 16. w wyścigu kolarskim i 22. w biegu).
W latach 1995–2010 wielokrotnie startowała w mistrzostwach świata w triathlonie. W 2009 roku zdobyła złoty medal mistrzostw świata sztafet mieszanych w West Des Moines. Startowała również w mistrzostwach Europy, na których zdobyła trzy srebrne medale – w 1998 roku w zawodach drużynowych oraz w 1999 i 2000 roku w indywidualnych.

</doc>
<doc id="4896593" url="https://pl.wikipedia.org/wiki?curid=4896593" title="Magali Di Marco Messmer">
Magali Di Marco Messmer



</doc>
<doc id="4896594" url="https://pl.wikipedia.org/wiki?curid=4896594" title="Magali Di Marco">
Magali Di Marco



</doc>
<doc id="4896595" url="https://pl.wikipedia.org/wiki?curid=4896595" title="Gdyby tysiąc klarnetów">
Gdyby tysiąc klarnetów

Gdyby tysiąc klarnetów () – czechosłowacki komediowy musical fantastycznonaukowy z 1965. Adaptacja sztuki scenicznej Jiřiego Suchego i Ivana Vyskočila pod tym samym tytułem.

</doc>
<doc id="4896610" url="https://pl.wikipedia.org/wiki?curid=4896610" title="Gniewkowo (województwo warmińsko-mazurskie)">
Gniewkowo (województwo warmińsko-mazurskie)



</doc>
<doc id="4896613" url="https://pl.wikipedia.org/wiki?curid=4896613" title="Grądzik (województwo warmińsko-mazurskie)">
Grądzik (województwo warmińsko-mazurskie)



</doc>
<doc id="4896629" url="https://pl.wikipedia.org/wiki?curid=4896629" title="Michał Adam Ślizień">
Michał Adam Ślizień

Michał Adam Ślizień herbu własnego (ur. w 1691 roku – zm. 11 listopada 1760 roku) – podkoniuszy litewski w 1736 roku, starosta krewski, starosta wiśniowski w 1733 roku, pułkownik chorągwi petyhorskiej od 1735 roku.
Syn Stefana Jana (zm. 1707), referendarza Wielkiego Księstwa Litewskiego i Zofii Kociełłówny.
Jako poseł na sejm konwokacyjny 1733 roku z powiatu słonimskiego był członkiem konfederacji generalnej zawiązanej 27 kwietnia 1733 roku na tym sejmie. 
Jako poseł na sejm zwyczajny pacyfikacyjny 1735 roku z powiatu smoleńskiego i stronnik Augusta III Sasa podpisał uchwałę Rady Generalnej Konfederacji Warszawskiej w 1735 roku.
Poseł na sejm 1740 roku z województwa inflanckiego. Poseł na sejm 1760 roku z powiatu słonimskiego.

</doc>
<doc id="4896632" url="https://pl.wikipedia.org/wiki?curid=4896632" title="Kazimierz Łubieński (zm. 1765)">
Kazimierz Łubieński (zm. 1765)

Kazimierz Łubieński herbu Pomian (zm. w 1765 roku) – starosta lelowski w 1746 roku, starosta jadownicki w 1738 roku, bachmistrz bocheński w 1736 roku, szambelan królewski.
Poseł województwa krakowskiego na sejm 1746 roku.

</doc>
<doc id="4896634" url="https://pl.wikipedia.org/wiki?curid=4896634" title="Józef Cywiński">
Józef Cywiński

Józef Cywiński herbu Puchała – superintendent ceł małopolskich, podczaszy poznański w latach 1748–1753, wojski poznański w latach 1739–1748.
Poseł województwa poznańskiego na sejm 1746 roku.

</doc>
<doc id="4896636" url="https://pl.wikipedia.org/wiki?curid=4896636" title="Piotr Jedynak">
Piotr Jedynak

Piotr Michał Jedynak (ur. 10 listopada 1972 w Dębicy) – polski ekonomista, specjalista w zakresie zarządzania, profesor nauk ekonomicznych, profesor Uniwersytetu Jagiellońskiego i jego prorektor w kadencji 2020–2024.
Życiorys.
W 1996 ukończył zarządzanie i marketing na Akademii Górniczo-Hutniczej im. Stanisława Staszica w Krakowie. Doktoryzował się w 1998 na Akademii Ekonomicznej w Krakowie na podstawie rozprawy pt. "Polityka ubezpieczeń jako element systemu zarządzania ryzykiem w przedsiębiorstwie", której promotorem był profesor Janusz Teczke. Stopień doktora habilitowanego uzyskał w 2009 na Uniwersytecie Ekonomicznym w Krakowie w oparciu o pracę zatytułowaną: "Ocena znormalizowanych systemów zarządzania jakością. Instrumenty i uwarunkowania wartości". Tytuł profesora nauk ekonomicznych otrzymał 9 maja 2019.
Jako nauczyciel akademicki związany od 1998 z Uniwersytetem Jagiellońskim, na którym w 2011 objął stanowisko profesora nadzwyczajnego, a w 2019 stanowisko profesora. W latach 2008–2012 był zastępcą dyrektora Instytutu Ekonomii i Zarządzania, a w kadencji 2012–2016 pełnił funkcję dyrektora tej jednostki (działającej od 2014 pod nazwą Instytut Ekonomii, Finansów i Zarządzania). W latach 2016–2020 był dziekanem Wydziału Zarządzania i Komunikacji Społecznej UJ. W 2020 został prorektorem Uniwersytetu Jagiellońskiego do spraw polityki kadrowej i finansowej w kadencji 2020–2024.
Specjalizuje się w zarządzaniu: ryzykiem, strategicznym, zasobami ludzkimi, w szkolnictwie wyższym. Opublikował ok. 150 prac naukowych, wypromował trzech doktorów. Został członkiem Komitetu Nauk Organizacji i Zarządzania PAN.

</doc>
<doc id="4896637" url="https://pl.wikipedia.org/wiki?curid=4896637" title="Marcin Łuszczyk">
Marcin Łuszczyk

Marcin Janusz Łuszczyk – polski inżynier, ekonomista, doktor habilitowany nauk ekonomicznych, profesor uczelni Katedry Ekonomii, Finansów i Badań Regionalnych Wydziału Ekonomii i Zarządzania Politechniki Opolskiej.
Życiorys.
W 1996 ukończył studia na kierunku Telekomunikacja na Wydziale Elektrotechniki, Automatyki i Elektroniki w Akademii Górniczej i Hutniczej im. Stanisława Staszica, 21 stycznia 2002 w Akademii Ekonomicznej w Krakowie obronił pracę doktorską "Kierunki zmian systemu opłat ekologicznych w gospodarce odpadami w Polsce" napisaną pod kierunkiem profesora Kazimierza Górki, a 7 marca 2016 habilitował się tamże na podstawie pracy zatytułowanej "Pomiar jakości życia w skali międzynarodowej".
Pracował w Katedrze Ekonomii na Wydziale Ekonomii i Pedagogiki Małopolskiej Szkole Wyższej w Brzesku.
Był starszym wykładowcą w Instytucie Administracyjno-Ekonomicznym Państwowej Wyższej Szkole Zawodowej w Tarnowie i w Katedrze Ekonomii i Badań Regionalnych na Wydziale Ekonomii i Zarządzania Politechniki Opolskiej.
Jest profesorem uczelni w Katedrze Ekonomii, Finansów i Badań Regionalnych Wydziału Ekonomii i Zarządzania Politechniki Opolskiej.
W pracach naukowych porusza zagadnienia związane m.in. z ekonomią społeczną. Zajmuje się zrównoważonym rozwojem. Jest autorem kilku monografii z tej dziedziny wydanych przez Polskie Wydawnictwo Ekonomiczne.

</doc>
<doc id="4896642" url="https://pl.wikipedia.org/wiki?curid=4896642" title="That's All She Wrote">
That's All She Wrote



</doc>
<doc id="4896645" url="https://pl.wikipedia.org/wiki?curid=4896645" title="Lekkoatletyka na Letnich Igrzyskach Olimpijskich 1964 – rzut młotem mężczyzn">
Lekkoatletyka na Letnich Igrzyskach Olimpijskich 1964 – rzut młotem mężczyzn

Rzut młotem mężczyzn podczas XVIII Letnich Igrzysk Olimpijskich w Tokio rozegrano 17 (kwalifikacje) i 18 października 1964 (finał) na Stadionie Olimpijskim w Tokio. Zwycięzcą został Romuald Klim ze Związku Radzieckiego, który ustanowił w finale rekord olimpijski rzutem na odległość 69,74 m.
Wyniki.
Kwalifikacje.
Do finału awansowali zawodnicy, którzy osiągnęli minimum 63,00 m, względnie 12 najlepszych (gdyby mniej niż 12 zawodników osiągnęło minimum).

</doc>
<doc id="4896647" url="https://pl.wikipedia.org/wiki?curid=4896647" title="John Creaghe">
John Creaghe

John O’Dwyer Creaghe, znany również jako Juan Creaghe (ur. 1841 w Limerick, zm. 19 lutego 1920 w Waszyngtonie) – irlandzki lekarz, pedagog oraz działacz anarchistyczny.
Życiorys.
Creaghe urodził się 1841 w hrabstwie Limerick w Irlandii. W 1865 ukończył studia lekarskie na Royal College of Surgeons w Dublinie, a następnie rozpoczął praktykę w Mitchelstown w hrabstwie Cork. W 1874 wyemigrował do stolicy Argentyny – Buenos Aires.
Nie wiadomo, w jaki sposób Creaghe zetknął się z ideami anarchistycznymi, ponieważ ruch anarchistyczny w tym kraju był wówczas niewielki. Przypuszcza się, że mógł on mieć kontakt z włoskim anarchistą Errico Malatestą, który przebywał w Argentynie w latach 1885–1889. W 1890 przeniósł się do Sheffield w Anglii, gdzie pracował w ubogiej irlandzkiej dzielnicy robotniczej. Zaangażował się w działania Ligi Socjalistycznej, marksistowskiej organizacji kierowanej przez Williama Morrisa, ale szybko odszedł, zawiązując anarchistyczną zgrupowanie w Sheffield. Grupa pierwszy raz pojawiła się publicznie podczas May Day, jej członkowie nieśli wówczas transparent z napisem „No God, No Master” (pol. „Ani Boga, ani pana”). Wkrótce zostały założone także klub i gazeta „The Sheffield Anarchist"”", ta jednak nie przetrwała długo, gdyż została wciągnięta w procesu z Walsall. Dotyczył on ataku bombowego dokonanego rzekomo przez anarchistów. Jak się potem okazało, był on sprowokowany przez agenta Special Branch.
W 1892 opuścił Sheffield, aby wrócić do Argentyny przez Liverpool, Londyn i Hiszpanię. Tam założył gazetę „El Oprimido”, prekursora „La Protesta”, która istnieje do dziś. Był zaangażowany w założenie Argentyńskiej Regionalnej Federacji Robotniczej, anarchistycznego związku zawodowego. Przyczynił się również do rozwoju wolnych szkół, inspirowanych ideami hiszpańskiego pedagoga oraz anarchisty Francisco Ferrera. W 1911 ponownie opuścił Argentynę, ostatecznie przybywając do Los Angeles, gdzie współpracował z meksykańskimi anarchistami. Założył kolejną gazetę „La Regeneración” i przyjaźnił się z Ricardo Flores Magónem. Obaj brali udział w buncie Magonistów w 1911; po rozpoczęciu rewolucji meksykańskiej poparli ruch anarchistyczny w tym kraju. Creaghe zmarł 19 lutego 1920 w więzieniu w Waszyngtonie.

</doc>
<doc id="4896659" url="https://pl.wikipedia.org/wiki?curid=4896659" title="Zygmunt Boglewski">
Zygmunt Boglewski

Zygmunt Teodor Jan Boglewski, ps. „Jelitczyk”, (ur. 1 kwietnia 1897 w Kielcach, zm. 15 lipca 1943 w Murnau am Staffelsee) – major piechoty Wojska Polskiego, kawaler Srebrnego Orderu Virtuti Militari.
Życiorys.
Urodził się w rodzinie Antoniego i Marii z d. Szymańska. Uczeń gimnazjum w Piotrkowie Trybunalskim. Od 16 sierpnia 1915 w składzie Legionów Polskich, zwolniony w grudniu w celu ukończenia gimnazjum. Należał do POW w Częstochowie, gdzie pełnił m.in. funkcję dowódcy plutonu. Następnie w składzie 1 kompanii 5 pułku piechoty Legionów do momentu kryzysu przysięgowego w 1917. Zdecydował się na dalszą służbę w Polskiej Sile Zbrojnej. Od 1 lutego do 18 lipca 1918 był uczniem klasy „B” w Szkole Podchorążych w Ostrowi. W stopniu podporucznika służył w 9 pułku piechoty podczas trwającej wojny polsko–bolszewickiej.
1 grudnia 1924 został mianowany kapitanem ze starszeństwem z 15 sierpnia 1924 i 279. lokatą w korpusie oficerów piechoty. 17 grudnia 1931 został mianowany majorem ze starszeństwem z 1 stycznia 1932 i 39. lokatą w korpusie oficerów piechoty. W marcu 1932 został przeniesiony z 9 pp Leg. do 52 pułku piechoty w Złoczowie na stanowisko dowódcy I batalionu. Z dniem 29 lutego 1936 został przeniesiony w stan spoczynku.
W czasie kampanii wrześniowej 1939 dowodził kompanią ckm batalionu „Wilk” majora Adama Wilczyńskiego. Dostał się do niemieckiej niewoli. Przebywał w Oflagu VII A Murnau. Tam zmarł 15 lipca 1943 i został pochowany na cmentarzu Friedhof Murnau. Jego grób symboliczny znajduje się na cmentarzu Powązkowskim (kwatera 28 wprost-1-25,26).

</doc>
<doc id="4896662" url="https://pl.wikipedia.org/wiki?curid=4896662" title="Dictionary of the Fungi">
Dictionary of the Fungi

Dictionary of the Fungi – książka zawierająca najbardziej kompletną listę rodzajów grzybów ("Fungi"), ich rodzin i rzędów i wyższych taksonów. Opiera się na współczesnej taksonomii, aktualizowanej o wyniki nowych badań filogenetycznych. Dla każdego rodzaju podano publikację, w której został on po raz pierwszy opisany, datę publikacji, status, pozycję systematyczną, liczbę zaakceptowanych gatunków, rozmieszczenie i kluczowe odniesienia. Dla wszystkich grup grzybów są podane szczegółowe diagnozy rodzin, rzędów i wyższych taksonów. Ponadto istnieją notatki biograficzne, informacje o dobrze znanych metabolitach i mykotoksynach oraz zwięzłe opisy prawie wszystkich częstych i stosowanych aspektów tematu (w tym cytaty z ważnej literatury).
"Dictionary of the Fungi" wydane zostały po raz pierwszy w 1943 r. Następne wydania pojawiły się w 1945, 1950, 1954, 1961, 1971, 1983, 1991, 2001, 2008 roku. Autorami najnowszego wydania z 2008 r. są: Paul M. Kirk (CABI, UK). Paul F. Cannon (CABI, UK.), David W. Minter (CABI, UK.), J. A. Stalpers is at CBS (Holandia). Książka ma 771 stron i zawiera ponad 21 000 taksonów. Wydawana jest przez Centre for Agriculture and Bioscience International (CABI).
Na "Dictionary of the Fungi" opiera się dostępna w internecie bez logowania CABI databases. Jest to hierarchiczna systematyka 3 królestw: grzyby, "Protista" i "Chromista". Na "Dictionary of the Fungi" opiera się również klasyfikacja tych organizmów na "Index Fungorum" i w Mycobanku. Przyjęta na wikipedii systematyka grzybów i chromistów bazuje na CABI databases i Index Fungorum.

</doc>
<doc id="4896666" url="https://pl.wikipedia.org/wiki?curid=4896666" title="Arthur Moyse">
Arthur Moyse

Arthur Moyse (ur. 21 czerwca 1914 w hrabstwie Wexford, zm. 22 lutego 2003 w Londynie) – irlandzki pisarz, rysownik, wydawca oraz działacz anarchistyczny.
Życiorys.
Urodził się w hrabstwie Wexford w rodzinie robotniczej, która przeprowadziła się do Shepherd's Bush w zachodnim Londynie. Jego ojciec pracował jako marynarz floty handlowej i zaginął na morzu. Rodzina miała wówczas otrzymać od władz państwa 5 funtów, a także znaleźć matce Arthura pracę sprzątaczki.
W młodości był zaangażowany w działalność polityczną, m.in. brał udział w bitwie na Cable Street w 1936. Brał także czynny udział w II wojnie światowej, w tym w desantach powietrznych pod Arnhem w 1944, ale dwukrotnie został postawiony przed sądem wojennym za niesubordynację.
Współpracował z różnymi grupami, galeriami i czasopismami. Najbardziej znany był jako krytyk sztuki i rysownik, szczególnie związany był z londyńską bohemą oraz anarchistycznym wydawnictwem Freedom Press. Prowadził swój magazyn artystyczny ZeroOne, a także działał przy galerii sztuki Flowers. Jego prace publikowane były m.in. w Freedom, Anarchy czy od późnych lat 60. do wczesnych 80. 

</doc>
<doc id="4896667" url="https://pl.wikipedia.org/wiki?curid=4896667" title="Albert Hall (lekkoatleta)">
Albert Hall (lekkoatleta)

Albert William Hall (ur. 2 sierpnia 1934 w Manchester-by-the-Sea w stanie Massachusetts, zm. 9 października 2008 w Tonopah w stanie Nevada) – amerykański lekkoatleta, specjalizujący się w rzucie młotem, trzykrotny mistrz igrzysk panamerykańskich i czterokrotny olimpijczyk.
Zajął 4. miejsce na igrzyskach olimpijskich w 1956 w Melbourne. Zwyciężył w tej konkurencji na igrzyskach panamerykańskich w 1959 w Chicago. Na igrzyskach olimpijskich w 1960 w Rzymie zajął 14. miejsce. Ponownie zdobył złoty medal na igrzyskach panamerykańskich w 1963 w São Paulo. Zajął 12. miejsce na igrzyskach olimpijskich w 1964 w Tokio, a na swych czwartych igrzyskach olimpijskich w 1968 w Meksyku nie wszedł do finału. Po raz trzeci zwyciężył w rzucie młotem na igrzyskach panamerykańskich w 1971 w Cali.
Był mistrzem USA (AAU) w rzucie młotem w 1962 i 1963 oraz halowym mistrzem USA w rzucie 35 funtowym ciężarem w latach 1962–1964 i 1969.
Rekord życiowy Halla w rzucie młotem wynosił 67,29 m. Został ustanowiony 8 lipca 1972 w Eugene.

</doc>
<doc id="4896673" url="https://pl.wikipedia.org/wiki?curid=4896673" title="Isophysis tasmanica">
Isophysis tasmanica

Isophysis tasmanica – gatunek reliktowej rośliny z monotypowego rodzaju "Isophysis" , należącego do rodziny kosaćcowatych ("Iridaceae"), występujący paleoendemicznie w klimacie górskim na Tasmanii, gdzie zasiedla stare skały o wysokiej zawartości krzemionki.
Systematyka.
Rodzaj z monotypowej podrodziny "Isophysidoideae" z rodziny kosaćcowatych ("Iridaceae"). Stanowi prymitywny klad siostrzany dla pozostałych członków rodziny kosaćcowatych.

</doc>
<doc id="4896675" url="https://pl.wikipedia.org/wiki?curid=4896675" title="Centre for Agriculture and Bioscience International">
Centre for Agriculture and Bioscience International

Centre for Agriculture and Bioscience International (skrót:CABI) – międzyrządowa organizacja non-profit zajmująca się rozwojem i informacją, przede wszystkim kwestiami dotyczącymi rolnictwa i środowiska w krajach rozwijających się, oraz tworzeniem, przechowywaniem i rozpowszechnianiem wiedzy naukowej.
CABI tworzą zespoły naukowców pracujących w ponad 40 krajach na całym świecie. Misją CABI jest poprawa życia ludzi na całym świecie poprzez rozwiązywanie problemów w rolnictwie i środowisku. Problemy te obejmują utratę plonów spowodowaną przez choroby, inwazyjne chwasty i szkodniki niszczące produkcję rolną, bioróżnorodność i brak globalnego dostępu do badań naukowych. 
Według informacji podanej przez CABI tylko 3% jej dochodów pochodzi z podstawowego finansowania, pozostałe środki pochodzą od darczyńców. Wśród darczyńców wymienionych w sprawozdaniu finansowym firmy za 2014 r. największymi są brytyjski Departament Rozwoju Międzynarodowego (4962 tys. funtów), Szwajcarską Agencję Rozwoju i Współpracy (972 tys. CHF), Unię Europejską (3242 tys. euro) oraz Międzynarodowy Fundusz Rozwoju Rolnictwa (USA 570 tys. $). Niewielka część dochodów CABI pochodzi ze składek krajów członkowskich. 
CABI poświęca dużą uwagę gatunkom inwazyjnym. Jednym z projektów CABI jest Plantwise – globalny program mający na celu ograniczenie strat upraw i poprawę bezpieczeństwa żywnościowego poprzez gromadzenie i udostępnianie informacji o chorobach roślin. CABI zgromadziło kolekcję ponad 28 000 próbek grzybów z całego świata, aby przeprowadzić identyfikację drobnoustrojów, konserwację, patentowanie, szkolenia i doradztwo w swoich biurach i laboratoriach w Egham w Anglii. W 2009 roku zostały one połączone z kolekcją w Kew Gardens. Posunięcie to zostało wsparte dotacją w wysokości 250 000 funtów brytyjskich od rządu Wielkiej Brytanii.
Dział wydawniczy CABI pomaga w finansowaniu badań naukowych i projektów. CABI publikuje książki, bazy danych (takie jak CAB Direct) i zasoby online. Obszary tematyczne obejmują rolnictwo, nauki o roślinach, nauki weterynaryjne, nauki o środowisku, żywność, żywienie i turystykę. Wśród publikacji CABI wymienić można np. "Dictionary of the Fungi", czy dostępną w internecie hierarchiczną systematykę grzybów, chromistów i "Protozoa" (CABI databases).
Tworzona przez CABI „Global Health” jest specjalistyczną bibliograficzną i indeksowaną bazą danych poświęconą badaniom i praktyce zdrowia publicznego. Zawiera publikacje z ponad 158 krajów w 50 językach. Publikacje te są streszczane, a wszystkie istotne artykuły nieanglojęzyczne są tłumaczone na język angielski, aby umożliwić dostęp do badań niedostępnych w żadnej innej bazie danych. 

</doc>
<doc id="4896676" url="https://pl.wikipedia.org/wiki?curid=4896676" title="Cabi">
Cabi



</doc>
<doc id="4896692" url="https://pl.wikipedia.org/wiki?curid=4896692" title="Positiv Parenting Program">
Positiv Parenting Program

Positiv Parenting Program (skr. "Tripple P") – program profilaktyki antyprzemocowej adresowany do rodziców.
Jest jednym z najbardziej rozpowszechnionych programów w swoim zakresie. Powstał w latach 80. XX wieku, a jego autorem był Matt Sanders wraz ze współpracownikami z Uniwersytetu Queensland. Program działa w różnych płaszczyznach prewencji: poradnictwie, treningu i zaawansowanej pomocy w indywidualnym przypadku. W każdym z tych obszarów stosuje się różnorodne techniki, za pomocą których dociera się do rodziców: rozpowszechniania materiałów informacyjnych i edukacyjnych (broszury, wydawnictwa, audio i wideo), poradnictwo indywidualne podczas spotkań oraz w trakcie aktywnych treningów strategii wychowawczych (inscenizacje związane z rolami rodzinnymi), trening grupowy (kursy) oraz poradnictwo telefoniczne po ukończeniu poprzednich form terapeutycznych. W przypadku rodzinnych trudności sprzężonych (depresja, nadużywanie substancji psychoaktywnych, konflikt małżeński, zaburzenia zachowania u dzieci) stosuje się poszerzone formy treningowe, w tym wspomaganie wychodzenia z współistniejących problemów.
Metoda była ewaluowana pod względem skuteczności ze skutkiem pozytywnym. Stwierdzono efektywność tak bezpośrednio po zakończeniu treningu, jak i sześć oraz dwanaście miesięcy po nim. Program jest obecnie stosowany w ponad 25 krajach świata.

</doc>
<doc id="4896693" url="https://pl.wikipedia.org/wiki?curid=4896693" title="Błociszewscy herbu Ostoja">
Błociszewscy herbu Ostoja

Błociszewscy – polski ród szlachecki pieczętujący się herbem Ostoja, należący do heraldycznego rodu Ostojów (Mościców), wywodzący się z Błociszewa w dawnym pow. kościańskim województwa poznańskiego. Od Błociszewskich herbu Ostoja pochodzą: Brodniccy, Bytkowscy, Gajewscy, Lubiatowscy, Ptaszkowscy, Szczodrowscy. 
Najstarsze świadectwa źródłowe dotyczące rodu.
Poniżej wymienione są wybrane świadectwa źródłowe dotyczące Błociszewskich herbu Ostoja od połowy XIV do początków XV wieku.
Majątki ziemskie należące do rodu.
Poniżej wymienione są ważniejsze dobra ziemskie należące do Błociszewskich h. Ostoja.
Błociszewo, Brodnica, Rąbiń, Luboń, Grabianowo, Wronowo, Szczodrowo, Krajkowo, Marszewo, Ptaszkowo, Chaławy, Gaj, Lubiatowo, Witów, Konarzew, Rogowo, Ciołkowo, Smogorzewo, Mnichy, Tuczępy, Miłostowo, Szczepowice, Łagiewniki, Sepno, Młodzikowo, Paruszewo.

</doc>
<doc id="4896699" url="https://pl.wikipedia.org/wiki?curid=4896699" title="Trolejbusy w Dzierżyńsku">
Trolejbusy w Dzierżyńsku

Trolejbusy w Dzierżyńsku – system trolejbusowy funkcjonujący w mieście Dzierżyńsk, w obwodzie niżnonowogrodzkim, w Rosji. Został uruchomiony 15 kwietnia 1976 r. Operatorem jest przedsiębiorstwo Ekspress.
Linie.
Według stanu z września 2020 r. w Dzierżyńsku kursowały 3 linie trolejbusowe.
Tabor.
Stan z 7 września 2020 r.

</doc>
<doc id="4896705" url="https://pl.wikipedia.org/wiki?curid=4896705" title="Taemin (album)">
Taemin (album)

TAEMIN – pierwszy japoński album studyjny Taemina, wydany 28 listopada 2018 roku przez Universal Music. Został wydany w trzech wersjach: regularnej i dwóch limitowanych. Osiągnął 2 pozycję w rankingu Oricon i pozostał na liście przez 6 tygodni, sprzedał się w nakładzie egzemplarzy w Japonii.

</doc>
<doc id="4896714" url="https://pl.wikipedia.org/wiki?curid=4896714" title="Chevrolet Trooper">
Chevrolet Trooper



</doc>
<doc id="4896717" url="https://pl.wikipedia.org/wiki?curid=4896717" title="Andrzej Bronisław Kulczycki">
Andrzej Bronisław Kulczycki

Andrzej Bronisław Kulczycki, właśc. Bronisław Kulczycki (ur. 27 listopada 1895 w Tuszkowie, zm. 1978) – major piechoty Wojska Polskiego.
Życiorys.
Andrzej Bronisław Kulczycki urodził się 27 listopada 1895. Był synem Ferdynanda i Marii z domu Pitag.
Po odzyskaniu przez Polskę niepodległości został przyjęty do Wojska Polskiego. Został awansowany na stopień porucznika piechoty ze starszeństwem z dniem 1 października 1922. W latach 20. służył w 2 pułku Strzelców Podhalańskich w Sanoku. Został awansowany na stopień kapitana piechoty ze starszeństwem z dniem 1 lipca 1925. W 1927 zamieszkiwał w Dederkałach. Jako oficer sanockiego 2psp w 1928 był przydzielony do Korpusu Ochrony Pogranicza. W 1932 był oficerem 10 pułku piechoty w Łowiczu. Sprawował stanowisko dowódcy Szkoły Podchorążych Rezerwy Piechoty w Skierniewicach. Według stanu z marca 1939 w stopniu majora był dowódcą I batalionu 18 pułku piechoty ze Skierniewic.
Po wybuchu II wojny światowej w okresie trwającej kampanii wrześniowej 1939 sprawował stanowisko dowódcy II batalionu II batalionu 10 pułku piechoty oraz dowódcy batalionu zapasowego dla 18 pułku piechoty. Potem został oficerem Polskich Sił Zbrojnych. Był współorganizatorem w obozie „Barbara” w Palestynie i w latach 1942–1945 był pierwszym komendantem Junackiej Szkoły Kadetów dla polskiej młodzieży na obczyźnie.
Zmarł w 1978. Pośmiertnie, 22 grudnia 1997 został uhonorowany tytułem honorowego obywatela Skierniewic.
23 kwietnia 1927 poślubił w Sanoku Sofię Amalię Serwa (ur. 1899, córka Józefa Serwy), a świadkiem na ich ślubie był mjr Kazimierz Galiński, ówczesny dowódca batalionu KOP „Dederkały”. W 1997 jego syn Jerzy Kulczycki opracował "Wspomnienia majora Andrzeja Kulczyckiego dowódcy Junackiej Szkoły Kadetów, z pracy w szkole Kadetów, w Palestynie, w latach 1942–1945".

</doc>
<doc id="4896719" url="https://pl.wikipedia.org/wiki?curid=4896719" title="Ewa Kosior-Jarecka">
Ewa Kosior-Jarecka

Ewa Kosior-Jarecka (ur. w Chełmie) – polska okulistka, doktor habilitowany nauk medycznych, adiunkt w Katedrze Okulistyki Uniwersytetu Medycznego w Lublinie.
Życiorys.
Dyplom lekarski uzyskała na Akademii Medycznej w Lublinie w 2001. Po studiach pracowała krótko jako lekarz stażysta w Szpitalu Kolejowym w Lublinie (2001-2002). W latach 2004-2009 była młodszym asystentem w Klinice Okulistyki Samodzielnego Publicznego Szpitala Klinicznego nr 1 w Lublinie. Od 2009 pracuje w Klinice Diagnostyki i Mikrochirurgii Jaskry Katedry Okulistyki macierzystej uczelni.
Stopień doktorski uzyskała w 2006 na podstawie pracy "Ocena poziomu tlenku azotu w cieczy wodnistej i surowicy pacjentów z jaskrą i jego związek z polimorfizmem genu endotelialnej syntazy tlenku azotu Glu298Asp". Dyplom specjalisty w dziedzinie okulistyki uzyskała w 2008. Habilitowała się w 2019 na podstawie oceny dorobku naukowego i pracy pod tytułem "Ocena cech genetycznych i klinicznych cech jaskry normalnego ciśnienia". W 2017 uzyskała ponadto dyplom w dziedzinie jaskry w Europejskiej Szkole Zaawansowanych Studiów Okulistycznych ("ang. European School for Advanced Studies in Ophthalmology, ESASO") w szwajcarskim Lugano.
Zainteresowania kliniczne i badawcze Ewy Kosior-Jareckiej dotyczą m.in. genetyki, patogenezy, diagnostyki i leczenia jaskry.
Współautorka artykułów publikowanych w czasopismach krajowych i zagranicznych, m.in. w „Ophthalmic Genetics", „Molecular Vision", „Experimental Eye Research", „Indian Journal of Ophthalmology" oraz „Klinice Ocznej”.

</doc>
<doc id="4896725" url="https://pl.wikipedia.org/wiki?curid=4896725" title="Zięby (ujednoznacznienie)">
Zięby (ujednoznacznienie)



</doc>
<doc id="4896728" url="https://pl.wikipedia.org/wiki?curid=4896728" title="G’mrice Davis">
G’mrice Davis

G’mrice Davis (ur. 14 czerwca 1996 w Filadelfii) – amerykańska koszykarka występująca na pozycjach silnej skrzydłowej lub środkowej, obecnie zawodniczka Charnay Basket Bourgogne SUB.
28 sierpnia 2020 dołączyła do Enei AZS Poznań.
4 maja 2021 została zawodniczką francuskiego Charnay Basket Bourgogne SUB.

</doc>
<doc id="4896732" url="https://pl.wikipedia.org/wiki?curid=4896732" title="Biely potok (dopływ Wagu)">
Biely potok (dopływ Wagu)

Biely potok – potok w powiecie Martin w środkowej Słowacji. Ma długość 2,4 km i jest lewostronnym dopływem rzeki Wag. 
Wypływa w Wielkiej Fatrze na wysokości około 700 m w dolince wcinającej się między stoki Magura (1059 m) i Tlstý diel (990 m). Płynie początkowo w kierunku północno-zachodnim, potem północnym. Po przyjęciu dopływu spod przełęczy Ľubochnianske sedlo zmienia kierunek na północno-zachodni i wypływa na Kotlinę Turczańską. Tu, na północny wschód od zabudowań wsi Nolčovo na wysokości około 407 m uchodzi do Wagu.

</doc>
<doc id="4896735" url="https://pl.wikipedia.org/wiki?curid=4896735" title="Andrzej Michał Boreyko Chodźko">
Andrzej Michał Boreyko Chodźko

Andrzej Michał Boreyko Chratowicz Chodźko herbu Kościesza – podstarości oszmiański w latach 1740-1749, sędzia grodzki oszmiański od 1729 roku, oboźny oszmiański w latach 1714-1752.
Poseł na sejm 1746 roku z powiatu oszmiańskiego.

</doc>
<doc id="4896739" url="https://pl.wikipedia.org/wiki?curid=4896739" title="Wiktor Misky">
Wiktor Misky

Wiktor Stefan Marian Misky (ur. 8 września 1890 w Wadowicach, zm. 1950) – podpułkownik intendent Wojska Polskiego.
Życiorys.
Wiktor Stefan Marian Misky urodził się 8 września 1890 w Wadowicach, w rodzinie Ludwika i Wiktorii z Polityńskich. Był bratem Ludwika (1884–1938), malarza. Przed 1914 został technikiem.
Po wybuchu I wojny światowej przystąpił do szeregów oddziałów strzeleckich 4 sierpnia 1914. Od 20 sierpnia 1914 był żołnierzem 1 kompanii III batalionu 1 pułku piechoty Legionów Polskich. W październiku 1914 odniósł rany w bitwie pod Laskami, po czym był leczony, a potem służył jako podoficer rachunkowy w 1 pułku piechoty (I Brygada) i w 6 pułku piechoty (III Brygada). W 1917 służył w oddziale sztabowym 1 pp..
Po odzyskaniu przez Polskę niepodległości został przyjęty do Wojska Polskiego. Mianowany na stopień podporucznika prowiantowego z dniem 1 marca 1919. Uczestniczył w wojnie polsko-bolszewickiej w strukturze WOZG Warszawa-Powązki. W korpusie oficerów zawodowych administracji dział gospodarczy był awansowany na stopień kapitana ze starszeństwem z dniem 1 czerwca 1919, a następnie na stopień majora ze starszeństwem z dniem 1 lipca 1923. Jako oficer nadetatowy Okręgowego Zakładu Gospodarczego I był przydzielony do Szefostwa Intendentury w Dowództwie Okręgu Korpusu Nr III w Grodnie. W 1928 był szefem Rejonowego Kierownictwa Intendentury Grodno. W 1932 służył w Szefostwie Intendentury Okręgu Korpusu Nr III w Grodnie. Od około lat 1934 sprawował urząd prezydenta miasta Grodna. Przed wyborami parlamentarnymi do Sejmu RP w 1935 został mianowany komisarzem wyborczym w okręgu wyborczym nr 77. Latem 1936 udał się na urlop, po którym miał ustąpić z urzędu prezydenta i powrócić do służby wojskowej na stanowisku szefa intendentury. W połowie 1935 został awansowany na stopień podpułkownika intendentury z dniem 1 stycznia 1935. Był szefem intendentury w Dowództwie Korpusu Ochrony Pogranicza w Warszawie, pełniąc to stanowisku nadal w marcu 1939
Po wybuchu II wojny światowej w okresie trwającej kampanii wrześniowej 1939 był szefem służby intendentury armii „Poznań”. Został wzięty przez Niemców do niewoli i przebywał m.in. w oflagu VII A Murnau. Odzyskał wolność u kresu wojny 29 kwietnia 1945.
Po wojnie zamieszkiwał we Francji. Zmarł w 1950. 
26 kwietnia 1927 poślubił w Sanoku Stanisławę Dąbrowiecką z Brzozowa (ur. 1906), a świadkiem na ich ślubie był kpt. Gustaw Tysowski.
Był pierwowzorem postaci Witka Delneya w powieści Emila Zegadłowicza "Zmory".

</doc>
<doc id="4896742" url="https://pl.wikipedia.org/wiki?curid=4896742" title="Ekstraklasa Kobiet w tenisie stołowym">
Ekstraklasa Kobiet w tenisie stołowym

Ekstraklasa Kobiet w tenisie stołowym – najwyższy poziom rozgrywek tenisa stołowego kobiet. Zwycięzca otrzymuje tytuł Drużynowego Mistrza Polski.
1 kwietnia 2020 roku Zarząd Polskiego Związku Tenisa Stołowego podjął uchwałę o wcześniejszym zakończeniu rozgrywek ligowych szczebla centralnego w sezonie 2019/2020 z powodu pandemii COVID-19. Wobec tego klasyfikacja końcowa została ustalona na podstawie tabel w dniu zawieszenia rozgrywek. Z uwagi na różną ilość rozegranych meczów przez poszczególne drużyny parametrem decydującym o kolejności był stosunek zdobytych punktów do ilości rozegranych meczów. Ponieważ do momentu przerwania rozgrywek drużyna SKTS Sochaczew zajmowała drugie miejsce rozgrywając o jeden mecz więcej niż będąca na trzecim miejscu drużyna KU AZS UE Wrocław, srebrne medale został przyznane drużynie z województwa dolnośląskiego. Jednak 8 maja 2020 roku zarząd Polskiego Związku Tenisa Stołowego postanowił przyznać dwa srebrne medale: KU AZS UE Wrocław i SKTS Sochaczew, zaś brązowe medale przypadły drużynie, która zakończyła rozgrywki na czwartym miejscu – Bebetto AZS UJD Częstochowa.

</doc>
<doc id="4896744" url="https://pl.wikipedia.org/wiki?curid=4896744" title="Jelenia Głowa (województwo lubuskie)">
Jelenia Głowa (województwo lubuskie)



</doc>
<doc id="4896745" url="https://pl.wikipedia.org/wiki?curid=4896745" title="Elías Maho">
Elías Maho

Elías Maho Sicacha – lekarz i polityk z Gwinei Równikowej.
Nie ma jasności co do jego daty urodzenia, niektóre źródła podają 1930, inne natomiast 1939. Pochodził z relatywnie zamożnej rodziny, uznawany jest za pierwszego rodzimego mieszkańca Gwinei Hiszpańskiej z ukończonymi studiami medycznymi.
Nawiązał bliskie relacje z prezydentem Macíasem Nguemą, był jego lekarzem rodzinnym, wykonywał również obowiązki lekarza medycyny sądowej. Jako ten ostatni był naocznym świadkiem licznych zbrodni reżimu. Po zamachu stanu z sierpnia 1979, który doprowadził do obalenia, osądzenia i skazania Macíasa Nguemy na śmierć Maho wystawił świadectwo zgonu polityka.
W 1990 został mianowany przez prezydenta Obianga Nguemę Mbasogo burmistrzem stołecznego Malabo. Kierował krajowym oddziałem Czerwonego Krzyża. Zaangażował się następnie w aktywność opozycyjną, przewodniczył gwinejskiemu oddziałowi Amnesty International.
W sierpniu 2004 spotkał się z przetrzymywanym w Prisión Playa Negra Weją Chicampo, liderem "Movimiento para la Autodeterminación de la Isla de Bioko" (MAIB). Przygotował również raport na temat sytuacji więźniów politycznych w Gwinei Równikowej, przesłany między innymi do Międzynarodowego Komitetu Czerwonego Krzyża. Został zamordowany 10 sierpnia 2004, najprawdopodobniej na zlecenie gwinejskich władz. Jego śmierć odbiła się szerokim echem, także w kręgach emigracji politycznej w Hiszpanii.

</doc>
<doc id="4896747" url="https://pl.wikipedia.org/wiki?curid=4896747" title="Kazimierz Józef Narbutt">
Kazimierz Józef Narbutt

Kazimierz Józef Narbutt herbu Trąby – marszałek lidzki w latach 1752-1768, stolnik lidzki w latach 1750-1752, surogator ziemski lidzki w latach 1748-1752, miecznik lidzki w latach 1729-1750.
Poseł powiatu lidzkiego na sejm 1746 roku.

</doc>
<doc id="4896752" url="https://pl.wikipedia.org/wiki?curid=4896752" title="Kościół San Giovanni dei Lebrossi">
Kościół San Giovanni dei Lebrossi

Kościół San Giovanni dei Lebbrosi ("św. Jana od trędowatych") to kościół w południowej części współczesnego Palermo, jeden z najstarszych przykładów stylu arabsko-normańskiego.
Kościół został założony przez Rogera I w 1070 r. na miejscu arabskiego fortu, który zdobył, strzegącego podejścia do Palermo od południa, i został poświęcony św. Janowi Chrzcicielowi. Już pod koniec XI wieku dobudowano do kościoła szpital dla trędowatych, dlatego świątynia otrzymała obecną nazwę. Pod koniec XX wieku usunięto nadbudowy i dekoracje barokowe, a dziś San Giovanni dei Lebbrosi jest ponownie jedną z najbardziej charakterystycznych budowli architektury arabsko-normańskiej.
Kościół jest trójnawową bazyliką z dwuspadowym dachem i trzema apsydami. Wygląd zewnętrzny jest surowy i ożywiony jedynie łukowymi arabskimi oknami. Dwupoziomowa dzwonnica, dodana sto lat później, również ma typowy arabski wygląd - łukowate otwory okienne, wpisane w rzeźbiony wzór fałszywych łuków oraz czerwoną półkulistą kopułę. Wnętrze kościoła, podzielone na nawy rzędem kolumn, również jest praktycznie pozbawione dekoracji.

</doc>
<doc id="4896755" url="https://pl.wikipedia.org/wiki?curid=4896755" title="Raspbian">
Raspbian



</doc>
<doc id="4896757" url="https://pl.wikipedia.org/wiki?curid=4896757" title="Species Fungorum">
Species Fungorum



</doc>
<doc id="4896760" url="https://pl.wikipedia.org/wiki?curid=4896760" title="Srebrzelina">
Srebrzelina

Srebrzelina ("Nivenia" ) – rodzaj roślin należący do rodziny kosaćcowatych ("Iridaceae"), obejmujący 11 gatunków występujących w południowo-zachodnim Kraju Przylądkowym w Południowej Afryce, głównie na obszarach górskich. Niektóre gatunki uprawiane są jako rośliny ozdobne.
Systematyka.
Rodzaj z podrodziny "Nivenioideae" z rodziny kosaćcowatych ("Iridaceae").

</doc>
<doc id="4896761" url="https://pl.wikipedia.org/wiki?curid=4896761" title="Memoriał Kamili Skolimowskiej 2020">
Memoriał Kamili Skolimowskiej 2020

11. Memoriał Kamili Skolimowskiej – mityng lekkoatletyczny, który odbył się 6 września 2020 roku na Stadionie Śląskim w Chorzowie.
Organizatorem zawodów była Fundacja Kamili Skolimowskiej. Memoriał zaliczany był do cyklu World Athletics Gold Continental Tour. Na trybunach zasiadło 14 200 widzów.
Rezultaty.
Źródło:.

</doc>
<doc id="4896765" url="https://pl.wikipedia.org/wiki?curid=4896765" title="Komunia apostołów (obraz Michaela Willmanna)">
Komunia apostołów (obraz Michaela Willmanna)

Komunia apostołów – obraz śląskiego malarza okresu baroku Michaela Willmanna, obecnie własność Muzeum Narodowego we Wrocławiu.
W latach 1678–1682 Willmann wykonał cykl rysunków o tematyce pasyjnej na zamówienie opata klasztoru w Krzeszowie Bernarda Rosy. Projekty graficzne ilustracji w postaci miedziorytów przeznaczone były do powstającego z jego inicjatywy modlitewnika pasyjnego – "Krzeszowskiej księgi pasyjnej", która ukazała się w 1682 r. w Kłodzku. Z 32 rysunków cyklu zachowało się 19 prac, w tym "Komunia apostołów" (128 × 82 mm).
W stosunku do rysunkowego pierwowzoru Willmann znacznie uprościł aranżację tła, spłycił głębię perspektywy oraz umieścił na jednym poziomie głowy wszystkich przedstawionych postaci (izokefalia). Nad głową udzielającego komunię Chrystusa umieszczony został żyrandol z palącymi się świecami.
Z wcześniejszych ujęć tematu najbliższe Willmannowskiemu są obrazy Signorellego (1512) i Poussina (1640). Widoczne są też tutaj wpływy van Dycka (fizjonomie, draperie).
Okoliczności powstania oraz pierwotne miejsce przeznaczenia obrazu nie są znane. Pochodzi prawdopodobnie z jednego ze zsekularyzowanych śląskich klasztorów. Po 1810 r. znalazł się w zbiorach Kunst- und Antikenkabinett der Königlichen Universität zu Breslau. W 1942 r. został ewakuowany do skrytki muzealnej w Prudniku, w 1945 r. rewindykowany do Muzeum Górnośląskiego w Bytomiu, w 1948 r. przekazany Muzeum Narodowemu we Wrocławiu.

</doc>
<doc id="4896775" url="https://pl.wikipedia.org/wiki?curid=4896775" title="Rosyjskie monety bite dla Polski (1815–1841) wg Jerzego Romanowa">
Rosyjskie monety bite dla Polski (1815–1841) wg Jerzego Romanowa



</doc>
<doc id="4896777" url="https://pl.wikipedia.org/wiki?curid=4896777" title="Dewastacja">
Dewastacja

Dewastacja – umyślne i bezprawne spowodowanie szkody w mieniu, niszczenie czegoś w wyniku celowego działania lub następujące wskutek zaniedbań. W myśl prawa dewastacja jest zniszczeniem mienia i jest czynem zabronionym.

</doc>
<doc id="4896778" url="https://pl.wikipedia.org/wiki?curid=4896778" title="Zkouknito.cz">
Zkouknito.cz

Zkouknito.cz – czeski serwis internetowy umożliwiający udostępnianie treści wideo i fotografii. Oferuje także dostęp do telewizji online i kamer internetowych z całego świata.
Serwis został uruchomiony w 2007 roku. Według danych NetMonitor witrynę odwiedza 170 tys. unikalnych użytkowników miesięcznie.
Pierwotnie projekt był prowadzony przez dwóch pasjonatów, którzy zarządzali nim przy minimalnych nakładach; w tym czasie strona była odwiedzana przez dziesiątki tysięcy użytkowników miesięcznie. Kupnem projektu zainteresowała się firma iDNES, ostatecznie jednak platformę nabyło przedsiębiorstwo LimeMedia.
W 2009 roku portal został znacznie odświeżony i zmodernizowany.

</doc>
<doc id="4896781" url="https://pl.wikipedia.org/wiki?curid=4896781" title="Eomycota">
Eomycota

Eomycota Caval.-Sm. – klad grzybów ("Fungi"), jako takson mający rangę podkrólestwa. Takson typowy nie został wyznaczony. W najnowszej taksonomii grzybów według "Dictionary of the Fungi" takiego taksonu nie wyróżnia się, istnieje jednak w ogólnej klasyfikacji organizmów według Ruggiero i in.
"Eomycota" to jedno z dwóch podkrólestw grzybów, drugim podkrólestwem jest "Dikarya".
Systematyka.
Do podkrólestwa "Eomycota" należą 3 typy:

</doc>
<doc id="4896784" url="https://pl.wikipedia.org/wiki?curid=4896784" title="Filmová databáze">
Filmová databáze

Filmová databáze (FDb) – serwis internetowy poświęcony filmom oraz ludziom kina z Czech i Słowacji. Udostępnia także informacje z zakresu kinematografii zagranicznej.
Portal jest podzielony na podstawowe sekcje, takie jak filmy, osobistości kina oraz program telewizyjny / kinowy. W swojej bazie zawiera informacje o ponad 55 tys. filmów, z czego ponad 17% to filmy telewizyjne, seriale, przedstawienia teatralne i inscenizacje. Witryna posiada także sekcję poświęconą twórcom filmowym. Dane serwisu obejmują 260 tys. wpisów na temat osób związanych z przemysłem filmowym, takich jak aktorzy, reżyserzy, scenarzyści, producenci, inżynierowie dźwięku.
Rejestracja jest opcjonalna, umożliwia m.in. uczestnictwo w dyskusjach i wystawianie ocen filmom.

</doc>
<doc id="4896785" url="https://pl.wikipedia.org/wiki?curid=4896785" title="FDb">
FDb



</doc>
<doc id="4896786" url="https://pl.wikipedia.org/wiki?curid=4896786" title="Terma Bukowina Tatrzańska">
Terma Bukowina Tatrzańska



</doc>
<doc id="4896788" url="https://pl.wikipedia.org/wiki?curid=4896788" title="Jeep Wagoneer">
Jeep Wagoneer



</doc>
<doc id="4896789" url="https://pl.wikipedia.org/wiki?curid=4896789" title="Jeep Grand Wagoneer">
Jeep Grand Wagoneer



</doc>
<doc id="4896791" url="https://pl.wikipedia.org/wiki?curid=4896791" title="Daria Bugajewska">
Daria Bugajewska

Daria Bugajewska – polska matematyk, doktor habilitowana nauk matematycznych. Specjalizuje się w równaniach różniczkowych i całkowych oraz analizie nieliniowej. Pracuje obecnie jako profesor uczelni na Wydziale Matematyki i Informatyki Uniwersytetu im. Adama Mickiewicza w Poznaniu.
Życiorys.
Studia z matematyki ukończyła na UAM w 1995 (pracę magisterską pt. "Twierdzenie o funkcji uwikłanej i jego zastosowania" przygotowała pod kierunkiem prof. Stanisława Szufli). W latach 1995–1999 odbyła studia doktoranckie na WMI UAM. Stopień naukowy doktora uzyskała w 1999 roku na podstawie rozprawy pt. "Topologiczne własności zbiorów rozwiązań pewnych zagadnień dla równań różniczkowych", przygotowanej również pod kierunkiem prof. S. Szufli. Habilitowała się w 2019 roku na podstawie osiągnięcia naukowego pt. "Nielinowe operatory superpozycji oraz nieliniowe równania całkowe w przestrzeniach funkcji o ograniczonej wariacji różnych typów". Obecnie pracuje w Zakładzie Analizy Nieliniowej i Topologii Stosowanej WMiI UAM.
Od roku 2020 pełni funkcję Wiceprezesa Oddziału Poznańskiego Polskiego Towarzystwa Matematycznego.
Jest redaktor pomocniczą czasopism Global Journal of Pure and Applied Mathematics, International Journal of Management Science and Engineering Management oraz Pacific-Asian Journal of Mathematics. Artykuły publikowała w takich czasopismach jak m.in.: Discrete and Continuous Dynamical Systems, Journal of Integral Equations and Applications, Journal of Mathematical Analysis and Applications, Mathematische Nachrichten oraz Nonlinear Analysis Theory, Methods and Applications.

</doc>
<doc id="4896792" url="https://pl.wikipedia.org/wiki?curid=4896792" title="Raymond Mboulou">
Raymond Mboulou

Raymond Zéphirin Mboulou (ur. 19 marca 1956) – kongijski polityk. Od 2009 roku jest ministrem spraw wewnętrznych, bezpieczeństwa i porządku publicznego.
Życiorys.
Raymond Mboulou urodził się 19 marca 1956 roku w Mpouya, w departamencie Plateaux, pochodzi z ludu Mbochi. Jest absolwentem École nationale d’administration, na którym uzyskał licencjat w dziedzinie prawa publicznego, ze specjalizacją w inspekcji państwowej. W 1981 roku ukończył również Centrum Studiów Finansowych, Ekonomicznych i Bankowych w Paryżu.
Od 1982 roku był głównym inspektorem i administratorem "Services Administratif et Financier". W latach 1998–2002 zajmował stanowisko dyrektora generalnego w Państwowej Kontroli Zakupów i Kontraktów (fr. "Contrôle des marchés et contrats d’État").
Kariera polityczna.
Zgromadzenie Narodowe.
W wyborach parlamentarnych w 1992 roku został wybrany deputowanym do Zgromadzenia Narodowego z okręgu Mpouya w departamencie Plateaux. Elekcję uzyskał również w wyborach w 2002 roku, kandydując z ramienia Kongijskiej Partii Pracy, uzyskując 80,15% głosów. W wyborach w 2007 roku ponownie uzyskał reelekcję, uzyskując tym razem aż 96% głosów. Reelekcję uzyskał również w wyborach w 2012 roku oraz w wyborach w lipcu 2017 roku.
Od 2002 do maja 2007 roku był dyrektorem gabinetu prezydenta. 15 maja 2007 roku został mianowany sekretarzem generalnym Prezydium Republiki Konga (fr. "Secrétaire Général de la Présidence de la République").
Minister.
30 grudnia 2007 roku został mianowany ministrem administracji terytorialnej i decentralizacji. W ramach reorganizacji rządu, 15 września 2009 roku został mianowany ministrem spraw wewnętrznych i decentralizacji. W kwietniu 2014 roku jako minister rozpoczął akcję "Mbata ya bakolo", która polegała na przymusowym wydalaniu nielegalnych imigrantów (głównie młodych ludzi z Demokratycznej Republiki Konga oraz członków gangu Kulunas, działającego głównie w DRK).
Po utworzeniu nowego rządu, przez premiera Anatole Collinet Makosso, 15 maja 2021 roku został ponownie powołany na stanowisko ministra spraw wewnętrznych.

</doc>
<doc id="4896799" url="https://pl.wikipedia.org/wiki?curid=4896799" title="Dowgieliszki">
Dowgieliszki

Dowgieliszki (; ) – wieś na Białorusi, w obwodzie grodzieńskim, w rejonie werenowskim, w sielsowiecie Raduń.
W dwudziestoleciu międzywojennym leżały w Polsce, w województwie nowogródzkim, w powiecie lidzkim, w gminie Raduń. Po II wojnie światowej w granicach Związku Sowieckiego. Od 1991 w niepodległej Białorusi.

</doc>
<doc id="4896801" url="https://pl.wikipedia.org/wiki?curid=4896801" title="Parafia Najświętszej Maryi Panny Wspomożenia Wiernych w Kostowcu">
Parafia Najświętszej Maryi Panny Wspomożenia Wiernych w Kostowcu

Parafia pw. Najświętszej Maryi Panny Wspomożenia Wiernych w Kostowcu – parafia rzymskokatolicka należąca do dekanatu raszyńskiego, archidiecezji warszawskiej, metropolii warszawskiej Kościoła katolickiego.

</doc>
<doc id="4896804" url="https://pl.wikipedia.org/wiki?curid=4896804" title="Tercera División de México">
Tercera División de México



</doc>
<doc id="4896807" url="https://pl.wikipedia.org/wiki?curid=4896807" title="Camtasia">
Camtasia

Camtasia (dawniej Camtasia Studio) – program do tworzenia i edytowania samouczków wideo. Oprogramowanie oferuje możliwość nagrywania ekranu (w postaci narzędzia Camtasia Recorder) oraz edycji materiałów wideo. Zostało opracowane przez amerykańską firmę TechSmith.
Oprogramowanie składa się z dwóch głównych komponentów:

</doc>
<doc id="4896808" url="https://pl.wikipedia.org/wiki?curid=4896808" title="Camtasia Studio">
Camtasia Studio



</doc>
<doc id="4896809" url="https://pl.wikipedia.org/wiki?curid=4896809" title="Piotr Milewski (skrzypek)">
Piotr Milewski (skrzypek)

Piotr Milewski (ur. 1959) – polski skrzypek i pedagog.
Absolwent Akademii Muzycznej w Poznaniu (klasa Jadwigi Kaliszewskiej). Studiował również m.in. w Juilliard School w Nowym Jorku (był tam również pedagogiem w latach 1988–1997). Laureat międzynarodowych konkursów skrzypcowych.

</doc>
<doc id="4896810" url="https://pl.wikipedia.org/wiki?curid=4896810" title="Parafia św. Jana Pawła II w Ruścu">
Parafia św. Jana Pawła II w Ruścu

Parafia pw. Świętego Jana Pawła II w Ruścu – parafia rzymskokatolicka należąca do dekanatu raszyńskiego, archidiecezji warszawskiej, metropolii warszawskiej Kościoła katolickiego.

</doc>
<doc id="4896811" url="https://pl.wikipedia.org/wiki?curid=4896811" title="Nadburmistrzowie Wrocławia">
Nadburmistrzowie Wrocławia



</doc>
<doc id="4896812" url="https://pl.wikipedia.org/wiki?curid=4896812" title="Wojewodowie wrocławscy">
Wojewodowie wrocławscy



</doc>
<doc id="4896813" url="https://pl.wikipedia.org/wiki?curid=4896813" title="Nadburmistrz Wrocławia">
Nadburmistrz Wrocławia



</doc>
<doc id="4896816" url="https://pl.wikipedia.org/wiki?curid=4896816" title="RASED">
RASED

RASED (fr. "Réseau d'aides spécialisées aux élèves en difficulté") – francuski program rządowy specjalistycznej pomocy dla uczniów z trudnościami w nauce wprowadzony w 1990, znacznie rozszerzony i zreformowany w latach 2012-2013. Celem programu jest rozwijanie potencjału wszystkich uczniów, doprowadzenie ich do opanowania wspólnej bazy wiedzy, umiejętności i kultury, przy jednoczesnym zapewnieniu każdemu z nich warunków odniesienia sukcesu w życiu.
Założenia programu odnoszą się w głównej mierze do profilaktyki edukacyjnej. Ustalają przede wszystkim sposób organizacji dodatkowej, szkolnej, specjalistycznej kadry nauczycielskiej, która wspomagać ma uczniów ze szczególnymi trudnościami w nauce. Program składa się z dwóch, łączących się ze sobą form pomocy (stopni): specjalistycznej i spersonalizowanej. Mogą one następować jedna po drugiej lub oddziaływać symultanicznie. 
W ramach pierwszego stopnia RASED współdziałają ze sobą różni specjaliści: psycholodzy szkolni, nauczyciele reedukacyjni oraz pedagodzy. Obejmują oni wsparciem dzieci w wieku od trzech do jedenastu lat. Po przejściu uczniów go gimnazjum, czyli francuskiego kolegium, w przypadku pogłębienia się problemów w nauce, interweniuje kolejny program – SEGPA ("Sections d'enseignement général et professionnel adapté"). Praca specjalistów w ramach pierwszego stopnia RASED ukierunkowana jest na wyrównywanie różnic pomiędzy uczniami i jest uzupełnieniem pracy nauczycieli przedmiotowych i wychowawców, np. poprzez bezpośrednie interwencje w klasach, w czasie zajęć.
W ramach drugiego stopnia RASED uczniowie biorą udział w spersonalizowanym programie edukacyjnym za pisemną zgodą rodziców i na podstawie umowy sporządzanej pomiędzy nauczycielami, pedagogami, rodzicami i uczniem. Jest to pomoc doraźna, intensywna, trwająca najwyżej do kilkunastu tygodni.

</doc>
<doc id="4896819" url="https://pl.wikipedia.org/wiki?curid=4896819" title="Estudiantes Tecos">
Estudiantes Tecos



</doc>
<doc id="4896821" url="https://pl.wikipedia.org/wiki?curid=4896821" title="Tanygnathus lucionensis">
Tanygnathus lucionensis



</doc>
<doc id="4896822" url="https://pl.wikipedia.org/wiki?curid=4896822" title="Parafia św. Bartłomieja Apostoła w Rybiu">
Parafia św. Bartłomieja Apostoła w Rybiu

Parafia pw. Świętego Bartłomieja Apostoła w Rybiu – parafia rzymskokatolicka należąca do dekanatu raszyńskiego, archidiecezji warszawskiej, metropolii warszawskiej Kościoła katolickiego.

</doc>
<doc id="4896826" url="https://pl.wikipedia.org/wiki?curid=4896826" title="Bitwa pod Knihyniczami">
Bitwa pod Knihyniczami

Bitwa pod Knihyniczami – walki polskiego 5 pułku ułanów z oddziałami sowieckiej 8 Dywizji Kawalerii Czerwonych Kozaków w czasie ofensywy jesiennej wojsk polskich w okresie wojny polsko-bolszewickiej.
Sytuacja ogólna.
Realizując w drugiej połowie sierpnia 1920 operację warszawską, wojska polskie powstrzymały armie Frontu Zachodniego Michaiła Tuchaczewskiego. 1 Armia gen. Franciszka Latinika zatrzymała sowieckie natarcie na przedmościu warszawskim, 5 Armia gen. Władysława Sikorskiego podjęła działania ofensywne nad Wkrą, a ostateczny cios sowieckim armiom zadał marszałek Józef Piłsudski, wyprowadzając uderzenie znad Wieprza. Zmieniło to radykalnie losy wojny. Od tego momentu Wojsko Polskie było w permanentnej ofensywie.
Po wielkiej bitwie nad Wisłą północny odcinek frontu polsko-sowieckiego zatrzymał się na zachód od linii Niemen – Szczara. Na froncie panował względny spokój, a obie strony reorganizowały swoje oddziały. Wojska Frontu Zachodniego odtworzyły ciągłą linię frontu już 27 sierpnia. Obsadziły one rubież Dąbrówka – Odelsk – Krynki – Grodno – Grodek Kamieniec Litewski. Stąd Tuchaczewski zamierzał w przeprowadzić koncentryczne natarcie na Białystok i Brześć, by dalej ruszyć na Lublin. Uderzenie pomocnicze na południu miała wykonać między innymi 1 Armia Konna Siemiona Budionnego.
Reorganizując siły, Naczelne Dowództwo Wojska Polskiego zlikwidowało dowództwa frontów i rozformowało 1. i 5. Armię. Na froncie przeciwsowieckim rozwinięte zostały 2., 3., 4. i 6. Armie.
Gdy na północy rozgrywała się wielka bitwa nad Wisłą, na południu 3. i 6 Armia prowadziły w dalszym ciągu ciężkie walki w obronie Lwowa, nad Bugiem i Gniłą Lipą.
Po zwycięskich walkach z 1 Armią Konną pod Zamościem i Komarowem polskie Naczelne Dowództwo zaczęło na południowym odcinku frontu przygotowania do oswobodzenia Galicji Wschodniej i Wołynia. Przed przystąpieniem do działań zaczepnych postanowiono podjąć siłami 3 Armii jeszcze jedną próbę rozbicia sowieckiej 1 Armii Konnej. 5 września koncentryczne natarcie na Hrubieszów rozpoczęły główne siły 3 Armii: od południowego zachodu uderzyła 13 Dywizja Piechoty i 1 Dywizja Jazdy, od zachodu 2 Dywizja Piechoty Legionów, a od północy 9 Dywizja Piechoty.
Pd 4 do 8 września 1 Brygada Jazdy opóźniała marsz sowieckiej 8 Dywizji Kawalerii Czerwonych Kozaków ze składu 1 Armii Konnej Siemiona Budionnego na Chodorów.
Walki pod Knihyniczami.
5 września pod Knihyniczami ubezpieczenia 8 Dywizji Kawalerii weszło w kontakt ogniowy z 1 szwadronem 5 pułku ułanów por. Franciszka Podhorskiego.
Polscy ułani odparli atak i sami przeszli do natarcia zmuszając Kozaków do odwrotu.
Przeciwdziałanie Sowietów było jednak na tyle skuteczne, że otoczyli oni atakujący polski szwadron, a w wyniku szarży polegli wszyscy oficerowie szwadronu. Jednak ułani pod dowództwem podoficerów z plutonowymi Jakubowskim i Wasiutyńskim na czele przebili się przez pierścień kozacki, zabierając ze sobą poległych i rannych.
Wycofując się 1/5 p.uł. połączył się z kontratakującym 3/5 p.uł. wzmocnionym 3 baterią 1 dywizjonu artylerii konnej i zmontowane w ten sposób zgrupowanie zatrzymało pościg nieprzyjaciela.
Wieczorem, na rozkaz dowódcy brygady, pułk przeszedł do Chodorowa za rzekę Ług.
Komunikat prasowy Sztabu Generalnego z 6 września 1920 donosił:

</doc>
<doc id="4896827" url="https://pl.wikipedia.org/wiki?curid=4896827" title="Parafia św. Faustyny Kowalskiej w Sękocinie Starym">
Parafia św. Faustyny Kowalskiej w Sękocinie Starym

Parafia pw. Świętej Faustyny Kowalskiej w Sękocinie Starym – parafia rzymskokatolicka należąca do dekanatu raszyńskiego, archidiecezji warszawskiej, metropolii warszawskiej Kościoła katolickiego.

</doc>
<doc id="4896829" url="https://pl.wikipedia.org/wiki?curid=4896829" title="CamStudio">
CamStudio

CamStudio – otwartoźródłowy program do zapisywania zdarzeń prezentowanych na ekranie komputera. Umożliwia m.in. nagrywanie prezentacji i samouczków wideo.
Oprócz przechwytywania ekranu aplikacja pozwala także na zapisywanie dźwięku, również z mikrofonu (np. komentarza do demonstrowanych czynności). Wyjściowy materiał audio-wideo można zapisać w postaci pliku AVI lub przekonwertować do formatu Flash Video (SWF).
Pierwsza wersja programu została wydana 21 października 2001.

</doc>
<doc id="4896831" url="https://pl.wikipedia.org/wiki?curid=4896831" title="Estadio Andrés Quintana Roo">
Estadio Andrés Quintana Roo



</doc>
<doc id="4896833" url="https://pl.wikipedia.org/wiki?curid=4896833" title="Istanbul Cup 2020">
Istanbul Cup 2020

Istanbul Cup 2020, właśc. TEB BNP Paribas Tennis Championship Istanbul 2020 – tenisowy turniej WTA kategorii WTA International Series w sezonie 2020 z cyklu Istanbul Cup rozgrywany w dniach 8–13 września 2020 roku w Stambule na kortach ceglanych o puli nagród wynoszącej 225 500 dolarów amerykańskich.

</doc>
<doc id="4896840" url="https://pl.wikipedia.org/wiki?curid=4896840" title="Babe I'm Gonna Leave You">
Babe I'm Gonna Leave You



</doc>
<doc id="4896844" url="https://pl.wikipedia.org/wiki?curid=4896844" title="Vrigstad">
Vrigstad

Vrigstad – miejscowość (tätort) w Szwecji, w regionie administracyjnym ("län") Jönköping, w gminie Sävsjö.
Według danych Szwedzkiego Urzędu Statystycznego liczba ludności wyniosła: 1461 (31 grudnia 2015), 1482 (31 grudnia 2018) i 1485 (31 grudnia 2019).

</doc>
<doc id="4896850" url="https://pl.wikipedia.org/wiki?curid=4896850" title="Algutsrum">
Algutsrum

Algutsrum – miejscowość (tätort) w Szwecji, w regionie administracyjnym ("län") Kalmar, w gminie Mörbylånga.
Według danych Szwedzkiego Urzędu Statystycznego liczba ludności wyniosła: 862 (31 grudnia 2015), 858 (31 grudnia 2018) i 879 (31 grudnia 2019).

</doc>
<doc id="4896857" url="https://pl.wikipedia.org/wiki?curid=4896857" title="Martin Coussoud-Mavoungou">
Martin Coussoud-Mavoungou

Martin Parfait Aimé Coussoud-Mavoungou (ur. 12 listopada 1959 w Dolisie – 14 marca 2022 w Paryżu) – kongijski polityk, od 2017 do 2021 roku minister ds. badań naukowych i innowacyjności.
Wykształcenie.
Ukończył szkołę podstawową w Les Saras, w Kouilou. Następnie kontynuował katolickiej szkole w Loango oraz w liceum im. Karola Marksa w Pointe-Noire. W 1980 roku ukończył prawo na Uniwersytecie im. Mariena Ngouabiego. Następnie wstąpił do School of Maritime Affairs w Bordeaux. Dwa lata później uzyskał tytuł magistra z prawa gospodarczego na Uniwersytecie Bordeaux I we Francji. W 1983 roku uzyskał certyfikat w dziedzinie prawa morskiego na Uniwersytecie w Nantes, a dwa lata później również dyplom z zakresu spraw morskich na Uniwersytecie w Bordeaux.
W 2010 roku uzyskał doktorat z prawa morskiego na Uniwersytecie w Nantes.
Kariera zawodowa.
Od listopada 1985 do listopada 1987 roku był administratorem marynarzy w Dyrekcji Handlowych Usług Morskich. W 1986 roku Coussoud-Mavoungou został przewodniczącym komitetu ds. Regionalizacji w Regionalnej Akademii Nauki i Technologii oraz Morza (fr. "Académie Régionale des Sciences et Techniques et de la Mer") na Wybrzeżu Kości Słoniowej. Od 1987 do 1991 roku był dyrektorem generalnym ds. administracji i marynarzy, a od września 1991 do października 1997 – dyrektorem nawigacji i bezpieczeństwa w Dyrekcji Generalnej Marynarki Handlowej. Od 4 grudnia 1992 do 16 lutego 1994 był dyrektorem generalnym marynarki handlowej. Od 1997 do 1999 roku pracował na różnych stanowiskach przy Ministrze Transportu, Lotnictwa Cywilnego i Marynarki Handlowej. Od 2005 do 2007 był odpowiedzialny za sprawy dotyczące rękodzieła przy Ministrze Małych i Średnich Przedsiębiorstw.
Był honorowym prezesem Kongijskiego Stowarzyszenia Prawa Morskiego.
Kariera polityczna.
Był deputowanym do Zgromadzenia Narodowego w okręgu Mvouti w Kouilou. 30 grudnia 2007 roku został mianowany ministrem transportu morskiego i marynarki handlowej, stanowisko to pełnił do 15 września 2009 roku. Od 2009 do 2015 roku był delegatem ministerstwa ds. marynarki handlowej przy ministrze transportu, lotnictwa cywilnego i marynarki handlowej. Od 10 sierpnia 2015 do 30 kwietnia 2016 roku był ministrem specjalnych stref ekonomicznych, a od 30 kwietnia do 22 sierpnia 2017 roku ministrem ds. gruntów publicznych. 22 sierpnia 2017 roku został mianowany ministrem ds. badań naukowych i innowacyjności.
Po utworzeniu nowego rządu, przez premiera Anatole Collinet Makosso, 15 maja 2021 roku nie został powołany do rady ministrów.
Zmarł 14 marca 2022 roku w Paryżu w wyniku powikłań po operacji wątroby.
Życie prywatne.
Był żonaty, miał dziewięcioro dzieci.

</doc>
<doc id="4896860" url="https://pl.wikipedia.org/wiki?curid=4896860" title="Michał Grabarczyk">
Michał Grabarczyk

Michał Grabarczyk (ur. 1947) – polski skrzypek i pedagog.
Absolwent Konserwatorium Moskiewskiego (klasa Dymitra Cyganowa i Zorii Szichmurzajewej). Laureat międzynarodowych konkursów skrzypcowych. Profesor zwyczajny, pedagog na Akademii Muzycznej w Poznaniu i na Akademii Muzycznej w Łodzi. Współpracował jako koncertmistrz i solista m.in. z Orkiestrą Kameralną Filharmonii Narodowej, Orkiestrą Kameralną Wojciecha Rajskiego i Polską Orkiestrą Kameralną Jerzego Maksymiuka. 

</doc>
<doc id="4896862" url="https://pl.wikipedia.org/wiki?curid=4896862" title="Aleksandretta zielona">
Aleksandretta zielona

Aleksandretta zielona, papuga zielona ("Psittacula sumatrana") – gatunek średniej wielkości ptaka z rodziny papug wschodnich (Psittaculidae).
Taksonomia.
Gatunek został opisany w 1822 r. na łamach czasopisma „Transactions of the Linnean Society of London” przez angielskiego przyrodnika Thomasa Rafflesa, który nadał mu nazwę "Psittacus sumatranus". Później gatunek był zaliczany do rodzaju "Tanygnathus", ale w 2022 r. Smith "et al". przenieśli aleksandrettę zieloną do rodzaju "Psittacula", choć zmiana ta została na razie uwzględniona tylko przez autorów "Kompletnej listy ptaków świata".
W tradycyjnym ujęciu systematycznym wyróżnia się 6 podgatunków: "duponti", "freeri", "everetti", "burbidgii", "sumatrana" i "sangirensis". Dawniej były także proponowane podgatunki: "mulleri" (obecnie traktowany jako synonim "P. s. sumatrana") oraz "incognitus" zamieszkujący Wyspy Banggai. Na podstawie nietypowo ubarwionego osobnika z wyspy Sulawesi został też zasugerowany osobny gatunek "heterurus". W 2019 r. zostało zasugerowane, żeby podgatunki "everetti", "freeri" oraz "burbidgii" przenieść do oddzielnego gatunku – "P. everetti", zaś podgatunek "duponti" uznać za synonim "P. everetti everetti"; to ujęcie systematyczne zostało zaakceptowane w 2020 r. przez IUCN, a w 2021 r. podział na dwa osobne gatunki uwzględnił Międzynarodowy Komitet Ornitologiczny (IOC). Jednak autorzy "Kompletnej listy ptaków świata" czy "Birds of the World" na razie nie zaakceptowali tego podziału i wciąż traktują te taksony jako jeden gatunek. Ponadto IOC i "Birds of the World" nadal uznają ważność podgatunku "duponti".
Podgatunki i zasięg występowania.
W tradycyjnym, szerszym ujęciu systematycznym wyróżnia się następujące podgatunki aleksandretty zielonej (wraz z zasięgiem występowania):
Morfologia.
Papugi zielone osiągają średnio 32 cm długości oraz ważą 230–330 g (inne źródło: 173–344 g). Rozpiętość skrzydeł formy nominalnej wynosi 200–222 mm. W ubarwieniu dominuje kolor zielony. Podgatunek nominatywny dolną część grzbietu oraz kuper ma niebieski. Małe pokrywy skrzydłowe posiadają niebieskawe obrzeżenia, a pozostałe pokrywy skrzydłowe – żółtawe lub zielonkawe. Spodnia część ogona jest żółta. Samce mają czerwony dziób, a samice jasnokremowy. Tęczówka jest żółta, a nogi szare.
Podgatunek "P. s. burbidgii" ma bardziej ciemnoniebieski kuper oraz ogólnie ciemniejsze upierzenie. Głowa bardziej rzuca się w odcień żółtawy.
Aleksandretty filipińskie ("P. s. everetii") w stosunku do "P. s. burbidgii" mają jeszcze ciemniejszy kuper. Szyja otoczona jest żółtozielonkawą obrączką. Tęczówki są czerwone.
"P. s. duponti" ma bardziej żółtą szyję niż "P. s. everetti". Kuper jest jasnoniebieski.
"P. s. freeri" jest największym podgatunkiem papugi zielonej (mierzą 32–34 cm długości). Upierzenie ma bardziej żółtawe. Pióra na grzbiecie mają niebieskawe obrzeżenia.
Młode osobniki upierzenie mają podobne do dorosłych.
Ekologia i zachowanie.
Papugi zielone zamieszkują tereny do 500 m n.p.m. Ich środowisko stanowią lasy, czasami pojawiają się na obszarach uprawnych. Żyją pojedynczo, w parach lub małych stadach liczących do 15 osobników. Papugi zielone często aktywne są w nocy. W skład ich diety wchodzą orzechy, owoce i nasiona należące do manuk ("Leptospermum"), figowców ("Ficus") i innych roślin. Czasami powoduje szkody na polach uprawnych. Prowadzi osiadły tryb życia.
Sezon lęgowy papug zielonych trwa od kwietnia do listopada. Najwcześniej się zaczyna na wyspie Samar. Ptaki te zakładają gniazda w dziuplach położonych na dużej wysokości w drzewach. Samica składa tam 2–4 jaj, które są wysiadywane przez około 25 dni. Młode opuszczają gniazdo w wieku 9 tygodni, ale przez kolejne 3 tygodnie są jeszcze pod opieką rodziców.
Status.
Jak wyżej wspomniano, Międzynarodowa Unia Ochrony Przyrody (IUCN) w 2020 r. zaakceptowała podział taksonomiczny "P. sumatrana" na dwa odrębne gatunki, które klasyfikuje następująco:
Gatunek wymieniony jest w II załączniku CITES.

</doc>
<doc id="4896864" url="https://pl.wikipedia.org/wiki?curid=4896864" title="Iliszki (folwark)">
Iliszki (folwark)

Iliszki – dawny folwark. Tereny na których był położony, leżą obecnie na Litwie, w okręgu uciańskim, w rejonie jezioroskim, w starostwie Turmont.
Historia.
W czasach zaborów w granicach Imperium Rosyjskiego.
W dwudziestoleciu międzywojennym folwark leżał w Polsce, w województwie nowogródzkim (od 1926 w województwie wileńskim), w powiecie brasławskim, w gminie Smołwy.
Według Powszechnego Spisu Ludności z 1921 roku zamieszkiwało tu 8 osób, wszystkie były wyznania rzymskokatolickiego i zadeklarowały polską przynależność narodową. Był tu 1 budynek mieszkalny. W 1931 w 1 domu zamieszkiwało 9 osób.
Miejscowość należała do parafii rzymskokatolickiej w Smołwach i prawosławnej w Dryświatach. Podlegała pod Sąd Grodzki w m. Turmont i Okręgowy w Wilnie; właściwy urząd pocztowy mieścił się w m. Turmont.

</doc>
<doc id="4896871" url="https://pl.wikipedia.org/wiki?curid=4896871" title="Kościół św. Krzyża w Jutrosinie">
Kościół św. Krzyża w Jutrosinie

Kościół świętego Krzyża – rzymskokatolicki kościół filialny należący do parafii św. Elżbiety w Jutrosinie (dekanat jutrosiński archidiecezji poznańskiej).
Jest to świątynia wzniesiona w 1777 roku. Powstała dzięki staraniom księdza Józefa Gogolewskiego. Remontowana była w latach 1991–1992 – część ścian wówczas została zamieniona na murowane.
Budowla jest szachulcowa, posiada konstrukcję słupowo-ramową wypełnioną cegłą i gliną. Kościół jest orientowany, wybudowano go na planie krzyża greckiego. Prezbiterium (z zakrystią umieszczoną na jego osi) i ramiona boczne są zamknięte prostokątnie z trójkątnymi szczytami. Dachy nakryte są gontem. Część środkowa jest nakryta ośmiokątną kopułą. Jest ona zwieńczona cebulastym blaszanym dachem hełmowym z latarnią. We wnętrzu ramiona są nakryte pozornym sklepieniem kolebkowym. Na chórze muzycznym o wklęsłej linii parapetu znajduje się prospekt organowy z końca XVII wieku. W kopule jest umieszczona polichromia przedstawiająca czterech ewangelistów i gołębicę. Ołtarz główny w stylu regencyjnym pochodzi z około 1730 roku i jest ozdobiony gotyckim krucyfiksem powstałym około połowy XV wieku. Oprócz ołtarza głównego świątynia posiada także trzy ołtarze boczne. Murowana ambona w stylu rokokowym pochodzi z końca XVIII wieku. Rzeźby reprezentują styl późnobarokowy.

</doc>
<doc id="4896872" url="https://pl.wikipedia.org/wiki?curid=4896872" title="Konya Büyükşehir Stadyumu">
Konya Büyükşehir Stadyumu

Konya Büyükşehir Stadyumu – stadion piłkarski w Konyi, w Turcji. Został wybudowany w latach 2012–2014 i zainaugurowany 13 września 2014 roku. Może pomieścić 41 981 widzów. Swoje spotkania rozgrywają na nim piłkarze klubu Konyaspor, którzy przed otwarciem nowego obiektu występowali na starym stadionie im. Atatürka. W latach 2016 i 2018 na stadionie rozegrano mecze o Superpuchar Turcji, na obiekcie grywała również reprezentacja Turcji.

</doc>
<doc id="4896875" url="https://pl.wikipedia.org/wiki?curid=4896875" title="Iglopiewis">
Iglopiewis

Iglopiewis (lit. "Ilgapievis") – wieś na Litwie, w okręgu uciańskim, w rejonie jezioroskim, w starostwie Turmont.
Inna nazwa miejscowości Igłapiowce.
Historia.
W czasach zaborów w granicach Imperium Rosyjskiego.
W dwudziestoleciu międzywojennym wieś leżała w Polsce, w województwie nowogródzkim (od 1926 w województwie wileńskim), w powiecie brasławskim, w gminie Smołwy.
Według Powszechnego Spisu Ludności z 1921 roku zamieszkiwało tu 7 osób, wszystkie były wyznania rzymskokatolickiego i zadeklarowały polską przynależność narodową. Był tu 1 budynek mieszkalny. 

</doc>
<doc id="4896876" url="https://pl.wikipedia.org/wiki?curid=4896876" title="Igłapiowce">
Igłapiowce



</doc>
<doc id="4896882" url="https://pl.wikipedia.org/wiki?curid=4896882" title="Torku Arena">
Torku Arena



</doc>
<doc id="4896889" url="https://pl.wikipedia.org/wiki?curid=4896889" title="Rodolphe Töpffer">
Rodolphe Töpffer

Rodolphe Töpffer (ur. 31 stycznia lub 1 lutego 1799, zm. 8 czerwca 1846) – szwajcarski nauczyciel, pisarz, malarz i karykaturzysta. Najbardziej znany z ilustrowanych opowieści. Uważany za ojca współczesnego komiksu.
Töpffer uczęszczał do szkoły w Paryżu. Jako nauczyciel zabawiał uczniów karykaturami. W 1837 opublikował "Histoire de M. Vieux Bois". Każda strona książki zawierała sześć kadrów obrazkowych, dokładnie tak jak współczesne komiksy. Töpffer opublikował więcej tego typu książek oraz teoretyczne eseje na temat zastosowanej formy.

</doc>
<doc id="4896895" url="https://pl.wikipedia.org/wiki?curid=4896895" title="Bitwa pod Rohatynem">
Bitwa pod Rohatynem

Bitwa pod Rohatynem – walki polskich 37 pułku piechoty ppłk. Michała Remiszewskiego i 52 pułku piechoty z oddziałami sowieckich 8 Dywizji Kawalerii Czerwonych Kozaków i 41 Dywizji Strzelców w czasie ofensywy jesiennej wojsk polskich w okresie wojny polsko-bolszewickiej.
Geneza.
Realizując w drugiej połowie sierpnia 1920 operację warszawską, wojska polskie powstrzymały armie Frontu Zachodniego Michaiła Tuchaczewskiego. 1 Armia gen. Franciszka Latinika zatrzymała sowieckie natarcie na przedmościu warszawskim, 5 Armia gen. Władysława Sikorskiego podjęła działania ofensywne nad Wkrą, a ostateczny cios sowieckim armiom zadał marszałek Józef Piłsudski, wyprowadzając uderzenie znad Wieprza. Zmieniło to radykalnie losy wojny. Od tego momentu Wojsko Polskie było w permanentnej ofensywie.
Reorganizując siły, Naczelne Dowództwo Wojska Polskiego zlikwidowało dowództwa frontów i rozformowało 1. i 5. Armię. Na froncie przeciwsowieckim rozwinięte zostały 2., 3., 4. i 6. Armie.
Gdy na północy rozgrywała się wielka bitwa nad Wisłą, na południu 3. i 6 Armia prowadziły w dalszym ciągu ciężkie walki w obronie Lwowa, nad Bugiem i Gniłą Lipą.
Po zwycięskich walkach z 1 Armią Konną pod Zamościem i Komarowem polskie Naczelne Dowództwo zaczęło na południowym odcinku frontu przygotowania do oswobodzenia Galicji Wschodniej i Wołynia. Przed przystąpieniem do działań zaczepnych postanowiono podjąć siłami 3 Armii jeszcze jedną próbę rozbicia sowieckiej 1 Armii Konnej. 5 września koncentryczne natarcie na Hrubieszów rozpoczęły główne siły 3 Armii: od południowego zachodu uderzyła 13 Dywizja Piechoty i 1 Dywizja Jazdy, od zachodu 2 Dywizja Piechoty Legionów, a od północy 9 Dywizja Piechoty.
5 września, w celu powstrzymania sowieckiego natarcia pod Chodorowem, polskie dowództwo przerzuciło do rejonu tego miasta oddziały 4 Dywizji Piechoty płk. Ferdynanda Zarzyckiego.
Walki pod Rohatynem.
7 września 37 pułk piechoty uderzył na sowieckie oddziały zagrażające linii kolejowej Chodorów – Lwów i osiągnął linię rzeki Świrz. Jednak dopiero wieczorem następnego dnia pułk swoim I batalionem zdobył przyczółek na wschodnim brzegu rzeki. Kolejnego dnia nad ranem do walki na przyczółku wszedł II/37 pp i nacierał w kierunku na Babuchów.
Przeciwnik rozpoczął odwrót, a I/37 pp kontynuował natarcie przez Knihynicze na Rohatyn.
Około 17.00 I batalion opanował Rohatyn i zorganizował obronę miejscowości, a kilkakrotne kontrataki sowieckiej 41 Dywizji Strzelców były krwawo odpierane. Walki trwały przez dwa kolejne dni. 37 pułk piechoty też kontratakował. W czasie działań zaczepnych opanował Czartową Górę i Putiatyńce położone na wschodnim brzegu Gniłej Lipy.
Nocą z 11 na 12 września pułk został zluzowany przez dwa bataliony 52 pułku piechoty i odszedł do odwodu.
W obronie Rohatyna pozostał też II batalion 37 pp.
Rano 12 września artyleria sowiecka otworzyła ogień na stanowiska 52 pułku piechoty. Po przygotowaniu artyleryjskim do ataku ruszyła piechota 41 Dywizji Strzelców wspierane przez kozaków 8 Dywizji Kawalerii. Sowieckie uderzenie wyparło Polaków z Putiatyńców i Babuchów, a następnie także z Czartowej Góry i zagroziło Rohatynowi. Kontratakujący na Babuchów odwodowy batalion 52 pp został otoczony przez oddziały 8 DK i poniósł wysokie straty. Towarzyszące mu 6 i 7 baterie 4 pułku artylerii polowej ogniem „na wprost” odrzuciły szarżę kawalerii i umożliwiły piechocie wycofanie się. Kontynuując uderzenie, oddziały sowieckich 41 DS i 8 DK wdarły się do Rohatyna. Dopiero kontratak II/37 pp i I/52 pp wyrzucił je z miasta.
Bilans walk.
W czterodniowych walkach o Rohatyn Polacy stracili około pięciuset poległych i rannych.
9 września – dzień zdobycia Rohatynia przez poddziały polskie, 37 Łęczycki Pułk Piechoty im. ks. Józefa Poniatowskiego przyjął jako datę święta pułkowego. Obchodzono je uroczyście w latach 1921–1934.

</doc>
<doc id="4896899" url="https://pl.wikipedia.org/wiki?curid=4896899" title="Bitwa pod Kniahininem II">
Bitwa pod Kniahininem II



</doc>
<doc id="4896901" url="https://pl.wikipedia.org/wiki?curid=4896901" title="Iwanowszczyzna I">
Iwanowszczyzna I

Iwanowszczyzna I – dawny zaścianek. Tereny na których był położony, leżą obecnie na Litwie, w okręgu uciańskim, w rejonie jezioroskim, w starostwie Turmont.
Historia.
W czasach zaborów w granicach Imperium Rosyjskiego.
W dwudziestoleciu międzywojennym zaścianek leżał w Polsce, w województwie nowogródzkim (od 1926 w województwie wileńskim), w powiecie brasławskim, w gminie Smołwy.
Według Powszechnego Spisu Ludności z 1921 roku zamieszkiwało tu 6 osób, wszystkie były wyznania rzymskokatolickiego. Jednocześnie 1 mieszkaniec zadeklarował polską przynależność narodową a 5 litewską. Był tu 1 budynek mieszkalny. W 1931 w 1 domu zamieszkiwało 4 osoby.
Miejscowość należała do parafii rzymskokatolickiej w Smołwach i prawosławnej w Dryświatach. Podlegała pod Sąd Grodzki w m. Turmont i Okręgowy w Wilnie; właściwy urząd pocztowy mieścił się w m. Turmont.

</doc>
<doc id="4896903" url="https://pl.wikipedia.org/wiki?curid=4896903" title="Iwanowszczyzna II">
Iwanowszczyzna II

Iwanowszczyzna II – dawny zaścianek. Tereny na których był położony, leżą obecnie na Litwie, w okręgu uciańskim, w rejonie jezioroskim, w starostwie Turmont.
Historia.
W czasach zaborów w granicach Imperium Rosyjskiego.
W dwudziestoleciu międzywojennym zaścianek leżał w Polsce, w województwie nowogródzkim (od 1926 w województwie wileńskim), w powiecie brasławskim, w gminie Smołwy.
Według Powszechnego Spisu Ludności z 1921 roku zamieszkiwało tu 6 osób, wszystkie były wyznania rzymskokatolickiego i zadeklarowały polską przynależność narodową. Był tu 1 budynek mieszkalny. W 1931 w 2 domach zamieszkiwało 12 osób.
Miejscowość należała do parafii rzymskokatolickiej w Smołwach i prawosławnej w Dryświatach. Podlegała pod Sąd Grodzki w m. Turmont i Okręgowy w Wilnie; właściwy urząd pocztowy mieścił się w m. Turmont.

</doc>
<doc id="4896905" url="https://pl.wikipedia.org/wiki?curid=4896905" title="Joachim Foltys">
Joachim Foltys

Joachim Piotr Foltys (ur. 12 września 1958 r. w Rudzie) – polski ekonomista, specjalizujący się w ekonomice i organizacja produkcji; nauczyciel akademicki związany z uczelniami na Górnym Śląsku i Opolszczyźnie.
Życiorys.
Urodził się w 1958 roku w Rudzie, obecnej dzielnicy Rudy Śląskiej. Po ukończeniu kolejno szkoły podstawowej i średniej, podjął studia na kierunku organizacja i zarządzanie przemysłem w Politechnice Śląskiej. Ukończył je w 1983 roku zdobyciem dyplomu magistra inżyniera. Następnie podjął studia doktoranckie na Akademii Ekonomicznej im. Karola Adamieckiego w Katowicach, zakończone w 1991 roku zdobyciem stopnia naukowego doktora nauk ekonomicznych na podstawie pracy pt. "Informacyjne metody kontroli realizacji celów w przedsiębiorstwie przemysłowym", której promotorem była prof. Urszula Gros. Bezpośrednio po ukończeniu studiów został zatrudniony na Uniwersytecie Śląskim. Habilitował się Wydziale Ekonomicznym Uniwersytetu Mateja Bela w Bańskiej Bystrzycy na Słowacji. Na śląskim uniwersytecie był pierwszym dyrektorem Szkoły Zarządzania tej uczelni mieszczącej się w Chorzowie, która prowadziła 3-letnie zawodowe studia licencjackie na kierunku zarządzanie. Następnie pracował w Samodzielnym Zakładzie Teorii i Metodologii Ekonomii na Wydziale Finansów i Ubezpieczeń Uniwersytetu Ekonomicznego w Katowicach jako profesor nadzwyczajny.
W 2010 roku związał się zawodowo z Politechniką Opolską, otrzymując posadę profesora nadzwyczajnego oraz kierownika Katedry Organizacji i Zarządzania Przedsiębiorstwem. W 2012 roku został wybrany na funkcję dziekana Wydziału Ekonomii i Zarządzania na tej uczelni. Pełnił ją do 2016 roku przegrywając wybory z prof. Januszem Wielkim. Ponadto w 2013 roku został wybrany prezesem Opolskiego Parku Naukowo-Technologicznego (do 2016 roku).
Aktualnie jest profesorem uczelni w Wyższej Szkoły Humanitas w Sosnowcu oraz członkiem rady naukowej Towarzystwa Naukowego Organizacji i Kierownictwa. 
Poza działalnością uczelnianą przez wiele pracował w bankowości i przemyśle, będąc m.in. dyrektorem Huty Batory. Ponadto był zastępca dyrektora ds. promocji i rozwoju, a od 2020 roku dyrektor Państwowego Szpitala dla Nerwowo i Psychicznie Chorych w Rybniku.
Dorobek naukowy.
Jego zainteresowania naukowe koncentrują się wokół tematyki związanej z ekonomią, organizacją i zarządzaniem, a także inżynierią produkcji. Kierunki jego działalności naukowej dotyczą głównie outsourcingu, lecz także restrukturyzacji wybranych branż przemysłu i efektów restrukturyzacji oraz zarządzania jakością. Jest autorem ponad czterdziestu publikacji, kilkudziesięciu referatów na konferencje, kilku wdrożeń przemysłowych, a także recenzentem wielu prac naukowych oraz sześciu monografii.

</doc>
<doc id="4896909" url="https://pl.wikipedia.org/wiki?curid=4896909" title="Jałówka (rejon jezioroski)">
Jałówka (rejon jezioroski)

Jałówka (lit. "Jaluvka") – wieś na Litwie, w okręgu uciańskim, w rejonie jezioroskim, w starostwie Turmont.
Historia.
W czasach zaborów w granicach Imperium Rosyjskiego.
W dwudziestoleciu międzywojennym wieś a następnie kolonia leżała w Polsce, w województwie nowogródzkim (od 1926 w województwie wileńskim), w powiecie brasławskim, w gminie Smołwy.
Według Powszechnego Spisu Ludności z 1921 roku zamieszkiwały tu 32 osoby, wszystkie były wyznania rzymskokatolickiego i zadeklarowały polską przynależność narodową. Było tu 8 budynków mieszkalnych. W 1931 w 8 domach zamieszkiwało 45 osób.
Miejscowość należała do parafii rzymskokatolickiej w Smołwach. Podlegała pod Sąd Grodzki w m. Turmont i Okręgowy w Wilnie; właściwy urząd pocztowy mieścił się w m. Turmont.

</doc>
<doc id="4896910" url="https://pl.wikipedia.org/wiki?curid=4896910" title="Gonna Make Ya Move (Don't Stop)">
Gonna Make Ya Move (Don't Stop)



</doc>
<doc id="4896916" url="https://pl.wikipedia.org/wiki?curid=4896916" title="Tirreno-Adriático 2020">
Tirreno-Adriático 2020

Tirreno-Adriático 2020 – 55. edycja wyścigu kolarskiego Tirreno-Adriático, która odbyła się w dniach od 7 do 14 września 2020. Wyścig był częścią UCI World Tour 2020.
Początkowo wyścig miał odbyć się w dniach od 11 do 17 marca 2020, jednak, ze względu na pandemię COVID-19, Międzynarodowa Unia Kolarska dokonała znaczących zmian w kalendarzu cyklu UCI World Tour 2020, w wyniku których zmagania w ramach Tirreno-Adriático zostały przeniesione na okres od 7 do 14 września 2020.
Uczestnicy.
Lista startowa.
Legenda: DNF – nie ukończył etapu, OTL – przekroczył limit czasu, DNS – nie wystartował do etapu, DSQ – zdyskwalifikowany. Numer przy skrócie oznacza etap, na którym kolarz opuścił wyścig.

</doc>
<doc id="4896917" url="https://pl.wikipedia.org/wiki?curid=4896917" title="Tirreno-Adriatico 2020">
Tirreno-Adriatico 2020



</doc>
<doc id="4896922" url="https://pl.wikipedia.org/wiki?curid=4896922" title="Jolanta Staszewska">
Jolanta Staszewska

Jolanta Staszewska – polska ekonomistka, dr hab. nauk ekonomicznych.
Życiorys.
30 marca 2004 obroniła pracę doktorską "Skuteczność promocji marketingowej w przedsiębiorstwach turystycznych", 18 grudnia 2008 habilitowała się na podstawie pracy zatytułowanej "Klaster perspektywą dla przedsiębiorstwa na polskim rynku turystycznym". Została zatrudniona na stanowisku adiunkta w Katedrze Zarządzania i Informatyki na Wydziale Inżynierii Materiałowej i Metalurgii Politechniki Śląskiej i na Uniwersytecie Śląskim w Katowicach, Szkole Zarządzania Uniwersytetu Śląskiego.
Była profesorem nadzwyczajnym w Katedrze E-biznesu i Gospodarki Elektronicznej na Wydziale Ekonomii i Zarządzania Politechniki Opolskiej i w Wyższej Szkole Administracji i Zarządzania w Zawierciu.
Jest profesorem nadzwyczajnym i dyrektorem w Instytucie Zarządzania i Ekonomii na Wydziale Administracji i Zarządzania Wyższej Szkoły Humanitas.

</doc>
<doc id="4896925" url="https://pl.wikipedia.org/wiki?curid=4896925" title="Anton Tabone">
Anton Tabone

Anton Tabone (ur. 1937 na Gozo) – maltański polityk, wieloletni parlamentarzysta, minister, w latach 1998–2008 spiker maltańskiego parlamentu.
Życiorys.
Wywodzi się z zaangażowanej politycznie rodziny Tabone. Jego krewny Ċensu Tabone był prezydentem Malty. Mandat deputowanego wykonywał również jego ojciec Anton Tabone. Kształcił się na Malcie w katolickiej szkole St Aloysius’ College. Pracował w bankowości w National Bank of Malta.
Działacz Partii Narodowej. W 1966 zasiadł w Izbie Reprezentantów, mandat poselski wykonując również w trakcie kolejnych kadencji. Był członkiem gabinetu cieni PN. W latach 1987–1996 pełnił funkcję ministra do spraw Gozo. Po wyborach w 1998, gdy Partia Narodowa po dwóch latach przerwy powróciła do władzy, został powołany na spikera maltańskiego parlamentu IX kadencji. Urząd ten sprawował również w kolejnej kadencji do 2008, odchodząc z maltańskiego parlamentu po dziewięciu kadencjach.
W 2008 otrzymał Order Narodowy Zasługi w klasie „Companion”.

</doc>
<doc id="4896926" url="https://pl.wikipedia.org/wiki?curid=4896926" title="Hanna Kunachowicz">
Hanna Kunachowicz

Hanna Maria Kunachowicz – polska technolożka żywności i żywienia, profesor nauk rolniczych, zawodowo przez szereg lat związana z Instytutem Żywności i Żywienia, gdzie w latach 1980–2011 była kierowniczką Zakładu Wartości Odżywczych Żywności, nauczycielka akademicka, profesor Warszawskiego Uniwersytetu Medycznego.
Życiorys.
Przez szereg lat była pracowniczką naukową Instytutu Żywności i Żywienia. W latach 1980–2011 kierowała Zakładem Wartości Odżywczych Żywności Instytutu Żywności i Żywienia. Była członkinią Rady Naukowej IŻiŻ. Wykładała na Wydziale Nauk o Zdrowiu Warszawskiego Uniwersytetu Medycznego (wcześniej Akademii Medycznej w Warszawie).
W 1997 roku uzyskała tytuł profesora nauk rolniczych.
W ramach pracy naukowej zajmowała się badaniem wartości odżywczej białka w różnych produktach spożywczych i jego wykorzystaniem w organizmie, oceną wartości odżywczej produktów spożywczych, określeniem zawartości w produktach spożywczych różnych składników odżywczych i nieodżywczych oraz ich współzależności w przemianach biochemicznych w organizmie. Była współautorką tabel składu i wartości odżywczych w formie książkowej oraz w postaci elektronicznej bazy danych.
Była uczestniczką międzynarodowych badań nad składem i wartością odżywczą żywności oraz bazami danych (FDB) w krajach Unii Europejskiej w ramach projektów CEECFOODS, EuroFIR, EuroFIR Nexus i EuroFIR AISBL.
Została wybrana na członkinię Komitetu Nauk o Żywieniu Człowieka Polskiej Akademii Nauk. Była też członkinią Komitetu Epidemiologii i Zdrowia Publicznego oraz członkinią Komitetu Narodowego do spraw Współpracy z Międzynarodową Unią Nauk Żywieniowych (IUNS) Polskiej Akademii Nauk. Sprawowała funkcję wiceprzewodniczącej oraz sekretarki generalnej Polskiego Towarzystwa Nauk Żywieniowych.
Była promotorką w trzech przewodach doktorskich.

</doc>
<doc id="4896930" url="https://pl.wikipedia.org/wiki?curid=4896930" title="Giacomo Antonio Perti">
Giacomo Antonio Perti

Giacomo Antonio Perti (ur. 6 czerwca 1661 w Crevalcore, zm. 10 kwietnia 1756 w Bolonii) – włoski kompozytor.
Życiorys.
Uczył się u swojego wuja, Lorenzo Pertiego, następnie był uczniem Petronio Franceschiniego (kontrapunkt) i Rocco Laurentiego (organy). Był też uczniem Giuseppe Corso w Padwie. W 1678 roku w kościele San Tommaso del Mercato w Bolonii wykonano jego pierwszą mszę. W 1681 roku został członkiem bolońskiej Accademia Filarmonica. Pięciokrotnie (1687, 1693, 1697, 1705 i 1719) był wybierany jej przewodniczącym, a w 1719 roku został jej cenzorem. Od 1696 do 1756 roku pełnił funkcję kapelmistrza bazyliki św. Petroniusza w Bolonii. Był też kapelmistrzem w kościołach San Domenico (1704–1755) i Santa Maria di Galliera (1706–1750). Cieszył się protekcją cesarza Karola VI, od którego otrzymał w 1740 roku tytuł kanclerza. Do jego uczniów należeli Giuseppe Torelli, Domenico Gabrielli i Giovanni Battista Martini.
Twórczość.
Był czołowym przedstawicielem szkoły bolońskiej. Cieszył się autorytetem wśród współczesnych i był aktywnym uczestnikiem życia muzycznego, prowadził obszerną korespondencję z Johannem Josephem Fuxem, Antonio Caldarą, Bernardo Pasquinim i Arcangelo Corellim. Twórczość Pertiego utrzymywana była najczęściej w stylu koncertującym i przeznaczona była na głosy solowe, chór i zespół instrumentów. Jego muzyka cechuje się bogactwem inwencji melodycznych, osiąganych przez zwiększenie roli ustępów instrumentalnych, wprowadzeniem dialogowania między głosami wokalnymi i instrumentami operującymi niezależnym materiałem melodycznym oraz wprowadzeniem instrumentów koncertujących.

</doc>
<doc id="4896934" url="https://pl.wikipedia.org/wiki?curid=4896934" title="Agnieszka Filipiak-Florkiewicz">
Agnieszka Filipiak-Florkiewicz

Agnieszka Joanna Filipiak-Florkiewicz (ur. 16 maja 1973 w Lubinie) – polska inżynier, technolog żywności i żywienia człowieka, profesor nauk rolniczych, profesor Uniwersytetu Rolniczego im. Hugona Kołłątaja w Krakowie i jego prorektor w kadencji 2020–2024.
Życiorys.
W 1997 ukończyła studia z zakresu technologii żywności i żywienia człowieka na Akademii Rolniczej im. Hugona Kołłątaja w Krakowie. Doktoryzowała się w 2001 na macierzystej uczelni na podstawie rozprawy: "Wartość odżywcza bulw nowych odmian topinamburu (Helianthus tuberosus L.) oraz możliwości ich wykorzystania do produkcji chleba", której promotorem była dr hab. Ewa Cieślik. Stopień doktora habilitowanego uzyskała w 2011 na Uniwersytecie Rolniczym im. Hugona Kołłątaja w Krakowie w oparciu o pracę pt. "Wpływ obróbki hydrotermicznej na wybrane prozdrowotne właściwości kalafiora (Brassica oleracea var. botrytis L.)". Tytuł profesora nauk rolniczych otrzymała 28 listopada 2019.
Od grudnia 1997 związana z Akademią Rolniczą im. Hugona Kołłątaja w Krakowie, przekształconą następnie w Uniwersytet Rolniczy, na którym doszła do stanowiska profesora. W latach 2012–2016 pełniła funkcję prodziekana Wydziału Technologii Żywności, zaś w latach 2016–2020 była dziekanem tej jednostki. W 2020 została prorektorem Uniwersytetu Rolniczego do spraw nauki w kadencji 2020–2024.
Jej zainteresowania badawcze obejmują m.in. żywność funkcjonalną (zawierającą fruktany i przeciwutleniacze) oraz ocenę zawartości w warzywach związków o charakterze prozdrowotnym. Odbyła dwa staże naukowe na Universität für Bodenkultur Wien (Wiedeń) oraz kilka wizyt studyjnych w ośrodkach zagranicznych (Paryż, Lwów, Nitra, Płowdiw). Opublikowała ponad 180 prac, w tym ponad 60 oryginalnych twórczych. Wypromowała dwóch doktorów nauk rolniczych. Członek Komitetu Nauk o Żywności i Żywieniu PAN, Polskiego Towarzystwa Technologów Żywności i Polskiego Towarzystwa Nauk Żywieniowych.
Zamężna z Adamem, ma córkę Małgorzatę i syna Michała. W 2019 została odznaczona Medalem Komisji Edukacji Narodowej.

</doc>
<doc id="4896941" url="https://pl.wikipedia.org/wiki?curid=4896941" title="Chevrolet Spin">
Chevrolet Spin

Chevrolet Spin – samochód osobowy typu minivan klasy miejskiej produkowany pod amerykańską marką Chevrolet od 2012 roku.
Historia i opis modelu.
W ramach nowej polityki modelowej Chevroleta na rynku Ameryki Południowej, w 2012 roku zdecydowano się zakończyć lokalną produkcję opracowanych przez Opla przestarzałych modeli Meriva i Zafira i zastąpić je nowym modelem skonstruowanym samodzielnie przez brazylijskie biuro General Motors z wykorzystaniem platformy "Gamma II". 
Chevrolet Spin, ściśle spokrewniony z modelem Onix, przyjął postać miejskiego, 5-drzwiowego minivana wyróżniającego się obłym i wąskim nadwoziem z wysokim prześwitem dostosowanym do specyfiki lokalnych dróg. Pas przedni zyskał duże, strzeliste reflektory, a także obszerny wlot powietrza przedzielony poprzeczką w kolorze nadwozia. Tylna część nadwozia otrzymała z kolei wypukłą klapę bagażnika pozwalającą na umieszczenie w bagażniku dodatkowego, opcjonalnego trzeciego rzędu siedzeń.
Lifting.
W czerwcu 2018 roku Chevrolet przedstawił Spina po obszernej restylizacji nadwozia, którą upodobnił się do miejskiego sedana Cobalt, zyskując węższe, bardziej strzelite reflektory z ciemniejszymi wkładami, a także mniejszą atrapę chłodnicy i dwuczęściowe lampy tylne. 
Sprzedaż.
Przez pierwszy rok produkcji, Chevrolet Spin był produkowany i sprzedawany z przeznaczeniem na rynek brazylijski, argentyński i chilijski. 
W lutym 2013 roku General Motors zdecydowało się poszerzyć zasięg rynkowy tego modelu także o Indonezję, gdzie Spin trafił do produkcji w lokalnych zakładach Chevroleta zastępując model Tavera i pozostawał w niej przez kolejne 2 lata. Wycofano go w 2015 roku w związku z ograniczeniem oferty Chevroleta na rzecz debiutującej tam innej marki General Motors - Wuling.

</doc>
<doc id="4896944" url="https://pl.wikipedia.org/wiki?curid=4896944" title="Przemysław Witkowski (poeta)">
Przemysław Witkowski (poeta)



</doc>
<doc id="4896947" url="https://pl.wikipedia.org/wiki?curid=4896947" title="Puchar Polski par klubowych 85–125 cm³ w miniżużlu">
Puchar Polski par klubowych 85–125 cm³ w miniżużlu

Puchar Polski par klubowych 85–125 cm³ w miniżużlu – coroczne rozgrywki żużlowe, organizowane przez Polski Związek Motorowy, wyłaniające najlepszą parę miniżużlową w Polsce. W mistrzostwach uczestniczą drużyny złożone z zawodników do 16. roku życia. 

</doc>
<doc id="4896949" url="https://pl.wikipedia.org/wiki?curid=4896949" title="Lekkoatletyka na Letnich Igrzyskach Olimpijskich 1964 – rzut oszczepem mężczyzn">
Lekkoatletyka na Letnich Igrzyskach Olimpijskich 1964 – rzut oszczepem mężczyzn

Rzut oszczepem mężczyzn podczas XVIII Letnich Igrzysk Olimpijskich w Tokio rozegrano 14 października 1964 (kwalifikacje i finał) na Stadionie Olimpijskim w Tokio. Zwycięzcą został Fin Pauli Nevala.
Wyniki.
Kwalifikacje.
Do finału awansowali zawodnicy, którzy osiągnęli minimum 77,00 m, względnie 12 najlepszych (gdyby mniej niż 12 zawodników osiągnęło minimum). Tylko jeden miotacz osiągnął wymagane minimum.

</doc>
<doc id="4896951" url="https://pl.wikipedia.org/wiki?curid=4896951" title="Janowo (rejon jezioroski)">
Janowo (rejon jezioroski)

Janowo – część wsi Komaryszki na Litwie, w okręgu uciańskim, w rejonie jezioroskim, w starostwie Turmont.
Dawniej folwark. Miejscowość nosiła także nazwę Janowo II.
Historia.
W czasach zaborów w granicach Imperium Rosyjskiego.
W dwudziestoleciu międzywojennym folwark leżał w Polsce, w województwie nowogródzkim (od 1926 w województwie wileńskim), w powiecie brasławskim, w gminie Smołwy.
Według Powszechnego Spisu Ludności z 1921 roku zamieszkiwało tu 14 osób, wszystkie były wyznania rzymskokatolickiego i zadeklarowały polską przynależność narodową. Był tu 1 budynek mieszkalny. W 1931 w 2 domach zamieszkiwały 22 osoby.
Miejscowość należała do parafii rzymskokatolickiej w Smołwach. Podlegała pod Sąd Grodzki w m. Turmont i Okręgowy w Wilnie; właściwy urząd pocztowy mieścił się w m. Turmont.

</doc>
<doc id="4896954" url="https://pl.wikipedia.org/wiki?curid=4896954" title="Janowo Stare">
Janowo Stare

Janowo Stare – część wsi Czyżeliszki na Litwie, w okręgu uciańskim, w rejonie jezioroskim, w starostwie Turmont.
Dawniej folwark. Miejscowość nosiła także nazwę Janowo I.
Historia.
W czasach zaborów w granicach Imperium Rosyjskiego.
W dwudziestoleciu międzywojennym folwark leżał w Polsce, w województwie nowogródzkim (od 1926 w województwie wileńskim), w powiecie brasławskim, w gminie Smołwy.
Według Powszechnego Spisu Ludności z 1921 roku zamieszkiwało tu 14 osób, wszystkie były wyznania rzymskokatolickiego i zadeklarowały polską przynależność narodową. Był tu 1 budynek mieszkalny. W 1931 w 2 domach zamieszkiwały 22 osoby.
Miejscowość należała do parafii rzymskokatolickiej w Smołwach. Podlegała pod Sąd Grodzki w m. Turmont i Okręgowy w Wilnie; właściwy urząd pocztowy mieścił się w m. Turmont.

</doc>
<doc id="4896957" url="https://pl.wikipedia.org/wiki?curid=4896957" title="TOGGO">
TOGGO



</doc>
<doc id="4896959" url="https://pl.wikipedia.org/wiki?curid=4896959" title="Mucoromycota">
Mucoromycota

Mucoromycota Doweld – typ organizmów zaliczany do królestwa grzybów. Został wprowadzony do taksonomii w 2001 r. na podstawie danych filogenetycznych zebranych podczas badań molekularnych przez Aleksandra Dowelda.
Charakterystyka.
Większość gatunków to saprotrofy. Należą do nich pospolicie występujące rodzaje "Mucor" i "Rhizopus". Niektóre mogą być oportunistycznymi patogenami, niektóre są chorobotwórcze. Kilka taksonów to gatunki ektomykoryzowe.
"Mucoromycota" wytwarzają bezpłciowe sporangiospory i tworzą zygospory powstające przez fuzję morfologicznie podobnych gametangiów. "Pilobolus", "Mucor" i "Rhizopus" to popularne grzyby strzępkowe. Wytwarzają grzybnię składającą się z rozgałęzionych strzępek bez sept. Gdy zetkną się dwie odmienne płciowo strzępki (+) i (-), ich ściany rozpuszczają się, zawartość cytoplazmy zlewa się, co nazywa się plazmogamią. W jądrach komórkowych pochodzących od obydwu gametangiów następują podziały mitotyczne, a po nich następuje zlewanie się jąder pochodzących od różnych gametangiów, czyli wielokrotna kariogamia. Powstaje wielojądrowa zygospora o diploidalnej liczbie chromosomów. Otacza się ona grubą ścianą o ciemnej barwie i przechodzi w okres spoczynku. W tym okresie pełni więc funkcję przetrwalnika. Gdy zaczyna kiełkować, zaraz w jej jądrach zachodzi mejoza i powstają jądra haploidalne. Większość gatunków jednak rozprzestrzenia się głównie przez sporangiospory. "Pilobolus" pod wpływem wybuchowo wzrastającego ciśnienia hydrostatycznego na końcu sporangioforu wyrzuca całe sporangium na odległość do 7 metrów. Jest ono pokryte lepką masą, która przylega do trawy, gdzie jest zjadana przez roślinożercę, a następnie wydalana wraz z odchodami. W tym momencie zarodniki w zarodni zaczynają rosnąć i żerują na odchodach. Zdolność do przenoszenia zarodników z dala od sterty odchodów jest ważna dla taksonów, które dostają się do łajna przez zjedzenie, ponieważ ssaki roślinożerne zwykle nie żerują od razu wokół sterty odchodów.
Systematyka.
Nazwa typu pochodzi od łacińskiego słowa "mucor" oznaczającego pleśń chlebową i greckiego przyrostka "mykes" (μύκης) oznaczającego grzyby. Nazwę "Mucoromycotina" wprowadził w 2007 roku Gerald Leonard Benny w randze podtypu. W 2001 r. Aleksander Borissovitch Doweld podniósł ją do rangi typu odpowiednio zmieniając końcówkę.
Większość gatunków "Mucoromycota" we wcześniejszych klasyfikacjach zaliczana była do sprzężniaków ("Zygomycota"). Badania molekularne potwierdziły, że "Zygomycota" nie są monofiletyczne. Schussler i in. w 2001 r. usunęli z "Zygomycota" arbuskularne grzyby mikoryzowe i zdefiniowali je jako oddzielną gromadę "Glomeromycota". Lutzoni i in. w 2004 r. w badaniu r-RNA SSU i LSU wykazali, że rzędy "Zygomycota" zajmowały co najmniej 4 różne linie monofiletyczne. Również White i in. w 2006 r. w analizie operonu r-RNA potwierdzili parafiletyczny charakter tradycyjnych grup "Zygomycota". W ich analizie takson ten można podzielić na trzy niezależne klady (White i in. 2006) lub cztery, a nawet więcej kladów (Lutzoni i in. 2004).
Według aktualizowanej klasyfikacji "Cabi databases" do "Mucoromycota" należą taksony:

</doc>
<doc id="4896960" url="https://pl.wikipedia.org/wiki?curid=4896960" title="Władysław Kowalski (Sprawiedliwy wśród Narodów Świata)">
Władysław Kowalski (Sprawiedliwy wśród Narodów Świata)



</doc>
<doc id="4896962" url="https://pl.wikipedia.org/wiki?curid=4896962" title="Powstanie chłopskie w Salwadorze">
Powstanie chłopskie w Salwadorze

Powstanie chłopskie w Salwadorze, La Matanza – zbrojne wystąpienie chłopów w 1932 roku przeciw juncie gen. Maximiliano Martíneza, sprokurowane działaniami oligarchii właścicieli plantacji kawy. W czasie powstania życie straciło 2,5 % mieszkańców Salwadoru.
Historia.
Przyczyny wybuchu powstania.
Wielki kryzys skutkujący pauperyzacją chłopów (u których nastąpił wzrost świadomości społecznej), wywołał wielkie rozgoryczenie. Protesty chłopskie związane między innymi z brakiem reformy rolnej i upadkiem rządu Arturo Araujo, skierowane były przeciw plantatorom oraz wojskowym. Reakcją rządu na protesty chłopskie były akcje pacyfikacyjne.
Główną przyczyną wybuchu powstania było jednak powiększanie plantacji kawy kosztem drobnych rolników. Działania takie prowadziła oligarchia właścicieli plantacji kawy, kiedy zmonopolizowała władzę w Salwadorze. Wytworzone napięcia społeczne (permanentny konflikt między chłopami a wielkimi plantatorami, dysponującymi 2/3 obszaru plantacyjnego) doprowadziły do wybuchu powstania chłopskiego.
Przebieg i konsekwencje ("La Matanza").
Powstanie wzniecono w styczniu 1932 roku, tuż po przejęciu władzy (4 grudnia 1931) przez gen. Maximiliano Martíneza. Brali w nim udział Indianie (głównie Pipil), chłopi z zachodu kraju oraz PCS. Plany powstania były znane juncie wojskowej, w związku z czym Farabundo Martí oraz inni przywódcy PCS zostali aresztowani jeszcze przed jego wybuchem. Powstańcy prowadzili główne działania w czterech zachodnich departamentach: Ahuachapán, Sonsonate, Santa Ana i La Libertad, gdzie atakowali wielkie plantacje. Powstanie zostało krwawo stłumione przez gen. Martineza przy użyciu wojska. Doszło do tego, że strzelano do każdego, kto był ubrany jak chłop. Liczbę ofiar, szacuje się na 10 do 30 tysięcy zabitych. Według historyka salwadorskiego Lopeza Vallecillosa liczba zabitych wynosiła 40 tysięcy. Z powodu rządowego bestialstwa zastosowanego przez juntę wojskową, kampanię represji wobec chłopów nazwano la matanza (pol. "rzeźnia"). 
Farabundo Marti i inni przywódcy PCS zostali rozstrzelani 1 lutego 1932 roku. Rozstrzelano również Feliciano Amę, wodza plemienia Izalco oraz Francisco Sáncheza, przywódcę chłopskiego z departamentu Sonsonate. Uczestnicy powstania byli głównie pochodzenia indiańskiego. W tym czasie najliczniejszą grupę wśród chłopów stanowili Metysi. Z tego powodu powstanie z 1932 roku jest uznawane przez wielu historyków i socjologów salwadorskich za kontynuację ruchu oporu, rozpoczętego przez Anastasio Aquino, wodza Indian Nonualco w 1833 roku – wówczas przeciwko Zjednoczonym Prowincjom Ameryki Środkowej. Brutalność stłumienia powstania może wynikać stąd, że akurat w latach dyktatury Martineza zbiegło się w Salwadorze kilka zjawisk historycznych: oprócz powstania jest dyktatura oligarchów – wielkich rodzin plantatorskich, a także zaczyna się zimna wojna, w której – dla utrzymania władzy – oligarchowie i wojsko stanęły po stronie USA, a więc musiały ostro rozprawiać się z ruchami lewicowymi. W wyniku krwawych represji po powstaniu, które są uznawane przez wielu historyków za ludobójstwo, następuje szybkie i postępujące zanikanie zwyczajów indiańskich.
Po rozgromieniu powstańców gen. Martinez wzmocnił swoją pozycję i rozpoczął dyktaturę wojskową na wzór faszystowski. Także w polityce zagranicznej dokonał on zbliżenia do państw faszystowskich.

</doc>
<doc id="4896964" url="https://pl.wikipedia.org/wiki?curid=4896964" title="Établissements Cegga">
Établissements Cegga

Établissements Cegga – szwajcarski zespół i konstruktor wyścigowy, istniejący w latach 1960–1970.
Historia.
Przedsiębiorstwo zostało założone przez braci Claude'a i Georgesa Gachnangów. Claude był wcześniej kierowcą wyścigowym, a Georges przygotowywał samochody wyścigowe. Cegga miała siedzibę w Aigle, a nazwa pochodziła od inicjałów: Claude Et Georges Gachnang Aigle. W 1960 roku Gachnangowie rozpoczęli budowę samochodów sportowych. Ponadto zakupili Ferrari 250 Testa Rossa, ulepszyli go i nazwali Cegga Ferrari 3000S. Samochód ten był używany w wyścigach górskich w latach 1961–1962, ale nie osiągał dobrych wyników.
W roku 1961 Cegga rozpoczęła prace nad samochodem Formuły 1. Był to pojazd o prostej konstrukcji, z ramą rurową, napędzany 1,5-litrowym silnikiem Maserati, sprzężonym z pięciobiegową przekładnią. Samochód po raz pierwszy wystartował w Grand Prix Pau 1962 z Mauricem Cailletem jako kierowcą, ale nie zakwalifikował się do wyścigu. Identyczna sytuacja miała miejsce w Grand Prix Napoli 1962, po czym bracia Gachnang zrezygnowali z wystawiania tego pojazdu w wyścigach Formuły 1. Z przyczyn rodzinnych Gachnangowie odrzucili propozycję Maserati, które oferowało wsparcie i udostępnienie fabryki w celu udoskonalenia samochodu. Następnie ten pojazd był używany w wyścigach górskich, a jego kierowcą był Albino Fontana.
W 1966 roku podjęto prace nad drugim projektem Formuły 1, wzorowanym na Lotusie 24 i napędzanym dwunastocylindrowym silnikiem Ferrari. Pojazd ten był testowany na torze Monza, ale z przyczyn finansowych nigdy nie ścigał się w Formule 1. Od 1967 roku był używany w wyścigach górskich we Francji i w Szwajcarii, a jego kierowcami byli Georges Gachnang i Philippe Panis.

</doc>
<doc id="4896968" url="https://pl.wikipedia.org/wiki?curid=4896968" title="Stanisław Gall (ekonomista)">
Stanisław Gall (ekonomista)

Stanisław Gall, Stanisław Guttman (ur. 29 marca 1892 w Warszawie, zm. ?) - polski ekonomista i urzędnik państwowy.
Życiorys.
Syn Zygmunta. Uczęszczał do rosyjskiego gimnazjum państwowego w Warszawie (1900-), następnie do polskiego gimnazjum im. Jana Kreczmara (1905-). Należał do Związku Młodzieży Socjalistycznej (1908-1914). Po ukończeniu gimnazjum i zdaniu matury studiował w Wyższej Szkole Handlowej w Berlinie ("Handelshochschule Berlin") (1910-1913), uzyskał doktorat z ekonomii politycznej na Wydziale Filozoficznym Uniwersytetu Berlińskiego (1914). W okresie pierwszej wojny służył w armii rosyjskiej (1915-1918), po jej zakończeniu w Wojsku Polskim (1918-1920), w stopniu ppor. rezerwy. Był dyrektorem firmy Wschodnie Chemiczne Towarzystwo Akcyjne w Warszawie (1921), zatrudniony w "Entente Internationale pour l'Exportation des Produits Tréfilés „Iweco”" w Brukseli, w Szanghaju, Argentynie (1925-1935), i w Polsce jako delegat firmy i dyrektor ds. eksportu (1935-). We wrześniu 1939 walczył w 25 pułku ułanów, po kapitulacji Warszawy w niewoli niemieckiej, w Oflagu IIc w Woldenbergu. Leczył się w sanatoriach angielskich i francuskich. Członek Francuskiej Partii Komunistycznej (1945-1946), do Polski powrócił w 1946. Członek PPR (1946-), następnie w PZPR. Zatrudniono go w polskiej administracji centralnej, początkowo jako wicedyrektora departamentu w Ministerstwie Żeglugi i Handlu Zagranicznego (1946-1947), dyrektora departamentu w Ministerstwie Przemysłu i Handlu (1947-1949), urzędnika w Ministerstwie Handlu (1949-), wiceprezesa (1950-1955) i p.o.prezesa/prezesa Polskiej Izby Handlu Zagranicznego (1955-1957).

</doc>
<doc id="4896969" url="https://pl.wikipedia.org/wiki?curid=4896969" title="Friedrich Pourtalès">
Friedrich Pourtalès

Friedrich Pourtalès (ur. 24 października 1853 w Oberhofen, zm. 3 maja 1928 w Bad Nauheim) – arystokrata niemiecki, dyplomata, ambasador Niemiec w Rosji w latach 1907–1914.
Życiorys.
Friedrich Pourtalès urodził się 24 października 1856 w Oberhofen am Thunersee w Szwajcarii. Był synem Wilhelma (1815–1889) i Charlotte z domu Maltzan, Pani na Sycowie i Pęczelinie (1827–1861). Kiedy miał 8 lat zmarła jego matka. Pod opieką ojca pobierał prywatne lekcje po czym został wysłany do Akademii rycerskiej w Legnicy, gdzie jesienią 1872 zakończył naukę egzaminem maturalnym. W tym samym roku rozpoczął studia prawnicze w Bonn. Po odbyciu służby wojskowej piastował różne stanowiska z ramienia urzędu spraw zagranicznych Niemiec m.in. w Sztokholmie, Wiedniu, Hadze czy Paryżu.
20 września 1892 w Berlinie ożenił się z Giselą Elisabeth Kordelią Marią Charlottą Maximilianą Rahelą Josephą baronową Kanitz.
25 października 1907 objął stanowisko ambasadora Niemiec w Rosji w St. Petersburgu, gdzie spędził 7 lat. Pourtalès odziedziczył po ojcu pokaźną kolekcję dzieł sztuki, w tym liczne renesansowe rzeźby włoskich mistrzów m.in. Jacopo Sansovino czy Andrea Riccio oraz obrazy, które przechowywał w swoim pałacu w Głębowicach. Część z tej kolekcji zabrał ze sobą do St. Petersburga (razem z meblami i rzeczami osobistymi było to szesnaście ciężarówek). 1 sierpnia 1914 hrabia Pourtalès przekazał Siergiejowi Sazonowowi, ministrowi spraw zagranicznych Imperium Rosyjskiego, notę dyplomatyczną rozpoczynającą I wojnę światową. Krótko potem musiał opuścić Rosję. 4 sierpnia 1914 tłum mieszkańców St. Petersburga wtargnął do opuszczonej ambasady niemieckiej niszcząc i plądrując jej zawartość, w tym sporą część kolekcji Pourtalèsa. Po powrocie do Berlina Pourtalès przez trzy miesiące kierował jeszcze wydziałem policji politycznej na kraje Beneluksu, kraje skandynawskie i Rosję, po czym odszedł na wcześniejszą emeryturę, aczkolwiek pozostając czynnym zawodowo do 8 czerwca 1920, kiedy całkowicie odszedł na emeryturę. Osiem lat później, 8 czerwca 1928, zmarł w uzdrowisku Bad Nauheim. Pochowany został w rodzinnym grobowcu w Głębowicach.
Pochodzenie.
Friedrich Pourtalès pochodził z pierwotnie mieszczańskiej rodziny hugenockiej, osiadłej w Szwajcarii. Jeden z jego przodków Jacques-Louis de Pourtalès (1722–1814) nazywany był „Królem kupców” i był jedną z najzamożniejszych osób w Szwajcarii. Rodzina Pourtalèsów została nobilitowana przez Fryderyka II Wielkiego, a Fryderyk Wilhelm III w 1814 nadał członkom rodziny tytuły hrabiowskie. Członkowie rodu Pourtalès w herbach używali wizerunku pelikana. Friedrich był dalekim kuzynem kanclerza Cesarstwa Niemieckiego – Theobalda von Bethmanna Hollwega (dziadek Pourtalèsa był bratem pradziadka Hollwega).

</doc>
<doc id="4896970" url="https://pl.wikipedia.org/wiki?curid=4896970" title="Superliga de Voleibol Masculina (2010/2011)">
Superliga de Voleibol Masculina (2010/2011)



</doc>
<doc id="4896973" url="https://pl.wikipedia.org/wiki?curid=4896973" title="Superliga de Voleibol Masculina (2009/2010)">
Superliga de Voleibol Masculina (2009/2010)



</doc>
<doc id="4896974" url="https://pl.wikipedia.org/wiki?curid=4896974" title="Superliga de Voleibol Masculina (2011/2012)">
Superliga de Voleibol Masculina (2011/2012)



</doc>
<doc id="4896975" url="https://pl.wikipedia.org/wiki?curid=4896975" title="Superliga de Voleibol Masculina (2012/2013)">
Superliga de Voleibol Masculina (2012/2013)



</doc>
<doc id="4896976" url="https://pl.wikipedia.org/wiki?curid=4896976" title="Superliga de Voleibol Masculina (2013/2014)">
Superliga de Voleibol Masculina (2013/2014)



</doc>
<doc id="4896977" url="https://pl.wikipedia.org/wiki?curid=4896977" title="Las Zagórski">
Las Zagórski



</doc>
<doc id="4896978" url="https://pl.wikipedia.org/wiki?curid=4896978" title="Superliga de Voleibol Masculina (2018/2019)">
Superliga de Voleibol Masculina (2018/2019)



</doc>
<doc id="4896979" url="https://pl.wikipedia.org/wiki?curid=4896979" title="Superliga de Voleibol Masculina">
Superliga de Voleibol Masculina



</doc>
<doc id="4896985" url="https://pl.wikipedia.org/wiki?curid=4896985" title="Baojun 510">
Baojun 510

Baojun 510 – samochód osobowy typu crossover klasy miejskiej produkowany pod chińską marką Baojun od 2017 roku.
Historia i opis modelu.
Jesienią 2016 roku podczas Salonu Samochodowego w Kantonie chińska spółka joint-venture SAIC-GM-Wulig przedstawiła nowego, najtańszego w ofercie marki Baojun i najmniejszego miejskiego crossovera opracowanego z myślą o chińskiej, młodej klienteli jako odpowiedź na konkurencyjny model Ford EcoSport.
Baojun 510 został utrzymany w nowym języku stylistycznym marki, wyróżniając się wysoko poprowadzoną linią okien i dwupoziomowym oświetleniem przednim, z wąskim paskiem diod LED do jazdy dziennej poprowadzonym przy krawędzi maski i niżej umieszczonymi reflektorami ze światłami mijania. 
Kabina pasażerska z kolei zyskała takie elementy wyposażenia, jak 8-calowy ekran dotykowy do sterowania systemem multimedialnym oraz duże okno dachowe.
Lifting.
Niespełna dwa lata po prezentacji Baojuna 510, w sierpniu 2018 roku producent zdecydował się przeprowadzić gruntowną modernizację nadwozia, której towarzyszyły także zmiany w wyposażeniu.
Samochód zyskał zrestylizowaną atrapę chłodnicy pozbawioną chromowanych poprzeczek na rzecz jednolitej, czarnej struktury, a także inne, węższe i strzeliste lampy tylne obejmujące błotniki i klapę bagażnika.
Sprzedaż.
Baojun 510 odniósł duży sukces na wewnętrznym rynku chińskim, w ciągu roku od debiutu rynkowego znajdując 416 883 klientów. W maju 2018 roku Baojun 510 zdobył tytuł najszybciej sprzedającego się samochodu na świecie. Do końca 2019 roku, tj. 3 lata po rynkowej premierze Baojuna 510, samochód znalazł w Chinach 878 481 nabywców.
W maju 2020 roku General Motors podjęło decyzję o rozpoczęciu eksportu Baojuna 510 w wariancie po modernizacji z 2018 roku pod marką Chevrolet jako Chevrolet Groove z myślą o rynkach globalnych. Samochód pod tą nazwą trafił do oferty w Ameryce Łacińskiej jako tańsza i mniejsza alternatywa dla modelu Tracker pod koniec 2020 roku, a od lutego 2021 roku - także na Bliskim Wschodzie.

</doc>
<doc id="4896986" url="https://pl.wikipedia.org/wiki?curid=4896986" title="Puchar Polski Par Klubowych 85–125 cm³ w Miniżużlu 2019">
Puchar Polski Par Klubowych 85–125 cm³ w Miniżużlu 2019

Puchar Polski Par Klubowych 85-125 ccm na Żużlu 2019 – rozegrane w sezonie 2019 rozgrywki o Puchar Polski Par Klubowych miniżużlowców.
Rozegrano 5 rund. Za poszczególne miejsca w turniejach przyznawano następujące ilości puktów: 1. miejsce - 6, 2. - 5, 3. - 4, 4. - 3, 5. - 2, 6, - 1, 7. - 0. W przypadku gdy drużyny remisowały między sobą, sumę punktów dzielono pomiędzy nie.

</doc>
<doc id="4896987" url="https://pl.wikipedia.org/wiki?curid=4896987" title="Chevrolet Groove">
Chevrolet Groove



</doc>
<doc id="4896989" url="https://pl.wikipedia.org/wiki?curid=4896989" title="Takashi Miki (lekkoatleta)">
Takashi Miki (lekkoatleta)

 – japoński lekkoatleta, specjalizujący się w rzucie oszczepem, mistrz igrzysk azjatyckich, olimpijczyk.
Zwyciężył w rzucie oszczepem na igrzyskach azjatyckich w 1962 w Dżakarcie. Wystąpił w tej konkurencji na igrzyskach olimpijskich w 1964 w Tokio, ale nie zakwalifikował się do finału zajmując 19. miejsce w eliminacjach. 
Był mistrzem Japonii w rzucie oszczepem w 1961, 1962, 1964, 1965 i 1968.
Sześciokrotnie poprawiał rekord Japonii w rzucie oszczepem (starego typu) od wyniku 69,36 m (28 kwietnia 1957 w Jokohamie) do rezultatu 78,51 m (9 maja 1964 w Kurayoshi). Jako pierwszy japoński oszczepnik przekroczył granicę 70 metrów (72,81 m 12 października 1958 w Tokio).

</doc>
<doc id="4896990" url="https://pl.wikipedia.org/wiki?curid=4896990" title="Bell 430">
Bell 430

Bell 430 – dwusilnikowy śmigłowiec wielozadaniowy, produkcji Bell Helicopter Textron będący zmodernizowaną wersją maszyny Bell 230.
Historia.
Bell rozpoczął wstępne prace projektowe nad powiększoną wersją śmigłowca Bell 230 w 1991 roku. Produkcja Bell 230 zakończyła się w sierpniu 1995 roku, zaś po tym wydarzeniu rozpoczęto produkcję modelu 430. Dostawy pierwszych maszyn rozpoczęły się 1996 roku. W dniu 24 stycznia 2008 roku, firma Bell ogłosiła plany zaprzestania produkcji Bell 430 po zrealizowaniu zobowiązań w 2008 r. Produkcja zakończyła się po ukończeniu 136 egzemplarzy, z których ostatni dostarczono w maju 2008 roku.
Konstrukcja.
Bell 430 posiada kilka znaczących ulepszeń w stosunku do modelu 230, z których najważniejszym jest nowy czterołopatowy, bezłożyskowy, kompozytowy wirnik nośny. Zastosowano silniki firmy Rolls-Royce, które generowały o 10% mocy więcej niż u poprzednika. Inne zmiany obejmują wydłużony kadłub, zapewniając w ten sposób dwa dodatkowe siedzenia, opcjonalną kabinę pilota EFIS oraz do wyboru płozy lub chowane podwozie kołowe. Typowa konfiguracja to dziesięć miejsc (dwóch członków załogi oraz ośmiu pasażerów). W roli maszyny medycznej może przewozić jednego lub dwóch pacjentów na noszach z odpowiednio czterema lub trzema osobami z personelu medycznego. 

</doc>
<doc id="4896998" url="https://pl.wikipedia.org/wiki?curid=4896998" title="Lista izomerów dekanu">
Lista izomerów dekanu

Lista 74 izomerów dekanu o wzorze sumarycznym .

</doc>
<doc id="4896999" url="https://pl.wikipedia.org/wiki?curid=4896999" title="Hera Hilmar">
Hera Hilmar

Hera Hilmar, właśc. Hera Hilmarsdóttir (ur. 27 grudnia 1988 w Reykjavíku) – islandzka aktorka, która wystąpiła m.in. w filmie "Zabójcze maszyny" i serialu "Demony Da Vinci".

</doc>
<doc id="4897013" url="https://pl.wikipedia.org/wiki?curid=4897013" title="Endospory (przetrwalniki)">
Endospory (przetrwalniki)



</doc>
<doc id="4897020" url="https://pl.wikipedia.org/wiki?curid=4897020" title="Witsenia maura">
Witsenia maura

Witsenia maura – gatunek roślin należący do monotypowego rodzaju Witsenia z rodziny kosaćcowatych ("Iridaceae"), występujący w południowo-zachodnim Kraju Przylądkowym w Południowej Afryce, na wschód od Gór Długich.
Systematyka.
Gatunek z monotypowego rodzaju "Witsenia" z podrodziny "Nivenioideae" z rodziny kosaćcowatych ("Iridaceae").

</doc>
<doc id="4897023" url="https://pl.wikipedia.org/wiki?curid=4897023" title="Superliga hiszpańska w piłce siatkowej mężczyzn (2020/2021)">
Superliga hiszpańska w piłce siatkowej mężczyzn (2020/2021)

Superliga hiszpańska w piłce siatkowej mężczyzn 2020/2021 (oficjalnie Superliga Masculina de Voleibol de España 2020/2021) − 57. sezon mistrzostw Hiszpanii w piłce siatkowej zorganizowany przez Hiszpański Królewski Związek Piłki Siatkowej ("Real Federación Española de Voleibol", RFEVB). Zainaugurowany został 3 października 2020 roku i trwał do 24 kwietnia 2021 roku.
Zgodnie z decyzją hiszpańskiego związku Superligę w sezonie 2020/2021 rozszerzono do 14 drużyn. Do rozgrywek dołączyli liderzy grup A i B Superligi 2 przed zakończeniem sezonu 2019/2020, tj. oraz . Z najwyższej klasy rozgrywkowej wycofał się klub , a jego licencję przejął .
Rozgrywki składały się z fazy zasadniczej oraz fazy play-off, w ramach której odbyły się ćwierćfinały, półfinały i finały.
Mistrzem Hiszpanii został , który w finałach fazy play-off pokonał klub .
W sezonie 2020/2021 żaden klub nie reprezentował Hiszpanii w eliminacjach do Ligi Mistrzów oraz w Pucharze Challenge, natomiast w Pucharze CEV występował .
System rozgrywek.
Hiszpańska Superliga w sezonie 2020/2021 składa się z fazy zasadniczej oraz fazy play-off.
Faza zasadnicza.
W fazie zasadniczej uczestniczy 14 drużyn. Rozgrywają one między sobą po dwa spotkania systemem każdy z każdym – mecz u siebie i rewanż na wyjeździe. Osiem najlepszych zespołów uzyskuje awans do fazy play-off. Pozostałe drużyny kończą rozgrywki odpowiednio na miejscach 9-14.
Drużyny, które zakończyły fazę zasadniczą na miejscach 11-14, spadają do Superligi 2.
Faza play-off.
Ćwierćfinały
W ćwierćfinałach fazy play-off uczestniczy osiem najlepszych zespołów fazy zasadniczej. Pary ćwierćfinałowe tworzone są według klucza: 1-8; 2-7; 3-6; 4-5. Rywalizacja toczy się do dwóch wygranych spotkań. Gospodarzem pierwszego spotkania jest zespół, który w fazie zasadniczej zajął niższe miejsce w tabeli, natomiast drugiego i trzeciego – zespół, który zajął wyższe miejsce.
Przegrani w parach kończą rozgrywki odpowiednio na miejscach 5-8 zgodnie z tabelą fazy zasadniczej.
Półfinały
W półfinałach fazy play-off uczestniczą wygrani w parach ćwierćfinałowych. Pary półfinałowe tworzone są według następującego klucza:
Rywalizacja toczy się do dwóch wygranych spotkań. Gospodarzem pierwszego spotkania jest zespół, który w fazie zasadniczej zajął niższe miejsce w tabeli, natomiast drugiego i trzeciego – zespół, który zajął wyższe miejsce.
Przegrani w parach półfinałowych kończą rozgrywki odpowiednio na miejscach 3-4 zgodnie z tabelą fazy zasadniczej.
Finały
W finałach fazy play-off uczestniczą wygrani w parach półfinałowych. Rywalizacja toczy się do trzech wygranych spotkań ze zmianą gospodarza po dwóch meczach. Gospodarzem pierwszych dwóch spotkań jest zespół, który w fazie zasadniczej zajął wyższe miejsce w tabeli.
Zwycięzca w parze finałowej zostaje mistrzem Hiszpanii.
Drużyny uczestniczące.
Uwagi:

</doc>
<doc id="4897024" url="https://pl.wikipedia.org/wiki?curid=4897024" title="Konstanty Fundament Karśnicki">
Konstanty Fundament Karśnicki

Konstanty Fundament Sasin Karśnicki herbu Jastrzębiec (zm. przed 1765 rokiem) – podkomorzy wieluński w latach 1750-1762, stolnik wieluński w latach 1742-1750, podczaszy ostrzeszowski w latach 1736-1742, wojski ostrzeszowski w latach 1726-1736, stolnik wieluński w 1726 roku.
Poseł na sejm 1746 roku z ziemi wieluńskiej.

</doc>
<doc id="4897025" url="https://pl.wikipedia.org/wiki?curid=4897025" title="José Salvador Alvarenga">
José Salvador Alvarenga

José Salvador Alvarenga (ur. 1975) – rybak i autor, który przez 14 miesięcy dryfował po Pacyfiku na uszkodzonej łodzi. Zaginął 17 listopada 2012 roku na Oceanie Spokojnym w okolicy stanu Chiapas, a został odnaleziony 30 stycznia 2014 roku. Przeżył dzięki diecie złożonej z surowego mięsa ryb, żółwi, ptaków wodnych w oraz wody deszczowej.
Historia.
Połów.
Alvarenga wyruszył z wioski rybackiej Costa Azul u wybrzeży Chiapas w Meksyku 17 listopada 2012 r. w towarzystwie 23-letniego Ezequiela Cordoby. Alvarenga był doświadczonym rybakiem i żeglarzem. Zamierzał wyruszyć na 30-godzinny dalekomorski połów. Miał na nim złowić rekiny i marliny, ale jego stały współpracownik nie mógł do niego dołączyć. Zamiast tego zabrał ze sobą niedoświadczonego, początkującego Cordobę.
Na wędkowanie wyruszyli w mierzącej 7 metrów łodzi, z włókna szklanego. Była ona wyposażona w silnik zaburtowy i małą lodówkę do przechowywania ryb.
Sztorm.
Wieczorem po całodziennym wędkowaniu łódka została zepchnięta z kursu przez pięciodniową burzę, w czasie której silnik, GPS i telefony zostały zalane. Do tego czasu złowili pół tony ryb, ale byli zmuszeni wyrzucić, aby w razie ponowienia się złej pogody móc manewrować łodzią. Alvarenga zdołał zadzwonić do szefa przez radio i wezwać pomoc. Po kilku godzinach walki z żywiołem silnik zepsuł się. Nie mając żagli, wioseł, świateł i ani innej możliwości kontaktu z brzegiem, łódź zaczęła dryfować przez otwarty ocean. Większa część sprzętu wędkarskiego została zgubiona lub uszkodzona w czasie sztormu, pozostawiając Alvarengę i Cordobę z zaledwie garstką podstawowych zapasów i niewielką ilością jedzenia.
Ratownicy wodni wezwani przez szefa Alvarengi nie znaleźli żadnego śladu po zaginionych mężczyznach i poddali się po dwóch dniach ze względu na dużą mgłę.
Dryfowanie.
Mężczyźni byli zdani na samych siebie. José nauczył się gołymi rękami łapać ryby, żółwie, meduzy i ptaki morskie. W miarę możliwości obaj zbierali wodę pitną z opadów deszczu, ale częściej byli zmuszeni do picia krwi mew, żółwi lub własnego moczu.
Po czterech miesiącah Cordoba nie wytrzymał diety składającej się z surowego mięsa i ostatecznie zmarł. Przed śmiercią Ezuquiel poprosił Alvarenga by nie zjadał jego zwłok, a przekazał je jego rodzinie. José przyrzekł, że tak zrobi, ale po sześciu upalnych dniach zwłoki zaczęły wydawać nie do zniesienia odór i Salvador wyrzucił je za burtę.
Alvarenga twierdził, że widział wiele kontenerowców podczas samotnego dryfowania, ale nie miał flar, ani reflektorów, którymi byłby w stanie zwrócić na siebie uwagę.
Odnalezienie.
Dryfował bardzo długo. Liczył czas, kierując się fazami Księżyca. Po odliczeniu swojego 15. cyklu księżycowego zauważył ląd: maleńką, opuszczoną wysepkę, która okazała się odległym zakątkiem Wysp Marshalla. 30 stycznia 2014 r. porzucił swoją łódź i popłynął wpław na brzeg. Po wyjściu na plażę zapadł w głęboki i długi sen. Rano znalazły go dwie kobiety, które zaganiał kury. Od razu wezwały pomoc.
Podróż Alvarengi trwała 438 dni. Długość jego podróży obliczano różnie na od 9000 do 12 000 km.
Według lekarza, który badał José wszystkie oznaki życiowe Alvarengi były dobre, z wyjątkiem niezwykle niskiego ciśnienia krwi i spuchniętych kostek. 6 lutego Jose poczuł się gorzej i został podłączony pod kroplówkę.
Po 11 dniach wyszedł ze szpitala i powrócił w swoje rodzinne strony.

</doc>
<doc id="4897027" url="https://pl.wikipedia.org/wiki?curid=4897027" title="Chevrolet Trailblazer (2012)">
Chevrolet Trailblazer (2012)

Chevrolet Trailblazer – samochód osobowy typu SUV klasy wyższej produkowany pod amerykańską marką Chevrolet od 2012 roku.
Historia i opis pojazdu.
Dwa lata po zakończeniu produkcji Chevrolet TrailBlazera w Ameryce Północnej, General Motors zdecydowało się ponownie zastosować tę nazwę dla zupełnie nowego modelu będącego dużym, zbudowanym na ramie SUV-em z myślą o rynkach rozwijających się. Zapowiedzią modelu był przedstawiony w listopadzie 2011 roku prototyp Chevrolet Trailblazer Concept.
W marcu 2012 roku Chevrolet przedstawił seryjną wersję modelu, od poprzednio oferowanego pod taką nazwą modelu odróżniającego się małą literą "b" w zapisie. Trailblazer powstał jako odpowiedź General Motors na takie modele, jak Ford Everest czy Toyota Forunter, podobnie jak one powstając na bazie średniej wielkości pickupa - modelu Chevrolet Colorado. Dzieląc z nim identyczny wygląd pasa przedniego i tablicy przyrządów, Chevrolet Trailblazer zyskał kanciaste zakończenie nadwozia z dużą powierzchnią przeszkloną i podłużnymi lampami tylnymi.
Restylizacje.
W marcu 2016 roku Chevrolet Trailblazer przeszedł obszerną restylizację razem z pickupem Colorado, która wiązała się z nowym wyglądem pasa przedniego, który zyskał bardziej kanciaste i niżej osadzone reflektory, a także nowym projektem konsoli centralnej z większym ekranem do sterowania systemem multimedialnym i wyżej umieszczonymi nawiewami.
Po wycofaniu Trailblazera z globalnych rynków lewostronnych, Chevrolet przeprowadził drugą modernizację Trailblazera z myślą o rynku Ameryki Południowej. Samochód zyskał zmodyfikowany wygląd pasa przedniego ze zmodyfikowanym wyglądem atrapy chłodnicy.
Sprzedaż.
Chevrolet Trailblazer zadebiutował w pierwszej kolejności na rynku Tajlandzkim, trafiając z tamtejszych zakładów General Motors do sprzedaży także w ościennych krajach Azji Wschodniej, jak Filipiny, Indonezja czy Malezja. Ponadto, Trailblazer poszerzył portfolio Chevroleta także na Bliskim Wschodzie, w Południowej Afryce i Ameryce Południowej, gdzie jego produkcja w Brazylii ruszyła równolegle z zakładami w Tajlandii w drugiej połowie 2012 roku. Przez kilka miesięcy między 2019 a 2020 rokiem samochód oferowano także w Uzbekistanie.
W październiku 2012 roku Trailblazer trafił do sprzedaży także w Australii i Nowej Zelandii pod lokalną marką Holden jako Holden Colorado 7, kolei po restylizacji we wrześniu 2016 roku zdecydowano się zmienić nazwę na Holden Trailblazer, pod którą samochód importowany był tam z Tajlandii aż do kresu istnienia marki Holden z końcem 2020 roku.
Po wycofaniu się Chevroleta z regionu Azji Wschodniej i związanym z tym zakończeniem produkcji samochodów w Tajlandii, Chevrolet Trailblazer pozostaje samochodem obecnym w sprzedaży wyłącznie w Ameryce Południowej, gdzie jest lokalnie produkowany.

</doc>
<doc id="4897029" url="https://pl.wikipedia.org/wiki?curid=4897029" title="Kiemejsze">
Kiemejsze

Kiemejsze (; ) – wieś na Białorusi, w obwodzie grodzieńskim, w rejonie werenowskim, w sielsowiecie Raduń.
W XIX w. okolica szlachecka zamieszkała przez Tatarów wyznających islam. W dwudziestoleciu międzywojennym leżały w Polsce, w województwie nowogródzkim, w powiecie lidzkim, w gminie Raduń. Po II wojnie światowej w granicach Związku Sowieckiego. Od 1991 w niepodległej Białorusi.
W Kiemejszach urodził się Maciej Sulkiewicz - generał-porucznik armii rosyjskiej i premier Krymskiej Republiki Ludowej.

</doc>
<doc id="4897032" url="https://pl.wikipedia.org/wiki?curid=4897032" title="Kiemiejsze">
Kiemiejsze



</doc>
<doc id="4897034" url="https://pl.wikipedia.org/wiki?curid=4897034" title="Holden Colorado 7">
Holden Colorado 7



</doc>
<doc id="4897035" url="https://pl.wikipedia.org/wiki?curid=4897035" title="Holden Trailblazer">
Holden Trailblazer



</doc>
<doc id="4897037" url="https://pl.wikipedia.org/wiki?curid=4897037" title="Holden Malibu">
Holden Malibu



</doc>
<doc id="4897038" url="https://pl.wikipedia.org/wiki?curid=4897038" title="Holden Acadia">
Holden Acadia



</doc>
<doc id="4897039" url="https://pl.wikipedia.org/wiki?curid=4897039" title="Wydział Architektury Zachodniopomorskiego Uniwersytetu Technologicznego w Szczecinie">
Wydział Architektury Zachodniopomorskiego Uniwersytetu Technologicznego w Szczecinie

Wydział Architektury Zachodniopomorskiego Uniwersytetu Technologicznego w Szczecinie – jeden z jedenastu wydziałów Zachodniopomorskiego Uniwersytetu Technologicznego w Szczecinie. Wydział funkcjonuje w budynku przy ul. Żołnierskiej 50 w Szczecinie (osiedle Pogodno, dzielnica Zachód). Powstał 1 września 2020 r. w wyniku podziału dotychczasowego Wydziału Budownictwa i Architektury.
Struktura.
Stan z 7 września 2020 r.

</doc>
<doc id="4897040" url="https://pl.wikipedia.org/wiki?curid=4897040" title="Holden Cascada">
Holden Cascada



</doc>
<doc id="4897041" url="https://pl.wikipedia.org/wiki?curid=4897041" title="Holden Insignia">
Holden Insignia



</doc>
<doc id="4897044" url="https://pl.wikipedia.org/wiki?curid=4897044" title="Holden Monterey">
Holden Monterey



</doc>
<doc id="4897045" url="https://pl.wikipedia.org/wiki?curid=4897045" title="Desisława Achładowa">
Desisława Achładowa

Desisława Achładowa, bułg. Десислава Ахладова (ur. 17 marca 1974) – bułgarska prawniczka, sędzia, od 2020 do 2021 minister sprawiedliwości.
Życiorys.
Ukończyła studia prawnicze na Południowo-Zachodnim Uniwersytecie im. Neofita Riłskiego w Błagojewgradzie. W 2000 zaczęła orzekać jako sędzia w sądzie rejonowym w Perniku. Pełniła w nim funkcję zastępcy dyrektora administracyjnego, a od 2014 do 2017 była prezesem tego sądu. Później została dyrektorem administracyjnym sądu administracyjnego w Perniku. Została zastępczynią ministra sprawiedliwości w okresie, gdy resortem tym kierowała Cecka Caczewa. We wrześniu 2020 stanęła na czele tego ministerstwa w trzecim rządzie Bojka Borisowa. Urząd ten sprawowała do maja 2021.
W kwietniu 2021 z ramienia partii GERB uzyskała mandat posłanki do Zgromadzenia Narodowego 45. kadencji. W następnym miesiącu doszło do rozpisania przedterminowych wyborów parlamentarnych. Desisława Achładowa zdecydowała się powrócić do pracy w zawodzie sędziego.

</doc>
<doc id="4897046" url="https://pl.wikipedia.org/wiki?curid=4897046" title="Holden Gemini">
Holden Gemini



</doc>
<doc id="4897047" url="https://pl.wikipedia.org/wiki?curid=4897047" title="Holden Piazza">
Holden Piazza



</doc>
<doc id="4897048" url="https://pl.wikipedia.org/wiki?curid=4897048" title="Mandevilla">
Mandevilla



</doc>
<doc id="4897050" url="https://pl.wikipedia.org/wiki?curid=4897050" title="Holden Shuttle">
Holden Shuttle



</doc>
<doc id="4897052" url="https://pl.wikipedia.org/wiki?curid=4897052" title="Holden Drover">
Holden Drover



</doc>
<doc id="4897054" url="https://pl.wikipedia.org/wiki?curid=4897054" title="Premier-liha (2020/2021)">
Premier-liha (2020/2021)

Premier Liha w piłce nożnej 2020/21 – 29. edycja najwyższych w hierarchii rozgrywek ligowych ukraińskiej klubowej piłki nożnej, organizowanych przez UFPL. Sezon rozpoczął się 21 sierpnia 2020, a zakończył się 9 maja 2021. Z powodu koronawirusa mecze rozgrywane bez widzów. Tytuł mistrzowski po 23 kolejkach zdobył , świętując 16. mistrzostwo Ukrainy w historii. Puchar Ukrainy 13 maja 2021 zdobyło , wygrywając 1:0 (0:0 w czasie podstawowym) z Zorią Ługańsk na Stadionie Miejskim w Tarnopolu. Do Pierwszej ligi spadł: . Tytuł króla strzelców uzyskał piłkarz Worskły Władysław Kułacz, który strzelił 15 goli. 
Prezydenci, trenerzy, kapitanowie i sponsorzy.
Uwagi:
Tabela.
&lt;onlyinclude&gt;
&lt;/onlyinclude&gt;
Wyniki.
Drużyny grają ze sobą dwa razy u siebie i na wyjeździe.
Najlepsi strzelcy.
Ostatnia aktualizacja: 10 maja 2021

</doc>
<doc id="4897055" url="https://pl.wikipedia.org/wiki?curid=4897055" title="Adam Stecki">
Adam Stecki

Adam Stecki herbu Radwan – łowczy kijowski w latach 1717-1752, rotmistrz królewski.
Poseł województwa kijowskiego na sejm 1746 roku.

</doc>
<doc id="4897056" url="https://pl.wikipedia.org/wiki?curid=4897056" title="Holden Calais">
Holden Calais



</doc>
<doc id="4897059" url="https://pl.wikipedia.org/wiki?curid=4897059" title="Wydział Budownictwa i Inżynierii Środowiska Zachodniopomorskiego Uniwersytetu Technologicznego w Szczecinie">
Wydział Budownictwa i Inżynierii Środowiska Zachodniopomorskiego Uniwersytetu Technologicznego w Szczecinie

Wydział Budownictwa i Inżynierii Środowiska Zachodniopomorskiego Uniwersytetu Technologicznego w Szczecinie – jeden z jedenastu wydziałów Zachodniopomorskiego Uniwersytetu Technologicznego w Szczecinie. Wydział funkcjonuje w budynku przy al. Piastów 50A w Szczecinie (osiedle Śródmieście-Zachód, dzielnica Śródmieście). Powstał 1 września 2020 r. w wyniku podziału dotychczasowego Wydziału Budownictwa i Architektury.
Struktura.
Stan z 7 września 2020 r.

</doc>
<doc id="4897065" url="https://pl.wikipedia.org/wiki?curid=4897065" title="Assarmot">
Assarmot

Assarmot – pierwsza polska edukacyjna gra planszowa dla dzieci i młodzieży, stworzona około 1830 roku przez pisarkę Klementynę Hoffmanową (1798-1845). Reguły Assarmota opierały się na znanej od XVI wieku gry w gęś, w której należało szybciej niż przeciwnicy dotrzeć do końca planszy podzielonej na 64 pola. Każde pole reprezentuje postać lub wydarzenie z historii Polski, pobieżnie opisane w instrukcji, co nadaje grze wymiar dydaktyczny. Assarmot wydawany był przez ponad trzydzieści kolejnych lat, a w roku 1904 doczekał się wznowienia (ze zweryfikowaną warstwą historyczną) pod nazwą "Piast".
Pochodzenie nazwy.
Gra wywodzi swą nazwę od eponimicznego Assarmota, praprawnuka Sema, uznanego przez Stanisława Sarnickiego w jego "Annales, sive de origine et rebus gestis Polonorum et Lithuanorum libri VIII (1587)" za legendarnego protoplastę i patriarchę Polaków.
Zasady gry.
W Assarmota grać mogła dowolna liczba osób. Do gry niezbędna była specjalna plansza, dwie kości (w późniejszym Piaście używano tylko jednej), oraz pionki lub inne znaczniki reprezentujące na planszy poszczególnych graczy. Podczas gry wykorzystywało się również tzw. „znaczki”, czyli na przykład orzechy, słodycze lub inne łakocie, które tworzyły stawkę gry.
Przygotowanie gry.
Przed rozpoczęciem rozgrywki każdy z graczy umieszcza w tzw. „płatce”, czyli puli sześć „znaczków” i ustawia swojego pionka na pierwszym polu planszy, oznaczonym wizerunkiem tytułowego Assarmota. Grę rozpoczyna ten z uczestników, który wyrzuci najwyższą liczbę na obu kostkach.
Przebieg gry.
Gracze kolejno rzucają kostkami, przesuwając swoje pionki o sumę wyrzuconych pól, po czym zapoznają się z opisem i specjalnymi regułami pola, na którym zakończyli ruch. Do tych reguł może należeć dodatkowy ruch, utrata kolejki lub otrzymanie dodatkowych „znaczków” z puli lub od pozostałych uczestników. Jeśli w czasie zabawy pionek któregoś z graczy trafi na pole zajmowane przez innego zawodnika, to spycha jego znacznik na poprzednią pozycję i płaci mu trzy „znaczki”.
Zakończenie gry.
Wygrywa ten z graczy, który jako pierwszy dotrze do ostatniego pola planszy. Zwycięzca dodatkowo otrzymuje wszystkie „znaczki” pozostałe w puli.
Wartość edukacyjna i kontrowersje.
Gra powstała w Królestwie Polskim, w cieniu zaboru rosyjskiego, trudno więc się dziwić, że nie uniknęła cenzury i przedstawia postać cara Aleksandra I jako zbawcę i wskrzesiciela narodu polskiego. Autorka gry miała również tendencję do przedstawiania legend i anegdot jako faktów historycznych i do przypisywania władcom przerysowanych cech charakteru. Grając w Assarmota dzieci dowiadywały się, że Bolesław Chrobry wyszczerbił miecz o bramy Kijowa, Mieszko II (zwany przez autorkę Mieczysławem) nadawał się bardziej do kądzieli i wrzeciona, niż do miecza i korony, a Bona Sforza nazwana jest tutaj „chytrą i przewrotną Włoszką”.

</doc>
<doc id="4897076" url="https://pl.wikipedia.org/wiki?curid=4897076" title="Zagłębie Dąbrowa Górnicza (szachy)">
Zagłębie Dąbrowa Górnicza (szachy)

Zagłębie Dąbrowa Górnicza – polski klub szachowy z Dąbrowy Górniczej, w sezonie 2020 występujący w I lidze.
Historia.
Szachowe Stowarzyszenie Osób Niepełnosprawnych „Zagłębie” Dąbrowa Górnicza zostało założone 30 października 2013 roku, a jego prezesem został Rafael Pierzak. Jako jeden z celów klub wyznaczył sobie popularyzację szachów wśród osób niepełnosprawnych. W 2014 roku klub zadebiutował w II lidze, zajmując trzecie miejsce i awansując bezpośrednio do ekstraligi. W swoim debiutanckim sezonie w ekstralidze Zagłębie zajęło czwarte miejsce. W 2017 roku klub spadł z ekstraligi. W 2019 roku nastąpił awans Zagłębia do I ligi.

</doc>
<doc id="4897079" url="https://pl.wikipedia.org/wiki?curid=4897079" title="Parafia św. Stanisława Biskupa i Męczennika w Lubielu">
Parafia św. Stanisława Biskupa i Męczennika w Lubielu

Parafia pw. św. Stanisława Biskupa i Męczennika w Lubielu – rzymskokatolicka parafia należąca do dekanatu Wyszków, diecezji łomżyńskiej, metropolii białostockiej.
Obszar parafii.
Miejscowości i ulice.
W granicach parafii znajdują się miejscowości:

</doc>
<doc id="4897082" url="https://pl.wikipedia.org/wiki?curid=4897082" title="P.A. Nova Gliwice">
P.A. Nova Gliwice



</doc>
<doc id="4897084" url="https://pl.wikipedia.org/wiki?curid=4897084" title="GSF Gliwice">
GSF Gliwice

P.A. Nova Gliwice, wcześniej Gliwickie Stowarzyszenie Futsalu Gliwice – polski klub futsalowy z Gliwic, od sezonu 2019/2020 występujący w Futsal Ekstraklasie, najwyższej klasie rozgrywek w Polsce. 
GSF do ekstraklasy awansował po wygraniu rozgrywek grupy południowej I ligi w sezonie 2018/2019. Pierwszy sezon w najwyższej klasie rozgrywkowej klub ten ukończył na dziewiątym miejscu w tabeli. Przed sezonem 2020/2021 klub zmienił nazwę na P.A. Nova Gliwice.

</doc>
<doc id="4897085" url="https://pl.wikipedia.org/wiki?curid=4897085" title="Stadion Kołos w Kowaliwce">
Stadion Kołos w Kowaliwce

Stadion "Kołos" (ukr. Cтадіон «Колос», "Stadion "Kołos"") – stadion w Kowaliwce.
Stadion "Kołos" w Kowaliwce został zbudowany po II wojnie światowej. Z czasem stał się nieprzydatny do rozgrywania meczów. W 2014 na miejscu zrujnowanego stadionu w centrum miejscowości powstał nowy obiekt sportowy. Arena mogła początkowo pomieścić 950 widzów, ale później jej pojemność wzrosła do 1020 miejsc. Stadion ma dość specyficzny układ: trybuny znajdują się w odległości kilkunastu metrów od linii bocznej, za bramkami nie ma trybun, z jednej bocznej strony są dwie małe trybuny z zadaszeniem, a z drugiej – jedna długa trybuna bez zadaszenia, która rozciąga się wzdłuż całej bocznej linii boiska i ma jedynie 3 rzędy siedzeń. Na stadionie znajduje się również elektroniczna tablica wyników. Dla wygody kibiców na stadionie można kupić jedzenie i wodę. Jedynym istotnym mankamentem w infrastrukturze stadionu była toaleta, która nie spełniała wymagań sanitarnych. Kiedy w 2020 roku rozpoczęła się renowacja stadionu, obiekt mógł pomieścić 1850 osób. Oficjalne otwarcie wyremontowanego stadionu ogłoszono 2 września 2020 roku. Nowa konstrukcja stadionu pozwala na wykorzystanie stadionu do rozgrywek europejskich. Nowy stadion może pomieścić do 5000 widzów. Boisko jest podlewane za pomocą automatycznego systemu tryskaczowego. Pierwszy mecz po rekonstrukcji odbył się 5 września 2020 roku, podczas towarzyskiego spotkania z Dynamem Kijów.

</doc>
<doc id="4897087" url="https://pl.wikipedia.org/wiki?curid=4897087" title="Błysk przed świtem">
Błysk przed świtem

Błysk przed świtem () – czechosłowacki czarno-biały film biograficzny z 1951 w reżyserii Václava Krški. Adaptacja książki Jaroslava Raimunda Vávry o wynalazcy Józefie Bożku ze Śląska Cieszyńskiego.

</doc>
<doc id="4897093" url="https://pl.wikipedia.org/wiki?curid=4897093" title="Atletski stadion Kamberovića polje">
Atletski stadion Kamberovića polje

Atletski stadion Kamberovića polje – wielofunkcyjny stadion w Zenicy, w Bośni i Hercegowinie. Obiekt może pomieścić 3000 widzów. Stadion znajduje się w pobliżu hali sportowej Gradska Arena Zenica.
Na stadionie odbywają się m.in. imprezy lekkoatletyczne, spotkania piłkarskie i mecze rugby (w tym mecze reprezentacji Bośni i Hercegowiny).

</doc>
<doc id="4897094" url="https://pl.wikipedia.org/wiki?curid=4897094" title="Jörg Pose">
Jörg Pose

Jörg Pose (ur. 18 maja 1959 w Rostocku) – niemiecki aktor filmowy i telewizyjny. Wystąpił w ponad 45 filmach i serialach telewizyjnych. Wraz z Manfredem Möckiem zdobył Srebrnego Niedźwiedzia dla najlepszego aktora na 38. MFF w Berlinie za rolę w wyprodukowanym w NRD filmie "Jeden drugiego brzemiona noście" (1988) Lothara Warnekego.

</doc>
<doc id="4897095" url="https://pl.wikipedia.org/wiki?curid=4897095" title="Manfred Möck">
Manfred Möck

Manfred Möck (ur. 15 lutego 1959 w Sangerhausen) – niemiecki aktor filmowy i telewizyjny. Wystąpił w ponad 110 filmach i serialach telewizyjnych. Wraz z Jörgiem Pose zdobył Srebrnego Niedźwiedzia dla najlepszego aktora na 38. MFF w Berlinie za rolę w wyprodukowanym w NRD filmie "Jeden drugiego brzemiona noście" (1988) Lothara Warnekego.

</doc>
<doc id="4897103" url="https://pl.wikipedia.org/wiki?curid=4897103" title="Linia kolejowa Sonda – Aseri">
Linia kolejowa Sonda – Aseri

Linia kolejowa Sonda – Aseri – dawna linia kolejowa o długości 13 km, łącząca estońskie miejscowości Sonda i Aseri w prowincji Virumaa Wschodnia. Funkcjonowała w latach 1900–97.
Linia została wybudowana w 1900 roku, by połączyć Aseri i znajdującą się w nim fabrykę cementu z główną linią Tallinn – Narwa. Ruch towarowy odbywał się do 1997 roku, kiedy została zamknięta do renowacji. W międzyczasie cześć linii została rozkradziona na złom. Ostatecznie linię rozebrano w 2000 roku.
Obecnie planuje się odbudowanie linii w związku z rozbudową portu w Aseri.

</doc>
<doc id="4897108" url="https://pl.wikipedia.org/wiki?curid=4897108" title="Craig Russell (aktor)">
Craig Russell (aktor)

Craig Russell, właśc. Russell Craig Eadie (ur. 10 stycznia 1948 w Toronto, zm. 30 października 1990 tamże) – kanadyjski aktor filmowy, występujący jako drag queen. Laureat Srebrnego Niedźwiedzia dla najlepszego aktora na 28. MFF w Berlinie za rolę w filmie "Outrageous!" (1977) Richarda Bennera. Pod koniec życia chorował na AIDS. Zmarł na udar mózgu powiązany z tą chorobą.

</doc>
<doc id="4897109" url="https://pl.wikipedia.org/wiki?curid=4897109" title="Meribbaal (syn Jonatana)">
Meribbaal (syn Jonatana)

Meribbaal, Mefiboszet – postać biblijna, syn Jonatana, wnuk pierwszego króla Izraela, Saula.
Według Drugiej Księgi Samuela, Meribbaal miał 5 lat w chwili śmierci Saula i Jonatana, co oznacza, iż urodził się ok. 1015 r. p.n.e.
We wczesnym okresie panowania króla Dawida Meribbaal mieszkał w domu Makira, syna Ammiela, z Lo-Debar. Z rozkazu Dawida przybył on do Jerozolimy. Dawid w akcie miłosierdzia zwrócił mu całe mienie będące uprzednio w posiadaniu Saula i ustanowił Sibę jego zarządcą. Sam Meribbaal został zaś w Jerozolimie jako dworzanin na utrzymaniu króla Dawida. 
Podczas buntu Absaloma Meribbaal został w Jerozolimie. Jego sługa, Siba, przekazał Dawidowi, iż Meribbaal popiera bunt i dostrzega w tym szansę na odzyskanie należnego mu królestwa. Dawid usłyszawszy to, przekazał Sibie cały majątek, którym ten zarządzał w imieniu Meribbaala.
Po klęsce Absaloma Meribbaal, który od chwili opuszczenia przez króla stolicy nie mył się, nie golił i nie prał szat, wyszedł na spotkanie powracającemu do Jerozolimy Dawidowi. Wytłumaczył on przed Dawidem swoje pozostanie w Jerozolimie, a także stwierdził, iż padł ofiarą oszczerstwa ze strony Siby. Następnie zgodnie z wyrokiem Dawida Meribbaal i Siba mieli podzielić między sobą pola Meribbaala, uprzednio w całości przekazane Sibie.
Miał syna, któremu na imię było Mika.
Jest wymieniany w rodowodzie Saula w Pierwszej Księdze Kronik.

</doc>
<doc id="4897112" url="https://pl.wikipedia.org/wiki?curid=4897112" title="Biskupi Mandeville">
Biskupi Mandeville

Biskupi Mandeville – biskupi diecezjalni wikariatu apostolskiego, a od 1997 diecezji Mandeville.

</doc>
<doc id="4897120" url="https://pl.wikipedia.org/wiki?curid=4897120" title="I Still Haven't Found What I'm Looking For">
I Still Haven't Found What I'm Looking For



</doc>
<doc id="4897121" url="https://pl.wikipedia.org/wiki?curid=4897121" title="Who's Gonna Ride Your Wild Horses">
Who's Gonna Ride Your Wild Horses



</doc>
<doc id="4897122" url="https://pl.wikipedia.org/wiki?curid=4897122" title="Stuck in a Moment You Can't Get Out Of">
Stuck in a Moment You Can't Get Out Of



</doc>
<doc id="4897129" url="https://pl.wikipedia.org/wiki?curid=4897129" title="Psiogłowcy">
Psiogłowcy

Psiogłowcy () – czechosłowacki historyczny dramat filmowy z 1955 w reżyserii Martina Friča. Adaptacja powieści Aloisa Jiráska pod tym samym tytułem, poświęconej XVII-wiecznemu powstaniu Chodów pod wodzą Jana Koziny.

</doc>
<doc id="4897138" url="https://pl.wikipedia.org/wiki?curid=4897138" title="Austrian Open 2020">
Austrian Open 2020

Austrian Open 2020, właśc. Generali Open 2020 – tenisowy turniej ATP kategorii ATP Tour 250 w sezonie 2020 z cyklu Austrian Open rozgrywany w dniach 8–13 września 2020 roku w Kitzbühel na kortach ceglanych o puli nagród wynoszącej 400 335 euro.

</doc>
<doc id="4897143" url="https://pl.wikipedia.org/wiki?curid=4897143" title="Susan Williams">
Susan Williams

Susan Rene Williams (ur. 17 czerwca 1969 w Long Beach jako Susan Rene Bartholomew) – amerykańska triathlonistka, brązowa medalistka olimpijska z Aten (2004).
Triathlon zaczęła uprawiać w 1994 roku. W 2004 roku wystąpiła na igrzyskach olimpijskich w Atenach i w zawodach kobiet zdobyła brązowy medal olimpijski. W konkurencji tej zajęła 9. miejsce w pływaniu, 1. w wyścigu kolarskim i 10. w biegu, co dało jej 3. miejsce w końcowej klasyfikacji. 
W latach 1998–2005 wielokrotnie startowała w mistrzostwach świata w triathlonie. Najlepszy rezultat w zawodach w tej rangi osiągnęła w 2002 roku, zajmując czwarte miejsce na długim dystansie w Nicei. W 1998 i 1999 roku zwyciężyła w mistrzostwach Ameryki Północnej.

</doc>
<doc id="4897144" url="https://pl.wikipedia.org/wiki?curid=4897144" title="Susan Bartholomew">
Susan Bartholomew



</doc>
<doc id="4897148" url="https://pl.wikipedia.org/wiki?curid=4897148" title="Rafał Michał Skarbek">
Rafał Michał Skarbek

Rafał Michał (Ludwik) Skarbek herbu Abdank (ur. ok. 1710 r. - zm. 30 września 1776 r.) - kasztelan warszawski w 1749 roku, wiceinstygator koronny w 1737 roku, chorąży kołomyjski od 1736 roku (zrezygnował przed 26 września 1765 roku), starosta sołotwiński w 1736 roku, sędzia kapturowy powiatu żydaczowskiego w 1764 roku.
Poseł na sejm 1746 roku i sejm 1758 roku z ziemi halickiej. Poseł na sejm 1762 roku z ziemi halickiej. W 1735 r. poślubił Magdalenę Benoe h. Taczała. Jedynym ich dzieckiem była Julianna (ok. 1730-1783), żona marszałka nadwornego koronnego Franciszka Rzewuskiego herbu Krzywda. 

</doc>
<doc id="4897149" url="https://pl.wikipedia.org/wiki?curid=4897149" title="Zoopagomycota">
Zoopagomycota

Zoopagomycota Gryganskyi, M.E. Sm., Spatafora &amp; Stajich – typ organizmów zaliczany do królestwa grzybów. Został wprowadzony do taksonomii w 2016 roku. We wcześniejszych klasyfikacjach "Zoopagomycetes" w randze podtypu "Zoopagomycotina" zaliczane były do sprzężniaków ("Zygomycota").
Charakterystyka.
"Zoopagomycota" były pierwszym kladem wyodrębnionym z grupy sprzężniaków, która okazała się taksonem polifiletycznym. Należą do nich głównie gatunki grzybów będące pasożytami zwierząt. Niektóre gatunki udaje się hodować poza organizmem żywiciela, większość gatunków jednak obserwuje się wyłącznie na zwierzętach. Niektóre gatunki wytwarzają ssawki, za pomocą których pobierają substancje odżywcze z ciała żywiciela. Bezpłciowo rozmnażają się przez zarodnie, w których wytwarzane są konidia i chlamydospory. Rozmnażanie płciowe, jeśli występuje, obejmuje wytwarzanie zygospor przez koniugację gametangiów. Strzępki mogą być podzielone septami. Zygospory tworzą się zwykle na zmodyfikowanych końcach strzępek.
Systematyka.
Według aktualizowanej klasyfikacji Index Fungorum, który bazuje na "Dictionary of the Fungi" do "Zoopagomycota" należą taksony:

</doc>
<doc id="4897153" url="https://pl.wikipedia.org/wiki?curid=4897153" title="CABI databases">
CABI databases

CABI databases – internetowa, ogólnie dostępna bez logowania systematyka obejmująca trzy królestwa: grzyby ("Fungi"), chromisty ("Chromista") i "Protozoa". Tworzona jest przez międzyrządową organizację Centre for Agriculture and Bioscience International (CABI) będąca organizacją non-profit.
Systematyka CABI databases to nowoczesna, sukcesywnie aktualizowana klasyfikacja oparta o nowe badania nad filogenetyką, w związku z czym pozycja wielu taksonów w tym systemie ulega zmianie po opublikowaniu nowych ustaleń taksonomicznych. Jest to system otwarty, tzn., że niektóre taksony nie mają ustalonej szczegółowej pozycji w systemie, a brakujące taksony są opisane jako "incertae sedis". Ich podawana w innych systemach klasyfikacyjnych szczegółowa pozycja taksonomiczna jest sztuczna i niepewna, szczegółowa systematyka w "CABI databases" zostanie podana dopiero po ustaleniu ich pokrewieństwa:
CABI databases to skrócona internetowa wersja "Dictionary of the Fungi", zawierająca tylko hierarchiczną systematykę, bez opisu taksonów. Na systematyce CABI databases opiera się "Index Fungorum" oraz systematyka grzybów i chromistów na wikipedii.

</doc>
<doc id="4897176" url="https://pl.wikipedia.org/wiki?curid=4897176" title="Frank Fernández">
Frank Fernández

Frank Fernández (ur. 1934 w Hawanie) – kubański pisarz, historyk oraz działacz anarchistyczny.
Życiorys.
Jest członkiem Movimiento Libertario Cubano en Exilio (MLCE) i redaktorem wydawanego przez organizację pisma "Guángara Libertaria". Autor "Cuban Anarchism: The History of A Movement" (pierwotnie napisanej w języku hiszpańskim), przetłumaczonej na język angielski, a także "La sangre de Santa Águeda: Angiolillo, Betances y Cánovas" (The Blood of Saint Agueda) dotyczącej zabójstwa XIX-wiecznego premiera Hiszpanii Antonio Cánovasa del Castillo. W wolnym czasie jest aktywistą politycznym i pracuje w pełnym wymiarze godzin jako inżynier mechanik.

</doc>
<doc id="4897177" url="https://pl.wikipedia.org/wiki?curid=4897177" title="Edmund Michael">
Edmund Michael

Edmund August Michael (ur. 30 lipca 1849 w Neusalza-Spremberg, zm. 23 października 1920 w Auerbach/Vogtl.) – niemiecki nauczyciel i mykolog.
Edmund Michael urodził się w Łużycach, w Friedersdorfie (obecnie jest to dzielnica Neusalza-Spremberg). Był starszym nauczycielem w szkole rolniczej w Auerbach/Vogtl. Mykologia była jego hobby. W 1895 roku po raz pierwszy opublikował dla hobbystów-grzybiarzy 3-tomowy przewodnik z ilustracjami malarza Albina Schmalfußa z Lipska. Jeszcze za życia E. Michaela był on wznawiany 6 razy i uczynił go znanym mykologiem amatorem.
Opisał nowe gatunki grzybów. W naukowych nazwach utworzonych przez niego taksonów dodawane jest jego nazwisko Michael.

</doc>
<doc id="4897179" url="https://pl.wikipedia.org/wiki?curid=4897179" title="Klattia">
Klattia

Klattia – rodzaj roślin należący do rodziny kosaćcowatych ("Iridaceae"), obejmujący trzy gatunki występujące w południowo-zachodnim Kraju Przylądkowym w Południowej Afryce.
Nazwa naukowa rodzaju została nadana na cześć Friedricha Klatta, XIX-wiecznego botanika z Hamburga, badacza roślin z rodziny kosaćcowatych.
Systematyka.
Rodzaj z podrodziny "Nivenioideae" z rodziny kosaćcowatych ("Iridaceae").

</doc>
<doc id="4897180" url="https://pl.wikipedia.org/wiki?curid=4897180" title="Rumen Stanev">
Rumen Stanev



</doc>
<doc id="4897187" url="https://pl.wikipedia.org/wiki?curid=4897187" title="Karpacki Wyścig Kurierów 2020">
Karpacki Wyścig Kurierów 2020

Karpacki Wyścig Kurierów 2020 – 37. edycja wyścigu kolarskiego Karpacki Wyścig Kurierów poświęconego pamięci Wacława Felczaka, który odbył się 31 sierpnia 2020 na liczącej 134,5 kilometra trasie z Tarnowa do Ciężkowic; wyścig był częścią UCI Europe Tour 2020.
Wyścig w formacie wieloetapowym miał odbyć się w dniach od 28 kwietnia do 3 maja 2020, jednak, ze względu na pandemię COVID-19, w początkowym terminie został odwołany. W związku z tym impreza została przeniesiona na 31 sierpnia 2020, a jej format zmieniono na rywalizację jednodniową – był to pierwszy przypadek w historii wyścigu, gdy składał się on tylko z jednego etapu. Do startu zgłosiło się 11 drużyn, jednak do rywalizacji dopuszczono tylko część z nich, gdyż część zespołów nie przeszła wymaganych przez organizatora testów na COVID-19 (spośród zgłoszonych drużyn na starcie nie pojawił się żaden zawodnik z CCC Development Team, Klubu Kolarskiego Tarnovia, WMKS-u Olsztyn oraz Pogoni Mostostal Puławy) – w związku z tym do wyścigu przystąpiło tylko 33 kolarzy, a organizatorzy zdecydowali się skrócić rywalizację poprzez odwołanie końcowej rundy wokół Ciężkowic, w wyniku czego dystans wyścigu zmniejszył się z około 168 do 134 kilometrów.
Mimo faktu iż Karpacki Wyścig Kurierów 2020 był wyścigiem jednodniowym, oprócz rywalizacji głównej, w której triumfował Jordan Habets przed Adamem Kusiem i Antti-Jussi Juntunenem, organizatorzy prowadzili również klasyfikacje w innych kategoriach: Artjom Mirzojev wygrał rywalizację sprinterów i górską, Jordan Habets kategorię młodzieżową (do lat 21), a zespół TC Chrobry Głogów klasyfikację drużynową.

</doc>
<doc id="4897189" url="https://pl.wikipedia.org/wiki?curid=4897189" title="Why'd You Only Call Me When You're High?">
Why'd You Only Call Me When You're High?



</doc>
<doc id="4897198" url="https://pl.wikipedia.org/wiki?curid=4897198" title="Maria Kalczyńska">
Maria Kalczyńska

Maria Kalczyńska (ur. 14 stycznia 1958) – polska bibliolog, dr hab., profesor uczelni Katedry Nauk Humanistycznych i Prawnych Wydziału Ekonomii i Zarządzania Politechniki Opolskiej.
Życiorys.
8 czerwca 1993 obroniła pracę doktorską "Wydawnictwo prasowe "Gazety Opolskiej" w roli edytora i popularyzatora książki polskiej na Górnym Śląsku 1890 - 1923", następnie uzyskała stopień doktora habilitowanego. Pracowała w Instytucie Bibliotekoznawstwa i Informacji Naukowej na Wydziale Filologicznym Uniwersytetu Śląskiego w Katowicach.
Była docentem w Państwowym Instytucie Naukowym - Instytutu Śląskiego w Opolu, profesorem w Katedrze Rynku Pracy i Kapitału Ludzkiego na Wydziale Ekonomii i Zarządzania Politechniki Opolskiej, profesorem nadzwyczajnym Katedry Badań nad Komunikacją i Społeczeństwem Wielokulturowym Wydziału Ekonomii i Zarządzania Politechniki Opolskiej.
Jest profesorem uczelni Katedry Nauk Humanistycznych i Prawnych Wydziału Ekonomii i Zarządzania Politechniki Opolskiej.
Piastowała stanowisko kierownika Katedry Badań nad Komunikacją i Społeczeństwem Wielokulturowym Wydziału Ekonomii i Zarządzania Politechniki Opolskiej i sekretarza Stowarzyszenia Instytutu Śląskiego.

</doc>
<doc id="4897200" url="https://pl.wikipedia.org/wiki?curid=4897200" title="Wołodymyr Kuryło">
Wołodymyr Kuryło

Wołodymyr Iwanowycz Kuryło (ur. 10 listopada 1961 w Jabłuniwie k. Kaniowa) – ukraiński prawnik, dr hab., profesor Katedry Własności Intelektualnej, Prawa Administracyjnego i Europejskiego Wydziału Ekonomii i Zarządzania Politechniki Opolskiej.
Życiorys.
Obronił pracę doktorską, następnie uzyskał stopień doktora habilitowanego. Był profesorem Katedry Własności Intelektualnej, Prawa Administracyjnego i Europejskiego Wydziału Ekonomii i Zarządzania Politechniki Opolskiej.

</doc>
<doc id="4897203" url="https://pl.wikipedia.org/wiki?curid=4897203" title="Ludwig von Lockstedt">
Ludwig von Lockstedt

Ludwig Ferdinand von Lockstedt (ur. 1837 w Gut Hohenwalde koło Choszczna, zm. 11 września 1877 w Eberswalde) – niemiecki prawnik administracyjny, właściciel majątku ziemskiego i starosta (Landrat) powiatu Regenwalde.

</doc>
<doc id="4897205" url="https://pl.wikipedia.org/wiki?curid=4897205" title="Iranodon">
Iranodon



</doc>
<doc id="4897207" url="https://pl.wikipedia.org/wiki?curid=4897207" title="Ford Fiesta Rally2">
Ford Fiesta Rally2



</doc>
<doc id="4897209" url="https://pl.wikipedia.org/wiki?curid=4897209" title="Volodymyr Kuryło">
Volodymyr Kuryło



</doc>
<doc id="4897210" url="https://pl.wikipedia.org/wiki?curid=4897210" title="Rajd Śląska 2020">
Rajd Śląska 2020

4. Rajd Śląska – 4. edycja Rajdu Śląska. To rajd samochodowy, który był rozgrywany od 11 do 12 września 2020 roku. Bazą rajdu było miasto Chorzów. Była to druga runda rajdowych samochodowych mistrzostw Polski w roku 2020, druga runda historycznych rajdowych samochodowych mistrzostw Polski w sezonie 2020 i trzecia runda Rajdowych Samochodowych Mistrzostw Śląska w sezonie 2020.
Rajd Ślaska 2020 wygrał fiński zawodnik Jari Huttunen startujący samochodem Hyundai i20 R5, wyprzedził on o ponad siedem sekund polskiego zawodnika Grzegorza Grzyba prowadzącego Škodę Fabię Rally2 evo. Trzecie miejsce z ponad trzydziestosekundową stratą zajął Tomasz Kasperczyk.
Lista zgłoszeń.
Poniższa lista spośród 69 zgłoszonych zawodników obejmuje tylko zawodników startujących w najwyższej klasie 2, samochodami grupy R5 i RGT oraz wybranych zawodników startujących w klasie Open.
Wyniki końcowe rajdu.
W klasyfikacji generalnej dodatkowe punkty przyznawane są za odcinek Power Stage.
Klasyfikacja kierowców RSMP po 2 rundzie.
Punkty otrzymuje 15 pierwszych zawodników, którzy ukończą rajd według klucza:
Dodatkowe punkty zawodnicy zdobywają za ostatni odcinek specjalny zwany Power Stage, punktowany: za zwycięstwo – 5, drugie miejsce – 4, trzecie – 3, czwarte – 2 i piąte – 1 punkt.
W tabeli uwzględniono miejsce, które zajął zawodnik w poszczególnym rajdzie, a w indeksie górnym umieszczono miejsce uzyskane na ostatnim odcinku specjalnym tzw. Power Stage.

</doc>
<doc id="4897211" url="https://pl.wikipedia.org/wiki?curid=4897211" title="Rudolph Arnold Maas Geesteranus">
Rudolph Arnold Maas Geesteranus

Rudolph Arnold Maas Geesteranus (ur. 20 stycznia 1911 w Hadze, zm. 18 maja 2003 w Oegstgeest) – holenderski mykolog.
Życiorys.
Urodził się w Hadze w Holandii. Do 1929 roku wraz z rodziną mieszkał w Indiach Wschodnich. Rudolph wrócił do Hagi i w 1931 roku wstąpił na Uniwersytet w Lejdzie. Od 1937 r. był wolontariuszem zielnika w Hadze, w 1939 r. został powołany na stanowisko asystenta, a w 1946 r. został kustoszem zbiorów mykologicznych i lichenologicznych.
W 1947 r. obronił pracę doktorską na Uniwersytecie w Lejdzie pracą o porostach z rodziny tarczownicowatych ("Parmeliaceae") w Holandii. W latach 1949–1950 samotnie podróżował po Kenii, zbierając porosty i rośliny kwiatowe. W 1964 roku wraz z Cornelisem Basem wyjechał do północnych Indii. Po powrocie do 1976 roku pracował w Leiden Royal Herbarium.
Praca naukowa.
Od 1955 r. zajmuje się badaniem grzybów hydnoidalnych. W 1959 roku wspólnie z Marinusem Antonem Donkiem, przy wsparciu profesora Hermanna Johannesa Lama, założyli czasopismo mykologiczne "Persoonia". W czasopiśmie tym Geesteranus opublikował wiele prac na temat różnych grup workowców ("Ascomycota"), a także grzybów z rodzaju "Mycena". W 1992 roku opublikował ostatnią z dwóch tomów monografię tego rodzaju na półkuli północnej, w 1997 – monografię dla terytorium brazylijskiego stanu Parana.
Opisał nowe gatunki grzybów. W naukowych nazwach utworzonych przez niego taksonów dodawany jest skrót jego nazwiska Maas Geest.

</doc>
<doc id="4897214" url="https://pl.wikipedia.org/wiki?curid=4897214" title="Parafia Matki Bożej Królowej Polski w Leśnej Polanie">
Parafia Matki Bożej Królowej Polski w Leśnej Polanie

Parafia pw. Matki Bożej Królowej Polski w Leśnej Polanie – parafia rzymskokatolicka należąca do dekanatu tarczyńskiego, archidiecezji warszawskiej, metropolii warszawskiej Kościoła katolickiego.

</doc>
<doc id="4897219" url="https://pl.wikipedia.org/wiki?curid=4897219" title="Parafia św. Stanisława Kostki w Mrokowie">
Parafia św. Stanisława Kostki w Mrokowie

Parafia pw. Świętego Stanisława Kostki w Mrokowie – parafia rzymskokatolicka należąca do dekanatu tarczyńskiego, archidiecezji warszawskiej, metropolii warszawskiej Kościoła katolickiego.

</doc>
<doc id="4897224" url="https://pl.wikipedia.org/wiki?curid=4897224" title="Dobri Dobrev">
Dobri Dobrev



</doc>
<doc id="4897225" url="https://pl.wikipedia.org/wiki?curid=4897225" title="Keyshawn Woods">
Keyshawn Woods

Antonio Keyshawn Woods (ur. 28 stycznia 1996 w Gastonii) – amerykański koszykarz występujący na pozycji rzucającego obrońcy.
W 2014 został wybrany najlepszych zawodnikiem amerykańskich szkół średnich stanu Karolina Północna (North Carolina Gatorade Player of the Year). Doprowadził swoją szkolną drużynę Northside Christian Academy do dwóch z rzędu mistrzostw stanu Karoliny Północnej klasy 2A North Carolina Independent Schools Athletic Association. W 2015 zdobył tytuł zawodnika roku – Charlotte Observer All-Mecklenburg Player of the Year i Metrolina Athletic Conference Player of the Year. Został też zaliczony do I składu All-Metrolina Athletic Conference.
7 września 2020 został zawodnikiem Polskiego Cukru Toruń. 2 lipca 2021 dołączył do GTK Gliwice. 30 listopada 2021 opuścił klub.

</doc>
<doc id="4897229" url="https://pl.wikipedia.org/wiki?curid=4897229" title="Parafia Najświętszego Serca Pana Jezusa w Przypkach">
Parafia Najświętszego Serca Pana Jezusa w Przypkach

Parafia pw. Najświętszego Serca Pana Jezusa w Przypkach – parafia rzymskokatolicka należąca do dekanatu tarczyńskiego, archidiecezji warszawskiej, metropolii warszawskiej Kościoła katolickiego.

</doc>
<doc id="4897234" url="https://pl.wikipedia.org/wiki?curid=4897234" title="Wyścig Solidarności i Olimpijczyków 2020">
Wyścig Solidarności i Olimpijczyków 2020

Wyścig Solidarności i Olimpijczyków 2020 – 31. edycja wyścigu kolarskiego Wyścig Solidarności i Olimpijczyków, która odbyła się w dniach od 9 do 12 września 2020 na liczącej ponad 710 kilometrów trasie z Niska do Łodzi. Wyścig był częścią UCI Europe Tour 2020.
Wyścig początkowo miał odbyć się pod koniec czerwca 2020, jednak, ze względu na pandemię COVID-19, został przeniesiony na termin wrześniowy. Impreza była elementem obchodów 40. rocznicy założenia Niezależnego Samorządnego Związku Zawodowego „Solidarność”.

</doc>
<doc id="4897235" url="https://pl.wikipedia.org/wiki?curid=4897235" title="Parafia św. Jana Chrzciciela w Rembertowie">
Parafia św. Jana Chrzciciela w Rembertowie

Parafia pw. Świętego Jana Chrzciciela w Rembertowie – parafia rzymskokatolicka należąca do dekanatu tarczyńskiego, archidiecezji warszawskiej, metropolii warszawskiej Kościoła katolickiego. Siedziba parafii mieści się w Rembertowie, w gminie Tarczyn, w powiecie piaseczyńskim, w województwie mazowieckim, w Polsce.

</doc>
<doc id="4897237" url="https://pl.wikipedia.org/wiki?curid=4897237" title="Linia kolejowa nr 687">
Linia kolejowa nr 687

Linia kolejowa nr 687 – pierwszorzędna, jednotorowa, zelektryfikowana linia kolejowa znaczenia państwowego łącząca posterunek odgałęźny Kalina ze stacją Herby Stare.
Linia w całości została ujęta w kompleksową sieć transportową TEN-T.
Linia umożliwia przejazd pociągów z kierunku Kalet w stronę Częstochowy. Jest najczęściej wykorzystywana przez pociągi towarowe, a sezonowo przez pociągi pasażerskie do Helu oraz Łeby.

</doc>
<doc id="4897239" url="https://pl.wikipedia.org/wiki?curid=4897239" title="Lukanka">
Lukanka



</doc>
<doc id="4897240" url="https://pl.wikipedia.org/wiki?curid=4897240" title="Parafia Świętego Ducha w Werdunie">
Parafia Świętego Ducha w Werdunie

Parafia pw. Świętego Ducha w Werdunie – parafia rzymskokatolicka należąca do dekanatu tarczyńskiego, archidiecezji warszawskiej, metropolii warszawskiej Kościoła katolickiego.

</doc>
<doc id="4897245" url="https://pl.wikipedia.org/wiki?curid=4897245" title="Marceli Pustelniak">
Marceli Pustelniak

Marceli Pustelniak (ur. 26 kwietnia 1899 w Czerniowcach, zm. 1 czerwca 1987 w Wielkiej Brytanii) – podpułkownik obserwator Wojska Polskiego.
Życiorys.
Urodził się 26 kwietnia 1899 w Czerniowcach. Był synem Franciszka i Malwiny z domu Skólskiej.
Po zakończeniu I wojny światowej został przyjęty do Wojska Polskiego. Został awansowany na stopień porucznika piechoty ze starszeństwem z dniem 1 marca 1921. Był oficerem 48 pułk piechoty w Stanisławowie. Później został zweryfikowany w stopniu porucznika w korpusie oficerów lotnictwa ze starszeństwem z dniem 1 marca 1921. Na przełomie lat 20./20. był oficerem 6 pułku lotniczego we Lwowie. Został awansowany na stopień kapitana w korpusie oficerów aeronautyki z dniem 1 stycznia 1932. 10 kwietnia 1932 w Sanoku poślubił Janinę Zofię Rogozińską (ur. 1906). Od sierpnia 1932 krótkotrwale był dowódcą 61 eskadry liniowej, a potem od stycznia do grudnia 1933 dowodził 64 eskadrą bombową. Według stanu z marca 1939 służył w Dowództwie Lotnictwa Ministerstwa Spraw Wojskowych.
Podczas II wojny światowej przedostał się na Zachód. Służył w Polskich Siłach Powietrznych w Wielkiej Brytanii i w RAF (posiadał numer służbowy P-0901). Po wojnie pozostał na emigracji w Wielkiej Brytanii. Jako zamieszkujący w Nottingham "Marcel Pustelniak" został naturalizowany w Wielkiej Brytanii 18 sierpnia 1964. Do końca życia pozostawał w stopniu podpułkownika obserwatora i brytyjskim W/Cdr.
Zmarł 1 czerwca 1987. Został pochowany na cmentarzu w Newark-on-Trent.

</doc>
<doc id="4897248" url="https://pl.wikipedia.org/wiki?curid=4897248" title="Parafia Matki Bożej Łaskawej w Złotokłosie">
Parafia Matki Bożej Łaskawej w Złotokłosie

Parafia pw. Matki Bożej Łaskawej w Złotokłosie – parafia rzymskokatolicka należąca do dekanatu tarczyńskiego, archidiecezji warszawskiej, metropolii warszawskiej Kościoła katolickiego.

</doc>
<doc id="4897251" url="https://pl.wikipedia.org/wiki?curid=4897251" title="Wojciech Korzeniewski">
Wojciech Korzeniewski

Wojciech Korzeniewski (ur. 14 kwietnia 1950 w Sopocie) – animator kultury, impresario, wydawca, producent telewizyjny, prezes fundacji Sopockie Korzenie, były wiceprezes Baltic Media Group (Pomorska TV), manager zespołu Kombi.
Dzieciństwo i wczesna młodość.
Uczęszczał do II Liceum Ogólnokształcącym im. Bolesława Chrobrego w Sopocie. W 1975 ukończył Państwową Szkołę Ekonomiczną w Gdyni. W latach 1972–1974 pełnił rolę wiceprezesa AZS Gdańsk.
Działalność w czasach PRL.
W 1974 był współtwórcą Towarzystwa Przyjaciół Sopotu. W latach 1974–1976 zaangażowany był we współorganizowanie masowej imprezy cyklicznej „Świat Dziecka”. Następnie, w 1975, trafił do Bałtyckiej Agencji Artystycznej (BART) i do 1979 pracował tam jako szef marketingu i promocji. Osobiście lub pod szyldem BART pełnił funkcję promotora i opiekuna gwiazd, takich jak m.in.: Marek Grechuta, Maryla Rodowicz, Ewa Demarczyk czy Irena Jarocka.
W 1976 Korzeniewski – razem z Jackiem Sylwinem – został impresario zespołu Kombi, które zyskało popularność podczas Międzynarodowych Konfrontacji Muzycznych „Pop Session” zorganizowanych w 1976 przez BART i Polską Agencję Artystyczną PAGART.
By uniezależnić się od BART, Korzeniewski w 1979 nawiązał współpracę z Wydawnictwem ZSL, zakładając Biuro Reklam i Ogłoszeń w Sopocie, promując festiwale i trasy koncertowe w Polsce i za granicą. W tym samym roku został pomysłodawcą i współorganizatorem Międzynarodowych Targów Muzycznych „Intermusica”, które odbyły się w Sopocie, podczas Festiwalu Interwizji. W 1982 Korzeniewski, wraz ze swoim bratem bliźniakiem Grzegorzem i Wiesławem Śliwińskim założył Biuro Usług Promocyjnych – pierwszą prywatną spółkę w Polsce, która zajęła się profesjonalną działalnością marketingową dla potrzeb krajowego przemysłu rozrywkowego. Był dyrektorem firmy do 1994.
W 1988 Wojciech Korzeniewski został członkiem Międzynarodowej Federacji Organizatorów Festiwali (FIDOF) w Los Angeles, po dwóch latach stając się członkiem zarządu organizacji.
Festiwal w Jarocinie.
Razem m.in. z Jackiem Sylwinem, Walterem Chełstowskim, Marcinem Jacobsonem, Wiesławem Śliwińskim, Jerzym Wertenstein-Żuławskim, Filipem Holszańskim pracował nad koncepcją stworzenia ruchu muzycznego pod nazwą MMG – Muzyka Młodej Generacji. W 1978 ruch zainicjował działalność w Sopocie, a po dwóch latach przeniósł się do Jarocina. Tam przekształcił Wielkopolskie Rytmy Młodych, a wydarzenie stało się później jednym z najważniejszych festiwali muzycznych w Polsce.
Festiwal w Sopocie.
Wojciech Korzeniewski w 1988 zaczął współorganizować Sopocki Festiwal Piosenki. W latach 1989–1994 pełnił funkcję jego prezydenta.
Działalność po 1989 roku.
Do 1994 Korzeniewski wraz z Jackiem Sylwinem, sprawował opiekę nad zespołem Kombi oraz zajmował się organizacją tras koncertowych w Polsce i za granicą. Do dziś działa wraz z zespołem – już samodzielnie. Historię tej współpracy opisuje wywiad-rzeka w wydanej przez Korzeniewskiego i Sławomira Łosowskiego książce wydawnictwa IN ROCK pt. „Kombi. Słodkiego miłego życia. Prawdziwa historia”.
W latach 2002–2004 Korzeniewski był współautorem i promotorem koncepcji Centrum Edukacji i Promocji Regionu na Kaszubach, które stało się atrakcją turystyczną. Współtworzył także Stowarzyszenie Lokalna Organizacja Turystyczna „Szczyt Wieżyca”.
W 2008, z okazji 50. rocznicy pierwszego koncertu rockowego w Polsce, razem z Marcinem Jacobsonem i Wiesławem Śliwińskim założył Fundację Sopockie Korzenie. Celem organizacji jest uchronienie przed zapomnieniem postaci i pamiątek związanych z muzyką rockową w Polsce. Fundacja wydaje książki, organizuje koncerty i spotkania, prowadzi konkursy dla miłośników rocka. Korzeniewski stara się także o uhonorowanie osób zasłużonych dla polskiego rock’n’rolla w formie odznaczeń państwowych, nagród, nazwy ulic czy murali. Od kilkunastu lat Korzeniewski uzupełnia też archiwa dotyczące historii sopockich festiwali, polskiego rocka, sopockiego Non Stopu. Z jego zasobów korzystają m.in. media, muzea, domy kultury, biblioteki. W latach 2015–2020 przekazał część zbiorów Muzeum Polskiej Piosenki w Opolu i muzeum „Spichlerz Rocka” w Jarocinie. W tej dziedzinie współpracuje też z Archiwum Rocka Daniela Wolaka.
Od 2012 był wiceprezesem Baltic Media Group – z jego inicjatywy powstały m.in. biura i studia BMG. W Pomorskiej TV prowadził autorski program „Korzenie Rocka”.
Od 2015 wraz z wójtem Markiem Zimakowskim i Gminnym Ośrodkiem Kultury organizuje w Przywidzu coroczny festiwal „Rockblu Przywidz Festiwal”. Z tej okazji w miejscowości otworzono bulwar „Czerwonych gitar” oraz zbudowano rzeźbę „Korzenie rocka”, na której gwiazdy polskiego rocka uczestniczące w festiwalu, zostawiają na pamiątkę stalowe płyty ze swoim logo.

</doc>
<doc id="4897252" url="https://pl.wikipedia.org/wiki?curid=4897252" title="Chevrolet 400">
Chevrolet 400



</doc>
<doc id="4897256" url="https://pl.wikipedia.org/wiki?curid=4897256" title="Chevrolet Chevy Malibu">
Chevrolet Chevy Malibu



</doc>
<doc id="4897262" url="https://pl.wikipedia.org/wiki?curid=4897262" title="Beiträge zur Kenntnis der Pilze Mitteleuropas">
Beiträge zur Kenntnis der Pilze Mitteleuropas

Beiträge zur Kenntnis der Pilze Mitteleuropas (w literaturze cytowane jako "Beitr. Kenntn. Pilze Mitteleur.") – niemieckie czasopismo naukowe publikujące artykuły z zakresu mykologii. Jest to czasopismo Niemieckiego Towarzystwa Mykologicznego (Deutsche Gesellschaft für Mykologie / Arbeitsgemeinschaft Mykologie Ostwürttemberg). Artykuły publikowane są w języku niemieckim. Zdigitalizowne kopie numerów czasopisma dostępne są w Deutsche Digitale Bibliothek. 

</doc>
<doc id="4897263" url="https://pl.wikipedia.org/wiki?curid=4897263" title="Beitr. Kenntn. Pilze Mitteleur.">
Beitr. Kenntn. Pilze Mitteleur.



</doc>
<doc id="4897264" url="https://pl.wikipedia.org/wiki?curid=4897264" title="Chevrolet Bonanza">
Chevrolet Bonanza



</doc>
<doc id="4897266" url="https://pl.wikipedia.org/wiki?curid=4897266" title="Đuveč">
Đuveč



</doc>
<doc id="4897269" url="https://pl.wikipedia.org/wiki?curid=4897269" title="Lekkoatletyka na Letnich Igrzyskach Olimpijskich 1964 – dziesięciobój mężczyzn">
Lekkoatletyka na Letnich Igrzyskach Olimpijskich 1964 – dziesięciobój mężczyzn

Dziesięciobój mężczyzn podczas XVIII Letnich Igrzysk Olimpijskich w Tokio rozegrano 19 i 20 października 1964 na Stadionie Olimpijskim w Tokio. Zwycięzcą został Willi Holdorf ze wspólnej reprezentacji Niemiec.

</doc>
<doc id="4897276" url="https://pl.wikipedia.org/wiki?curid=4897276" title="Przystanek na peryferiach">
Przystanek na peryferiach

Przystanek na peryferiach () – czechosłowacki czarno-biały dramat filmowy z 1957 w reżyserii Jána Kadára i Elmara Klosa. 

</doc>
<doc id="4897278" url="https://pl.wikipedia.org/wiki?curid=4897278" title="Michał Spieszny">
Michał Spieszny

Michał Aleksander Spieszny (ur. 26 sierpnia 1964 w Tarnowie) – polski teoretyk sportu, doktor habilitowany nauk o kulturze fizycznej, profesor uczelni na Akademii Wychowania Fizycznego im. Bronisława Czecha w Krakowie i jej prorektor w kadencji 2020–2024.
Życiorys.
Absolwent I Liceum Ogólnokształcącego im. Kazimierza Brodzińskiego w Tarnowie (1983). W 1987 ukończył studia z zakresu wychowania fizycznego na Akademii Wychowania Fizycznego im. Bronisława Czecha w Krakowie. Doktoryzował się w 1997 na macierzystej uczelni na podstawie rozprawy: "Strukturalne i funkcjonalne uwarunkowania procesu uczenia się techniki gry w piłce ręcznej", której promotorem był dr hab. Stanisław Żak. Stopień naukowy doktor habilitowanego uzyskał w 2012 na AWF w Krakowie w oparciu o pracę zatytułowaną: "Analiza rozwoju cech somatycznych, motoryczności i umiejętności techniczno-taktycznych młodych sportowców uprawiających grę w piłkę ręczną".
W 1987 rozpoczął pracę na AWF w Krakowie; zajmował kolejno stanowiska: asystenta, adiunkta i profesora nadzwyczajnego (2013, po zmianach prawnych profesora uczelni). W latach 2006–2012 był kierownikiem Zakładu Teorii i Metodyki Piłki Ręcznej, zaś w latach 2012–2016 Zakładu Gier Sportowych i Rekreacyjnych. W latach 2016–2020 był dziekanem Wydziału Wychowania Fizycznego i Sportu. W 2020 został prorektorem AWF w Krakowie do spraw studenckich w kadencji 2020–2024. Pracował też w Małopolskiej Uczelni Państwowej im. rotmistrza Witolda Pileckiego w Oświęcimiu i WSBiP w Ostrowcu Świętokrzyskim.
Uzyskał uprawnienia trenera piłki ręcznej (trener klasy mistrzowskiej – 2009). Został wiceprezesem Małopolskiego Związku Piłki Ręcznej do spraw sportowych oraz członkiem zarządu Związku Piłki Ręcznej w Polsce do spraw współpracy z uczelniami oraz wydawnictw. W 2012 został prezesem AZS-AWF Kraków.
Specjalizuje się w grach zespołowych, teorii sportu i antropomotoryce. Opublikował ponad 100 prac naukowych.
W 2014 został odznaczony Srebrnym Krzyżem Zasługi.

</doc>
<doc id="4897280" url="https://pl.wikipedia.org/wiki?curid=4897280" title="Metz (zespół muzyczny)">
Metz (zespół muzyczny)

METZ – kanadyjski zespół punkrockowy założony w 2008 roku Ottawie, a obecnie z siedzibą w Toronto. W skład zespołu wchodzą: wokalista oraz gitarzysta Alex Edkins, perkusista Hayden Menzies oraz basista Chris Slorach.
Historia.
W roku 2007 w mieście Ottawa z inicjatywy wokalisty i gitarzysty Alex Edkins oraz perkusista Hayden Menzies powstało pierwsze wcielenie zespołu. Dopiero rok później, po przeprowadzce do Toronto, gdzie poznali basistę Chrisa Sloracha, zespół w pełni rozpoczął swoją działalność. 9 października 2012 roku wydali swój pierwszy album pod tytułem METZ. Ogólnie został dobrze przyjęty przez fanów, jak i krytyków, którzy zauważyli na nim duży wpływ muzyki rockowej wczesnych lat dziewięćdziesiątych. Drugi album został wydany 4 maja 2015 roku pod tytułem "II". Tak jak jego poprzednik, również zawierał 10 piosenek. Brzmienie albumu było kontynuacją tego, co można było usłyszeć na debiucie zespołu. Album był nominowany do 2015 Polaris Music Prize. Trzeci album, "Strange Peace", miał swoją premierę 22 września 2017 roku. Tym razem podczas pracy nad muzyką, zespół obrał inny kierunek niż przy poprzednim albumie, nieco zmieniając swoje dotychczasowe brzmienie. W 2019 roku grupa zdecydowała się na wydanie albumu "Automat", na którym zebrano mniej znane utwory i te będące trudniej dostępne. Znajdziemy na nim single, które nie promowały żadnych albumów studyjnych, piosenki ze strony B singli oraz jedno wcześniej nieopublikowane demo. 21 lipca 2020 roku Metz udostępnili singiel "A Boat to Drown In". Wraz z teledyskiem promuje czwarty album długogrający grupy pod tytułem "Atlas Vending". Premiera albumu została zaplanowana na 9 października 2020 roku, czyli dokładnie 8 lat po debiutanckiej płycie. Na krążku znajduje się 10 piosenek. 
Podczas trasy koncertowej w 2021 roku, którą zespół odbywał wraz z inną kanadyjską grupą muzyczną, Preocupations, okradziony został van, którym kapela przemieszczała się pomiędzy kolejnymi koncertami. Do kradzieży doszło w mieście Santa Clarita w stanie Kalifornia, o czym zespół dowiedział się rankiem, 20 listopada. Skradzione zostały nie tylko efekty gitarowe, mikrofony czy cały zestaw perkusyjny, ale również merch zespołowy, który fani mogli zakupić na koncertach. Choć zespół był bardzo zdeterminowany, aby nie odwoływać reszty zaplanowanych koncertów, to jednocześnie nie było to możliwe bez odzyskania skradzionego wyposażenia. Zorganizowana została zbiórka pieniężna, która pozwoliłaby zespołowi zakupić wszystko co potrzebne do dalszego uczestniczenia w trasie koncertowej oraz udostępniono listę skradzionych przedmiotów. W ciągu 24 godzin od uruchomienia zbiórki udało się zebrać ponad 28 tysięcy dolarów, co pozwoliło na zakupienia nowego sprzętu. 
Wiele grafik znajdujących się na koszulkach oraz plakatach promujących zespół jest autorstwa perkusisty, Haydena Menziesa, który zdobył wyższe wykształcenie z dziedziny sztuk pięknych na Uniwersytecie Concordia w Montrealu. Natomiast autorem fotografii znajdujących się na okładkach albumów takich jak METZ, II, Atlas Vending oraz singla Dirty Shirt jest ojciec wokalisty zespołu, John Edkins.

</doc>
<doc id="4897291" url="https://pl.wikipedia.org/wiki?curid=4897291" title="Abdul Malik Fadjar">
Abdul Malik Fadjar

Abdul Malik Fadjar (ur. 22 lutego 1939 w Yogyakarcie, zm. 7 września 2020 w Dżakarcie) – indonezyjski uczony i polityk, minister.
Działalność polityczna.
W okresie od 21 maja 1998 do 20 października 1999 był ministrem religii w gabinecie prezydenta Habibiego, a od 10 sierpnia 2001 do 20 października 2004 ministrem edukacji w gabinecie prezydent Soekarnoputri. Od 19 stycznia 2015 do 20 października 2019 był członkiem Rady Doradczej Prezydenta Indonezji Joko Widodo.

</doc>
<doc id="4897293" url="https://pl.wikipedia.org/wiki?curid=4897293" title="Metz (zespół)">
Metz (zespół)



</doc>
<doc id="4897294" url="https://pl.wikipedia.org/wiki?curid=4897294" title="Pristiophorus cirratus">
Pristiophorus cirratus



</doc>
<doc id="4897298" url="https://pl.wikipedia.org/wiki?curid=4897298" title="Kościół poewangelicki w Jutrosinie">
Kościół poewangelicki w Jutrosinie

Kościół poewangelicki – dawna świątynia protestancka znajdująca się w mieście Jutrosin, w powiecie rawickim, w województwie wielkopolskim.
Kościół został wzniesiony na miejscu spalonej w 1861 roku poprzedniej świątyni. Projekt został wykonany przez architekta Würtemberga z Krotoszyna, z kolei prowadzenie prac murarskich zostało powierzone Endrichtowi z Milicza. Prace zostały rozpoczęte w dniu 14 lipca 1862 roku. Kopuła i krzyż na wieży zostały założone w dniu 29 lipca 1863 roku. Wszystkie koszty budowy zostały oszacowane na 24 tysięcy talarów. Ambona kosztowała 110, a organy, które zostały wybudowane przez braci Walter z Góry, 118 talarów. Plafon, dzieło miejscowego stolarza Dummera, kosztował – nie licząc drewna – 480 talarów, natomiast wykonana z piaskowca kopuła i żelazny krzyż 218 talarów. Kościół został poświęcony w dniu 11 listopada 1863 roku. Ściany świątyni zostały zbudowane na nietynkowanej podmurówce z kamienia polnego. Budowla posiada formę wydłużonego prostokąta o wymiarach 38 x 17 m, z trójbocznie zamkniętym prezbiterium, po bokach którego są umieszczone dwie prostokątne przybudówki. Korpus nawowy jest jednoprzestrzenny i ma dwie kondygnacje. Nakrywa go dwuspadowy dach, nakryty dachówką karpiówką ułożoną podwójnie w koronkę. Dwie przybudówki po bokach prezbiterium nakryte są blachą. Więźba dachowa została wykonana z drewna. Od strony wschodniej jest umieszczona kwadratowa pięciokondygnacyjna wieża nakryta dachem wiciowym. Na podstawie dekretu z dnia 8 marca 1946 roku o majątkach opuszczonych i poniemieckich państwo polskie przejęło mienie obywateli niemieckich. Świątynia ewangelicka przekazana została parafii rzymskokatolickiej w Jutrosinie. Od 8 września 1946 roku funkcjonowała jako kościół Serca Pana Jezusa. W tym czasie z tej świątyni został zabrany dzwon, który zawisł w wieży kościoła parafialnego w Jutrosinie oraz ławki i organy do świątyni w Dubinie. Nabożeństwa w kościele Serca Pana Jezusa były odprawiane do połowy lat 70. XX wieku. Następnie budowla pełniła funkcję magazynu sprzętów kościelnych i niszczała. W 1994 roku kościół został przekazany miastu. Władze podjęły decyzję o przebudowie świątyni na salę widowiskowo-sportową. Przetarg na wykonanie prac został wygrany przez firmę Zdzisława Wieruszewskiego z Jutrosina. Przekazanie obiektu odbyło się 19 marca 1998 roku.

</doc>
<doc id="4897302" url="https://pl.wikipedia.org/wiki?curid=4897302" title="Not Alone (singel Arama Mp3)">
Not Alone (singel Arama Mp3)



</doc>
<doc id="4897304" url="https://pl.wikipedia.org/wiki?curid=4897304" title="Amazing (singel Tanji)">
Amazing (singel Tanji)



</doc>
<doc id="4897306" url="https://pl.wikipedia.org/wiki?curid=4897306" title="Shine (singel sióstr Tołmaczowych)">
Shine (singel sióstr Tołmaczowych)



</doc>
<doc id="4897308" url="https://pl.wikipedia.org/wiki?curid=4897308" title="Mother (singel Axela Hirsoux)">
Mother (singel Axela Hirsoux)



</doc>
<doc id="4897310" url="https://pl.wikipedia.org/wiki?curid=4897310" title="Maybe (singel Valentiny Monetty)">
Maybe (singel Valentiny Monetty)



</doc>
<doc id="4897312" url="https://pl.wikipedia.org/wiki?curid=4897312" title="Coming Home (singel Firelight)">
Coming Home (singel Firelight)



</doc>
<doc id="4897314" url="https://pl.wikipedia.org/wiki?curid=4897314" title="Attention (singel Vilii Matačiūnaitė)">
Attention (singel Vilii Matačiūnaitė)



</doc>
<doc id="4897316" url="https://pl.wikipedia.org/wiki?curid=4897316" title="Heartbeat (singel Can-Linn i Kasey Smith)">
Heartbeat (singel Can-Linn i Kasey Smith)



</doc>
<doc id="4897317" url="https://pl.wikipedia.org/wiki?curid=4897317" title="Round and Round (singel Tinkary Kovač)">
Round and Round (singel Tinkary Kovač)



</doc>
<doc id="4897319" url="https://pl.wikipedia.org/wiki?curid=4897319" title="Miracle (singel Pauli Seling i Oviego)">
Miracle (singel Pauli Seling i Oviego)



</doc>
<doc id="4897321" url="https://pl.wikipedia.org/wiki?curid=4897321" title="Trolejbusy w Engelsie">
Trolejbusy w Engelsie

Trolejbusy w Engelsie – system trolejbusowy funkcjonujący w mieście Engels, w obwodzie saratowskim, w Rosji. Został uruchomiony 29 kwietnia 1964 r. Operatorem jest przedsiębiorstwo Engelselektrotrans.
W latach 1966–2004 wchodził w skład systemu trolejbusowego w Saratowie.
Linie.
Według stanu z września 2020 r. w Engelsie kursowały 2 linie trolejbusowe.
Tabor.
Stan z 8 września 2020 r.

</doc>
<doc id="4897322" url="https://pl.wikipedia.org/wiki?curid=4897322" title="Lekkoatletyka na Letnich Igrzyskach Olimpijskich 1964 – pięciobój kobiet">
Lekkoatletyka na Letnich Igrzyskach Olimpijskich 1964 – pięciobój kobiet

Pięciobój kobiet podczas XVIII Letnich Igrzysk Olimpijskich w Tokio rozegrano 16 i 17 października 1964 na Stadionie Olimpijskim w Tokio. Konkurencje te rozegrano po raz pierwszy na igrzyskach olimpijskich. Zwyciężczynią została Irina Press ze Związku Radzieckiego mistrzyni w biegu na 80 metrów przez płotki z igrzysk olimpijskich w 1960 w Rzymie. Srebrny medal wywalczyła Brytyjka Mary Rand, która na igrzyskach w Tokio zwyciężyła w skoku w dal. Irina Press ustanowiła rekord świata rezultatem 5246 punktów.

</doc>
<doc id="4897324" url="https://pl.wikipedia.org/wiki?curid=4897324" title="Liga MX Sub-15">
Liga MX Sub-15

Liga MX Sub-15 (ze względów sponsorskich Liga Bancomer BBVA Sub-15) – nieistniająca już liga młodzieżowa do lat piętnastu piłki nożnej mężczyzn w Meksyku. Występowały w niej drużyny młodzieżowe wszystkich osiemnastu klubów grających w pierwszej lidze meksykańskiej – Liga MX. Rozgrywki były organizowane przez Meksykański Związek Piłki Nożnej. Funkcjonowały w latach 2009–2020.
Rozgrywki były toczone systemem ligowo–pucharowym, nieco zmodyfikowanym względem ligi seniorów; drużyny były podzielone na dwie, dziewięciozespołowe grupy – po cztery najlepsze drużyny z każdej grupy kwalifikowały się do fazy play-off (tzw. Liguilli). Zwycięzca Liguilli zdobywał tytuł mistrzowski. W ciągu roku rozgrywane były dwa niezależne od siebie półroczne sezony – jesienią Apertura, natomiast wiosną Clausura.
W 2020 roku w wyniku wybuchu pandemii COVID-19 rozgrywki przerwano i – jak się okazało – nie zostały już wznowione. W 2021 roku miała miejsce restrukturyzacja meksykańskich lig juniorskich. Zdecydowano się wówczas zastąpić rozgrywki Sub-17, Sub-15 i Sub-13 ligami Sub-18, Sub-16 i Sub-14.

</doc>
<doc id="4897328" url="https://pl.wikipedia.org/wiki?curid=4897328" title="Szymon Niemiec (ur. 1977)">
Szymon Niemiec (ur. 1977)



</doc>
<doc id="4897330" url="https://pl.wikipedia.org/wiki?curid=4897330" title="Smolka">
Smolka



</doc>
<doc id="4897335" url="https://pl.wikipedia.org/wiki?curid=4897335" title="Nitro-Chem">
Nitro-Chem



</doc>
<doc id="4897336" url="https://pl.wikipedia.org/wiki?curid=4897336" title="Hetman Płock">
Hetman Płock

Hetman Płock – klub szachowy z Płocka, powstały w 2018 roku. W sezonie 2020 zadebiutował w ekstralidze.
Historia.
Klub został założony w kwietniu 2018 roku, a w czerwcu nastąpiła rejestracja w Polskim Związku Szachowym. We wrześniu tegoż roku klub zadebiutował w II lidze, zajmując wówczas drugie miejsce na koniec sezonu. W 2020 roku Hetman zadebiutował w ekstralidze, kończąc rozgrywki na siódmym miejscu.

</doc>
<doc id="4897339" url="https://pl.wikipedia.org/wiki?curid=4897339" title="Kurki (Białoruś)">
Kurki (Białoruś)

Kurki (; ) – wieś na Białorusi, w obwodzie grodzieńskim, w rejonie werenowskim, w sielsowiecie Raduń.
W dwudziestoleciu międzywojennym leżały w Polsce, w województwie nowogródzkim, w powiecie lidzkim, w gminie Raduń. Po II wojnie światowej w granicach Związku Sowieckiego. Od 1991 w niepodległej Białorusi.

</doc>
<doc id="4897346" url="https://pl.wikipedia.org/wiki?curid=4897346" title="Revisio generum plantarum">
Revisio generum plantarum

Revisio generum plantarum (w piśmiennictwie naukowym cytowane jako "Revis. gen. pl.") – traktat botaniczny niemieckiego botanika i mykologa Otto Kuntzego. Został opublikowany w trzech tomach; pierwsze dwa z nich ukazały się w 1891 r., a trzeci w dwóch częściach w 1893 i 1898 roku.
W pierwszych dwóch tomach Kuntze opisał całą swoją kolekcję okazów zebraną podczas podróży dookoła świata. Liczyła ona około 7700 okazów. Opisując kolekcję skorzystał jednak z okazji, aby przedstawić swoje nowatorskie podejście do nomenklatury roślin i grzybów, które wówczas zaliczane były do roślin. Zaprezentowana przez niego klasyfikacja była rewolucyjna, całkowicie zmieniająca nomenklaturę wielu taksonów roślin. Z tego powodu większość botaników odrzuciła lub celowo zignorowała jego pracę. W trzecim tomie Otto Kuntze odpowiedział na większość krytyki skierowanej przeciwko jego nowatorskiemu systemowi. System ten nie został jednak przyjęty, a Kuntze pozostawał w sporze ze społecznością botaniczną na ten temat do końca życia.

</doc>
<doc id="4897348" url="https://pl.wikipedia.org/wiki?curid=4897348" title="Slavko Večerin">
Slavko Večerin

Alojzije Slavko Večerin (ur. 6 czerwca 1957 w Paliciu, zm. 26 sierpnia 2022 w Kikindze) – serbski duchowny rzymskokatolicki, biskup diecezjalny Suboticy w latach 2020–2022.
Życiorys.
Urodził się 6 czerwca 1957 w Paliciu. Uczęszczał do Wyższego Seminarium Duchownego w Zagrzebiu (1977–1983). Święcenia prezbiteratu przyjął 14 sierpnia 1983.
Po święceniach pełnił następujące funkcję: 1983–1985: wikariusz parafii św. Trójcy w Somborze; 1985–1991: administrator parafii św. Pawła w Baču, również odpowiedzialny za duszpasterstwo wsi Deronje i Tovariševo; 1991–1994: administrator parafii San Rocco w Suboticy oraz ojciec duchowy Niższego Seminarium Paulinum, a także archiwista kurialny; 1994–2005: sekretarz biskupa Suboticy; 1998–2008: proboszcz parafii św. Piotra i Pawław w Bajmoku; 2005–2020: wikariusz generalny; 2011–2016: proboszcz parafii Maryi Matki Kościoła w Suboticy; 2016–2020: proboszcz parafii Podwyższenia Krzyża Świętego w Somborze.
8 września 2020 papież Franciszek prekonizował go biskupem diecezjalnym Suboticy. 14 listopada 2020 otrzymał święcenia biskupie i odbył ingres do katedry św. Teresy z Ávili. Głównym konsekratorem był László Német, biskup diecezjalny zrenjeniański, zaś współkonsekratorami János Pénzes, emerytowany biskup suboticki i Đura Džudžar, biskup eparchii św. Mikołaja w Ruskim Krsturze.
Zmarł w Kikindze 26 sierpnia 2022.

</doc>
<doc id="4897349" url="https://pl.wikipedia.org/wiki?curid=4897349" title="Możejki (rejon werenowski)">
Możejki (rejon werenowski)

Możejki (; ) – wieś na Białorusi, w obwodzie grodzieńskim, w rejonie werenowskim, w sielsowiecie Raduń.
W dwudziestoleciu międzywojennym leżały w Polsce, w województwie nowogródzkim, w powiecie lidzkim, w gminie Raduń. Po II wojnie światowej w granicach Związku Sowieckiego. Od 1991 w niepodległej Białorusi.
W pobliżu wsi znajduje się Wielki Kamień Możejski, będący głazem narzutowym (eratykiem).

</doc>
<doc id="4897350" url="https://pl.wikipedia.org/wiki?curid=4897350" title="Carl Ernst Otto Kuntze">
Carl Ernst Otto Kuntze



</doc>
<doc id="4897352" url="https://pl.wikipedia.org/wiki?curid=4897352" title="Why's Everybody Always Pickin' On Me?">
Why's Everybody Always Pickin' On Me?



</doc>
<doc id="4897353" url="https://pl.wikipedia.org/wiki?curid=4897353" title="Revis. gen. pl.">
Revis. gen. pl.



</doc>
<doc id="4897357" url="https://pl.wikipedia.org/wiki?curid=4897357" title="Fundacja Serce Dziecka">
Fundacja Serce Dziecka

Fundacja Serce Dziecka im. Diny Radziwiłłowej – niezależna, niedochodowa organizacja pozarządowa działająca na rzecz dzieci oraz dorosłych z wrodzonymi wadami serca (WWS) oraz dziecięcych klinik kardiologicznych i kardiochirurgicznych. Fundacja została założona w 2006 przez rodziców dzieci z wadami serca. Od 2007 ma status organizacji pożytku publicznego.
Działalność fundacji.
Fundacja udziela wsparcia dzieciom i dorosłym z wrodzonymi wadami (WWS) i chorobami serca oraz ich rodzinom podczas diagnozy oraz w trakcie leczenia i rehabilitacji. Wspiera finansowo leczenie i rehabilitację dzieci, współpracuje z podmiotami leczącymi wady serca. Prowadzi działania edukacyjne i promocyjne w zakresie szerzenia specjalistycznej wiedzy o wrodzonych wadach serca, ich wykrywaniu i leczeniu. Podejmuje działania na rzecz dzieci, osób chorych i ich rodzin, ochrony zdrowia, edukacji, pomocy społecznej, kultury oraz przeciwdziałania problemom społecznym.
Fundacja publikuje materiały edukacyjne, w tym poradniki i podręczniki dla rodziców (m.in. "Dziecko z wadą serca – poradnik dla rodziców"). Realizuje też własne projekty: organizuje konferencje, szkolenia, turnusy rehabilitacyjne, udziela pomocy psychologicznej, uczestniczy w kampaniach społecznych i akcjach charytatywnych. Współpracuje ze szkołami, zachęcając ich uczniów do udziału w akcjach charytatywnych. Fundacja Serce Dziecka interweniuje i lobbuje w kwestiach związanych z leczeniem dzieci z wadami serca.
Fundacja Serce Dziecka w 2017 została wyróżniona tytułem Lidera Medycyny w Konkursie „Sukces Roku w Ochronie Zdrowia” za cykl charytatywnych koncertów muzyki klasycznej „Otwarte Serca - Mistrzowie Muzyki, Biznesu i Kardiochirurgii Dzieciom”. Projekt łączył świat artystów polskiej muzyki klasycznej, polskiego biznesu oraz kardiochirurgii dziecięcej. Ideą koncertów było rozpropagowanie działań na rzecz dzieci z wadą serca.
Władze.
Organami fundacji są: rada fundacji, zarząd i komisja rewizyjna.
Finansowanie.
Działalność fundacji finansowana jest z darowizn osób indywidualnych i firm oraz z 1% podatku dedykowanego dla organizacji pożytku publicznego.
Patronka fundacji.
Fundacja nosi imię Diny (Klaudii) Radziwiłł – twórczyni Funduszu na rzecz Dzieci z Wadami Serca, współautorki podręcznika dla rodziców dzieci z chorobami kardiologicznymi i członkini rady Fundacji dla Polski, która zginęła w wypadku samochodowym w 2006.

</doc>
<doc id="4897359" url="https://pl.wikipedia.org/wiki?curid=4897359" title="Mistrzostwa Świata w Lekkoatletyce 2019 – bieg na 400 m mężczyzn">
Mistrzostwa Świata w Lekkoatletyce 2019 – bieg na 400 m mężczyzn

Bieg na 400 metrów mężczyzn – jedna z konkurencji biegowych rozgrywanych podczas lekkoatletycznych mistrzostw świata na Stadionie Międzynarodowym Chalifa w Dosze.
Terminarz.
Źródło: "worldathletics.org".
Rekordy.
Tabela prezentuje rekord świata, rekord mistrzostw świata, rekordy kontynentów oraz najlepszy wynik na listach światowych w sezonie 2019 przed rozpoczęciem mistrzostw.
Rezultaty.
Eliminacje.
Awans: 3 najlepszych z każdego biegu (Q) oraz 6 z najlepszymi czasami wśród przegranych (q). Źródło: "worldathletics.org".
Półfinał.
Awans: 2 najlepszych z każdego biegu (Q) oraz 2 z najlepszymi czasami wśród przegranych (q). Źródło: "worldathletics.org".
Finał.
Źródło: "worldathletics.org".

</doc>
<doc id="4897363" url="https://pl.wikipedia.org/wiki?curid=4897363" title="EWTN Polska">
EWTN Polska



</doc>
<doc id="4897367" url="https://pl.wikipedia.org/wiki?curid=4897367" title="When You're Gone (singel The Cranberries)">
When You're Gone (singel The Cranberries)



</doc>
<doc id="4897369" url="https://pl.wikipedia.org/wiki?curid=4897369" title="Adrien Gouteyron">
Adrien Gouteyron

Adrien Gouteyron (ur. 13 maja 1933 w Rosières, zm. 26 sierpnia 2020) – francuski polityk, senator.
Działalność publiczna.
Był politykiem Unii Demokratów na rzecz Republiki (UDR), następnie Zgromadzenia na rzecz Republiki (RPR), gdzie od 1999 do 2001 był sekretarzem generalnym i Unii na rzecz Ruchu Ludowego (UMP). Od 11 czerwca 1978 do 30 września 2011 (reelekcje 1983, 1992, 2001) zasiadał w Senacie reprezentując departament Górna Loara. Od 17 marca 1989 do 20 maja 2020 był również merem Rosières.

</doc>
<doc id="4897370" url="https://pl.wikipedia.org/wiki?curid=4897370" title="I'm with Stupid">
I'm with Stupid



</doc>
<doc id="4897376" url="https://pl.wikipedia.org/wiki?curid=4897376" title="Trolejbusy w Irkucku">
Trolejbusy w Irkucku

Trolejbusy w Irkucku – system trolejbusowy funkcjonujący w mieście Irkuck, stolicy obwodu irkuckiego w Rosji. Został uruchomiony 4 listopada 1970 r. Operatorem jest przedsiębiorstwo Irkutskgortrans.
Linie.
Według stanu z września 2020 r. w Irkucku kursowało 10 linii trolejbusowych.
Tabor.
Stan z 8 września 2020 r.

</doc>
<doc id="4897378" url="https://pl.wikipedia.org/wiki?curid=4897378" title="Przesuwka">
Przesuwka

Przesuwka, offset, ofsetka – środek stylistyczny polegający na wielokrotnym powtórzeniu (lub użyciu podobnego) członu wersu z częściowym przesunięciem pierwszego słowa na początku bądź na końcu linijki.
Rodzaje przesuwki.
Ze względu na pozycję wewnątrz wersu:
Ze względu na interpretację:
Literackie przykłady przesuwki.
Przykładem literackim przesuwki jest "Kawy pragnienie moje" K.I. Gałczyńskiego:
"Muszę sobie zrobić jakąś dobrą"
"Kawę muszę sobie zrobić jakąś"
"Dobrą muszę sobie zrobić kawę"
Przyporządkowując litery do poszczególnych słów, można łatwiej zwizualizować utworzone przesunięcie:
Powyższy przykład reprezentuje przesuwkę niejednoznaczną inicjującą. Przykładowo, wiersz możemy zinterpretować jako taki, który przedstawia kolejno zdania: ""Muszę sobie zrobić jakąś dobrą kawę" i "muszę sobie zrobić...", bądź też "Muszę sobie zrobić" i "Jakąś dobrą kawę muszę sobie zrobić...""

</doc>
<doc id="4897380" url="https://pl.wikipedia.org/wiki?curid=4897380" title="Trolejbusy w Engels">
Trolejbusy w Engels



</doc>
<doc id="4897381" url="https://pl.wikipedia.org/wiki?curid=4897381" title="Chip (czeski magazyn)">
Chip (czeski magazyn)

Chip – czeskie czasopismo poświęcone tematyce informatycznej. Jego pierwszy numer został wydany w styczniu 1991 r. i od tej pory wychodzi jako miesięcznik.
Jest najstarszym czeskim periodykiem zajmującym się techniką komputerową. W pierwszym i drugim kwartale roku 2020, w dobie pandemii koronawirusa, średni nakład sprzedaży magazynu wyniósł 15 924 egz., a średnie czytelnictwo – 97 tys., co umieściło periodyk na 1. miejscu w kategorii czasopism komputerowych.
Wydawcą czasopisma jest Burda International CZ s.r.o.

</doc>
<doc id="4897383" url="https://pl.wikipedia.org/wiki?curid=4897383" title="Yashin Trophy">
Yashin Trophy

Yashin Trophy – nagroda im. radzieckiego bramkarza Lwa Jaszyna dla najlepszego bramkarza wręczana przez France Football na gali Złotej Piłki.
Aktualnym posiadaczem nagrody jest Thibaut Courtois.

</doc>
<doc id="4897387" url="https://pl.wikipedia.org/wiki?curid=4897387" title="Extra PC">
Extra PC

Extra PC – czeskie czasopismo poświęcone tematyce komputerowej. Jego pierwszy numer został wydany w 2006 r. i od tej pory wychodziło jako miesięcznik.
W 2010 roku nakład czasopisma wyniósł 17 864 egzemplarzy. W 2016 roku zaniechano jego wydawania.
Wydawcą czasopisma była firma Extra Publishing s.r.o.

</doc>
<doc id="4897388" url="https://pl.wikipedia.org/wiki?curid=4897388" title="Mychajło Storożenko">
Mychajło Storożenko

Mychajło Mychajłowycz Storożenko (ukr. Михайло Михайлович Стороженко, ros. Михаил Михайлович Стороженко, ur. 12 listopada 1937 w Leningradzie, zm. 30 marca 2020) – ukraiński lekkoatleta, wieloboista, olimpijczyk. Podczas swojej kariery startował w barwach Związku Radzieckiego.
Zajął 8. miejsce w dziesięcioboju na igrzyskach olimpijskich w 1964 w Tokio.
W 1965 zajął 1. miejsce w tej konkurencji na listach światowych z wynikiem 788 3 pkt, uzyskanym 1 sierpnia w Kijowie. Był to najlepszy wynik w jego karierze. Zajął 7. miejsce w dziesięcioboju na mistrzostwach Europy w 1966 w Budapeszcie.
Storożenko był mistrzem Związku Radzieckiego w dziesięcioboju w 1964.

</doc>
<doc id="4897391" url="https://pl.wikipedia.org/wiki?curid=4897391" title="Piotr z Krosna">
Piotr z Krosna

Piotr z Krosna (ur. w Krośnie, zm. przed 8 kwietnia 1440) – polski duchowny katolicki i prawnik. Wykładowca Uniwersytetu Krakowskiego. 
Życiorys.
Był synem Jana – sołtysa z Krosna, który w latach siedemdziesiątych XIV wieku przeniósł się na stałe do Krakowa. Najprawdopodobniej jego krewnym był inny wykładowca – Michał z Krosna. 
Studia na Uniwersytecie Krakowskim rozpoczął w 1408 roku, kiedy to wpisany został do "Metryki" i wniósł opłatę immatrykulacyjną. Nie zachowały się poświadczenia jego promocji, lecz niewątpliwie ukończył Wydział Sztuk, następnie podjął studia z prawa kanonicznego. Ok. 1435 uzyskał stopień doktora dekretów i rozpoczął wykłady na Wydziale Prawa.
Na przełomie 1435 i 1436 roku wystarał się u papieża Eugeniusza IV o przywilej całkowitego odpuszczenia grzechów "in articulo mortis", wystawiony przez kancelarię papieską dokument wystawiony został z datą 4 maja 1436 roku.
Przed śmiercią ufundował ołtarz Wniebowzięcia Najświętszej Maryi Panny, św. Piotra i Pawła oraz św. Katarzyny i Doroty w kościele św. Marii Magdaleny. Na uposażenie altarii dał cztery własne jatki rzeźnicze i dom na Kazimierzu. Pierwszym altarystą został Michał z Krosna, a prawo patronatu przekazał krakowskim profesorom prawa kanonicznego, którzy mieli prezentować na to beneficjum odpowiedniego, posiadającego święcenia kapłańskie studenta. Egzekutorami jego testamentu zostali Jakub z Zaborowa i Paweł z Zatora, doprowadzili oni do kanonicznego erygowania ufundowanych przez Piotra z Krosna altarii, której dokonał Jan Elgot.

</doc>
<doc id="4897392" url="https://pl.wikipedia.org/wiki?curid=4897392" title="Kopa Trophy">
Kopa Trophy

Kopa Trophy – nagroda im. francuskiego piłkarza Raymonda Kopy dla najlepszego zawodnika do lat 21, wręczana przez France Football na gali Złotej Piłki.
Aktualny posiadaczem nagrody jest Gavi.

</doc>
<doc id="4897393" url="https://pl.wikipedia.org/wiki?curid=4897393" title="Počítač pro každého">
Počítač pro každého

Počítač pro každého – dawne czeskie czasopismo poświęcone tematyce komputerowej. Pierwszy jego numer został wydany w 1998 roku. Magazyn wychodził jako dwutygodnik.
W 2010 roku nakład czasopisma wyniósł 14 490 egzemplarzy.
Wydawcą czasopisma była firma Burda International CZ s.r.o.
Magazyn przestał się ukazywać z lipcem 2020 roku. Jako jeden z powodów podano pandemię koronawirusa.

</doc>
<doc id="4897394" url="https://pl.wikipedia.org/wiki?curid=4897394" title="Francisco Malabo Beosá">
Francisco Malabo Beosá

Francisco Malabo Beosá (ur. 23 czerwca 1896, zm. 16 listopada 2001) – przywódca grupy etnicznej Bubi z Gwinei Równikowej.
Był jednym z synów Malabo Lopelo Melaki, ostatniego władcy Bubich. Po śmierci ojca (1937) uznany za jego prawowitego następcę. Pozbawiony realnej władzy politycznej, zachował niemniej znaczące wpływy w rodzimej społeczności. Odgrywał kluczową rolę w podtrzymywaniu i pielęgnowaniu tradycyjnych animistycznych wierzeń, skoncentrowanych wokół Morimo, najwyższego bytu i stwórcy według rodzimej mitologii. Powszechnie określany mianem "duchowego ojca" Bubich.
Z jego rodziną związana jest obecna nazwa stołecznego miasta Gwinei Równikowej, Malabo. Zmiana jej nazwy, związana z polityką afrykanizacji, została przeprowadzona z inicjatywy prezydenta Macíasa Nguemy w 1973.
Pozostawił rozlicznych potomków. Doczekał się 9 dzieci, 62 wnuków, 84 prawnuków i 17 praprawnuków.

</doc>
<doc id="4897405" url="https://pl.wikipedia.org/wiki?curid=4897405" title="Computer Bild">
Computer Bild

Computer Bild – niemieckie czasopismo poświęcone tematyce komputerowej. Wychodzi jako dwutygodnik. Jego pierwszy numer ukazał się w 1996 roku. Polskojęzyczny odpowiednik to Komputer Świat.
Nakład czasopisma wynosi 153 tys. egzemplarzy. Jego wydawcą jest Axel Springer SE.

</doc>
<doc id="4897409" url="https://pl.wikipedia.org/wiki?curid=4897409" title="Jedlinowo">
Jedlinowo



</doc>
<doc id="4897417" url="https://pl.wikipedia.org/wiki?curid=4897417" title="Jedlinowo (rejon jezioroski)">
Jedlinowo (rejon jezioroski)

Jedlinowo (lit. "Jadlinava") – kolonia na Litwie, w okręgu uciańskim, w rejonie jezioroskim, w starostwie Turmont.
Dawniej Jodlinowo.
Historia.
W czasach zaborów w granicach Imperium Rosyjskiego.
W dwudziestoleciu międzywojennym zaścianek leżał w Polsce, w województwie nowogródzkim (od 1926 w województwie wileńskim), w powiecie brasławskim, w gminie Smołwy.
Według Powszechnego Spisu Ludności z 1921 roku zamieszkiwało tu 8 osób, wszystkie były wyznania rzymskokatolickiego i zadeklarowały polską przynależność narodową. Był tu 1 budynek mieszkalny. W 1931 w 2 domach zamieszkiwało 11 osób.
Miejscowość należała do parafii rzymskokatolickiej w Smołwach. Podlegała pod Sąd Grodzki w m. Turmont i Okręgowy w Wilnie; właściwy urząd pocztowy mieścił się w m. Turmont.

</doc>
<doc id="4897419" url="https://pl.wikipedia.org/wiki?curid=4897419" title="Chevrolet Corsa Classic">
Chevrolet Corsa Classic



</doc>
<doc id="4897421" url="https://pl.wikipedia.org/wiki?curid=4897421" title="Gustav Lindau">
Gustav Lindau

Gustav Lindau (ur. 2 maja 1866 w Dessau, zm. 10 października 1923 w Berlinie) – niemiecki botanik i mykolog.
Życiorys.
Gustav Lindau studiował historię naturalną w Heidelbergu, a następnie na Uniwersytecie Berlińskim. W 1888 r. obronił pracę doktorską o apotecjach porostów. W 1890 r. został dyrektorem ogrodu botanicznego w Münster i asystentem Juliusa Oscara Brefelda. W 1892 został asystentem w Berlińskim Ogrodzie Botanicznym. Habilitację uzyskał w 1894 r., a w 1902 r. został profesorem.
W naukowych nazwach opisanych przez niego taksonów dodawane jest jego nazwisko Lindau. Na jego część nadano nazwę rodzajom roślin "Lindauea" i "Lindauella". G. Lindau zgromadził zielnik, który znajdował się w ogrodzie botanicznym w Berlinie, uległ jednak częściowemu zniszczeniu.

</doc>
<doc id="4897422" url="https://pl.wikipedia.org/wiki?curid=4897422" title="Bell 222/230">
Bell 222/230

Bell 222 i 230 – lekki, dwusilnikowy śmigłowiec wielozadaniowy zbudowany przez firmę Bell Helicopter Textron. Bell 230 stanowi ulepszoną wersję Bell 222.
Historia.
Pod koniec lat sześćdziesiątych Bell zaczął projektować nowy lekki, dwusilnikowy śmigłowiec. Makieta nowego śmigłowca została zaprezentowana w styczniu 1974 roku. Bell 222 zawierał szereg zaawansowanych funkcji, w tym podwójny układ hydrauliczny i elektryczny oraz sponsony mieszczące chowane podwozie. Produkcję rozpoczęto w 1975 roku. Maszynę oblatano 13 sierpnia 1976 roku, zaś 16 sierpnia 1979 roku otrzymał certyfikat FAA. 20 grudnia 1979 roku maszynę dopuszczono do lotów VFR. Pierwsze dostawy rozpoczęto na początku 1980 roku. FAA certyfikowała maszynę do lotów według wskazań przyrządów z załogą jednoosobową (IFR) 15 maja 1980 roku. Produkcję zakończono w 1995 roku, zaś bezpośrednim następcą maszyny był śmigłowiec Bell 430, bazujący na modelu Bell 230.

</doc>
<doc id="4897428" url="https://pl.wikipedia.org/wiki?curid=4897428" title="Frits Mulder">
Frits Mulder

Frits Mulder (ur. ?, zm. ?) – belgijski żeglarz, olimpijczyk.
W regatach rozegranych podczas Letnich Igrzysk Olimpijskich 1928 wystąpił w klasie 6 metrów zajmując 5 pozycję. Załogę jachtu "Ubu" tworzyli również Ludovic Franck, Willy van Rompaey, Arthur Sneyers i A.J.J. Fridt.

</doc>
<doc id="4897434" url="https://pl.wikipedia.org/wiki?curid=4897434" title="Domenico Gabrielli">
Domenico Gabrielli

Domenico Gabrielli (Gabrieli), zwany Menichino dal Violoncello (w dialekcie bolońskim Minghen dal Viulunzel) (ur. 15 kwietnia 1651 w Bolonii, zm. 10 lipca 1690 tamże) – włoski kompozytor i wiolonczelista.
Życiorys.
Uczył się u Petronio Franceschiniego w Bolonii (wiolonczela) i Giovanniego Legrenziego w Wenecji (kompozycja). Od 1676 roku członek bolońskiej Accademia Filarmonica, w 1683 roku został wybrany jej przewodniczącym. Od 1680 roku do śmierci był wiolonczelistą w kapeli bazyliki św. Petroniusza w Bolonii, z przerwą na przełomie 1687/1688 roku, kiedy to nie przedłużono mu kontraktu ze względów dyscyplinarnych (podróżując z koncertami jako solista zaniedbał swoje obowiązki). W czasie przerwy tej przebywał na dworze książąt d’Este w Modenie.
Twórczość.
Zasłynął jako wirtuoz wiolonczeli, jego sonaty na wiolonczelę solo lub wiolonczelę i basso continuo należą do pierwszych znanych kompozycji na ten instrument. Skomponował ponadto sonaty triowe, cieszące się w swoim czasie dużą popularnością sonaty na trąbkę, a także świeckie i religijne utwory wokalne. Od początku lat 80. XVII wieku prowadził też działalność jako twórca operowy, jego opery były wystawiane w Wenecji, Bolonii, Modenie i Turynie.

</doc>
<doc id="4897435" url="https://pl.wikipedia.org/wiki?curid=4897435" title="Chip (niemiecki magazyn)">
Chip (niemiecki magazyn)

Chip – niemieckie czasopismo poświęcone tematyce informatycznej. Wychodzi jako miesięcznik. Jego pierwszy numer ukazał się w 1978 roku.
Nakład czasopisma wynosi 83 tys. egzemplarzy. Jego wydawcą jest Chip Communications GmbH.

</doc>
<doc id="4897439" url="https://pl.wikipedia.org/wiki?curid=4897439" title="Chevrolet C-10">
Chevrolet C-10

Chevrolet C-10 – samochód dostawczo-osobowy typu pickup klasy wyższej produkowany pod amerykańską marką Chevrolet w latach 1964 – 1985.
Historia i opis modelu.
Równolegle z prezentacją pełnowymiarowego SUV-a Veraneio, Chevrolet zaprezentował opartego na jego bazie pickupa z serii C-10. Opracowany przez brazylijski oddział General Motors samochód powstał jako odpowiedź na oferowanego i wytwarzanego lokalnie Forda F-Series.
Chevrolet C-10 oferowany był w różnych wariantach nadwoziowych, odróżniających się różnymi rozstawami osi i prześwitem, a także wielkością kabiny pasażerskiej. Samochód przez 21 lat produkcji zdobył dużą popularność zarówno wśród nabywców indywidualnych, jak i służb takich jak policja, pogotowie czy straż pożarna.
W 1985 roku następcą został model D-20.

</doc>
<doc id="4897443" url="https://pl.wikipedia.org/wiki?curid=4897443" title="Rosalie Matondo">
Rosalie Matondo

Rosalie Matondo (ur. 18 kwietnia 1963 w Ndżamena) – kongijska agronom i polityk, minister leśnictwa.
Życiorys.
Rosalie Matondo urodziła się 18 kwietnia 1963 roku w Fort Lamy (obecnie Ndżamena), stolicy Czadu. W 1983 roku ukończyła Lycée de la Révolution. W 1989 roku uzyskała licencjat z inżynierii rolniczej na wydziale genetyki Wyższego Instytutu Rolnictwa w Płowdiwie w Bułgarii. W 1993 roku uzyskała doktorat w dziedzinie nauk rolniczych, ze specjalizacją w dziedzinie biotechnologii roślin. Jest wykładowczynią na Uniwersytecie Mariena Ngouabi, wykłada zajęcia z fizjologii roślin, produkcji roślinnej, leśnictwa, klimatu oraz zmian klimatycznych. Od 1994 do 2007 roku pracowała naukowo w różnych programach, głównie dotyczących modyfikacji i rozmnażania roślin.
Od kwietnia 2007 do grudnia 2010 roku pełniła funkcję dyrektorki Krajowej Służby Zalesiania (fr. "Service National de Reboisement", "SNR"), organizacji podległej Ministerstwu Leśnictwa. Od września 2010 do marca 2011 roku reprezentowała Kongo na ramowej konwencji Narodów Zjednoczonych w sprawie zmian klimatu. Od grudnia 2010 do lutego 2016 roku pełniła funkcję koordynatorki Krajowego Programu Zalesiania (fr. "Programme National d’Afforestation et de Reboisement, ProNAR"), podlegającego Ministerstwu Leśnictwa.
Od stycznia 2013 roku była doradczynią prezydenta oraz naczelniczką wydziału gospodarki leśnej, zrównoważonego rozwoju i środowiska. 30 kwietnia 2016 roku została wcielona w skład rządu na stanowisku ministra leśnictwa. W czerwcu 2017 roku została wybrana na radną departamentu Pool z list Kongijskiej Partii Pracy.
Po utworzeniu nowego rządu, przez premiera Anatole Collinet Makosso, 15 maja 2021 roku została ponownie powołana na stanowisko ministra leśnictwa.
Życie prywatne.
Rosalie Matondo włada biegle językiem bułgarskim. Jest matką czwórki dzieci. Jest honorową prezeską Kongijskiej Federacji Piłki Siatkowej (fr. "Fédération Congolaise du Volley-Ball").

</doc>
<doc id="4897445" url="https://pl.wikipedia.org/wiki?curid=4897445" title="Jodynie">
Jodynie

Jodynie (lit. "Juodiniai") – wieś na Litwie, w okręgu uciańskim, w rejonie jezioroskim, w starostwie Turmont.
Historia.
W czasach zaborów w granicach Imperium Rosyjskiego.
W dwudziestoleciu międzywojennym wieś leżała w Polsce, w województwie nowogródzkim (od 1926 w województwie wileńskim), w powiecie brasławskim, w gminie Smołwy.
Według Powszechnego Spisu Ludności z 1921 roku zamieszkiwało tu 37 osób, wszystkie były wyznania rzymskokatolickiego i zadeklarowały polską przynależność narodową. Było tu 6 budynków mieszkalnych. W 1931 w 10 domach zamieszkiwało 45 osób.
Miejscowość należała do parafii rzymskokatolickiej w Tylży. Podlegała pod Sąd Grodzki w m. Turmont i Okręgowy w Wilnie; właściwy urząd pocztowy mieścił się w m. Turmont.

</doc>
<doc id="4897450" url="https://pl.wikipedia.org/wiki?curid=4897450" title="Bitwa pod Rohatyniem">
Bitwa pod Rohatyniem



</doc>
<doc id="4897452" url="https://pl.wikipedia.org/wiki?curid=4897452" title="Burda Praha">
Burda Praha

Burda Praha – czeska filia niemieckiego wydawnictwa.
Powstała w roku 1991, w 2003 roku została połączona z firmą Hachette Filipacchi 2000.
W roku 2016 wydawnictwo Burda Praha zatrudniało 280 pracowników, a wydawało ok. 40 periodyków i 80 wydań specjalnych rocznie. Funkcję dyrektora generalnego pełni Petra Fundová.
Portfolio.
Wydawnictwo Burda Praha wydaje także mnóstwo krzyżówek i sudoku.

</doc>
<doc id="4897453" url="https://pl.wikipedia.org/wiki?curid=4897453" title="Juchniszki">
Juchniszki

Juchniszki (lit. "Jukniškė") – wieś na Litwie, w okręgu uciańskim, w rejonie jezioroskim, w starostwie Turmont.
Historia.
W czasach zaborów w granicach Imperium Rosyjskiego.
W dwudziestoleciu międzywojennym osada a następnie zaścianek leżał w Polsce, w województwie nowogródzkim (od 1926 w województwie wileńskim), w powiecie brasławskim, w gminie Smołwy.
Według Powszechnego Spisu Ludności z 1921 roku zamieszkiwało tu 8 osób, wszystkie były wyznania rzymskokatolickiego i zadeklarowały polską przynależność narodową. Był tu 1 budynek mieszkalny. W 1931 w 1 domu zamieszkiwało 18 osób.
Miejscowość należała do parafii rzymskokatolickiej w Tylży. Podlegała pod Sąd Grodzki w m. Turmont i Okręgowy w Wilnie; właściwy urząd pocztowy mieścił się w m. Turmont.

</doc>
<doc id="4897457" url="https://pl.wikipedia.org/wiki?curid=4897457" title="Jurkokalnie">
Jurkokalnie

Jurkokalnie (lit. "Jurkakalnis") – wieś na Litwie, w okręgu uciańskim, w rejonie jezioroskim, w starostwie Turmont.
Historia.
W czasach zaborów w granicach Imperium Rosyjskiego.
W dwudziestoleciu międzywojennym zaścianek leżał w Polsce, w województwie nowogródzkim (od 1926 w województwie wileńskim), w powiecie brasławskim, w gminie Smołwy.
Według Powszechnego Spisu Ludności z 1921 roku zamieszkiwało tu 14 osób, wszystkie były wyznania rzymskokatolickiego i zadeklarowały polską przynależność narodową. Były tu 2 budynki mieszkalne. 
Miejscowość należała do parafii rzymskokatolickiej w Smołwach. Podlegała pod Sąd Grodzki w m. Turmont i Okręgowy w Wilnie; właściwy urząd pocztowy mieścił się w m. Turmont.

</doc>
<doc id="4897458" url="https://pl.wikipedia.org/wiki?curid=4897458" title="Chevrolet D-20">
Chevrolet D-20

Chevrolet D-20 – samochód dostawczo-osobowy typu pickup klasy wyższej produkowany pod amerykańską marką Chevrolet w latach 1985 – 1996. 
Historia i opis modelu.
Prezentując nową rodzinę pełnowymiarowych modeli Chevroleta z myślą o rynku brazylijskim, zdecydowano się poszerzyć ją także o dużego pickupa w miejsce dotychczasowego modelu C-10.
Samochód opracowano na bazie dużego SUV-a Veraneio, dzieląc z nim charakterystyczny, kanciasty kształt nadwozia z dużymi, prostokątnymi reflektorami i wysoko poprowadzoną linią okien.
Podobnie jak poprzednik, Chevrolet D-20 oferowany był w różnych wariantach długości nadwozia. Podobnie do zróżnicowanych rozstawów osi, samochód oferowany był z pojedynczą lub podwójną kabiną pasażerską.
Lifting.
W 1993 roku rodzina modelowa Chevrolet D-20 przeszła gruntowną restylizację nadwozia, w ramach której zmodernizowano jednostkę napędową, a także zmodyfikowano kształt reflektorów oraz atrapy chłodnicy. Pod tą postacią model produkowano do 1996 roku, po czym zastąpił go nowy, mniejszy model S-10.

</doc>
<doc id="4897466" url="https://pl.wikipedia.org/wiki?curid=4897466" title="Jurwiłówka">
Jurwiłówka

Jurwiłówka – dawny zaścianek. Tereny na których był położony, leżą obecnie na Litwie, w okręgu uciańskim, w rejonie jezioroskim, w starostwie Turmont.
Historia.
W czasach zaborów w granicach Imperium Rosyjskiego.
W dwudziestoleciu międzywojennym zaścianek leżał w Polsce, w województwie nowogródzkim (od 1926 w województwie wileńskim), w powiecie brasławskim, w gminie Smołwy.
Według Powszechnego Spisu Ludności z 1921 roku zamieszkiwało tu 6 osób, wszystkie były wyznania rzymskokatolickiego i zadeklarowały polską przynależność narodową. Były tu 2 budynki mieszkalne. 
Miejscowość należała do parafii rzymskokatolickiej w Smołwach. Podlegała pod Sąd Grodzki w m. Turmont i Okręgowy w Wilnie; właściwy urząd pocztowy mieścił się w m. Turmont.

</doc>
<doc id="4897470" url="https://pl.wikipedia.org/wiki?curid=4897470" title="Chevrolet Marajó">
Chevrolet Marajó



</doc>
<doc id="4897476" url="https://pl.wikipedia.org/wiki?curid=4897476" title="Justyhanowo">
Justyhanowo

Justyhanowo – część wsi Paežerė na Litwie, w okręgu uciańskim, w rejonie jezioroskim, w starostwie Turmont.
Dawnej folwark i zaścianek.
Historia.
W czasach zaborów w granicach Imperium Rosyjskiego.
W dwudziestoleciu międzywojennym folwark i zaścianek leżały w Polsce, w województwie nowogródzkim (od 1926 w województwie wileńskim), w powiecie brasławskim, w gminie Smołwy.
Według Powszechnego Spisu Ludności z 1921 roku zamieszkiwało tu 20 osób, wszystkie były wyznania rzymskokatolickiego. Jednocześnie 18 mieszkańców zadeklarowało polską przynależność narodową a 2 inną. Były tu 3 budynków mieszkalnych. W 1931 w zaścianku był 1 dom i 6 mieszkańców, a w folwarku również 1 dom i 8 mieszkańców.
Miejscowość należała do parafii rzymskokatolickiej w Smołwach. Podlegała pod Sąd Grodzki w m. Turmont i Okręgowy w Wilnie; właściwy urząd pocztowy mieścił się w m. Turmont.

</doc>
<doc id="4897480" url="https://pl.wikipedia.org/wiki?curid=4897480" title="PC Space">
PC Space

PC Space (także eSCAPE) – dawny słowacki magazyn i obecny portal internetowy poświęcony tematyce komputerowej.
Historia czasopisma sięga 1996 roku. Do 2010 roku wychodziło jako miesięcznik PC Space. W 2011 roku magazyn był chwilowo kontynuowany pod nazwą eSCAPE.
Funkcję redaktora naczelnego pełnili: Stanislav J. Manca, Rastislav Turanský, Juraj Redeky i Matúš Paculík (redaktor działu technicznego SME.sk – stan na 2018 rok).
Nakład czasopisma wynosił 17 tys. egzemplarzy. W 2011 roku zaniechano jego wydawania.

</doc>
<doc id="4897488" url="https://pl.wikipedia.org/wiki?curid=4897488" title="Nextech">
Nextech

Nextech (zapis stylizowany: NEXTECH, dawniej PC Revue) – słowackie czasopismo poświęcone tematyce komputerowej. Jego pierwszy numer został wydany w 1993 roku. Wychodzi jako miesięcznik.
W 2020 roku czasopismo zmieniło swoją nazwę na Nextech.
Miesięczny nakład czasopisma wynosi 17 300 egzemplarzy. Magazyn jest dostępny również w wydaniu elektronicznym.

</doc>
<doc id="4897491" url="https://pl.wikipedia.org/wiki?curid=4897491" title="Jan na Rakowie Kossowski">
Jan na Rakowie Kossowski

Jan na Rakowie Kossowski herbu Jelita – stolnik sandomierski od 1738 roku (zrezygnował przed 29 sierpnia 1766 roku), sędzia grodzki sandomierski.
Poseł województwa sandomierskiego na sejm 1748 roku.

</doc>
<doc id="4897492" url="https://pl.wikipedia.org/wiki?curid=4897492" title="Paweł Kocot">
Paweł Kocot

Paweł Roman Kocot (ur. 28 lutego 1900 w Rozbarku, zm. 29 września 1994 w Tarnowskich Górach) – polski kolejarz, poseł na Sejm PRL I kadencji. Przodownik pracy.
Życiorys.
Syn Józefa i Zofii. Z zawodu ślusarz, pracował na maszynisty parowozu, a następnie naczelnika parowozowni Polskich Kolei Państwowych. W 1952 uzyskał mandat posła na Sejm I kadencji z okręgu Bytom z ramienia Polskiej Zjednoczonej Partii Robotniczej. W trakcie pracy w parlamencie zasiadał w Komisji Komunikacji i Łączności.
Odznaczony Orderem Sztandaru Pracy I klasy (1950), Krzyżem Kawalerskim Orderu Odrodzenia Polski (1954), a w 1954 Medalem 10-lecia Polski Ludowej. Ponadto w 1950 został wyróżniony odznaką „Przodownik Pracy” oraz odznaką „Zasłużony Przodownik Pracy”.

</doc>
<doc id="4897493" url="https://pl.wikipedia.org/wiki?curid=4897493" title="Elżbieta Stokowska-Zagdan">
Elżbieta Stokowska-Zagdan

Elżbieta Stokowska-Zagdan (ur. 1974) – polski pedagog, doktor nauk humanistycznych, profesor Państwowej Uczelni im. Stefana Batorego i jej rektor na kadencję 2020–2024.
Życiorys.
Absolwentka Liceum Ogólnokształcącego im. Króla Kazimierza Jagiellończyka w Wysokiem Mazowieckiem. Studia ukończyła w 1998 na Wydziale Nauk o Wychowaniu Uniwersytetu Łódzkiego na kierunku pedagogika. W 2005 uzyskała stopień doktora nauk humanistycznych. W 2007 roku związała swoją karierę zawodową z Państwową Uczelnią im. Stefana Batorego (wówczas Państwową Wyższą Szkołą Zawodową w Skierniewicach). W latach 2012–2015 pełniła funkcję Prorektora ds. studenckich i dydaktyki, następnie w latach 2015–2019 Prorektora ds. dydaktyki i badań oraz Prorektora ds. ogólnych i rozwoju (2019–2020). 11 maja 2020 została wybrana na rektora uczelni na kadencję 2020–2024.
Od 2007 roku jest ekspertem ds. oceny projektów unijnych w instytucjach rządowych i samorządowych, w tym w Narodowym Centrum Badań i Rozwoju, Centrum Projektów Europejskich, Ministerstwie Nauki i Szkolnictwa Wyższego, Polskiej Agencji Rozwoju Przedsiębiorczości.

</doc>
<doc id="4897497" url="https://pl.wikipedia.org/wiki?curid=4897497" title="Chevrolet Chevy 500">
Chevrolet Chevy 500

Chevrolet Chevy 500 – samochód dostawczo-osobowy typu pickup klasy kompaktowej produkowany pod amerykańską marką Chevrolet w latach 1983 – 1995.
Historia i opis modelu.
Wraz z dużą restylizacją osobowych modeli Chevette i Marajó, która przyniosła prostokątne reflektory i dużą plastikową atrapę chłodnicy, brazylijski oddział Chevroleta zdecydował się opracować na ich bazie lekkiego, dwumiejscowego pickupa jako odpowiedź na konkurencyjnego Forda Pampa i Volkswagena Saveiro.
Chevrolet Chevy 500 pozostał elementem południowoamerykańskiej oferty Chevroleta przez cały pozostały cykl produkcyjny Chevette, znikając z rynku rok po zakończeniu jego produkcji w 1995 roku. Następcą został zupełnie nowy model Corsa Pickup, oparty tym razem na bazie miejskiego modelu Corsa.

</doc>
<doc id="4897500" url="https://pl.wikipedia.org/wiki?curid=4897500" title="Nieswoiste komórki limfoidalne">
Nieswoiste komórki limfoidalne

Nieswoiste komórki limfoidalne (ang. "Innate Lymphoid Cells", "ILC"), inaczej naturalne komórki limfoidalne lub wrodzone komórki limfoidalne – rodzina komórek układu odpornościowego nieswoistego, wywodząca się ze wspólnych progenitorowych komórek limfopoezy (ang. "common lymphoid progenitors", "CLP"). 
Nieswoiste komórki limfoidalne morfologicznie przypominają limfocyty, lecz nie mają receptorów TCR lub BCR, typowych dla limfocytów T lub B.
Ich siedzibą są zarówno tkanki limfoidalne (związane z układem odpornościowym), jak i nielimfoidalne, natomiast rzadko występują we krwi obwodowej. 
Spełniają wiele ważnych funkcji fizjologicznych (m.in.: homeostazę tkankową, morfogenezę, metabolizm, naprawę i regenerację), a także mają istotne znaczenie w odpowiedzi odpornościowej na zakażenia i uszkodzenie tkanek. Funkcjonalne podobieństwo do komórek T może sugerować, że są one w pewnym stopniu odpowiednikami limfocytów T nieswoistego układu immunologicznego.
Na podstawie szlaków ich powstawania, fenotypu i wytwarzanych cytokin w 2013 roku ILC podzielono na trzy grupy: 1, 2 i 3, ale po dalszych badaniach wyróżniono ostatecznie pięć odrębnych podzbiorów: komórki NK, komórki ILC1, ILC2, ILC3 i komórki indukujące powstawanie tkanki limfatycznej (LTi). 
Zaburzenia w funkcjonowaniu ILC mogą prowadzić do takich immunologicznych stanów chorobowych jak np.: alergia, astma oskrzelowa i choroby autoimmunologiczne.

</doc>
<doc id="4897503" url="https://pl.wikipedia.org/wiki?curid=4897503" title="Trolejbusy w Kabulu">
Trolejbusy w Kabulu

Trolejbusy w Kabulu – zlikwidowany system trolejbusowy w stolicy Afganistanu, Kabulu. Funkcjonował w latach 1979–1993 i składał się z trzech linii trolejbusowych.
Historia.
W 1976 r. rozpoczęła się budowa systemu. Kabul był wówczas ponadtrzystatysięczną metropolią. Do 1979 r. przedsiębiorstwo Elektrizace železnic Praha zbudowało trasę o długości około 6 km. Otwarcie odcinka sieci od Kina Pamir do Silo (wraz z zajezdnią) miało miejsce 9 lutego 1979 r., na linii eksploatowano 25 czechosłowackich trolejbusów typu Škoda 9Tr. Tym zakończył się pierwszy etap budowy. Dalsze prace w ramach drugiego etapu musieli wykonać Afgańczycy już bez zagranicznej pomocy. Po zakończeniu budowy funkcjonowały trzy linie. Trolejbusy cieszyły się popularnością, czemu sprzyjał niewielki koszt biletów. Sytuacja jednak pogorszyła się w wyniku wojny i rozpadu kraju. Około 1988 roku z 86 dostarczonych trolejbusów 9Tr w eksploatacji pozostawało 80. W 1993 r. system został zlikwidowany, a nieczynne trolejbusy zaczęły niszczeć w zajezdni. Po zakończeniu wojny, na początku XXI wieku planowano ponowne uruchomienie trolejbusów, w którym miały mieć swój udział czeskie firmy.

</doc>
<doc id="4897508" url="https://pl.wikipedia.org/wiki?curid=4897508" title="Biała czekolada">
Biała czekolada

Biała czekolada – jeden z rodzajów czekolady na bazie masła kakaowego, cukru i mlecznych składników. Biała czekolada nie zawiera proszku kakaowego, który można znaleźć w innych typach czekolady. Charakteryzuje się bladym kolorem. Temperatura topnienia masła kakaowego, jedynego składnika ziaren kakaowych w białej czekoladzie, jest wystarczająco wysoka, aby utrzymać białą czekoladę w stanie stałym w temperaturze pokojowej, tak jak w przypadku czekolady mlecznej i gorzkiej.
Skład i produkcja.
Biała czekolada nie zawiera proszku kakaowego (beztłuszczowy składnik kakao). Masa kakaowa jest głównym składnikiem konwencjonalnego likieru czekoladowego - czekolady w jej surowej, niesłodzonej postaci. Podczas produkcji ciemne części stałe ziarna kakaowego są oddzielane od jego zawartości tłuszczu, tak jak w przypadku czekolady mlecznej i gorzkiej. W rezultacie to masło kakaowe jest jedynym składnikiem kakaowym w białej czekoladzie. Ponieważ nie zawiera proszku kakaowego, biała czekolada zawiera tylko śladowe ilości stymulantów – teobrominę i kofeinę. Biała czekolada może zawierać dodatkowe aromaty, takie jak wanilia&lt;ref name="doi10.1111/j.1365-2621.1980.tb02603.x"&gt;&lt;/ref&gt;.
Regulacje prawne.
Przepisy określają, co może być sprzedawane jako „biała czekolada”: w Unii Europejskiej, od 2000 r., biała czekolada musi zawierać (wagowo) co najmniej 20% masła kakaowego, 14% całkowitej masy mlecznej i 3,5% tłuszczu mlecznego. Te same normy obowiązują w Stanach Zjednoczonych od 2004 r., z dodatkowym zastrzeżeniem, że produkt może zawierać nie więcej niż 55% cukru lub innych substancji słodzących. Przed 2004 rokiem amerykańskie firmy musiały mieć tymczasowe pozwolenia na sprzedaż białej czekolady.
Historia.
W 1936 roku szwajcarskie przedsiębiorstwo Nestlé wprowadziło na rynek europejski białą czekoladę o nazwie "Galak". Od lat czterdziestych do dziewięćdziesiątych XX w. Nestlé produkowało batonik białej czekolady z kawałkami migdałów o nazwie "Alpine White," który był sprzedawany w Stanach Zjednoczonych Ameryki i Kanadzie.

</doc>
<doc id="4897509" url="https://pl.wikipedia.org/wiki?curid=4897509" title="Adam Wroński">
Adam Wroński

Adam Wroński (ur. 1850 lub 1851 w Krakowie, zm. 17 grudnia 1915 w Krynicy) – polski skrzypek, kompozytor, dyrygent i pedagog.
Życiorys.
Początkowo kształcił się w Szkole Śpiewu i Muzyki Instytutu Technicznego w Krakowie pod kierunkiem I. Wójcikiewicza, P. Studzińskiego i J. Blaschkego. Swoją wiedzę uzupełniał później w Konserwatorium Wiedeńskim. Pierwsze sukcesy artystyczne odniósł podczas odbywania służby wojskowej - początkowo jako skrzypek orkiestry 70. Pułku Piechoty w Wiedniu, a w późniejszym okresie jako kierownik orkiestry wojskowej 40. Pułku Piechoty w Krakowie, którą dyrygował także po opuszczeniu wojska. Dzięki staraniom Władysława Żeleńskiego udało mu się stworzyć nową orkiestrę symfoniczną, z którą występował w krakowskim Teatrze Starym, akompaniując w sztukach oraz zabawiając publiczność w antraktach. W 1875 r. zorganizował własną orkiestrę zdrojową w Krynicy, która szybko stała się jedną z głównych atrakcji sezonu kąpielowego, zabawiając kuracjuszy od szóstej rano do godzin wieczornych urozmaiconym programem muzycznym. Od 1895 roku zajął się popularyzowaniem muzyki polskiej w mniejszych ośrodkach Galicji Wschodniej (m.in. Sambor, Kołomyja), a w 1897 został dyrygentem orkiestry teatralnej we Lwowie. Mimo częstych przeprowadzek, każdy sezon wakacyjny spędzał w swojej ukochanej Krynicy, gdzie zmarł w 1915 roku.
W trakcie swojej kariery muzycznej zajmował liczne stanowiska kierownicze, był m.in. dyrektorem Towarzystwa Muzycznego w Kołomyi i Samborze oraz orkiestry i szkoły muzycznej Towarzystwa Przyjaciół Muzyki „Harmonia” w Krakowie. Jako skrzypek występował w zespołach kameralnych z takimi muzykami jak Jan Ostrowski, Józef Adamowski czy Marcelina Czartoryska.
W jego kompozycjach wyraźnie dostrzegalna jest inspiracja muzyką wiedeńską, przez co nazywany bywał „polskim Straussem” (obok Leopolda Lewandowskiego i Fabiana Tymolskiego). Był bardzo płodnym twórcą, stworzył ponad 250 kompozycji, głównie fortepianowych utworów tanecznych (walce, mazury, polonezy, galopy, kadryle), ale pisał również fantazje, uwertury, marsze, pieśni solowe i chóralne, a nawet wodewile.

</doc>
<doc id="4897511" url="https://pl.wikipedia.org/wiki?curid=4897511" title="Miadziusze">
Miadziusze

Miadziusze (, "Miadziuszy"; , "Miadiuszy") – wieś na Białorusi, w obwodzie grodzieńskim, w rejonie werenowskim, w sielsowiecie Raduń, przy granicy z Litwą.
W źródłach pojawia się także pod nazwami "Madziusze", "Miadziuszki" i "Madiuszi".
W pobliżu wsi znajduje się drogowe przejście graniczne Dociszki, położone na drodze republikańskiej .
Historia.
W dwudziestoleciu międzywojennym leżały w Polsce, w województwie nowogródzkim, w powiecie lidzkim, w gminie Ejszyszki. Po II wojnie światowej w granicach Związku Radzieckiego. Od 1991 w niepodległej Białorusi.

</doc>
<doc id="4897512" url="https://pl.wikipedia.org/wiki?curid=4897512" title="Miadziuszki">
Miadziuszki



</doc>
<doc id="4897514" url="https://pl.wikipedia.org/wiki?curid=4897514" title="Goar z Aquitaine">
Goar z Aquitaine



</doc>
<doc id="4897515" url="https://pl.wikipedia.org/wiki?curid=4897515" title="Madiuszi">
Madiuszi



</doc>
<doc id="4897518" url="https://pl.wikipedia.org/wiki?curid=4897518" title="Hrej.cz">
Hrej.cz

Hrej.cz – czeski portal internetowy na temat gier wideo i urządzeń peryferyjnych dla graczy. Jego właścicielem jest przedsiębiorstwo Grunex. Według stanu na 2020 rok funkcję redaktora naczelnego pełni Tadeáš Pepř. Serwis był notowany w rankingu Alexa globalnie na miejscu: 71 321 (grudzień 2020), w Czechach: 274 (grudzień 2020).
Historia.
Pierwotnie witryna Hrej.cz stanowiła sekcję serwisu informacyjnego Novinky.cz. W 2003 roku portal został zamknięty z powodu niskiego zainteresowania. W październiku 2004 roku działalność Hrej.cz została wznowiona przez portal Seznam.cz we współpracy z Kaora, s.r.o.
Od początku 2006 roku serwis funkcjonował pod auspicjami Vogel Burda Communications s.r.o., wydawcy czasopisma „Level” i oficjalnego magazynu PlayStation2. Oba projekty miały wspólną redakcję, aczkolwiek sama administracja była odrębna. Do faktycznego rozdzielenia czasopisma Level i portalu Hrej.cz doszło w maju 2013.
W styczniu 2008 wydawnictwo Burda Praha całkowicie przejęło zarządzanie portalem od firmy Seznam.
W grudniu 2007 serwis był odwiedzany przez 443 tys. ludzi. W październiku 2013 stwierdzono, że portal odwiedza 91 tys. osób. W grudniu 2013 uruchomiono odświeżoną wersję witryny. W październiku 2016 r. doszło do zakupu portalu przez firmę Xzone. Kolejna zmiana właściciela miała miejsce w lutym 2019, kiedy to portal został nabyty przez firmę Grunex. Pod koniec czerwca 2020 zakończono współpracę z dotychczasowym redaktorem naczelnym Pavelem Makalem i jego zastępcą Davidem Plecháčkiem, a stanowisko redaktora naczelnego objął Tadeáš Pepř.

</doc>
<doc id="4897520" url="https://pl.wikipedia.org/wiki?curid=4897520" title="Tadeusz Iskrzycki">
Tadeusz Iskrzycki

Tadeusz Iskrzycki (ur. 1872 w Krakowie, zm. 9 września 1913) – adwokat, absolwent prawa UJ.
Życiorys.
Urodził się w Krakowie. Syn profesora Uniwersytetu Jagiellońskiego Maksymiliana. W 1891 roku ukończył z odznaczeniem Gimnazjum św. Jacka. Należał do koła nr 1 T. S.L. i był członkiem Towarzystwa Strzeleckiego. Pełnił funkcje dyrektora Polskiej Spółki Górniczej.
Zginął tragicznie podczas czyszczenia broni 9 września 1913 roku. Pochowany na cmentarzu Rakowickim w Krakowie. Miał żonę i 2 dzieci.

</doc>
<doc id="4897521" url="https://pl.wikipedia.org/wiki?curid=4897521" title="Georgi Kabakow">
Georgi Kabakow

Georgi Kabakow (; ur. 22 lutego 1986 r. w Płowdiwie) – bułgarski sędzia piłkarski. Od 2013 roku sędzia międzynarodowy
Sędzią piłkarskim został w 2001 roku. W 2007 roku zyskał nominację do prowadzenia spotkań najwyższej ligi w Bułgarii. Do 2017 roku poprowadził w niej ponad 120 meczów. W 2013 roku był uczestnikiem CORE 13 (coroczny kurs dla najzdolniejszych młodych sędziów piłkarskich).
W 2013 roku został sędzią FIFA. Został powołany w roli sędziego technicznego na Mistrzostwa Europy U-17 2015 w Bułgarii. Kabakow był sędzią głównym podczas Mistrzostw Europy U-19 2015 w Grecji. Do 2017 roku ma na swoim koncie ponad 35 meczów międzynarodowych jako sędzia.
W 2017 roku poprowadził po raz pierwszy spotkanie seniorskich reprezentacji. Miało to miejsce 13 listopada w meczu pomiędzy Turcją, a Albanią.
W 2018 roku Kabakow zadebiutował w fazie grupowej Ligi Mistrzów UEFA. Prowadził mecz pomiędzy Valencia CF, a Manchesterem United na Estadio Mestalla, który zakończył się wygraną gospodarzy 2:1.
W 2019 roku Kabakow znalazł się w gronie arbitrów wyznaczonych do prowadzenia spotkań Mistrzostw Europy U-21. Na turnieju tym poprowadził półfinałowy mecz pomiędzy reprezentacjami Hiszpanii i Francji. Pod koniec roku został mianowany na kolejną dużą imprezę tym razem Mistrzostwa Świata U-17 w Piłce Nożnej 2019.

</doc>
