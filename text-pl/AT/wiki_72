<doc id="4907840" url="https://pl.wikipedia.org/wiki?curid=4907840" title="Bitwa pod Mołodecznem (1920)">
Bitwa pod Mołodecznem (1920)

Bitwa pod Mołodecznem – walki polskiej 2 Armii gen. Edwarda Rydza-Śmigłego z sowieckimi 5. i 56 Dywizją Strzelców w czasie ofensywy jesiennej wojsk polskich w okresie wojny polsko-bolszewickiej.
Sytuacja ogólna.
Po wielkiej bitwie nad Wisłą, Naczelne Dowództwo Wojska Polskiego zreorganizowało struktury wojskowe; zlikwidowało między innymi dowództwa frontów i rozformowało 1. i 5. Armię. Na froncie przeciwsowieckim rozwinięte zostały 2., 3., 4. i 6. Armia.
10 września, na odprawie w Brześciu ścisłych dowództw 2. i 4 Armii, marsz. Józef Piłsudski nakreślił zarys planu nowej bitwy z wojskami Frontu Zachodniego Michaiła Tuchaczewskiego. Rozpoczęły się prace sztabowe nad planem bitwy niemeńskiej.
Toczona w dniach 20–28 września operacja zakończyła się dużym sukcesem militarnym Wojska Polskiego.
Jeszcze w nocy z 25 na 26 września sztab Naczelnego Wodza przygotował dokumenty do kolejnej fazy operacji. Jej celem było wykonanie manewru okrążającego i ostateczne pobicie wojsk sowieckiego Frontu Zachodniego
W zasadzie rozegrany w dniach 28–29 września bój pod Lidą był zakończeniem kolejnego etapu walk. Bezpośrednio po nim polskie dywizje przystąpiły do pościgu za pobitym nieprzyjacielem. Pościg ten objął rozległy front od Niemna na północy, aż po Prypeć na południu.
Z 2 Armii gen. Edwarda Śmigłego-Rydza wydzielono grupę pościgową „Mir” pod dowództwem pułkownika Stefana Dęba-Biernackiego w składzie: 1 Dywizja Piechoty Legionów oraz 2. i 4 Brygada Jazdy, która przekroczywszy Niemen na południowy wschód od Lidy, parła przez Nowogródek ku linii kolejowej Baranowicze-Mińsk, starając się zepchnąć sowiecką 15 Armię Augusta Korka i resztki 3 Armii Władimira Łazariewicza z drogi odwrotu na Mińsk.
Polska 4 Armia gen. Leonarda Skierskiego parła czołowo i spychała 15 Armię na Mińsk i 16 Armię Nikołaja Sołłohuba na Słuck.
Grupa generała Franciszka Krajowskiego w składzie 18 Dywizja Piechoty i grupa Bałachowicza szła od Pińska przez Łuniniec ku rzece Łań, odrzucając stojące przed nią oddziały sowieckiej 4 Armii Aleksandra Szuwajewa.
Osiągnięta w pościgu 9 października przez polską 4 Armię linia frontu biegła wzdłuż rzeki Łań (grupa gen. Krajowskiego), przez Kleck i Nieśwież (11. i 16 Dywizja Piechoty) do Niemna pod Stołpcami (14. i 15 Dywizja Piechoty).
Wobec mającego nastąpić wkrótce rozejmu, wojska polskie dążyły do zajęcia korzystnej linii frontu.
4 października marszałek Józef Piłsudski wydał rozkaz operacyjny nakazujący jednostkom 2 Armii osiągnięcie linii Kojdany – Hulewicze – Lachwa oraz opanowanie Mołodeczna.
Walki pod Mołodecznem.
7 października zadanie zajęcia Mołodeczna otrzymała 2 Dywizja Piechoty Legionów. W czasie działań współdziałać miała z grupą „Mir”, grupą jazdy płk. Stefana Strzemieńskiego w składzie 2. i 4 Brygada Jazdy i z 1 Dywizją Piechoty Legionów.
10 października 2 Armia zajęła pozycje wyjściowe do natarcia. Jej 2 DPLeg. utworzyła zgrupowanie uderzeniowe w rejonie Łoska i następnego dnia uderzyła przez Lebiedziew na Mołodeczno.
Grupa ppłk. Michała Zabdyra w składzie 3 pułk piechoty Legionów bez batalionu z dywizjonem artylerii ciężkiej dotarła do Wołożyna. W tym czasie II Brygada Piechoty Legionów płk. Stanisława Tessaro stoczyła bój z oddziałami 5. i 6 DS w rejonie Markowa, Rumiancewa, Masznina i Lebiedziewa.
Tymczasem 24 pułk piechoty rozbił pod Chatuciczami pododdziały 6 Dywizji Strzelców, a 46 pułk piechoty opanował Zaśkiewicze i ruszył na Słobódkę i Śmierdzieje.
12 października zgrupowanie uderzeniowe kontynuowało marsz na Mołodeczno.
II batalion i kompanie III batalionu 4 pułku piechoty Legionów nacierały na Lebiedziewo, a I batalion maszerował wzdłuż linii kolejowej na Konowicze i Prudy.
W rejonie Lebiedziewa 4 ppLeg. odparł kontratak wyprowadzony siłami sowieckiego 51 pułku strzelców.
Rano następnego dnia Polacy dotarli pod Mołodeczno. II i III batalion 4 ppLeg. opanowały dworzec kolejowy. Wkrótce nadciągnął także batalion 2 pułku piechoty Legionów oraz grupa ppłk. Michała Zabdyra. Ta ostatnia pokonała oddziały sowieckie pod Berezowcami i Kopaczami.
Operujący na północ od Mołodeczna 24 pułk piechoty opanował Śmierdzieje i Glinne, a następnego dnia zdobył Wilejkę.
13 października Sowieci uderzyli siłami 50, 51 i 53 pułków strzelców. Zacięte walki zakończyły się odwrotem czerwonoarmistów.
W tym czasie w rejonie Zaborze – Kozłów – Studzieniec 3. i 4 Brygady Jazdy rozbiły wycofującego się przeciwnika, zdobyły Wjazyń i Sosenkę i wyszły na rubież Dołhinów – Krzywicze.
Następnego dnia oddziały polskie przeszły do obrony opanowanego terenu, nie podejmując dalszych działań zbrojnych.

</doc>
<doc id="4907841" url="https://pl.wikipedia.org/wiki?curid=4907841" title="Lora piżmowa">
Lora piżmowa



</doc>
<doc id="4907845" url="https://pl.wikipedia.org/wiki?curid=4907845" title="Nowiny (Litwa)">
Nowiny (Litwa)

Nowiny (lit. "Novina") – wieś na Litwie, w okręgu uciańskim, w rejonie ignalińskim, starostwie Rymszany.
Historia.
W czasach zaborów w granicach Imperium Rosyjskiego. W 1892 liczyła 19 mieszkańców.
W dwudziestoleciu międzywojennym wieś, a następnie zaścianek leżał w Polsce, w województwie nowogródzkim (od 1926 w województwie wileńskim), w powiecie brasławskim, w gminie Widze a później w gminie Rymszany.
Według Powszechnego Spisu Ludności z 1921 roku zamieszkiwało tu 26 osób, wszystkie były wyznania rzymskokatolickiego i zadeklarowały polską przynależność narodową. Były tu 4 budynki mieszkalne. W 1931 w 4 domach zamieszkiwało 28 osób.
Miejscowość należała do parafii rzymskokatolickiej w Rymszanach. Podlegała pod Sąd Grodzki w Turmoncie i Okręgowy w Wilnie; właściwy urząd pocztowy mieścił się w Rymszanach.

</doc>
<doc id="4907846" url="https://pl.wikipedia.org/wiki?curid=4907846" title="Katastrofa ukraińskiego An-26 pod Charkowem">
Katastrofa ukraińskiego An-26 pod Charkowem



</doc>
<doc id="4907847" url="https://pl.wikipedia.org/wiki?curid=4907847" title="Poczekalnia (album)">
Poczekalnia (album)

Poczekalnia – debiutancki solowy album piosenkarza Vita Bambino, wydany 25 września 2020.

</doc>
<doc id="4907848" url="https://pl.wikipedia.org/wiki?curid=4907848" title="Tsurphu">
Tsurphu

Klasztor Tsurphu (tybet. མཚུར་ཕུ་དགོན་པ) lub "Tölung Tsurphu" (tybet. སྟོད་ལུང་མཚུར་ཕུ) – klasztor buddyjski będący siedzibą karmapy, przywódcy Karma Kagyu, jednej ze szkół buddyzmu tybetańskiego. Znajduje się w Gurum, w dzielnicy Doilungdêqên, Tybetański Region Autonomiczny, Chiny, ok. 70 km od Lhasy.
Tsurphu położony jest w dolinie na wysokości 4480 m n.p.m. Klasztor założył w 1187 r. pierwszy karmapa Dysum Czienpa, a po jego śmierci klasztor stał się głównym ośrodkiem szkoły Karma Kagyu. Karmapowie byli mocno związani z królami i klasztorami w regionie Ü-Tsang i popierali ich interesy przeciwko szkole Gelug, co doprowadziło do otwartego konfliktu z V Dalajlamą. W 1642 r. Dalajlama wezwał na pomoc wojska mongolskie, które splądrowały region i klasztor Tsurphu. Na skutek tego Tsurphu nigdy już nie odzyskało swojego poprzedniego znaczenia. W 1959 r. klasztor poważnie zniszczyły wojska chińskie, a następnie w 1966 r. klasztor został całkowicie zburzony podczas rewolucji kulturalnej. Odbudowę Tsurphu podjął w 1980 r. Rangdziung Rigpe Dordże, a po jego śmierci zamieszkał w klasztorze jego następca Ogjen Trinlej Dordże aż do swojej ucieczki do Indii w 2000 r.
W Tsurphu w szczytowym momencie rozwoju mieszkało około tysiąca mnichów, obecnie jest ich około 300. W głównej świątyni, zwanej Garchen, znajduje się posąg I Karmapy oraz stupa, zawierająca relikwie XVI Karmapy. Znajdują się tu także apartamenty reprezentacyjne i mieszkalne karmapów. Obok położona jest świątynia Gonkhang, w której czczone są posągi boskich strażników klasztoru. W kolejnej świątyni Lhakhang Chenmo stoi 20-metrowej wysokości posąg Buddy Siakjamuniego.

</doc>
<doc id="4907852" url="https://pl.wikipedia.org/wiki?curid=4907852" title="Linie tramwajowe w Toruniu">
Linie tramwajowe w Toruniu

Linie tramwajowe w Toruniu – historia linii tramwajowych w Toruniu.
Początek przewozów tramwajowych w Toruniu datuje się na 1891 rok. Linie obsługuje Miejski Zakład Komunikacji Sp. z o.o. w Toruniu. System składa się z 8 linii (5 dziennych, 2 nocnych i 1 sezonowej). Tramwaje poruszają się po torach o rozstawie szyn 1000 mm.
Schemat dziennej sieci tramwajowej.
Schemat dziennej sieci tramwajowej ważny od 27 października 2014 roku:

</doc>
<doc id="4907856" url="https://pl.wikipedia.org/wiki?curid=4907856" title="Full Surface">
Full Surface



</doc>
<doc id="4907859" url="https://pl.wikipedia.org/wiki?curid=4907859" title="Nowy Zaścianek">
Nowy Zaścianek

Nowy Zaścianek – dawny zaścianek. Tereny na których był położony, leżą obecnie na Litwie, w okręgu uciańskim, w rejonie ignalińskim, starostwie Rymszany.
Historia.
W czasach zaborów w granicach Imperium Rosyjskiego.
W dwudziestoleciu międzywojennym zaścianek leżał w Polsce, w województwie nowogródzkim (od 1926 w województwie wileńskim), w powiecie brasławskim, w gminie Widze.
Według Powszechnego Spisu Ludności z 1921 roku zamieszkiwało tu 7 osób, wszystkie były wyznania rzymskokatolickiego i zadeklarowały polską przynależność narodową. Był tu 1 budynek mieszkalny. W 1931 w 1 domu zamieszkiwało 8 osób.
Miejscowość należała do parafii rzymskokatolickiej w Widzach. Podlegała pod Sąd Grodzki w Turmoncie i Okręgowy w Wilnie; właściwy urząd pocztowy mieścił się w Widzach.

</doc>
<doc id="4907861" url="https://pl.wikipedia.org/wiki?curid=4907861" title="Obale">
Obale

Obale (; ) – dawna wieś. Tereny te leżą obecnie na Białorusi, w obwodzie witebskim, w rejonie brasławskim, w sielsowiecie Widze.
Historia.
W czasach zaborów ówczesny zaścianek w granicach powiatu nowoaleksandrowskiego Imperium Rosyjskiego.
W latach 1921–1945 wieś leżała w Polsce, w województwie nowogródzkim (od 1926 w województwie wileńskim), w powiecie brasławskim, w gminie Widze.
Według Powszechnego Spisu Ludności z 1921 roku zamieszkiwało tu 97 osób, wszystkie były wyznania rzymskokatolickiego i zadeklarowały polską przynależność narodową. Było tu 21 budynków mieszkalnych. W 1931 w 19 domach zamieszkiwały 102 osoby.
Miejscowość należała do parafii rzymskokatolickiej w Twereczu. Podlegała pod Sąd Grodzki w Turmoncie i Okręgowy w Wilnie; właściwy urząd pocztowy mieścił się w Widzach.
Miejscowość została zlikwidowana w 2016.

</doc>
<doc id="4907862" url="https://pl.wikipedia.org/wiki?curid=4907862" title="Sawielenki (przystanek kolejowy)">
Sawielenki (przystanek kolejowy)

Sawielenki (; , ros. nazwa normatywna Савеленки) – przystanek kolejowy w miejscowości Wialikaja Kamarouka, w rejonie szkłowskim, w obwodzie mohylewskim, na Białorusi. Leży na linii Orsza - Mohylew.
Nazwa pochodzi od pobliskiej wsi Sawielenki.

</doc>
<doc id="4907864" url="https://pl.wikipedia.org/wiki?curid=4907864" title="Łatwa (stacja kolejowa)">
Łatwa (stacja kolejowa)

Łatwa (; , "Łotwa") – stacja kolejowa w miejscowości Łatwa, w rejonie szkłowskim, w obwodzie mohylewskim, na Białorusi. Leży na linii Orsza - Mohylew.
Od stacji Łatwa linia jednotorowa z Orszy przechodzi w linię dwutorową prowadzącą do Mohylewa.

</doc>
<doc id="4907867" url="https://pl.wikipedia.org/wiki?curid=4907867" title="Obraziszki">
Obraziszki

Obraziszki (, "Abraziszki"; , "Obraziszki") – dawny chutor na Białorusi, w obwodzie witebskim, w rejonie brasławskim, w sielsowiecie Widze.
Historia.
Pod koniec XIX wieku ówczesny zaścianek należał do powiatu nowoaleksandrowskiego.
W latach 1921–1945 ówczesna wieś leżała w Polsce, w województwie nowogródzkim (od 1926 w województwie wileńskim), w powiecie brasławskim, w gminie Widze.
Według Powszechnego Spisu Ludności z 1921 roku zamieszkiwało tu 58 osób, 45 było wyznania rzymskokatolickiego, 1 prawosławnego a 12 staroobrzędowego. Jednocześnie 46 mieszkańców zadeklarowało polską przynależność narodową, a 12 białoruską. Było tu 15 budynków mieszkalnych. W 1931 w 22 domach zamieszkiwało 109 osób.
Miejscowość należała do parafii rzymskokatolickiej w Widzach i prawosławnej w Bohiniu. Podlegała pod Sąd Grodzki w Turmoncie i Okręgowy w Wilnie; właściwy urząd pocztowy mieścił się w Widzach.
W okresie radzieckim miejscowość miała status chutoru i podlegała pod kołchoz „Upierad”.

</doc>
<doc id="4907868" url="https://pl.wikipedia.org/wiki?curid=4907868" title="Oituz (okręg Covasna)">
Oituz (okręg Covasna)

Oituz () – wieś w Rumunii, w okręgu Covasna, w gminie Brețcu. W 2011 roku liczyła 313 mieszkańców.

</doc>
<doc id="4907872" url="https://pl.wikipedia.org/wiki?curid=4907872" title="Harold Webster">
Harold Webster

Harold Webster (ur. 18 stycznia 1895 w Newhall w Anglii, zm. 10 listopada 1958 w Hamilton) – kanadyjski lekkoatleta, długodystansowiec, mistrz igrzysk Imperium Brytyjskiego, olimpijczyk.
Zakwalifikował się do startu w biegu na 10 000 metrów i maratonie na igrzyskach olimpijskich w 1928 w Amsterdamie, lecz w nich nie wystąpił. Zajął 10. miejsce w biegu na 6 mil na igrzyskach Imperium Brytyjskiego w 1930 w Hamilton.
Zwyciężył w maratonie na igrzyskach Imperium Brytyjskiego w 1934 w Londynie, wyprzedzając Szkotów Donalda Robertsona i Dunky’ego Wrighta. Nie ukończył maratonu na igrzyskach olimpijskich w 1936 w Berlinie, gdy ledwo uniknął potrącenia przez samochód.
Był mistrzem Kanady w biegu na 5 mil w 1927, 1929 i 1931 oraz w maratonie w 1936. Jego rekord życiowy w maratonie wynosił 2:37:46 (ustanowiony 19 września 1931 w Hamilton).
Zginął w 1958 w wypadku drogowym po potrąceniu przez samochód, gdy jechał na rowerze.

</doc>
<doc id="4907874" url="https://pl.wikipedia.org/wiki?curid=4907874" title="Bloodhound SSC">
Bloodhound SSC



</doc>
<doc id="4907877" url="https://pl.wikipedia.org/wiki?curid=4907877" title="Wałoki (przystanek kolejowy)">
Wałoki (przystanek kolejowy)

Wałoki (; ) – przystanek kolejowy w pobliżu miejscowości Wałoki, w rejonie mohylewskim, w obwodzie mohylewskim, na Białorusi. Leży na linii Orsza - Mohylew.

</doc>
<doc id="4907878" url="https://pl.wikipedia.org/wiki?curid=4907878" title="Orliszki">
Orliszki

Orliszki – dawny zaścianek. Tereny na których był położony, leżą obecnie na Białorusi, w obwodzie witebskim, w rejonie brasławskim, w sielsowiecie Widze.
Historia.
W czasach zaborów ówczesny dwór w granicach powiatu nowoaleksandrowskiego Imperium Rosyjskiego.
W latach 1921–1945 zaścianek leżał w Polsce, w województwie nowogródzkim (od 1926 w województwie wileńskim), w powiecie brasławskim, w gminie Widze.
Według Powszechnego Spisu Ludności z 1921 roku zamieszkiwało tu 4 osoby, wszystkie były wyznania rzymskokatolickiego i zadeklarowały polską przynależność narodową. Był tu 1 budynek mieszkalny. W 1931 w 1 domu zamieszkiwało 5 osób.
Miejscowość należała do parafii rzymskokatolickiej w Widzach. Podlegała pod Sąd Grodzki w Turmoncie i Okręgowy w Wilnie; właściwy urząd pocztowy mieścił się w Widzach.

</doc>
<doc id="4907880" url="https://pl.wikipedia.org/wiki?curid=4907880" title="George Bailey">
George Bailey

Imię i nazwisko George Bailey nosili lub noszą m.in.:

</doc>
<doc id="4907881" url="https://pl.wikipedia.org/wiki?curid=4907881" title="SS Savannah">
SS Savannah

SS Savannah – amerykański statek żaglowo-parowy, który w 1819 roku jako pierwsza jednostka z napędem parowym przepłynął Atlantyk stając się prekursorem przyszłych transatlantyków.
Historia.
Statek został zbudowany w stoczni Fickett and Crockett and East River koło Nowego Jorku i zwodowany 22 sierpnia 1818 roku. 
Pierwszy rejs SS "Savannah" rozpoczął się 22 maja 1819 z portu w Savannah w stanie Georgia. Właściciel nabył statek przed zakończeniem budowy, jednak zamierzał go sprzedać w Europie. Choć statek miał miejsca pasażerskie, wyruszył w podróż bez nich. Kapitanem był Steven Rogers. Kiedy ukazał się koło wybrzeży Irlandii, myślano, że statek jest objęty ogniem. 20 czerwca 1819, po 29 dniach i 11 godzinach podróży okręt zawinął do Liverpoolu. W czasie rejsu maszyna napędzała "Savannę" tylko przez 83 godziny, gdyż był to jednak klasyczny żaglowiec który otrzymał napęd parowy tylko jako pomocniczy. Armator próbował sprzedać jednostkę w Anglii, gdzie nie ufano pomocniczemu napędowi, który zajmował dużo przestrzeni w kadłubie statku. Armator skierował więc statek dalej do Petersburga, licząc na sprzedaż okrętu Rosjanom, ale bez sukcesu. Statek dalej zawinął do Sztokholmu i innych portów, ostatecznie wrócił do macierzystego Savannah 20 listopada 1819 roku, stamtąd został skierowany do Waszyngtonu, gdzie armator sprzedał go na licytacji.
Nowy właściciel, kapitan Holdridge, wymontował jednak siłownie, i pływał "Savanną" jako statkiem handlowym na trasie między Nowym Jorkiem a Savannah. 5 listopada 1821 roku statek ogarnął silny sztorm i wpadł na mieliznę, co zniszczyło go całkowicie.
Opis.
Firma inżynierii morskiej Allaire Iron Works z siedzibą w Nowym Jorku wyprodukowała dla "Savanny" cylinder silnika, natomiast reszta elementów silnika i podwozia zostały wyprodukowane przez hutę Speedwell z New Jersey. Niskociśnieniowy silnik o mocy 90 KM był typu pochylonego o bezpośrednim działaniu z pojedynczym cylindrem o średnicy 40″ i skoku 5 stóp. Jako paliwo statek przewoził 75 ton węgla i 25 sznurów drewna. 
Ponieważ statek był zbyt mały, aby pomieścić dużą ilość paliwa, silnik był używany tylko przy bezwietrznej pogodzie, kiedy żagle nie były w stanie zapewnić prędkości co najmniej czterech węzłów.
"Savannah" została wyposażona w 32 kajuty pasażerskie, 16 dla mężczyzn i 16 dla kobiet. Pomieszczenia były duże i wygodne.

</doc>
<doc id="4907885" url="https://pl.wikipedia.org/wiki?curid=4907885" title="Ohms">
Ohms

Ohms – dziewiąty album studyjny amerykańskiej grupy muzycznej Deftones. Wydawnictwo ukazało się 25 września 2020 roku nakładem wytwórni muzycznej Reprise Records.

</doc>
<doc id="4907887" url="https://pl.wikipedia.org/wiki?curid=4907887" title="Pałykawickija Chutary (przystanek kolejowy)">
Pałykawickija Chutary (przystanek kolejowy)

Pałykawickija Chutary (; , ros. nazwa normatywna Полыковичские Хутора) – przystanek kolejowy w miejscowości Pałykawickija Chutary, w rejonie mohylewskim, w obwodzie mohylewskim, na Białorusi. Leży na linii Orsza - Mohylew.

</doc>
<doc id="4907891" url="https://pl.wikipedia.org/wiki?curid=4907891" title="Mohylew (stacja kolejowa)">
Mohylew (stacja kolejowa)



</doc>
<doc id="4907902" url="https://pl.wikipedia.org/wiki?curid=4907902" title="Genesis (album Busta Rhymesa)">
Genesis (album Busta Rhymesa)



</doc>
<doc id="4907922" url="https://pl.wikipedia.org/wiki?curid=4907922" title="Stefan Wiśniewski (żołnierz)">
Stefan Wiśniewski (żołnierz)



</doc>
<doc id="4907924" url="https://pl.wikipedia.org/wiki?curid=4907924" title="Dookółek dębowy">
Dookółek dębowy

Dookółek dębowy ("Periclista lineolata") – gatunek błonkówki z rodziny pilarzowatych.
Zasięg występowania.
Gatunek szeroko rozpowszechniony w Europie. Notowany w Austrii, Belgii, Chorwacji, Czechach, Estonii, Finlandii we Francji w Holandii, Luksemburgu, Niemczech, Polsce, Rumunii, na Słowacji, w Szwajcarii, Węgrzech, w Wielkiej Brytanii i we Włoszech. 
Budowa ciała.
Gąsienice osiągają do 17 mm długości. Ich ciało jest pokryte licznymi, czarnymi kolcami w kształcie litery Y, kolce na dolnej części boków ciała są mniejsze i często bez rozgałęzień. Ubarwienie zielonkawe do żółtego. Głowa czarna.
Imago osiągają 5-6 mm długości. Ubarwienie ciała w większości carne, połyskujące z krótkimi, białawymi bądź zielonkawymi włoskami. Tegula, brzeg przedtułowia, kolana i golenie są białawe. Skrzydła przeźroczyste, opalizujące, z czarnym żyłkowaniem, na przedniej parze czarna pterostygma. 
Biologia i ekologia.
Gatunek pospolity, liczny, związany z gatunkami z rodzaju dąb, zwłaszcza z dębem szypułkowym.
Imago spotyka się w kwietniu i maju, żywią się one nektarem i pyłkiem kwiatowym. Jaja są składane w pobliżu żyłek rozwijających się liści, najchętniej na młodych, kilkuletnich drzewach. Gąsienice żerują od połowy maja do połowy czerwca na spodniej stronie liści, wygryzając w nich pokaźne dziury. 

</doc>
<doc id="4907926" url="https://pl.wikipedia.org/wiki?curid=4907926" title="Periclista lineolata">
Periclista lineolata



</doc>
<doc id="4907928" url="https://pl.wikipedia.org/wiki?curid=4907928" title="Гъ">
Гъ

Гъ – dwuznak cyrylicy wykorzystywany w zapisie języków: abazyńskiego, adygejskiego, agulskiego, arczyńskiego, awarskiego, cachurskiego, kabardyjskiego, karaczajsko-bałkarskiego, kumyckiego, lakijskiego, lezgińskiego, rutulskiego, tabasarańskiego i tackiego. W arczyńskim oznacza dźwięk [], czyli spółgłoskę szczelinową języczkową dźwięczną. W abazyńskim oznacza dźwięk [], czyli spółgłoskę szczelinową miękkopodniebienną dźwięczną.
Przykład użycia digrafu w arczyńskim: гъилиттут, co tłumaczy się jako "ciepły".

</doc>
<doc id="4907929" url="https://pl.wikipedia.org/wiki?curid=4907929" title="Anarchy (album Busta Rhymesa)">
Anarchy (album Busta Rhymesa)



</doc>
<doc id="4907932" url="https://pl.wikipedia.org/wiki?curid=4907932" title="Albert Szaad">
Albert Szaad

Albert Szaad (ur. 10 marca 1905, zm. 6 sierpnia 1957 w Warszawie) – podpułkownik dyplomowany artylerii Wojska Polskiego.
Życiorys.
Urodził się w rodzinie Alberta (1866–1949), pułkownika lekarza Wojska Polskiego, i Otolii z Konaszewiczów (1871–1962). Był bratem Jerzego (1907–194?), kapitana saperów inżyniera Wojska Polskiego, Wandy Zieleńskiej (1901–1944) i Ireny Jankowskiej (ur. 1912). 
Po zakończeniu I wojny światowej wrócił z Rosji, ukończył Korpus Kadetów Nr 2 w Modlinie, a następnie został przyjęty do Oficerskiej Szkoły Artylerii w Toruniu. 2 października 1925 Prezydent RP mianował go podporucznikiem ze starszeństwem z 1 lipca 1925 i 41. lokatą w korpusie oficerów artylerii, a minister spraw wojskowych wcielił do 8 Pułku Artylerii Ciężkiej w Toruniu. 15 lipca 1927 został mianowany porucznikiem ze starszeństwem z 1 lipca 1927 i 32. lokatą w korpusie oficerów artylerii. Z dniem 3 listopada 1934 został powołany do Wyższej Szkoły Wojennej w Warszawie, w charakterze słuchacza kursu normalnego 1934/36. 27 czerwca 1935 został mianowany kapitanem ze starszeństwem z 1 stycznia 1935 i 87. lokatą w korpusie oficerów artylerii. W 1936 ukończył kurs, lecz dyplom naukowy oficera dyplomowanego otrzymał dopiero 15 września 1937. W marcu 1939 odbywał staż liniowy na stanowisku dowódcy 1. baterii 14 pułku artylerii lekkiej w Poznaniu. W czasie kampanii wrześniowej pełnił służbę w Oddziale IV Sztabu Armii „Poznań” na stanowisku kierownika referatu zaopatrzenia. Wziął udział w bitwie nad Bzurą, a następnie obronie Warszawy. Po kapitulacji załogi stolicy dostał się do niemieckiej niewoli. Do końca wojny przebywał w Oflagu II C Woldenberg.
Po uwolnieniu z niewoli został przyjęty do ludowego Wojska Polskiego. Pełnił służbę w Sztabie Generalnym. 19 maja 1950 został aresztowany, a 2 listopada 1951 skazany na karę 12 lat pozbawienia wolności. W marcu 1956 jego sprawa został umorzona zgodnie z ówcześnie obowiązującą procedurą. Zrehabilitowany, wyszedł złamany psychicznie i nerwowo. Nie pomogło intensywne leczenie i doskonała opieka lekarska. W chwili depresji targnął się na swoje życie. 10 sierpnia 1957 został pochowany na Cmentarzu Wojskowym na Powązkach „z zachowaniem wszystkich honorów wojskowych” (kwatera A30-6-8).

</doc>
<doc id="4907933" url="https://pl.wikipedia.org/wiki?curid=4907933" title="Park Leśny w Sosnowcu">
Park Leśny w Sosnowcu

Park Leśny - tereny zielony pokryty zadrzewieniem uznany za park gminny, położony na terenach przy ulicach: "Benedykta" "Dybowskiego", "Szybowej" i "Kopalnianej" w dzielnicy Niwka miasta Sosnowiec. W skład parku weszły obszary o powierzchni 3,87 ha obejmujące działkę nr 1369 oraz część działek 1191 i 1192, obręb geodezyjny 0012 Sosnowiec.
Na obszarze parku w 2019 roku z inicjatywy Budżetu Obywatelskiego powstał publiczny "Jump Park" złożony z 9 trampolin. W tym samym roku na terenie parku z inicjatywy organizacji "Przyroda dla Sosnowca" w ramach "Budżetu Obywatelskiego" powstała ścieżka przyrodniczo-edukacyjna składająca się z filarów wiedzy, tablic informacyjnych (dotyczące budek lęgowych, zanieczyszczeń środowiska, wypalania nieużytków oraz dzięciołów), karmnik dla ptaków, a także domków dla owadów i ptaków (11 budek lęgowych) oraz małych gryzoni (wiewiórek, popielic i orzesznic).

</doc>
<doc id="4907935" url="https://pl.wikipedia.org/wiki?curid=4907935" title="Park Narodowy Bạch Mã">
Park Narodowy Bạch Mã

Park Narodowy Bạch Mã (wiet. "Vườn quốc gia Bạch Mã") – park narodowy w środkowym Wietnamie, w pobliżu dawnej stolicy – Huế.
W parku występuje ponad 110 gatunków ssaków, w tym endemiczny mundżak – mundżak annamski oraz około 330 gatunków ptaków, w tym argusy malajskie i kiśćce annamskie. Spośród ponad 1400 gatunków roślin tu występujących 430 ma zastosowanie w medycynie, z 33 wytwarza się oleje, z 26 wytwarza się włókna dla celów produkcji materiałów a 22 rodzi jadalne owoce.
Park leży na najbardziej wilgotnym obszarze Wietnamu, z największą ilością opadów w październiku i listopadzie, najmniejsza średnia opadów przypada z kolei na okres od marca do czerwca.

</doc>
<doc id="4907936" url="https://pl.wikipedia.org/wiki?curid=4907936" title="Jan Tomasz Krzywczycki">
Jan Tomasz Krzywczycki

Jan Tomasz Krzywczycki herbu Gozdawa (zm. przed 1 sierpnia 1651 roku) – starosta chełmski od 1643 roku.
Podpisał "pacta conventa" Jana II Kazimierza Wazy w 1648 roku. Poseł sejmiku chełmskiego na sejm 1650 roku.

</doc>
<doc id="4907940" url="https://pl.wikipedia.org/wiki?curid=4907940" title="Stefan Kazakow">
Stefan Kazakow

Stefan Kazakow, bułg. Стефан Казаков – bułgarski kierowca i pilot rajdowy, kierowca wyścigowy.
Życiorys.
Jako pilot debiutował w 1981 roku u boku Atanasa Mitewa. Załoga uczestniczyła w mistrzostwach Europy oraz Pucharze Pokoju i Przyjaźni. W 1983 roku pilotował Iliję Czubrikowa w Renault 5 Turbo. Załoga w ramach mistrzostw Europy m.in. wygrała klasę w Rajdzie Škody oraz zajęła piąte miejsce w klasyfikacji generalnej Rajdu Dunaju. W tym samym roku Kazakow został wcielony do reprezentacji Bułgarii na wyścigowy Puchar Pokoju i Przyjaźni. Bułgar zajął wówczas piętnaste miejsce na torze Těrlický okruh. Rok później m.in. był dziewiąty w Albenie. W latach 1987–1988 zajmował szóste miejsce w Bułgarskiej Formule Easter. W dalszych latach kontynuował karierę pilota rajdowego takich kierowców, jak Pejczo Pejczew, Dimityr Georgiew, Julian Nikow, Todor Todorow czy Krasimir Kandilarow.

</doc>
<doc id="4907944" url="https://pl.wikipedia.org/wiki?curid=4907944" title="Brzęczak zielony">
Brzęczak zielony

Brzęczak zielony ("Nematus poecilonotus") – gatunek błonkówki z rodziny pilarzowatych.
Zasięg występowania.
Gatunek bardzo szeroko rozpowszechniony w Europie. Notowany w Austrii, na Białorusi, w Belgii, Czechach, Danii, Estonii, Finlandii we Francji w Hiszpanii, Holandii, Irlandii, Obwodzie kaliningradzkim, na Łotwie, w Niemczech, Polsce, na Słowacji, w Szwecji, na Ukrainie, Węgrzech, w Wielkiej Brytanii i we Włoszech. 
Budowa ciała.
Gąsienice ubarwione przeważnie zielono.
Imago osiągają 6 - 8 mm długości. Ubarwienie ciała zazwyczaj zielone, ewentualnie żółte. Górna strona tułowia zawsze żółta z trzema czarnymi plamami z których środkowa może zanikać; czarne plamy również na tergitach. Uda oraz golenie żółte lub żółtozielonkawe, tylne golenie zazwyczaj ciemniejsze. Wzdłuż tylnych ud często wąskie, ciemne pasy. Na głowie, między oczami, ciemna plama. Pterostygma częściowo zielona.
Biologia i ekologia.
Gatunek pospolity, związany z gatunkami z rodzaju brzoza.
W ciągu roku występują dwie lub więcej generacji. Imago spotyka się od kwietnia. Gąsienice żerują na liściach brzóz latem i jesienią.
Znaczenie dla człowieka.
Może występować na szkółkach leśnych lub roślinach ozdobnych, jednak nie powoduje większych szkód..

</doc>
<doc id="4907945" url="https://pl.wikipedia.org/wiki?curid=4907945" title="Nematus poecilonotus">
Nematus poecilonotus



</doc>
<doc id="4907946" url="https://pl.wikipedia.org/wiki?curid=4907946" title="Gottlob Benedict Bierey">
Gottlob Benedict Bierey

Gottlob Benedict Bierey (ur. 25 lipca 1772 w Dreźnie, zm. 5 maja 1840 we Wrocławiu) – niemiecki kompozytor, kapelmistrz i kierownik teatrów. 
W Dreźnie uczył się komponować utwory muzyczne u Christiana Ehregotta Weinliga. Po zakończeniu nauki, od 1788 r. do 1806 r. był kierownikiem zespołów operowych w rodzinnym mieście i w Lipsku. Jednocześnie zaczął komponować własne utwory, w tym operę „Wladimir, Fürst von Nowgorod” (1806), która odniosła największy sukces w całym dorobku artysty. W 1807 r. został kapelmistrzem i kierownikiem teatru Kalte Asche i piastował tę funkcję do 1828 r., gdy z powodu pogarszającej się sytuacji finansowej teatru zrzekł się stanowiska w teatrze wrocławskim. W czasie pracy we Wrocławiu napisał operę "Almazinde oder die Höhle Sesam", która cieszyła się dużym powodzeniem. Z Wrocławia przeprowadził się do Lipska, gdzie mieszkał do 1834 r., jednak nie znalazł tam zatrudnienia i w 1834 powrócił do Wrocławia. 
Był autorem 26 oper i operetek, komponował też inne utwory muzyczne, jednak generalnie jego kompozycje nie cieszyły się dużą popularnością.
Był żonaty ze śpiewaczką Sophie Moreau i miał z nią swoje jedyne dziecko - córkę, Wilhelminę Garczyńską, która także została śpiewaczką, występując do 1829 r. we wrocławskim teatrze operowym, a później w operach w innych miastach niemieckich. 

</doc>
<doc id="4907949" url="https://pl.wikipedia.org/wiki?curid=4907949" title="Bierutowicka Przełęcz">
Bierutowicka Przełęcz



</doc>
<doc id="4907951" url="https://pl.wikipedia.org/wiki?curid=4907951" title="Rajd Fafe Montelongo 2020">
Rajd Fafe Montelongo 2020

Rajd Fafe Montelongo 2020 (Rally Fafe Montelongo 2020) – Rajd Fafe Montelongo rozgrywany w Portugalii w dniach 2-4 października 2020 roku. Była to trzecia runda Rajdowych Mistrzostw Europy w roku 2020. Rajd był rozegrany na nawierzchni asfaltowej. Rajd ten zastąpił planowany na wrzesień w terminarzu ERC Rajd Azorów, który się nie odbył.
Rajd wygrał rosyjski kierowca Aleksiej Łukjaniuk, który wygrał połowę odcinków specjalnych, liderując od startu do mety. Wyprzedziła on drugiego na mecie Francuza Yoann Bonato o blisko pięć sekund, Bonato nie był liczony w klasyfikacji ERC. Trzecie miejsce zajął Hiszpan Iván Ares (drugie w ERC), a czwarte Luksemburczyk Grégoire Munster (trzecie w ERC). Swój najlepszy start w zawodach rangi mistrzostw europy zaliczył Polak Mikołaj Marczyk, w klasyfikacji generalnej uzyskał piąty wynik, a w ERC zajął czwarte miejsce. Jego najlepsze odcinki specjalne w rajdzie to jedno trzecie miejsce, dwa razy był czwarty i dwa piąty. Występ ten pozwolił awansować Marczykowi na piąte miejsce w klasyfikacji rocznej ERC.
Lista startowa.
Poniższa lista startowa obejmuje tylko zawodników startujących i zgłoszonych do rywalizacji w kategorii ERC w najwyższej klasie RC2, samochodami najwyższej klasy mogącymi startować w rajdach ERC - klasy R5.
Wyniki końcowe rajdu.
W klasyfikacji końcowej dodatkowe punkty przyznawane są pierwszej piątce za poszczególne etapy rajdu.
Klasyfikacja RME po 3 rundach.
Kierowcy
Punkty w klasyfikacji generalnej ERC otrzymuje 15 pierwszych zawodników, którzy uczestniczą w programie ERC i w ukończą wyścig, punktowanie odbywa się według klucza:
Dodatkowo po każdym etapie (dniu) rajdu prowadzona jest osobna klasyfikacja, w której przyznawano punkty pierwszym pięciu zawodnikom, według klucza 5-4-3-2-1. W tabeli podano, które miejsce zajął zawodnik, a w indeksie górnym ile zdobył punktów za ukończenie poszczególnych etapów na punktowanym miejscu.

</doc>
<doc id="4907953" url="https://pl.wikipedia.org/wiki?curid=4907953" title="Klub Miłośników Sztuki Fotograficznej we Lwowie">
Klub Miłośników Sztuki Fotograficznej we Lwowie

Klub Miłośników Sztuki Fotograficznej we Lwowie – polskie stowarzyszenie fotograficzne istniejące w latach 1891–1903.
Historia.
Inicjatywę utworzenie Klubu Miłośników Sztuki Fotograficznej we Lwowie podjęto podczas spotkań przyszłych członków klubu – w pracowni rzeźbiarza Tadeusza Borącza. Członkami założycielami byli (między innymi) Tadeusz Borącz, Karol Stromenger, Teodor Szajnok. Stowarzyszenie rozpoczęło działalność 27 marca 1981. Działalność klubu polegała między innymi na organizacji konkursów fotograficznych dla członków stowarzyszenia. Pokłosiem działalności konkursowej była dyskusja oraz ocena prezentowanych fotografii, podczas cyklicznych spotkań członków i sympatyków klubu. Inną, prężną forma działalności stowarzyszenia była działalność wystawiennicza. W 1894 roku klub był współorganizatorem Powszechnej Wystawy Krajowej, mającej na celu prezentację dorobku twórczego wszystkich Polaków (również amatorów), niezależnie od miejsca zamieszkania. 
Klub Miłośników Sztuki Fotograficznej we Lwowie dysponował własną agendą, organem prasowym – "Przeglądem Fotograficznym", wydawanym od 1985 roku oraz "Kroniką Fotograficzną" wydawaną we Lwowie w latach 1898–1899. W 1903 klub zakończył działalność, w jego miejsce utworzono Lwowskie Towarzystwo Fotograficzne.
Zarząd.
Źródło.

</doc>
<doc id="4907962" url="https://pl.wikipedia.org/wiki?curid=4907962" title="Michaił Siergaczow">
Michaił Siergaczow

Michaił Aleksandrowicz Siergaczow, ros. Михаил Александрович Сергачёв (ur. 25 czerwca 1998 w Niżniekamsku) – rosyjski hokeista, reprezentant Rosji.
Kariera.
Wychowanek Nieftiechimika Niżniekamsk. W sezonie 2014/2015 grał w juniorskich rozgrywkach MHL w barwach Irbisu Kazań.
W drafcie do OHL z 2015 został wybrany z numerem 6 przez kanadyjski klub Windsor Spitfires, po czym w lipcu 2015 podpisał z nim kontrakt i występował przez dwa sezony, W tym czasie w drafcie NHL z 2016 został wybrany przez Montreal Canadiens z numerem 9. W połowie 2016 podpisał kontrakt wstępujący z tym klubem i w sezonie NHL (2016/2017) rozegrał cztery spotkania w jego barwach. W czerwcu 2017 został przetransferowany do Tampa Bay Lightning. W listopadzie 2020 przedłużyl tam kontrakt o trzy lata.
W barwach juniorskich reprezentacji Rosji uczestniczył w turniejach Zimowego Olimpijskiego Festiwalu Młodzieży Europy oraz mistrzostw świata (oba do lat 17 w 2015), mistrzostw świata juniorów do lat 18 edycji 2015, mistrzostw świata juniorów do lat 20 edycji 2016, 2017. W barwach seniorskiej kadry Rosji uczestniczył w turnieju mistrzostw świata edycji 2019.

</doc>
<doc id="4907965" url="https://pl.wikipedia.org/wiki?curid=4907965" title="Paweł Kurdwanowski">
Paweł Kurdwanowski



</doc>
<doc id="4907970" url="https://pl.wikipedia.org/wiki?curid=4907970" title="Kamel El Basha">
Kamel El Basha

Kamel El Basha, arab. كامل الباشا (ur. 14 marca 1962 w Jerozolimie) – palestyński aktor filmowy i teatralny, zajmujący się również reżyserią teatralną. Laureat Pucharu Volpiego dla najlepszego aktora na 74. MFF w Wenecji za rolę w libańskim filmie "Zniewaga" (2017) w reżyserii Ziada Doueiriego. Była to pierwsza główna rola El Bashy na dużym ekranie, chociaż miał już wtedy za sobą wiele cenionych ról scenicznych.

</doc>
<doc id="4907971" url="https://pl.wikipedia.org/wiki?curid=4907971" title="Linia kolejowa Orsza – Mohylew">
Linia kolejowa Orsza – Mohylew

Linia kolejowa Orsza – Mohylew – linia kolejowa na Białorusi łącząca stację Orsza Centralna ze stacją Mohylew I. Jest to fragment linii Witebsk – Orsza – Mohylew – Żłobin.
Linia położona jest w obwodach witebskim i mohylewskim.
Linia jest niezelektryfikowana, z wyjątkiem odcinka Orsza Centralna – Orsza Zachodnia. Odcinek Orsza Centralna – Łatwa jest jednotorowy, a Łatwa – Mohylew dwutorowy.

</doc>
<doc id="4907975" url="https://pl.wikipedia.org/wiki?curid=4907975" title="Bernd von Freytag-Loringhoven">
Bernd von Freytag-Loringhoven



</doc>
<doc id="4907981" url="https://pl.wikipedia.org/wiki?curid=4907981" title="Nematus umbratus">
Nematus umbratus

Nematus umbratus – gatunek błonkówki z rodziny pilarzowatych.
Zasięg występowania.
Gatunek szeroko rozpowszechniony w Europie. Notowany w Austrii, Belgii, Estonii, Finlandii, we Francji, Irlandii, na Łotwie, w Niemczech, Polsce, na Słowacji, w Szwajcarii, Szwecji, Wielkiej Brytanii i we Włoszech.
Budowa ciała.
Gąsienice osiągają do 25 mm długości. Ciało przeźroczyste, połyskujące ubarwione od czarnozielonego po białozielone.
Imago osiągają 5,5 – 7,5 mm długości. odwłok krótki, szeroki. Ubarwienie ciała głównie żółtawopomarańczowe.
Biologia i ekologia.
Gatunek pospolity, związany z roślinami z rodzaju brzoza. Zwykle występuje nielicznie.
W ciągu roku występują dwie generacje. Imago pierwszego pokolenia spotyka się w maju i czerwcu, zaś drugiej od lipca do początku września. Gąsienice występują od maja do końca lata, ich żerowanie powoduje znaczące ubytki liści.
Znaczenie dla człowieka.
Czasami, choć rzadko, może uszkadzać drzewa ozdobne lub na szkółkach leśnych.

</doc>
<doc id="4907982" url="https://pl.wikipedia.org/wiki?curid=4907982" title="Jacek Lanckoroński">
Jacek Lanckoroński

Jacek (Hiacynt) Lanckoroński herbu Zadora (zm. w 1671 roku) – kasztelan przemyski w latach 1655-1668, starosta stopnicki w 1650 roku.
Poseł sejmiku opatowskiego na sejm 1653 roku.
Miał syna Zbigniewa.

</doc>
<doc id="4907983" url="https://pl.wikipedia.org/wiki?curid=4907983" title="Eva-Lotta Kiibus">
Eva-Lotta Kiibus

Eva-Lotta Kiibus (ur. 17 stycznia 2003 w Tallinnie) – estońska łyżwiarka figurowa, startująca w konkurencji solistek. Uczestniczka igrzysk olimpijskich (2022), uczestniczka mistrzostw świata i Europy, medalistka zawodów z cyklu Challenger Series oraz dwukrotna mistrzyni Estonii (2020, 2021).

</doc>
<doc id="4907984" url="https://pl.wikipedia.org/wiki?curid=4907984" title="Themis Panou">
Themis Panou

Themis Panou, gr. Θέμης Πάνου (ur. 1960 w Stambule) – grecki aktor filmowy, teatralny i telewizyjny. Występuje na deskach Greckiego Teatru Narodowego w Atenach. Zdobywca Pucharu Volpiego dla najlepszego aktora na 70. MFF w Wenecji za rolę w filmie "Miss Violence" (2013) w reżyserii Alexandrosa Avranasa. Jest pierwszym i jedynym jak dotychczas greckim laureatem tej prestiżowej nagrody.

</doc>
<doc id="4907986" url="https://pl.wikipedia.org/wiki?curid=4907986" title="Eva Lotta Kiibus">
Eva Lotta Kiibus



</doc>
<doc id="4907988" url="https://pl.wikipedia.org/wiki?curid=4907988" title="Catalina (gmina)">
Catalina (gmina)

Catalina – gmina w Rumunii, w okręgu Covasna. Obejmuje miejscowości Catalina, Hătuica, Imeni, Mărcușa i Mărtineni. W 2011 roku liczyła 3378 mieszkańców.

</doc>
<doc id="4907991" url="https://pl.wikipedia.org/wiki?curid=4907991" title="Nematus bergmanni">
Nematus bergmanni

Nematus bergmanni – gatunek błonkówki z rodziny pilarzowatych.
Zasięg występowania.
Gatunek szeroko rozpowszechniony w Europie. Notowany w Austrii (wątpliwy), na Białorusi, w Belgii, Chorwacji, Czechach, Estonii, Finlandii, we Francji, w Hiszpanii, Holandii, Irlandii, Luksemburgu, na Łotwie, w Niemczech, Norwegii, Polsce, Rumunii, na Słowacji, w Szwajcarii, Szwecji, na Węgrzech, Ukrainie, w Wielkiej Brytanii i we Włoszech.
Budowa ciała.
Gąsienice osiągają do 18 mm długości. Ciało ubarwione zielono, przezroczystym, białym, bądź różowo-białym, szerokim paskiem na grzbiecie oraz dwoma ciemniejszymi paskami po bokach. Głowa jest blado-żółto-brązowa z czarnobrązowym rysunkiem. Odwłok zwęża się ku końcowi i zakończony jest parą czerwonawych przysadek odwłokowych.
Imago osiągają 6–8 mm długości. Ubarwienie ciała zielone z czarnym grzbietem.
Biologia i ekologia.
Gatunek pospolity, choć nieliczny, związany z roślinami z rodzaju wierzba, szczególnie z wierzbą kruchą i białą.
Imago spotyka się od kwietnia, zaś gąsienice od maja do października.

</doc>
<doc id="4907992" url="https://pl.wikipedia.org/wiki?curid=4907992" title="Wielemicze">
Wielemicze

Wielemicze (; ) – agromiasteczko na Białorusi, w obwodzie brzeskim, w rejonie stolińskim, w sielsowiecie Wielemicze.
Znajduje się tu parafialna cerkiew prawosławna pw. św. Proroka Eliasza.
Warunki naturalne.
Wielemicze są położone nad jeziorami Wagan i Syacie oraz na skraju dużego kompleksu leśno-bagiennego Błota Olmańskie rozciągającego się na południe aż za granicę białorusko-ukraińską.
Historia.
Dawniej własność Radziwiłłów, którzy ufundowali tu cerkiew. Istniała tu także kaplica katolicka należąca w XIX w. do parafii Otolczyce. Słownik geograficzny Królestwa Polskiego z II poł. XIX w. opisuje miejscowość jako odosobnioną, z dużą ilością błotnistych łąk. Zamieszkane były przez szlachtę zaściankową W dwudziestoleciu międzywojennym leżały w Polsce, w województwie poleskim, w powiecie stolińskim, w gminie Chorsk.
Po II wojnie światowej w granicach Związku Sowieckiego. Od 1991 w niepodległej Białorusi.
W pobliżu Wielemicz odkryto duże cmentarzysko kultury zarubinieckiej.

</doc>
<doc id="4907993" url="https://pl.wikipedia.org/wiki?curid=4907993" title="Michael Wright (aktor)">
Michael Wright (aktor)

Michael Wright (ur. 30 kwietnia 1956 w Nowym Jorku) – amerykański aktor filmowy i telewizyjny. Zdobywca zbiorowego Pucharu Volpiego dla najlepszego aktora na 40. MFF w Wenecji za rolę w filmie "Chorągiewki" (1983) w reżyserii Roberta Altmana.

</doc>
<doc id="4907998" url="https://pl.wikipedia.org/wiki?curid=4907998" title="Oscinella frit">
Oscinella frit



</doc>
<doc id="4907999" url="https://pl.wikipedia.org/wiki?curid=4907999" title="ГӀ">
ГӀ

ГІ – dwuznak cyrylicy wykorzystywany w zapisie języków: agulskiego, arczyńskiego, awarskiego, cachurskiego, czeczeńskiego, inguskiego, tackiego oraz języków dargińskich. W abazyńskim oznacza dźwięk [], czyli spółgłoskę szczelinową gardłową dźwięczną. W rutulskim oznacza dźwięk [], czyli spółgłoskę szczelinową miękkopodniebienną dźwięczną. 
Przykład użycia digrafu w języku abazyńskim: гIара́бчи, co tłumaczy się jako "furman". 

</doc>
<doc id="4908014" url="https://pl.wikipedia.org/wiki?curid=4908014" title="Krzywa wieża w Ząbkowicach Śląskich">
Krzywa wieża w Ząbkowicach Śląskich



</doc>
<doc id="4908017" url="https://pl.wikipedia.org/wiki?curid=4908017" title="Olpień">
Olpień

Olpień (; ) – wieś na Białorusi, w obwodzie brzeskim, w rejonie stolińskim, w sielsowiecie Wielemicze, nad Horyniem.
Znajduje się tu zabytkowa parafialna cerkiew prawosławna pw. Zaśnięcia Matki Bożej.
Historia.
Pierwsza wzmianka o wsi pojawia się w 1479.
W dwudziestoleciu międzywojennym leżał w Polsce, w województwie poleskim, w powiecie stolińskim, w gminie Chorsk. W latach 20. XX w. powstała tu parafia słowiańsko-katolicka.
Po II wojnie światowej w granicach Związku Sowieckiego. Od 1991 w niepodległej Białorusi.
Szlachta.
Wieś była zamieszkiwana niemal wyłącznie przez drobną szlachtę. Z tego powodu Olpień był nazywany "drugą Warszawą", gdzie mieszka "szlachcic na szlachcicu". Rody te przetrwały do współczesnych czasów. Sowieci zakazali używać podwójnych i potrójnych nazwisk, które nosiło część szlacheckich rodzin w Olpieniu. W 2017 otworzono tu niewielkie muzeum szlachty zaściankowej.
Olpień w kulturze.
Mieszkańcy Olpienia zainspirowali Wincentego Dunina Marcinkiewicza do napisania farsy "Szlachta pińska", której bohaterowie noszą nazwiska osób zamieszkujących wieś. Akcja farsy toczy się wokół przyjazdu do poleskiego zaścianka carskiego urzędnika. Wincenty Dunin Marcinkiewicz dowiedział się o wsi od przybyłych na "pouczenie" do mińskiej kurii prawosławnej, pochodzących z niej dzieci ze szlacheckiej, mieszanej katolicko-prawosławnej rodziny, które zostały ochrzczone w Kościele katolickim, za co ich ojcu Janowi Ciuchaj-Lipskiemu władze carskie wytoczyły sprawę karną.
Sam autor przebywał w Olpieniu w 1849.

</doc>
<doc id="4908018" url="https://pl.wikipedia.org/wiki?curid=4908018" title="Phyllium bilobatum">
Phyllium bilobatum

Phyllium bilobatum – gatunek upodabniającego się do liścia owada, z rodziny liśćców (Phylliidae). Występuje na Filipinach i w Malezji. Gatunek ten został po raz pierwszy opisany w 1843 roku przez angielskiego zoologa George'a Roberta Graya, który nadał mu nazwę "Phyllium bilobatum". Został przypisany do podrodzaju "Phyllium", który należy odróżnić od drugiego podrodzaju "Pulchriphyllium" w ramach rodzaju "Phyllium". Holotyp to samica z Filipin, która jest przechowywana w Muzeum Historii Naturalnej w Londynie, gdzie Gray pracował przy katalogowaniu owadów.
Występowanie.
"Phyllium bilobatum" występuje na Filipinach i w Malezji. Okazy malezyjskie mogą jednak reprezentować inne gatunki
Opis.
"Phyllium bilobatum" osiąga długość około 7,4 cm. Podobnie jak inne owady liściaste, jest dobrze zakamuflowany, naśladując liść; Jego ubarwienie jest zielone, na skrzydłach widnieją ciemne linie, przypominające żyłki liścia, a kończyny mają duże obrzeża lub wypustki w kształcie klap. Samica ma szerokie ciało, podczas gdy ciało mężczyzny jest smukłe. Pojedyncza para skrzydeł leży płasko na grzbiecie owada i tylko dorosły samiec może latać. Brzuch samicy jest wąski w miejscu, w którym łączy się z klatką piersiową, przy czym drugi i trzeci segment są szersze niż segmenty z przodu, a czwarty i piąty znowu się zwężają. Szósty i siódmy segment są klapowane, a pozostałe segmenty gwałtownie zwężają się do końca brzucha. Część udowa pierwszej pary nóg ma kołnierz zarówno z przodu, jak i z tyłu, wewnętrzna strona jest gładka, a zewnętrzna ząbkowana. Nogi są również kołnierzowate. Druga i trzecia para nóg także mają kołnierze.
Zachowanie.
Owady liściaste są roślinożerne, żerują głównie na liściach drzew i krzewów. Są hemimetaboliczne, z jaj wylęgają się nimfy, które w miarę wzrostu przechodzą przez wiele linek, ale nie podlegają metamorfozie. Młode nimfy mają tendencję do chowania się w uschniętych liściach, które na tym etapie bardziej przypominają ich ubarwienie niż liście zielone. Obie płcie tego gatunku mają gruczoły na przedtułowiu, z których w przypadku zakłócenia rozpylają nieprzyjemnie pachnące wydzieliny obronne.

</doc>
<doc id="4908022" url="https://pl.wikipedia.org/wiki?curid=4908022" title="Mark Roziental">
Mark Roziental



</doc>
<doc id="4908031" url="https://pl.wikipedia.org/wiki?curid=4908031" title="Order Przyjaźni (Wietnam)">
Order Przyjaźni (Wietnam)

Order Przyjaźni () – państwowe odznaczenie Socjalistycznej Republiki Wietnamu nadawane cudzoziemcom za znaczący wkład w budowanie, utrwalanie i rozwijanie przyjaźni pomiędzy Wietnamem a innymi krajami. Jest najniższym spośród wietnamskich orderów i nie dzieli się na klasy.
Ustanowienie.
Order Przyjaźni został ustanowiony przez Stały Komitet Zgromadzenia Narodowego Wietnamu 28 stycznia 1977 roku jako nagroda dla zagranicznych organizacji i cudzoziemców, którzy udzielili pomocy Wietnamczykom w stawianiu oporu Stanom Zjednoczonym podczas wojny, za wkład w ratowaniu, obronie i budowaniu państwa lub za aktywne zaangażowanie w rozwijanie przyjaźni z Wietnamem. Obecne zasady nadawania reguluje ustawa z dnia 26 listopada 2003 roku, która weszła w życie 1 lipca 2004 roku. Na jej mocy order nadaje prezydent. Kandydatury do przyznania orderu prezydentowi przedstawia premier na wniosek ministra, szefa agencji rządowej, prezesa Najwyższego Sądu Ludowego, prokuratora generalnego, przewodniczącego centralnej agencji, szefa organizacji społecznej lub prowincjonalnego Komitetu Ludowego. Order nadawany jest cudzoziemcom oraz zagranicznym organizacjom wnoszącym wielki wkład w tworzenie i rozwój społeczno-gospodarczy Wietnamu, jego bezpieczeństwa oraz obronności, mającym osiągnięcia w umacnianiu przyjaznych stosunków i współpracy w dziedzinie polityki, gospodarki, obronności, bezpieczeństwa, dyplomacji, nauki, techniki, technologii, ochrony środowiska i kultury między Wietnamem a innymi krajami, regionami, organizacjami zagranicznymi i międzynarodowymi.
Odznaka.
Początkowo odznakę orderu stanowiła pięcioramienna wielopromienna gwiazda z okrągłą tarczą. Pośrodku tarczy umieszczone były dwie dłonie w uścisku, nad którymi górowała pięcioramienna gwiazda na pokrytym czerwoną emalią tle. Pod dłońmi umieszczony był fragment globu z widocznym podziałem południkowym i równoleżnikowym, którego pola pokryte byle białą emalią. Całość otoczona była z dwóch stron kłosami zboża spiętymi u dołu wstęgą z pokrytym czerwoną emalią napisem ułożonym w dwóch rzędach, przy czym górny był zapisany mniejszą czcionką: "HUÂN CHƯƠNG" oraz "HỮU NGHỊ". Odznaka zawieszana była na czerwonej wstążce orderowej z dwoma żółtymi paskami wzdłuż boków, zawiązywaną na modę rosyjską. 
W ramach przeprowadzonej reformy w 2006 roku zmieniono wygląd orderu. Od tego momentu odznaka wykonywana jest z brązu pokrytego warstwą złota i stopu niklu i kobaltu. Przedstawia złotą pięcioramienną gwiazdę z kwiatami lotosu między ramionami oraz umieszczoną na niej okrągłą tarczą obramowaną otokiem. Pośrodku tarczy znajdują się złote dłonie w uścisku, za którymi widnieje kula ziemska ze złotymi południkami i równoleżnikami, zaś poniżej umieszczony był złoty napis "VIỆT NAM". Tło pokryte jest czerwoną emalią. W otoku na górze umieszczony jest pokryty czerwoną emalią napis: "HUÂN CHƯƠNG HỮU NGHỊ", po bokach złote kłosy zboża, a na samym dole fragment koła zębatego. Odznaka zawieszana jest na pięciokątnej blaszce z brązu pokrytej warstwą złota i stopu niklu i kobaltu, na której rozciągnięta jest wykonana z jedwabiu wiskozowego wstążka orderowa w kolorze czerwonym z dwoma żółtymi paskami wzdłuż boków. W 2014 roku dokonano niewielkiej korekty w wyglądzie orderu. W miejsce fragmentu koła zębatego umieszczono czerwoną wstążką, na którą przeniesiono napis: "VIỆT NAM". Zmieniono również materiał na wstążkę orderową ze sztucznego jedwabiu na poliester oraz zastąpiono dotychczasowy brąz na stal nierdzewną do wykonania blaszki usztywniającej wstążkę orderową.

</doc>
<doc id="4908037" url="https://pl.wikipedia.org/wiki?curid=4908037" title="Iliad">
Iliad

Iliad – francuski koncern telekomunikacyjny, kontrolowany przez Xaviera Niela.
Początki.
Przedsiębiorstwo zostało założone w 1987 roku przez przedsiębiorcę branży telekomunikacyjnej Xaviera Niela. W początkowym etapie działalności Iliad dostarczał usługi telekomunikacyjne za pomocą tradycyjnych łączy przewodowych. Dekadę później w 1999 roku Iliad stworzył markę Free – pod którą dostarczał internet za pośrednictwem modemu bez opłat. Dziś operator jest liderem na rynku szerokopasmowego internetu we Francji.
Telefonia komórkowa.
Francja.
W 2012 Iliad zaangażował się w rynek w telefonii mobilnej, startując we Francji z ofertą pod nazwą Free Mobile. Choć rynek był już podzielony pomiędzy Orange, SFR i Bouygues Telecom, sukces Iliada wynikał z oferty prostych pakietów telefoniczno-internetowych, z których można było korzystać bez konieczności podpisywania długoterminowych umów, w bardzo atrakcyjnych jak na ówczesne czasy cenach. Obecnie sieć Free Mobile należąca do Iliada ma 13,4 miliona abonentów, co daje jej 4. miejsce wśród największych operatorów we Francji. Sieć Free Mobile działa również na ponad 800-tysięcznej wyspie Reunion na Oceanie Indyjskim, będącej terytorium zamorskim Francji. Uwzględniając lokalne warunki życia, Free Mobile zaoferował mieszkańcom wyspy usługi o połowę tańsze niż we Francji kontynentalnej.
Maroko.
Iliad prowadzi sieć Free również w Maroku. W 2016 roku zarzucono sieci zablokowanie najpopularniejszych wśród marokańskich opozycjonistów komunikatorów internetowych pod wpływem nacisków lokalnego rządu, który obawiał się wpływu łatwej i bezpłatnej komunikacji na potencjalne protesty, jak w przypadku tzw. twitterowej rewolucji na przełomie dekad w krajach regionu (tzw. „arabska wiosna”). W 2017 roku w lokalnych call center sieci doszło do strajku na tle warunków pracy i niskich płac. Sprawę we Francji nagłośnił reportaż telewizji France 2.
Włochy.
W 2018 roku Iliad rozpoczął działalność we Włoszech tworząc Iliad Italia. Zyskawszy rozgłos jako rewolucyjny operator, który przełamał wieloletni oligopol trzech firm we Francji, szybko pozyskał klientów również we Włoszech. Po 50 dniach od premiery operator miał już milion abonentów. W 2018 roku Iliad otrzymał koncesję na świadczenie usług w standardzie 5G we Włoszech.
Polska.
W Polsce we wrześniu 2020 roku Iliad kupił sieć Play, o której planach sprzedaży media branżowe informowały już od 2017 roku. Wraz z nabyciem Play, francuski koncern stał się posiadaczem największego wirtualnego operatora telefonii komórkowej – Virgin Mobile Polska, którego Play przejął w kwietniu 2020 roku oraz w lipcu 2019 operatora usług dla biznesu - 3S S.A. Według Bloomberga Iliad kupił Play za około 9 miliardów złotych. Grupa Iliad obecna jest w Polsce również przez firmę Scaleway – dostawcę usług w chmurze. Jesienią 2020 roku firma otworzyła w Warszawie centrum obliczeniowe – WAW1, obecnie jedno z czterech w Europie, a drugie poza Francją. W 2022 roku, za pośrednictwem P4, Iliad nabył UPC Polska, dostawcę usług telewizji cyfrowej oraz szerokopasmowego dostępu do internetu za około 7 miliardów złotych.

</doc>
<doc id="4908038" url="https://pl.wikipedia.org/wiki?curid=4908038" title="Leszek Romocki">
Leszek Romocki

Leszek Feliks Romocki h. Prawdzic (ur. 12 marca 1897 w Warszawie, zm. 15 września 1973 tamże) – ziemianin, porucznik artylerii Wojska Polskiego, kawaler orderu Virtuti Militari.
Życiorys.
Urodził się w rodzinie ziemiańskiej o patriotycznych tradycjach. Syn Tadeusza Romockiego h. Prawdzic (ur. ok. 1860) i Natalii ze Starża-Majewskich h. Starykoń (1863–1917).
Służbę wojskową rozpoczął w 36 pułku piechoty w stopniu podchorążego. 20 września 1919 został oddelegowany do dyspozycji Generalnego Inspektora Artylerii przy PKU Przemyśl i przydzielony do służby w 4 dywizjonie artylerii konnej. Ukończył I oficerski kurs uzupełniający trwający od 1 grudnia 1920 do 20 marca 1921 w Szkole Podchorążych Artylerii w Poznaniu i uzyskał stopień podporucznika. Za wojnę polsko-bolszewicką odznaczony został Krzyżem Srebrnym Orderu Virtuti Militari. Przeniesiony do rezerwy. Awansowany na porucznika rezerwy artylerii ze starszeństwem z dniem 2 stycznia 1932 i przydzielony do 7 dywizjonu artylerii konnej w Poznaniu.
Był właścicielem majątku ziemskiego w Pokrzywnej, powiatu rawsko-mazowieckiego.
W roku 1933 poślubił Janinę Ziółkowską, z którą miał dzieci – Annę i Juliana.
Zmarł 15 września 1973. Pochowany został na cmentarzu Powązkowskim w Warszawie (kwatera 184-2-22,23,24).

</doc>
<doc id="4908042" url="https://pl.wikipedia.org/wiki?curid=4908042" title="Cenzura w Chinach">
Cenzura w Chinach



</doc>
<doc id="4908044" url="https://pl.wikipedia.org/wiki?curid=4908044" title="Tamburyno">
Tamburyno



</doc>
<doc id="4908066" url="https://pl.wikipedia.org/wiki?curid=4908066" title="Ostrożnica (województwo śląskie)">
Ostrożnica (województwo śląskie)



</doc>
<doc id="4908070" url="https://pl.wikipedia.org/wiki?curid=4908070" title="Wroughtonia aspera">
Wroughtonia aspera

Wroughtonia aspera – gatunek błonkówki z rodziny męczelkowatych i podrodziny Helconinae.
Gatunek ten opisali po raz pierwszy Khuat Dang Long, Cornelis van Achterberg, James M. Carpenter i Nguyen Thi Oanh w 2020 roku. Opisu dokonali na podstawie pojedynczej samicy, odłowionej w kwietniu 1998 roku do pułapki Malaise'a w Huong Son na terenie wietnamskiej prowincji Hà Tĩnh. 
Błonkówka ta ma ciało o długości 11,4 mm, przednie skrzydło o długości 7,5 mm i oraz osłonkę pokładełka o długości 7,7 mm. Ubarwiona jest głównie czarno. 38-członowe czułki są brązowe z kremowobiałymi członami od jedenastego do dwudziestego. Głaszczki są żółtawobiałe z żółtawobrązowymi nasadami dwóch początkowych członów. Długość głaszczków szczękowych jest 1,6 raza większa niż głowy. Czoło cechuje się długim, spiczastym guzkiem, wznoszącym się wyżej niż żeberka czołowe. Głowa patrząc od góry jest 1,6 raza szersza niż długa. Wysokość oczu złożonych jest 1,55 raza większa od wysokości skroni. Powierzchnia potylicy jest gładka. Długość mezosomy jest 1,9 raza większa niż jej wysokość. Szerokie, płytkie i pomarszczone "notauli" zlewają się ku tyłowi z podłużnymi zmarszczkami. Powierzchnia pozatułowia jest grubo pomarszczona. Skrzydła mają przejrzystą błonę i brązowawożółte żyłki, przy czym pterostygma jest brązowa z żółtą nasadą. Użyłkowanie przedniego skrzydła cechuje się krótką żyłką 3-SR, równą 0,6 długości żyłki radialnej oraz trapezowatą drugą komórką submarginalną. Z kolei w skrzydle tylnym długość żyłki 1-M wynosi 0,55 długości pierwszej żyłki radialno-medialnej (1r-m). Na krawędzi tylnego skrzydła występują cztery zaszczepki. Odnóża przedniej i środkowej pary są żółte z białawożółtymi stopami, zaś tylnej pary mają żółte biodra, żółto-brązowe uda i białawożółte golenie z przyciemnionymi wierzchołkami. Tylne uda są przysadziste, nie licząc raczej stępionego guzka 3,1 raza dłuższe niż szerokie, pozbawione wyraźnego piłkowania na spodzie. Metasoma ma grzbietowe żeberko na pierwszym tergicie sięgające do 0,7 jego długości.
Owad orientalny, znany wyłącznie z lokalizacji typowej w Wietnamie.

</doc>
<doc id="4908071" url="https://pl.wikipedia.org/wiki?curid=4908071" title="Ostrożnica (ujednoznacznienie)">
Ostrożnica (ujednoznacznienie)



</doc>
<doc id="4908072" url="https://pl.wikipedia.org/wiki?curid=4908072" title="Catalina (Rumunia)">
Catalina (Rumunia)

Catalina () – wieś w Rumunii, w okręgu Covasna, w gminie Catalina. W 2011 roku liczyła 1372 mieszkańców.

</doc>
<doc id="4908073" url="https://pl.wikipedia.org/wiki?curid=4908073" title="Bizja">
Bizja



</doc>
<doc id="4908074" url="https://pl.wikipedia.org/wiki?curid=4908074" title="Hătuica">
Hătuica

Hătuica () – wieś w Rumunii, w okręgu Covasna, w gminie Catalina. W 2011 roku liczyła 457 mieszkańców.

</doc>
<doc id="4908075" url="https://pl.wikipedia.org/wiki?curid=4908075" title="Imeni">
Imeni

Imeni () – wieś w Rumunii, w okręgu Covasna, w gminie Catalina. W 2011 roku liczyła 305 mieszkańców.

</doc>
<doc id="4908079" url="https://pl.wikipedia.org/wiki?curid=4908079" title="Mărcușa">
Mărcușa

Mărcușa () – wieś w Rumunii, w okręgu Covasna, w gminie Catalina. W 2011 roku liczyła 637 mieszkańców.

</doc>
<doc id="4908080" url="https://pl.wikipedia.org/wiki?curid=4908080" title="Wroughtonia coffeana">
Wroughtonia coffeana

Wroughtonia coffeana – gatunek błonkówki z rodziny męczelkowatych i podrodziny Helconinae.
Gatunek ten opisali po raz pierwszy Khuat Dang Long, Cornelis van Achterberg, James M. Carpenter i Nguyen Thi Oanh w 2020 roku. Opisu dokonali na podstawie pojedynczej samicy, odłowionej w maju 2017 roku do pułapki Malaise'a zastawionej w uprawie kawowca na terenie wietnamskiej prowincji Sơn La. 
Błonkówka ta ma ciało o długości 4,3 mm, przednie skrzydło o długości 3,6 mm i oraz osłonkę pokładełka o długości 3,5 mm. Ubarwiona jest głównie ciemnobrązowo. 32-członowe czułki są brązowe z żółtobrązowymi nasadami i kremowobiałymi członami od jedenastego do czternastego. Głaszczki są jasnożółte. Długość głaszczków szczękowych jest zaledwie 1,1 raza większa niż głowy. Czoło cechuje się spiczastym guzkiem, wznoszącym się nieco wyżej niż żeberka czołowe po jego bokach. Głowa patrząc od góry jest 1,6 raza szersza niż długa. Wysokość oczu złożonych jest 2,4 raza większa od wysokości skroni. Długość mezosomy jest 2,3 raza większa niż jej wysokość. Powykrawane "notauli" zlewają się ku tyłowi z poprzecznymi zmarszczkami. Powierzchnia pozatułowia jest pomarszczona, u nasady i wierzchołka skórzasta. Skrzydła mają przejrzystą błonę oraz brązowawożółte żyłki i pterostygmę. Użyłkowanie przedniego skrzydła cechuje się żyłką 3-SR nieco dłuższą od żyłki radialnej oraz żyłką 2-M 2,6 raza dłuższą od żyłki 3-SR. Z kolei w skrzydle tylnym długość żyłki 1-M wynosi 0,7 długości pierwszej żyłki radialno-medialnej (1r-m). Na krawędzi tylnego skrzydła występują trzy zaszczepki. Odnóża przedniej i środkowej pary są żółte, zaś tylnej pary mają żółte biodra, krętarze i krętarzyki, żółto-brązowe uda, brązowe golenie z żółtawobiałymi nasadami oraz żółtobrązowe stopy. Tylne uda są pozbawione guzka, za to zaopatrzone w piłkowanie na spodzie; nie licząc piłkowania są 3,7 raza dłuższe niż szerokie. Metasoma ma grzbietowe żeberko na jasnożółtym pierwszym tergicie sięgające do 0,9 jego długości. Pozostałe tergity metasomy oraz osłonka pokładełka są brązowe.
Owad orientalny, znany wyłącznie z lokalizacji typowej w północno-zachodnim Wietnamie.

</doc>
<doc id="4908081" url="https://pl.wikipedia.org/wiki?curid=4908081" title="Mărtineni">
Mărtineni

Mărtineni () – wieś w Rumunii, w okręgu Covasna, w gminie Catalina. W 2011 roku liczyła 607 mieszkańców.

</doc>
<doc id="4908083" url="https://pl.wikipedia.org/wiki?curid=4908083" title="Cernat (gmina)">
Cernat (gmina)

Cernat – gmina w Rumunii, w okręgu Covasna. Obejmuje miejscowości Cernat, Albiș i Icafalău. W 2011 roku liczyła 3978 mieszkańców.

</doc>
<doc id="4908085" url="https://pl.wikipedia.org/wiki?curid=4908085" title="Cernat (okręg Covasna)">
Cernat (okręg Covasna)

Cernat () – wieś w Rumunii, w okręgu Covasna, w gminie Cernat. W 2011 roku liczyła 3295 mieszkańców.

</doc>
<doc id="4908086" url="https://pl.wikipedia.org/wiki?curid=4908086" title="Albiș (okręg Covasna)">
Albiș (okręg Covasna)

Albiș () – wieś w Rumunii, w okręgu Covasna, w gminie Cernat. W 2011 roku liczyła 404 mieszkańców.

</doc>
<doc id="4908087" url="https://pl.wikipedia.org/wiki?curid=4908087" title="Icafalău">
Icafalău

Icafalău () – wieś w Rumunii, w okręgu Covasna, w gminie Cernat. W 2011 roku liczyła 279 mieszkańców.

</doc>
<doc id="4908088" url="https://pl.wikipedia.org/wiki?curid=4908088" title="Chichiș (gmina)">
Chichiș (gmina)

Chichiș – gmina w Rumunii, w okręgu Covasna. Obejmuje miejscowości Chichiș i Băcel. W 2011 roku liczyła 1537 mieszkańców.

</doc>
<doc id="4908093" url="https://pl.wikipedia.org/wiki?curid=4908093" title="Chacor">
Chacor



</doc>
<doc id="4908094" url="https://pl.wikipedia.org/wiki?curid=4908094" title="Chichiș">
Chichiș

Chichiș () – wieś w Rumunii, w okręgu Covasna, w gminie Chichiș. W 2011 roku liczyła 1019 mieszkańców.

</doc>
<doc id="4908095" url="https://pl.wikipedia.org/wiki?curid=4908095" title="Wroughtonia elongata">
Wroughtonia elongata

Wroughtonia elongata – gatunek błonkówki z rodziny męczelkowatych i podrodziny Helconinae.
Gatunek ten opisali po raz pierwszy Khuat Dang Long, Cornelis van Achterberg, James M. Carpenter i Nguyen Thi Oanh w 2020 roku. Opisu dokonali na podstawie pojedynczej samicy, odłowionej w kwietniu 1998 roku do pułapki Malaise'a w Huong Son na terenie wietnamskiej prowincji Hà Tĩnh. 
Błonkówka ta ma ciało o długości 13,5 mm, przednie skrzydło o długości 10,6 mm i oraz osłonkę pokładełka o długości 28,2 mm. Ubarwiona jest głównie czarno. 46-członowe czułki są brązowe z kremowobiałymi członami od 13. do 26. i żółtobrązowymi nasadami. Głaszczki są jasnobrązowe z żółtawobrązowymi dwoma początkowymi członami. Długość głaszczków szczękowych jest 1,9 raza większa niż głowy. Czoło cechuje się tępym guzkiem, wznoszącym się znacznie wyżej niż żeberka czołowe po bokach. Głowa patrząc od góry jest 1,4 raza szersza niż długa. Wysokość oczu złożonych jest 1,2 raza większa od wysokości skroni. Długość mezosomy jest 2,4 raza większa niż jej wysokość. Powykrawane "notauli" zlewają się ku tyłowi z podłużnymi zmarszczkami. Powierzchnia pozatułowia jest pomarszczona, zaopatrzona w nasadowe żeberko i areolę. Skrzydła mają przejrzystą błonę oraz brązowe żyłki i pterostygmę. Użyłkowanie przedniego skrzydła cechuje się żyłką 3-SR 1,85 raza dłuższą od żyłki radialnej oraz żyłką 2-M 1,7 raza dłuższą od żyłki 3-SR. Z kolei w skrzydle tylnym długość żyłki 1-M wynosi 1,2 długości pierwszej żyłki radialno-medialnej (1r-m). Na krawędzi tylnego skrzydła występują cztery zaszczepki. Odnóża przedniej i środkowej pary są żółte z białawożółtymi stopami, zaś tylnej pary mają brązowe biodra, żółte krętarze i krętarzyki, żółto-brązowe uda, żółte golenie z przyciemnionymi wierzchołkami oraz białawożółte stopy. Tylne uda są smukłe, na spodzie zaopatrzone w krótki guzek i piłkowanie, a nie licząc tychże 4,7 raza dłuższe niż szerokie. Metasoma ma grzbietowe żeberko na pierwszym tergicie sięgające do 0,6 jego długości.
Owad orientalny, znany wyłącznie z lokalizacji typowej w Wietnamie.

</doc>
<doc id="4908096" url="https://pl.wikipedia.org/wiki?curid=4908096" title="Băcel">
Băcel

Băcel – wieś w Rumunii, w okręgu Covasna, w gminie Chichiș. W 2011 roku liczyła 518 mieszkańców.

</doc>
<doc id="4908097" url="https://pl.wikipedia.org/wiki?curid=4908097" title="Comandău (gmina)">
Comandău (gmina)

Comandău – gmina w Rumunii, w okręgu Covasna. Obejmuje tylko jedną miejscowość Comandău. W 2011 roku liczyła 1006 mieszkańców.

</doc>
<doc id="4908098" url="https://pl.wikipedia.org/wiki?curid=4908098" title="Comandău">
Comandău

Comandău () – wieś w Rumunii, w okręgu Covasna, w gminie Comandău. W 2011 roku liczyła 1006 mieszkańców.

</doc>
<doc id="4908099" url="https://pl.wikipedia.org/wiki?curid=4908099" title="Dalnic (gmina)">
Dalnic (gmina)

Dalnic – gmina w Rumunii, w okręgu Covasna. Obejmuje tylko jedną miejscowość Dalnic. W 2011 roku liczyła 956 mieszkańców.

</doc>
<doc id="4908100" url="https://pl.wikipedia.org/wiki?curid=4908100" title="Dalnic">
Dalnic

Dalnic () – wieś w Rumunii, w okręgu Covasna, w gminie Dalnic. W 2011 roku liczyła 956 mieszkańców.

</doc>
<doc id="4908103" url="https://pl.wikipedia.org/wiki?curid=4908103" title="Skały Niegowonickie">
Skały Niegowonickie

Skały Niegowonickie – grupa skał w miejscowości Niegowonice w województwie śląskim, w powiecie zawierciańskim, w gminie Łazy. Znajdują się na wzniesieniu Kromołowiec (417 m n.p.m.) po północno-wschodniej stronie wsi, przy drodze wojewódzkiej nr 790 na Wyżynie Częstochowskiej będącej częścią Wyżyny Krakowsko-Częstochowskiej. 
Jest to grupka niewysokich skał wapiennych na otwartym terenie, częściowo zarastającym krzewami. Ponieważ znajdują się na wzniesieniu i na otwartym terenie, są dobrym punktem widokowym. Na niektórych ze skał uprawiana jest wspinaczka skalna i bouldering. Powstały liczne drogi wspinaczkowe o różnym stopniu trudności. Skały oferują "dużą różnorodność chwytów – od dziurek poprzez krawądki, aż do solidnych klam". Wspinaczka skalna uprawiana jest na 4 skałach: Niegowonice I, Niegowonice II, Niegowonice III i Przydrożna Skała.
Przy drodze obok skał gmina Łazy przygotowała miejsce biwakowe z niewielkim parkingiem i zamontowała tablice informacyjne.

</doc>
<doc id="4908107" url="https://pl.wikipedia.org/wiki?curid=4908107" title="Anass Houssein">
Anass Houssein

Anass Houssein (ur. 10 stycznia 1995 roku) – dżibutański judoka. Reprezentant Dżibuti na Letnich Igrzyskach Olimpijskich w 2016 roku w kategorii do 66 kg. Houssein dostał się na igrzyska dzięki dzikiej karcie. Jego występ w Rio de Janeiro skończył się na jednej walce, którą przegrał z Chinczykiem Ma Duanbin.

</doc>
<doc id="4908110" url="https://pl.wikipedia.org/wiki?curid=4908110" title="Czachórski">
Czachórski

Osoby o nazwisku Czachórski:

</doc>
<doc id="4908111" url="https://pl.wikipedia.org/wiki?curid=4908111" title="Mistrzostwa Świata w Kolarstwie Górskim 2019">
Mistrzostwa Świata w Kolarstwie Górskim 2019

30. Mistrzostwa świata w kolarstwie górskim – zawody sportowe w kolarstwie górskim, które odbyły się w dniach 28 sierpnia − 1 września 2019 roku w kanadyjskim Mont-Sainte-Anne. Po raz pierwszy rozegrano rywalizację w kategorii rowerów elektrycznych (E-MTB).

</doc>
<doc id="4908113" url="https://pl.wikipedia.org/wiki?curid=4908113" title="Mistrzostwa Świata w Kolarstwie Górskim 2020">
Mistrzostwa Świata w Kolarstwie Górskim 2020

31. Mistrzostwa świata w kolarstwie górskim – zawody sportowe w kolarstwie górskim, które odbyły się w dniach 7−11 października 2020 roku w austriackim Leogang. 

</doc>
<doc id="4908114" url="https://pl.wikipedia.org/wiki?curid=4908114" title="Michaił Sergaczew">
Michaił Sergaczew



</doc>
<doc id="4908118" url="https://pl.wikipedia.org/wiki?curid=4908118" title="Ostrowiszki">
Ostrowiszki

Ostrowiszki (; ) – wieś na Białorusi, w obwodzie witebskim, w rejonie brasławskim, w sielsowiecie Widze.
Historia.
W czasach zaborów ówczesny zaścianek leżał w granicach powiatu nowoaleksandrowskiego Imperium Rosyjskiego.
W latach 1921–1945 wieś leżała w Polsce, w województwie nowogródzkim (od 1926 w województwie wileńskim), w powiecie brasławskim, w gminie Widze.
W Powszechnym Spisie Ludności z 1921 roku nie zamieszczono informacji o liczbie mieszkańców. W 1931 w 12 domach zamieszkiwały 64 osoby.
Miejscowość należała do parafii rzymskokatolickiej w Wasiewiczach. Podlegała pod Sąd Grodzki w Turmoncie i Okręgowy w Wilnie; właściwy urząd pocztowy mieścił się w Widzach.
Do 1959 wieś wchodziła w skład sielsowietu Błażyszki, do 2004 w skład sielsowietu Koziany.

</doc>
<doc id="4908120" url="https://pl.wikipedia.org/wiki?curid=4908120" title="Kromołowiec">
Kromołowiec

Kromołowiec (431 m) – wzgórze w miejscowości Niegowonice w województwie śląskim, w powiecie zawierciańskim, w gminie Łazy. Znajduje się po północno-wschodniej stronie zabudowanego obszaru wsi i przebiega przez nie droga wojewódzka nr 790 w kierunku Mitręgi. Na szczycie wzgórza znajdują się zbudowane z wapieni Skały Niegowonickie. Gmina Łazy wykonała przy nich miejsce biwakowe: wiata, ławki i stoły, niewielki parking i turystyczne tablice informacyjne. 
W literaturze turystycznej Kromołowiec lokalizowany jest w paśmie wzniesień zwanym Pasmem Smoleńsko-Niegowonickim. W regionalizacji geograficznej Polski według Jerzego Kondrackiego odpowiada ono w przybliżeniu Wyżynie Ryczowskiej będącej częścią Wyżyny Częstochowskiej, ta zaś wchodzi w skład Wyżyny Krakowsko-Częstochowskiej.
Kromołowec jest częściowo pokryty polami uprawnymi, a częściowo porośnięty lasem. Dzięki temu, że wznosi się ponad okoliczne tereny, jest dobrym punktem widokowym. Jest jednym z licznych wzniesień w Niegowonicch. W jego najbliższym otoczeniu znajdują się wzniesienia: Żydowska Góra, Góra Mazurowa, Spalona Góra, Okrąglica, Wilcza Góra, Góra Stodólska, Sojowa Górka, Wawrzynowa Góra, Kulawikowa Góra.
W skałach wzgórza Kromołowiec znajduje się wiele obiektów jaskiniowych: Jaskinia Zawaliskowa, Okap w Kamieniołomie, Schronisko pod Płytami, Schronisko Krecie, Schronisko Lisie, Schronisko po Zawale, Schronisko w Niegowonicach, Schronisko z Półką, Szczelina Niegowonicka.

</doc>
<doc id="4908123" url="https://pl.wikipedia.org/wiki?curid=4908123" title="Wroughtonia laevis">
Wroughtonia laevis

Wroughtonia laevis – gatunek błonkówki z rodziny męczelkowatych i podrodziny Helconinae.
Gatunek ten opisali po raz pierwszy Khuat Dang Long, Cornelis van Achterberg, James M. Carpenter i Nguyen Thi Oanh w 2020 roku. Opisu dokonali na podstawie pojedynczej samicy, odłowionej w maju 2005 roku w Parku Narodowym Xuân Sơn na terenie wietnamskiej prowincji Phú Thọ. 
Błonkówka ta ma ciało o długości 8,4 mm, przednie skrzydło o długości 8 mm i oraz osłonkę pokładełka o długości 12 mm. Ubarwiona jest głównie żółtawobrązowo. 42-członowe czułki są brązowawe z kremowobiałymi członami od 14. do 22. Głaszczki są żółte. Długość głaszczków szczękowych jest 1,7 raza większa niż głowy. Czoło cechuje się blaszkowatym, stępionym na wierzchołku guzkiem. Głowa patrząc od góry jest 1,35 raza szersza niż długa. Wysokość oczu złożonych jest 1,2 raza większa od wysokości skroni. Długość mezosomy jest 2,3 raza większa niż jej wysokość. Wąskie, z przodu powykrawane, a z tyłu pomarszczone "notauli" przedzielone są żeberkiem. Powierzchnia pozatułowia jest pomarszczona, punktowana, zaopatrzona w nasadowe żeberko i areolę. Skrzydła mają żółtawą błonę oraz brązowe żyłki i pterostygmę. Użyłkowanie przedniego skrzydła cechuje się żyłką 3-SR 1,45 raza dłuższą od żyłki radialnej oraz żyłką 2-M 1,9 raza dłuższą od żyłki 3-SR. Z kolei w skrzydle tylnym długość żyłki 1-M wynosi 0,6 długości pierwszej żyłki radialno-medialnej (1r-m). Na krawędzi tylnego skrzydła występują cztery zaszczepki. Odnóża przedniej i środkowej pary są całkiem żółte, zaś tylnej pary żółte z przyciemnionymi wierzchołkami ud i goleni. Tylne uda mają na spodzie piłkowanie, natomiast brak jest tam guzka; nie licząc piłkowania są 4,35 raza dłuższe niż szerokie. Metasoma jest rudobrązowa z ciemnobrązową osłonką pokładełka. Grzbietowe żeberko na pierwszym tergicie metasomy sięga do 0,75 jego długości.
Owad orientalny, znany wyłącznie z lokalizacji typowej w Wietnamie.

</doc>
<doc id="4908125" url="https://pl.wikipedia.org/wiki?curid=4908125" title="Wroughtonia plana">
Wroughtonia plana

Wroughtonia plana – gatunek błonkówki z rodziny męczelkowatych i podrodziny Helconinae.
Gatunek ten opisali po raz pierwszy Khuat Dang Long, Cornelis van Achterberg, James M. Carpenter i Nguyen Thi Oanh w 2020 roku. Opisu dokonali na podstawie pojedynczej samicy, odłowionej w czerwcu 2008 roku w Rezerwacie przyrody Copia na terenie dystryktu Thuận Châu wietnamskiej prowincji Sơn La. 
Błonkówka ta ma ciało o długości 7,8 mm, przednie skrzydło o długości 7,3 mm i oraz osłonkę pokładełka o długości 7,7 mm. Ubarwiona jest głównie czarno. 31-członowe czułki są brązowe z jasnożółtymi członami od trzynastego do dziewiętnastego. Głaszczki są żółte. Długość głaszczków szczękowych jest 1,75 raza większa niż głowy. Czoło cechuje się przysadzistym guzkiem o wysokości wyższej niż boczne listewki czołowe. Głowa patrząc od góry jest 1,5 raza szersza niż długa. Wysokość oczu złożonych jest 1,9 raza większa od wysokości skroni. Długość mezosomy jest 2,3 raza większa niż jej wysokość. Wąskie, z rzadka powykrawane "notauli" zlewają się ku tyłowi z żeberkiem środkowym. Powierzchnia pozatułowia jest matowa, bokami poprzecznie pomarszczona, zaopatrzona w nasadowe żeberko i matową areolę. Skrzydła mają żółtawą błonę oraz brązowe żyłki i pterostygmę. Użyłkowanie przedniego skrzydła cechuje się żyłką 3-SR 1,45 raza dłuższą od żyłki radialnej oraz żyłką 2-M 2,1 raza dłuższą od żyłki 3-SR. Z kolei w skrzydle tylnym długość żyłki 1-M wynosi 0,7 długości pierwszej żyłki radialno-medialnej (1r-m). Na krawędzi tylnego skrzydła występują cztery zaszczepki. Odnóża przedniej i środkowej pary są całkiem żółte, zaś tylnej pary żółte z brązowymi wierzchołkami ud i goleni oraz rozjaśnionymi stopami. Tylne uda mają na spodzie piłkowanie i ostry guzek; nie licząc tychże są 3,8 raza dłuższe niż szerokie. Metasoma jest brązowa. Grzbietowe żeberko na pierwszym tergicie metasomy sięga do 0,6 jego długości.
Owad orientalny, znany wyłącznie z lokalizacji typowej w północno-zachodnim Wietnamie.

</doc>
<doc id="4908126" url="https://pl.wikipedia.org/wiki?curid=4908126" title="Stephane Tempier">
Stephane Tempier



</doc>
<doc id="4908127" url="https://pl.wikipedia.org/wiki?curid=4908127" title="Matthias Flückiger">
Matthias Flückiger



</doc>
<doc id="4908130" url="https://pl.wikipedia.org/wiki?curid=4908130" title="Rusczuk">
Rusczuk



</doc>
<doc id="4908134" url="https://pl.wikipedia.org/wiki?curid=4908134" title="Rusçuk">
Rusçuk



</doc>
<doc id="4908135" url="https://pl.wikipedia.org/wiki?curid=4908135" title="Wietnamski Uniwersytet Narodowy w Ho Chi Minh">
Wietnamski Uniwersytet Narodowy w Ho Chi Minh

Wietnamski Uniwersytet Narodowy w Ho Chi Minh () – wietnamska publiczna szkoła wyższa funkcjonująca w Ho Chi Minh.
Uniwersytet jest jedną z dwóch uczelni w Wietnamie mających status Uniwersytetu Narodowego, drugim jest Wietnamski Uniwersytet Narodowy w Hanoi. Został założony w obecnej formie w 1995 roku na bazie już funkcjonujących uczelni. Składa się z 27 jednostek badawczych, edukacyjnych oraz zajmujących się transferem technologii, a także 8 kolegiów członkowskich, nazywanych uniwersytetami. 
Struktura organizacyjna.
W ramach uczelni funkcjonują następujące jednostki:

</doc>
<doc id="4908136" url="https://pl.wikipedia.org/wiki?curid=4908136" title="8 Armia (włoska)">
8 Armia (włoska)



</doc>
<doc id="4908144" url="https://pl.wikipedia.org/wiki?curid=4908144" title="Staryna (obwód brzeski)">
Staryna (obwód brzeski)

Staryna (; ) – wieś na Białorusi, w obwodzie brzeskim, w rejonie stolińskim, w sielsowiecie Wielemicze.
Warunki naturalne.
Miejscowość jest położona na skraju dużego kompleksu leśno-bagiennego Błota Olmańskie, rozciągającego się na południe aż za granicę białorusko-ukraińską.
Historia.
W dwudziestoleciu międzywojennym leżała w Polsce, w województwie poleskim, w powiecie stolińskim. Po II wojnie światowej w granicach Związku Sowieckiego. Od 1991 w niepodległej Białorusi.

</doc>
<doc id="4908147" url="https://pl.wikipedia.org/wiki?curid=4908147" title="Wroughtonia similis">
Wroughtonia similis

Wroughtonia similis – gatunek błonkówki z rodziny męczelkowatych i podrodziny Helconinae.
Gatunek ten opisali po raz pierwszy Khuat Dang Long, Cornelis van Achterberg, James M. Carpenter i Nguyen Thi Oanh w 2020 roku. Opisu dokonali na podstawie pojedynczej samicy, odłowionej w maju 2006 roku w A Roang na terenie wietnamskiej prowincji Thừa Thiên-Huế. 
Błonkówka ta ma ciało o długości 11 mm, przednie skrzydło o długości 9,5 mm i oraz osłonkę pokładełka o długości 13 mm. Ubarwiona jest głównie ciemnobrązowo. 41-członowe czułki są brązowe z kremowobiałymi członami od 12. do 23. Głaszczki są żółte. Długość głaszczków szczękowych jest 1,7 raza większa niż głowy. Czoło cechuje się guzkiem o stępionej części grzbietowej i z występem w połowie długości. Głowa patrząc od góry jest 1,4 raza szersza niż długa. Wysokość oczu złożonych jest 1,4 raza większa od wysokości skroni. Długość mezosomy jest 2,4 raza większa niż jej wysokość. Powykrawane na przedzie "notauli" zlewają się ku tyłowi z rejonem grubo pomarszczonego oskórka. Powierzchnia pozatułowia jest pomarszczona, zaopatrzona w nasadowe żeberko i wąską areolę. Skrzydła mają przezroczystą błonę oraz brązowe żyłki i pterostygmę. Użyłkowanie przedniego skrzydła cechuje się żyłką 3-SR dwukrotnie dłuższą od żyłki radialnej oraz żyłką 2-M dwukrotnie dłuższą od żyłki 3-SR. Z kolei w skrzydle tylnym długość żyłki 1-M wynosi 0,3 długości pierwszej żyłki radialno-medialnej (1r-m). Na krawędzi tylnego skrzydła występuje pięć zaszczepek. Odnóża przedniej i środkowej pary są żółte z jaśniejszymi stopami, zaś tylnej pary żółte z przyciemnionymi wierzchołkami ud i goleni oraz białawożółtymi stopami. Tylne uda mają na spodzie piłkowanie i krótki guzek; nie licząc tychże są 4,4 raza dłuższe niż szerokie. Metasoma ma pierwszy tergit żółty, zaś pozostałe brązowe. Grzbietowe żeberko na pierwszym tergicie metasomy sięga do 0,7 jego długości.
Owad orientalny, znany wyłącznie z lokalizacji typowej w środkowym Wietnamie.

</doc>
<doc id="4908149" url="https://pl.wikipedia.org/wiki?curid=4908149" title="Berliner Straße (Schwedt/Oder)">
Berliner Straße (Schwedt/Oder)

Berliner Straße – jedna z głównych ulic w Schwedt/Oder, w kraju związkowym Brandenburgia, w Niemczech. 
Przebieg.
Przebiega z południowego zachodu na północny wschód, krzyżując się z Fischerstraße, Heinersdorfer Straße, Wendenstraße, Gartenstraße, Flinkenberg, Salzstraße, Jüdenstraße, Am Kanal, Vierradener Straße, Oderstraße, August-Bebel-Straße, Karl-Marx-Straße, Wasserplatz, Gustav-Rotkopf-Straße, Fritz-Krumbach-Straße, Am Sportplatz. Ulica kończy swój bieg przy parku Heinrichslust. Na odcinku od Vierradener Straße do Lindenallee stanowi fragment drogi krajowej B166.
Historia.
Po otwarciu w 1828 r. nowej drogi łączącej Berlin ze Szczecinem, Berliner Straße przejęła od Vierradener Straße funkcję miejskiej arterii komunikacyjnej. Po II wojnie światowej Berliner Straße przemianowano na Ernst-Thälmann-Straße i wydłużono od Lindenallee do parku Heinrichslust. W 1992 r. przywrócono pierwotną nazwę.

</doc>
<doc id="4908150" url="https://pl.wikipedia.org/wiki?curid=4908150" title="Lars Johansson (hokeista)">
Lars Johansson (hokeista)

Lars Johansson (ur. 11 lipca 1987 w Avesta) – szwedzki hokeista, reprezentant Szwecji, olimpijczyk.
Brat Martina, biegacza narciarskiego i na orientację.
Kariera.
Przez wiele lat był zawodnikiem drużyn juniorskich i seniorskiej klubu Mora IK (do 2011). Potem przez dwa sezony grał w VIK Västerås HK (do 2013) i przez trzy sezony we Frölunda HC (do 2016, przy czym w grudniu 2015 przedłużył kontrakt o trzy lata). W tym okresie występował w ligach Elitserien i Allsvenskan. W maju 2016 podpisał kontrakt z Chicago Blackhawks z NHL i w sezonie 2016/2017 był bramkarzem zespołu Rockford IceHogs w American Hockey League. W połowie 2017 został zawodnikiem rosyjskiego klubu CSKA Moskwa w rozgrywkach KHL. Przedłużał kontrakt w styczniu 2018 o rok i w grudniu 2018 o dwa lata. W maju 2021 ogłoszono jego odejście z CSKA. W czerwcu 2021 został zakontraktowany przez SKA Sankt Petersburg. W maju 2022 powrócił do Frölunda HC.
Uczestniczył w turnieju zimowych igrzysk olimpijskich 2022.

</doc>
<doc id="4908152" url="https://pl.wikipedia.org/wiki?curid=4908152" title="Wroughtonia simulata">
Wroughtonia simulata

Wroughtonia simulata – gatunek błonkówki z rodziny męczelkowatych i podrodziny Helconinae.
Gatunek ten opisali po raz pierwszy Khuat Dang Long, Cornelis van Achterberg, James M. Carpenter i Nguyen Thi Oanh w 2020 roku. Opisu dokonali na podstawie pojedynczej samicy, odłowionej w maju 1998 roku do pułapki Malaise'a w Huong Son na terenie wietnamskiej prowincji Hà Tĩnh. 
Błonkówka ta ma ciało o długości 7,1 mm, przednie skrzydło o długości 5,3 mm i oraz osłonkę pokładełka o długości 5,6 mm. Ubarwiona jest głównie czarniawo. 36-członowe czułki są brązowe z kremowobiałymi członami od jedenastego do osiemnastego. Głaszczki są żółtawobiałe z żółtawobrązowymi nasadami dwóch początkowych członów. Długość głaszczków szczękowych jest 1,45 raza większa niż głowy. Czoło cechuje się blaszkowatym, pozbawionym występu guzkiem. Głowa patrząc od góry jest 1,9 raza szersza niż długa. Wysokość oczu złożonych jest 1,7 raza większa od wysokości skroni. Długość mezosomy jest 1,9 raza większa niż jej wysokość. Szerokie, płytkie "notauli" są grubo pomarszczone. Powierzchnia pozatułowia jest pomarszczona i zaopatrzona w żeberko nasadowe. Skrzydła mają żółtą błonę oraz brązowe żyłki i pterostygmę. Użyłkowanie przedniego skrzydła cechuje się żyłką 3-SR równą 0,9 długości żyłki radialnej oraz żyłką 2-M dwukrotnie dłuższą niż 3-SR. Z kolei w skrzydle tylnym długość żyłki 1-M wynosi 0,4 długości pierwszej żyłki radialno-medialnej (1r-m). Na krawędzi tylnego skrzydła występują trzy zaszczepki. Odnóża przedniej i środkowej pary są jasnożółte, zaś tylnej pary są żółte z przyciemnionymi większymi częściami ud. Tylne uda są pozbawione guzka i nie licząc piłkowania na spodzie są 3,3 raza dłuższe niż szerokie. Metasoma jest brązowa i ma grzbietowe żeberko na pierwszym tergicie sięgające do 0,8 jego długości.
Owad orientalny, znany wyłącznie z lokalizacji typowej w północno-środkowym Wietnamie.

</doc>
<doc id="4908156" url="https://pl.wikipedia.org/wiki?curid=4908156" title="Tabliczki z Ebli">
Tabliczki z Ebli

Tabliczki z Ebli – zbiór około 17 tysięcy glinianych tabliczek i ich fragmentów pochodzących ze starożytnego miasta Ebla na obecnym stanowisku archeologicznym Tall Mardich (około 70 km na południowy zachód od Aleppo w Syrii). Zostały one zapisane pismem klinowym w języku eblaickim, lokalnym narzeczu semickim zbliżonym do języka akadyjskiego. Tabliczki pochodzą z epoki brązu.
Historia odkrycia.
Wykopaliska archeologiczne na wzgórzu Mardich rozpoczęto w roku 1964 pod kierunkiem prof. Paolo Matthie z Uniwersytetu La Sapienza. Wzgórze to okazało się starożytm miastem Ebla w obrębie którego znaleziono pałace, świątynie, fortyfikacje, podziemne grobowce oraz obszerną bibliotekę zawierającą antyczne archiwum. Gliniane tabliczki klinowe odnaleziono w roku 1975.
Tabliczki z Ebli to dokumenty napisane w języku eblaickim pismem klinowym wzorowanym na sumeryjskim. Odnaleziono najróżniejsze listy, umowy handlowe, dokumenty podatkowe (głównie dotyczące tekstyliów i metali), spisy zapotrzebowania dla rodziny królewskiej, opisy zachowania przeznaczone dla przybyszów, teksty rytualne, inkantacje i zaklęcia magiczne, a także zapisy chronologiczne.
Znaczna część tekstów z Ebli powstała w okresie przed zdobyciem miasta przez wojska Sargona z Akadu, które nastąpiło około 2300 r. p.n.e. oraz doszczętnym zniszczeniem miasta przez jego wnuka Naram-Sina około roku 2240 p.n.e. Wskazują one na wzrost znaczenia militarnego Ebli, która dostarczała znaczne ilości broni do sprzymierzonych miast w okresie konfliktu z Mari, semickim miastem w północnej Mezopotamii położonym nad Eufratem. Wzrost potęgi militarnej Ebli przyczynił się do interwencji zbrojnej Sargona, który podbił i włączył do swojego państwa zarówno Eblę jak i Mari.
Zbiór dokumentów z archiwum w Ebli pozwala poznać obraz życia na Bliskim Wschodzie w III tysiącleciu p.n.e.

</doc>
<doc id="4908160" url="https://pl.wikipedia.org/wiki?curid=4908160" title="Paciuny">
Paciuny

Paciuny (lit. "Pociūnai") – wieś na Litwie, w okręgu uciańskim, w rejonie ignalińskim, starostwie Rymszany.
Historia.
W czasach zaborów w granicach Imperium Rosyjskiego. W 1892 liczyła 52 mieszkańców.
W dwudziestoleciu międzywojennym wieś leżała w Polsce, w województwie nowogródzkim (od 1926 w województwie wileńskim), w powiecie brasławskim, w gminie Widze.
Według Powszechnego Spisu Ludności z 1921 roku zamieszkiwało tu 76 osób, 74 były wyznania rzymskokatolickiego a 2 staroobrzędowego. Jednocześnie 74 mieszkańców zadeklarowało polską przynależność narodową a 2 inną. Było tu 14 budynków mieszkalnych. W 1931 w 18 domach zamieszkiwało 91 osób.
Miejscowość należała do parafii rzymskokatolickiej w Widzach. Podlegała pod Sąd Grodzki w Turmoncie i Okręgowy w Wilnie; właściwy urząd pocztowy mieścił się w Widzach.

</doc>
<doc id="4908161" url="https://pl.wikipedia.org/wiki?curid=4908161" title="Więzienie Bristol">
Więzienie Bristol

HMP Bristol (Her Majesty’s Prison Bristol) – męskie więzienie kategorii B, zlokalizowane w dzielnicy Horfield w Bristolu, w południowo-zachodniej Anglii.
Więzienie zarządzane jest przez agencję rządową Jej Królewską Służbę Więzienną (Her Majesty’s Prison Service). W sierpniu 2020 znajdowało się w nim 493 więźniów.
Historia.
Budowa więzienia Bristol rozpoczęła się w 1881 roku. Oryginalny budynek stanął na miejscu dawnych ogrodów i składał się z dwóch czteropiętrowych bloków, z których jeden przeznaczony był dla kobiet. Otwarcie miało miejsce w 1883 roku, w 160 celach początkowo mieszkało średnio 179 więźniów.
Do zniesienia kary śmierci w 1965 roku przeprowadzono 14 egzekucji więźniów HMP Bristol. Pierwsza odbyła się 11 kwietnia 1889 roku, a ostatnia 17 grudnia 1963. W jednej z nich odebrano życie Eugeniuszowi Jurkiewiczowi, 35-letniemu sierżantowi polskiej armii mieszkającemu w obozie przesiedleńczym dla Polaków w Middlezoy w Somerset. Jurkiewicz zgwałcił i zamordował Emily Bowers, 74-letnią właścicielkę pobliskiego pubu George Inn. Egzekucja miała miejsce 30 grudnia 1947 roku. Wszyscy straceni w HMP Bristol zostali pochowani na terenie więzienia w nieoznakowanych grobach.
Na początku XX wieku w HMP Bristol więziono sufrażetki, uczestniczki ruchu aktywistycznego, walczącego o prawa wyborcze kobiet. 
Od początku istnienia więzienia dwukrotnie doszło do poważniejszych zamieszek. W 1986 roku 60 więźniów przejęło kontrolę nad dwoma skrzydłami, niszcząc wyposażenie i zmuszając strażników do wycofania się. Około 100 policjantów, w tym oddział w strojach bojowych i z psami policyjnymi, brało udział w odzyskaniu kontroli. W zamieszkach w 1990 roku więźniowie poszli w ślady osadzonych w HMP Manchester ("Strangeways riots") w serii zamieszek, które miały miejsce w ponad 20 więzieniach w tym samym czasie. 
HMP Bristol dziś.
Więźniowie mają szerokie możliwości zatrudnienia i edukacji. Kursy obejmują: matematykę, język angielski, IT, BHP, bezpieczeństwo żywności, catring, sprzątanie, prace magazynowe i produkcyjne, mechanikę rowerową, zdrowy styl życia. Osadzeni otrzymują również pomoc w ramach poszukiwania pracy po wyjściu, takie jak pomoc w CV czy przygotowanie do rozmów kwalifikacyjnych. Ponadto, otrzymują wsparcie w kwestiach takich jak zdrowie, uzależnienia, zadłużenia czy relacje z rodziną.

</doc>
<doc id="4908165" url="https://pl.wikipedia.org/wiki?curid=4908165" title="Lars Johansson">
Lars Johansson



</doc>
<doc id="4908166" url="https://pl.wikipedia.org/wiki?curid=4908166" title="Wroughtonia undulata">
Wroughtonia undulata

Wroughtonia undulata – gatunek błonkówki z rodziny męczelkowatych i podrodziny Helconinae.
Gatunek ten opisali po raz pierwszy Khuat Dang Long, Cornelis van Achterberg, James M. Carpenter i Nguyen Thi Oanh w 2020 roku. Opisu dokonali na podstawie trzech samic, odłowionych w maju 1998 roku do pułapki Malaise'a w Huong Son na terenie wietnamskiej prowincji Hà Tĩnh. 
Błonkówka ta ma ciało o długości 8–9,7 mm, przednie skrzydło o długości 6,4–8 mm i oraz osłonkę pokładełka o długości 4,4–4,6 mm. Ubarwiona jest głównie ciemnobrązowo. 34- lub 35-członowe czułki są brązowe z kremowobiałymi członami od 10. do 22. lub 23. Głaszczki są żółtawe. Długość głaszczków szczękowych jest 1,6 raza większa niż głowy. Czoło cechuje się blaszkowatym guzkiem niższym niż boczne listewki czołowe. Głowa patrząc od góry jest 1,6 raza szersza niż długa. Wysokość oczu złożonych jest 1,45 raza większa od wysokości skroni. Długość mezosomy jest 1,65 raza większa niż jej wysokość. Na przedzie "notauli" są z rzadka powykrawane, zaś ku tyłowi zlewają się z rejonem pomarszczonego oskórka. Powierzchnia pozatułowia jest skórzasta na areoli i pomarszczona po bokach. Skrzydła mają żółtą błonę oraz brązowe żyłki i pterostygmę. Użyłkowanie przedniego skrzydła cechuje się żyłką 3-SR równą połowie długości żyłki radialnej oraz żyłką 2-M 3,4 raza dłuższą niż 3-SR. Z kolei w skrzydle tylnym długość żyłki 1-M wynosi 0,3 długości pierwszej żyłki radialno-medialnej (1r-m). Na krawędzi tylnego skrzydła występują trzy lub cztery zaszczepki. Odnóża przedniej i środkowej pary są żółte z białawożółtymi stopami, zaś tylnej pary mają żółte biodra, krętarze i krętarzyki, żółto-brązowe uda i golenie oraz białawożółte stopy. Tylne uda są przysadziste, zaopatrzone na spodzie w tęgi guzek i piłkowanie, a nie licząc tychże 3,2 raza dłuższe niż szerokie. Metasoma ma pierwszy tergit żółty, zaś pozostałe w odcieniach brązu. Grzbietowe żeberko na pierwszym tergicie sięga do jego wierzchołkowego brzegu.
Owad orientalny, znany wyłącznie z lokalizacji typowej w północno-środkowym Wietnamie.

</doc>
<doc id="4908167" url="https://pl.wikipedia.org/wiki?curid=4908167" title="Uzbecki Państwowy Uniwersytet Języków Świata">
Uzbecki Państwowy Uniwersytet Języków Świata

Uzbecki Państwowy Uniwersytet Języków Świata (, , w skrócie UzSWLU) – państwowy uniwersytet w Taszkencie założony w 1992 z połączenia dwóch instytutów językowych z polecenia Isloma Karimova.
Uniwersytet składa się z 7 wydziałów: filologii romańskiej i germańskiej, filologii rosyjskiej, trzech wydziałów filologii angielskiej oraz studiów tłumaczeniowych. Studenci mogą zdobywać stopnie licencjata oraz magistra. Uniwersytet jest także odpowiedzialny za przygotowywanie materiałów oraz programów nauczania języków obcych w Uzbekistanie.
Przy uniwersytecie działa wydawnictwo.
Historia.
Prezydent Uzbekistanu Islom Karimov połączył w 1992 roku dwie instytucje tworząc UzSWLU:
W 2007 roku przy uniwersytecie zostało założone specjalne liceum kształcące przyszłych studentów.

</doc>
<doc id="4908168" url="https://pl.wikipedia.org/wiki?curid=4908168" title="George Bailey (lekkoatleta)">
George Bailey (lekkoatleta)

George William Bailey (ur. 29 kwietnia 1906 w Buxton, zm. 24 lipca 2000 w Bury St Edmunds) – brytyjski lekkoatleta, długodystansowiec, mistrz igrzysk Imperium Brytyjskiego, olimpijczyk.
Na igrzyskach olimpijskich reprezentował Wielką Brytanię, a na igrzyskach Imperium Brytyjskiego i mistrzostwach w biegach przełajowych Anglię.
Zwyciężył w biegu na 2 mile z przeszkodami na igrzyskach Imperium Brytyjskiego w 1930 w Hamilton, wyprzedzając Australijczyka Alexa Hillhouse’a i swego kolegę z reprezentacji Anglii Vernona Morgana. Zajął 5. miejsce w biegu na 3000 metrów z przeszkodami na igrzyskach olimpijskich w 1932 w Los Angeles. Po przebiegnięciu 3000 metrów zajmował 2. miejsce, lecz sędziowie omyłkowo nakazali zawodnikom przebiec jeszcze jedno okrążenie, co kosztowało Baileya medal. Startował na tych igrzyskach także w biegu na 5000 metrów, ale odpadł w eliminacjach.
Zdobył brązowy medal w biegu na 2 mile z przeszkodami na igrzyskach Imperium Brytyjskiego w 1934 w Londynie, ulegając jedynie swym kolegom z drużyny Anglii Stanleyowi Scarsbrookowi i Tomowi Evensonowi.
Pięciokrotnie reprezentował Anglię w międzynarodowych mistrzostwach w biegach przełajowych, zajmując kolejno: 6. miejsce w 1930 w Royal Leamington Spa, 5. miejsce w 1932 w Brukseli, 5. miejsce w 1933 w Newport, 23. miejsce w 1935 w Paryżu i 26. miejsce w 1937 w Brukseli. Drużyna Anglii zwyciężyła we wszystkich tych mistrzostwach, a miejsca Baileya liczyły się w pierwszych trzech spośród nich (do punktacji drużynowej zaliczano miejsca pierwszych sześciu zawodników danej reprezentacji).
Bailey był mistrzem Wielkiej Brytanii (AAA) w biegu na 2 mile z przeszkodami w 1930 i 1935, wicemistrzem w latach 1931–1933 oraz brązowym medalistą w 1934, a także mistrzem w biegu na 10 mil w 1933.

</doc>
<doc id="4908172" url="https://pl.wikipedia.org/wiki?curid=4908172" title="Wroughtonia sonla">
Wroughtonia sonla

Wroughtonia sonla – gatunek błonkówki z rodziny męczelkowatych i podrodziny Helconinae.
Gatunek ten opisali po raz pierwszy Khuat Dang Long, Cornelis van Achterberg, James M. Carpenter i Nguyen Thi Oanh w 2020 roku. Opisu dokonali na podstawie pięciu samic, odłowionych w odłowionej w latach 2016–2017 do pułapek Malaise'a zastawionych w uprawach kawowca na terenie wietnamskiej prowincji Sơn La.
Błonkówka ta ma ciało o długości 6–7,8 mm, przednie skrzydło o długości 5–6,5 mm i oraz osłonkę pokładełka o długości 5–6 mm. Ubarwiona jest głównie czarno. Zbudowane z od 34 do 36 członów czułki są brązowe z kremowobiałymi członami od jedenastego do siedemnastego lub osiemnastego. Głaszczki są białawożółte. Długość głaszczków szczękowych jest 1,3 raza większa niż głowy. Czoło cechuje się blaszkowatym guzkiem o niezaostrzonym szczycie. Głowa patrząc od góry jest półtora raza szersza niż długa. Wysokość oczu złożonych jest 1,7 raza większa od wysokości skroni. Długość mezosomy jest 2,05 raza większa niż jej wysokość. Wąskie i głębokie "notauli" są na przedzie powykrawane, zaś z tyłu punktowane i siateczkowane. Powierzchnia pozatułowia ma dużą, dołkowatą areolę i poprzecznie pomarszczone boki. Skrzydła mają żółtą błonę oraz brązowe żyłki i pterostygmę. Użyłkowanie przedniego skrzydła cechuje się żyłką 3-SR równą 1,1 długości żyłki radialnej oraz żyłką 2-M 2,2 raza dłuższą niż 3-SR. Z kolei w skrzydle tylnym długość żyłki 1-M wynosi ¾ długości pierwszej żyłki radialno-medialnej (1r-m). Na krawędzi tylnego skrzydła występują trzy zaszczepki. Odnóża przedniej i środkowej pary są żółte z białawożółtymi stopami, zaś na tych tylnej pary występują barwy: żółta, rudożółta, czarniawobrązowa i białawożółta. Tylne uda są pozbawione guzka i zaopatrzone w piłkowanie na spodzie, a nie licząc tegoż 3,7 raza dłuższe niż szerokie. Metasoma ma pierwszy tergit jasnożółty, zaś pozostałe czarne. Grzbietowe żeberko na pierwszym tergicie sięga do 0,4 jego długości.
Owad orientalny, znany wyłącznie z lokalizacji typowej w północno-zachodnim Wietnamie.

</doc>
<doc id="4908178" url="https://pl.wikipedia.org/wiki?curid=4908178" title="Pakulnie">
Pakulnie

Pakulnie (; ) – wieś na Białorusi, w obwodzie witebskim, w rejonie brasławskim, w sielsowiecie Widze.
Historia.
W czasach zaborów w granicach powiatu nowoaleksandrowskiego Imperium Rosyjskiego.
W latach 1921–1945 wieś leżała w Polsce, w województwie nowogródzkim (od 1926 w województwie wileńskim), w powiecie brasławskim, w gminie Widze.
Według Powszechnego Spisu Ludności z 1921 roku zamieszkiwało tu 31 osób, wszystkie były wyznania rzymskokatolickiego i zadeklarowały polską przynależność narodową. Było tu 5 budynków mieszkalnych. W 1931 w 11 domach zamieszkiwało 51 osób.
Miejscowość należała do parafii rzymskokatolickiej w Widzach. Podlegała pod Sąd Grodzki w Turmoncie i Okręgowy w Wilnie; właściwy urząd pocztowy mieścił się w Widzach.

</doc>
<doc id="4908181" url="https://pl.wikipedia.org/wiki?curid=4908181" title="Jakub Niedźwiedź">
Jakub Niedźwiedź

Jakub Krzysztof Niedźwiedź – polski literaturoznawca, profesor nauk humanistycznych, kierownik Katedry Historii Literatury Staropolskiej Wydziału Polonistyki Uniwersytetu Jagiellońskiego.
Życiorys.
15 października 2001 obronił pracę doktorską "Teoria i praktyka twórczości panegirycznej na Litwie w XVII-XVIII wieku", 19 grudnia 2012 habilitował się na podstawie pracy zatytułowanej "Kultura literacka Wilna (1323-1655)". Profesurę uzyskał 20 stycznia 2021 roku. Jest kierownikiem Katedry Historii Literatury Staropolskiej Wydziału Polonistyki Uniwersytetu Jagiellońskiego.

</doc>
<doc id="4908182" url="https://pl.wikipedia.org/wiki?curid=4908182" title="Stjepan Šulek">
Stjepan Šulek

Stjepan Šulek (ur. 5 sierpnia 1914 w Zagrzebiu, zm. 16 stycznia 1986 tamże) – chorwacki kompozytor, dyrygent i skrzypek.
Życiorys.
Ukończył konserwatorium w Zagrzebiu, gdzie był uczniem Vaclava Humla. W zakresie kompozycji był w dużej mierze samoukiem. Dyrygował orkiestrą radia zagrzebskiego, z którą koncertował w licznych krajach europejskich. Od 1945 roku był profesorem kompozycji w Akademii Muzycznej w Zagrzebiu.
Twórczość.
W swojej twórczości nawiązywał do wzorców romantycznych. Skomponował m.in. 6 symfonii (1944, 1946, 1948, 1954, 1963, 1966), "Scientiae et arti" na orkiestrę (1966), 4 koncerty fortepianowe (1949, 1951, 1963, 1970), "Koncert wiolonczelowy" (1950), "Koncert skrzypcowy" (1951), "Koncert" na fagot (1958), "Koncert" na altówkę (1959), "Koncert" na klarnet (1967), "Koncert" na róg (1972), "Koncert organowy" (1974), kantatę "Zadnji Adam" (1964), opery "Koriolan" (wyst. Zagrzeb 1958) i "Oluja" (wyst. Zagrzeb 1969) do librett na podstawie sztuk Williama Shakespeare’a. 

</doc>
<doc id="4908190" url="https://pl.wikipedia.org/wiki?curid=4908190" title="Wroughtonia vietnamica">
Wroughtonia vietnamica

Wroughtonia vietnamica – gatunek błonkówki z rodziny męczelkowatych i podrodziny Helconinae.
Gatunek ten opisali po raz pierwszy Khuat Dang Long, Cornelis van Achterberg, James M. Carpenter i Nguyen Thi Oanh w 2020 roku. Opisu dokonali na podstawie dwóch samic, odłowionych w 2012 i 2017 roku. Holotypową złowiono w Parku Narodowym Na Hang na terenie wietnamskiej prowincji Tuyên Quang. 
Błonkówka ta ma ciało o długości 8,6–10,5 mm, przednie skrzydło o długości 6,9–8,7 mm i oraz osłonkę pokładełka o długości 5,4–7 mm. Ubarwiona jest głównie czarno. Zbudowane z od 36 do 38 członów czułki są ciemnobrązowe z kremowobiałymi członami od 10. lub 11. do 22. lub 24. Głaszczki są jasnożółte. Długość głaszczków szczękowych jest 1,8 raza większa niż głowy. Czoło cechuje się blaszkowatym guzkiem o tępym grzbiecie i z występem w połowie długości. Głowa patrząc od góry jest 1,7 raza szersza niż długa. Wysokość oczu złożonych jest 1,4 raza większa od wysokości skroni. Długość mezosomy jest 2,2 raza większa niż jej wysokość. Głębokie "notauli" są na przedzie powykrawane, zaś z tyłu zlewają się z parą zmarszczek, formującą żeberko środkowe. Powierzchnia pozatułowia jest pomarszczona i zaopatrzona w żeberko nasadowo-środkowe oraz szczątkową areolę. Skrzydła mają przezroczystą błonę oraz brązowe żyłki i pterostygmę. Użyłkowanie przedniego skrzydła cechuje się żyłką 3-SR równą 1,1 długości żyłki radialnej oraz żyłką 2-M 2,1 raza dłuższą niż 3-SR. Z kolei w skrzydle tylnym długość żyłki 1-M wynosi 0,9 długości pierwszej żyłki radialno-medialnej (1r-m). Na krawędzi tylnego skrzydła występują cztery zaszczepki. Odnóża przedniej i środkowej pary są całkiem żółte, zaś te tylnej pary są żółte z brązowymi wierzchołkami ud i goleni oraz jaśniejszymi stopami. Tylne uda są mają na spodzie przysadzisty guzek i piłkowanie, a nie licząc tychże są 3,2 raza dłuższe niż szerokie. Metasoma ma barwę ciemnobrązową do czarnej, ale pierwszy sternit jest kremowobiały. Grzbietowe żeberko na pierwszym tergicie sięga do 0,7 jego długości.
Owad orientalny, znany wyłącznie z północno-wschodniego Wietnamu. Odnotowany w Parku Narodowym Na Hang w prowincji Tuyên Quang oraz w Parku Narodowym Tam Đảo w prowincji Vĩnh Phúc. Bywał chwytany do pułapek Malaise'a.

</doc>
<doc id="4908196" url="https://pl.wikipedia.org/wiki?curid=4908196" title="Magnus Hellberg">
Magnus Hellberg

Magnus Hellberg (ur. 4 kwietnia 1991 w Uppsali) – szwedzki hokeista, reprezentant Szwecji, dwukrotny olimpijczyk.
Kariera.
Wychowanek klubu Almtuna IS w rodzinnej Uppsali. W Szwecji do 2012 występował w ligach Division 1, Allsvenskan i Elitserien. W NHL Entry Draft 2011 został wybrany przez Nashville Predators z numerem 38 (przekazany z New Jersey Devils). W czerwcu 2012 podpisał kontrakt wstępujący z tym klubem. Od 2012 do 2017 przez pięć sezonów grał w Ameryce Północnej w rozgrywkach AHL, ECHL, NHL. W tym czasie w połowie 2015 został przetransferowany do New York Rangers, gdzie podpisał dwuletnią umowę. W maju 2017 został zawodnikiem chińskiego klubu Kunlun Red Star, występującego w rosyjskich rozgrywkach KHL. Tam w styczniu 2018 przedłużył umowę o rok. W maju 2018 został zawodnikiem SKA Sankt Petersburg. W lutym 2019 prolongował tam kontrakt o trzy lata. W czerwcu 2021 przeszedł do HK Soczi. W kwietniu 2022 zsotał zawodnikiem Detroit Red Wings (zagrał jeden mecz), a w lipcu 2022 przeszedł do Seattle Kraken. W listopadzie 2022 zaangażowany przez Detroit Red Wings.
W barwach reprezentacji Szwecji uczestniczył w turniejach mistrzostw świata edycji 2018, 2022 oraz zimowych igrzysk olimpijskich 2018 (nie rozegrał meczu), 2022.

</doc>
<doc id="4908199" url="https://pl.wikipedia.org/wiki?curid=4908199" title="Tursko (Białoruś)">
Tursko (Białoruś)

Tursko (, "Turskoje"; , "Turskoje") – wieś na Białorusi, w obwodzie brzeskim, w rejonie stolińskim, w sielsowiecie Wielemicze.

</doc>
<doc id="4908202" url="https://pl.wikipedia.org/wiki?curid=4908202" title="Pawłówka (rejon brasławski)">
Pawłówka (rejon brasławski)

Pawłówka (; ) – chutor na Białorusi, w obwodzie witebskim, w rejonie brasławskim, w sielsowiecie Widze.
Historia.
W czasach zaborów w granicach powiatu nowoaleksandrowskiego Imperium Rosyjskiego.
W latach 1921–1945 zaścianek, a następnie kolonia leżała w Polsce, w województwie nowogródzkim (od 1926 w województwie wileńskim), w powiecie brasławskim, w gminie Widze.
Według Powszechnego Spisu Ludności z 1921 roku zamieszkiwało tu 4 osoby, wszystkie były wyznania prawosławnego i zadeklarowały polską przynależność narodową. Był tu 1 budynek mieszkalny. W 1931 w 6 domach zamieszkiwało 25 osób.
Miejscowość należała do parafii prawosławnej w Widzach. Podlegała pod Sąd Grodzki w Turmoncie i Okręgowy w Wilnie; właściwy urząd pocztowy mieścił się w Widzach.

</doc>
<doc id="4908205" url="https://pl.wikipedia.org/wiki?curid=4908205" title="Żółw wężoszyi">
Żółw wężoszyi



</doc>
<doc id="4908209" url="https://pl.wikipedia.org/wiki?curid=4908209" title="Billy Savidan">
Billy Savidan

John William Savidan (ur. 12 maja 1902 w Auckland, zm. 8 listopada 1991) – nowozelandzki lekkoatleta, długodystansowiec, mistrz igrzysk Imperium Brytyjskiego, olimpijczyk.
Zwyciężył w biegu na 6 mil na igrzyskach Imperium Brytyjskiego w 1930 w Hamilton, wyprzedzając Anglików Ernesta Harpera i Toma Evensona. Na tych samych igrzyskach startował również w biegu na 3 mile, lecz go nie ukończył. Zajął 4. miejsca w biegu na 5000 metrów i biegu na 10 000 metrów na igrzyskach olimpijskich w 1932 w Los Angeles. Ustanowił wówczas rekordy Nowej Zelandii na obu dystansach (14:49,6 i 31:09,0).
Był mistrzem Nowej Zelandii w biegu na milę w 1926/1927, 1927/1928 i 1928/1929, w biegu na 3 mile w 1926/1927, 1927/1928, 1928/1929, 1931/1932, 1932/1933, 1933/1934 i 1936/1937 oraz w biegu przełajowym w 1927, 1928, 1929, 1931, 1933 i 1935.

</doc>
<doc id="4908211" url="https://pl.wikipedia.org/wiki?curid=4908211" title="Przydrożna Skała">
Przydrożna Skała

Przydrożna Skała – skała w grupie Skał Niegowonickich w miejscowości Niegowonice w województwie śląskim, w powiecie zawierciańskim, w gminie Łazy. Znajduje się na wzniesieniu Kromołowiec (417 m n.p.m.) po północno-wschodniej stronie wsi, przy drodze wojewódzkiej nr 790 na Wyżynie Częstochowskiej będącej częścią Wyżyny Krakowsko-Częstochowskiej. Obok skały jest miejsce biwakowe z wiatą, stołem, ławami i tablicami informacyjnymi oraz miejsce parkingowe.
Przydrożna Skała ma wysokość 8 m. Znajduje się na terenie otwartym i zbudowana jest z twardych wapieni skalistych. Uprawiana jest na niej wspinaczka skalna. W pobliżu znajdują się jeszcze 3 inne skały wspinaczkowe: Niegowonice I, Niegowonice II i Niegowonice III.
Drogi wspinaczkowe.
Są 4 drogi wspinaczkowe o trudności od V do VI.2 w skali polskiej i długości 7–8 m. Mają ekspozycję północno-wschodnią, wschodnią i południową. Wszystkie drogi mają zamontowane stałe punkty asekuracyjne; ringi (r) i stanowiska zjazdowe (st).

</doc>
<doc id="4908212" url="https://pl.wikipedia.org/wiki?curid=4908212" title="John Savidan">
John Savidan



</doc>
<doc id="4908213" url="https://pl.wikipedia.org/wiki?curid=4908213" title="Manucehr Safarov">
Manucehr Safarov

Manucehr Safarov (ur. 31 maja 2001 roku) – tadżycki piłkarz, reprezentant Tadżykistanu.
Kariera klubowa.
Manucehr Safarov swoją przygodę z piłką rozpoczął w klubie Barkchi w 2017 roku. W 2019 dołączył do futsalowej drużyny Sipar Khujand. W lipcu tego samego roku został piłkarzem FK Chodżent. Od sierpnia 2020 roku jest zawodnikiem Lokomotiw Duszanbe. 
Reprezentacja.
Manucehr Safarov jest reprezentantem Tadżykistanu. W drużynie narodowej debiutował 10 września 2019 roku meczem z Mongolią na wyjeździe. Do dnia 06.02.2021 rozegrał 9 meczów w narodowych barwach.

</doc>
<doc id="4908214" url="https://pl.wikipedia.org/wiki?curid=4908214" title="Friedrich Witt">
Friedrich Witt

Jeremias Friedrich Witt (ur. 8 listopada 1770 w Niederstetten, zm. 3 stycznia 1836 w Würzburgu) – niemiecki kompozytor i wiolonczelista.
Życiorys.
Urodził się na zamku Haltenbergstetten, gdzie prawdopodobnie otrzymał też edukację muzyczną. W 1789 roku został skrzypkiem na dworze książąt Oettingen-Wallerstein. Od 1802 roku pełnił funkcję kapelmistrza na dworze księcia biskupa w Würzburgu, od 1814 roku prowadził także miejscowy teatr.
Był niezbyt płodnym kompozytorem, w swojej twórczości naśladował styl Rosettiego. Napisał 12 symfonii, w tym symfonię "Jena", dawniej błędnie uważaną za dzieło Ludwiga van Beethovena. Ponadto skomponował msze, kantaty, utwory na instrumenty dęte, koncerty i symfonie koncertujące, koncert na flet, kwintet na fortepian i smyczki lub instrumenty dęte, septet na kwartet smyczkowy i instrumenty dęte, opery "Palma" (wyst. Frankfurt nad Menem 1804) i "Das Fischerweib" (wyst. Würzburg 1806), oratoria "Der leidende Heiland" i "Die Auferstehung Jesu".

</doc>
<doc id="4908216" url="https://pl.wikipedia.org/wiki?curid=4908216" title="Iliad (telekomunikacja)">
Iliad (telekomunikacja)



</doc>
<doc id="4908217" url="https://pl.wikipedia.org/wiki?curid=4908217" title="Patrick-Paul Schwarzacher-Joyce">
Patrick-Paul Schwarzacher-Joyce



</doc>
<doc id="4908218" url="https://pl.wikipedia.org/wiki?curid=4908218" title="Sielsowiet Wielemicze">
Sielsowiet Wielemicze

Sielsowiet Wielemicze (; ) – sielsowiet na Białorusi, w obwodzie brzeskim, w rejonie stolińskim, z siedzibą w Wielemiczach. Od południa graniczy z Błotami Olmańskimi.
Według spisu z 2009 sielsowiet Wielemicze zamieszkiwało 2772 osób, w tym 2745 Białorusinów (99,03%), 10 Rosjan (0,36%), 8 Ukraińców (0,29%), 4 Mołdawian (0,14%), 2 Ormian (0,07%), 1 Polak (0,04%) i 2 osoby, które nie podały żadnej narodowości.

</doc>
<doc id="4908220" url="https://pl.wikipedia.org/wiki?curid=4908220" title="Pietryszki (obwód witebski)">
Pietryszki (obwód witebski)



</doc>
<doc id="4908222" url="https://pl.wikipedia.org/wiki?curid=4908222" title="Alexander Bergström">
Alexander Bergström

Alexander Bergström (ur. 18 stycznia 1986 w Osby) – szwedzki hokeista, reprezentant Szwecji, olimpijczyk.
Kariera.
Wychowanek klubu Osby IK w rodzinnym mieście. Po wielu latach gry w Szwecji w marcu 2017 przeszedł do rosyjskiego klubu Sibir Nowosybirsk, skąd w maju 2018 został przetransferowany do Traktora Czelabińsk. W październiku 2019 został graczem szwedzkiej drużyny HV71.
W barwach reprezentacji Szwecji uczestniczył w turnieju zimowych igrzysk olimpijskich 2018.

</doc>
<doc id="4908223" url="https://pl.wikipedia.org/wiki?curid=4908223" title="Journal of Adolescent Health">
Journal of Adolescent Health

Journal of Adolescent Health – czasopismo naukowe poświęcone zagadnieniom z zakresu zdrowia i medycyny nastolatków, w tym aspektom biologicznym, psychologicznym i społecznym.
Czasopismo zostało założone w 1980 roku pod nazwą „Journal of Adolescent Health Care”.
Ukazuje się co miesiąc, a jego wydawcą jest Elsevier. W 2019 roku stanowisko redaktora naczelnego objęła Carol A. Ford.

</doc>
<doc id="4908225" url="https://pl.wikipedia.org/wiki?curid=4908225" title="Transport kolejowy we Włoszech">
Transport kolejowy we Włoszech

Transport kolejowy we Włoszech – system transportu kolejowego działający na terenie Włoch.
Włochy są członkiem Międzynarodowego Związku Kolei (UIC), a kod kraju UIC to 83.
Infrastruktura.
Sieć kolejowa to jedna z najważniejszych części infrastruktury Włoch o całkowitej długości 24 227 km, z czego 16 723 km jest obecnie używane. Sieć rozrosła się ostatnio wraz z budową nowych sieci kolei dużych prędkości.
"RFI" ("Rete Ferroviaria Italiana") to państwowy zarządca infrastruktury kolejowej. Długość działających linii pod zarządem "RFI" wynosi 16 723 km, z czego 7505 km to tory podwójne.
Linie kolejowe podzielone są na 3 kategorie:
Większość włoskiej sieci jest zelektryfikowana (). System elektryczny to 3 kV DC na liniach konwencjonalnych i 25 kV AC na liniach dużych prędkości.
Dotacje rządowe.
Włoskie koleje są częściowo finansowane przez rząd. W 2009 dotacje rządowe na kolej wyniosły 8,1 miliarda euro.
Kategorie i rodzaje pociągów.
Oto główne kategorie usług i modele włoskich pociągów.

</doc>
<doc id="4908226" url="https://pl.wikipedia.org/wiki?curid=4908226" title="Sobiesław Mościcki">
Sobiesław Mościcki

Sobiesław Maria Kornel Mościcki (ur. 13 sierpnia 1900 w Rogaticy, zm. wiosną 1940 w Charkowie) – kapitan żandarmerii rezerwy Wojska Polskiego.
Życiorys.
Urodził się w rodzinie Kornela i Jadwigi z Radomyskich. Był młodszym bratem Adriana (ur. 13 grudnia 1895 w Sarajewie, zm. 1918?) i Klemensa (zm. 1920). Wszyscy trzej uczęszczali do c. k. Gimnazjum I w Rzeszowie. W 1914 Adrian złożył maturę, natomiast Klemens ukończył klasę VIIb, a Sobiesław klasę IIIb. 23 grudnia 1933 Adrian i Klemens zostali pośmiertnie odznaczeni Krzyżem Niepodległości.
13 grudnia 1917 Sobiesław, jako uczeń VII klasy wstąpił do Polskiego Korpusu Posiłkowego i został przydzielony do 10. kompanii uzupełniającej. W lutym 1918, po bitwie pod Rarańczą, został internowany w Szeklence, Huszt i Talaborfalva. Po ucieczce razem z braćmi przedostał się przez Moskwę do Murmańska. W lipcu 1918 drogą morską dotarł do Anglii, a potem do polskiego obozu w Sille de Guillaume we Francji. Ukończył Szkołę Aspirantów w Camp du Ruchard. Z Armią gen. Hallera wrócił do kraju. 11 czerwca 1919 w macierzystym gimnazjom złożył maturę „w terminie nadzwyczajnym” (tzw. „matura wojenna”). W lutym 1920 został przeniesiony „czasowo, aż do reaktywacji” z Batalionu Zapasowego 49 pułku Strzelców Kresowych do 49 Pułku Strzelców Kresowych.
19 listopada 1920 został zwolniony do rezerwy. 8 stycznia 1924 został zatwierdzony w stopniu podporucznika ze starszeństwem z 1 czerwca 1919 i 1758. lokatą w korpusie oficerów rezerwy piechoty. Posiadał wówczas przydział w rezerwie do 64 pułku piechoty w Grudziądzu. Później został zweryfikowany w stopniu porucznika ze starszeństwem z 1 czerwca 1919 i 5579. lokatą w korpusie oficerów rezerwy piechoty. W kwietniu 1931 został przeniesiony do korpusu oficerów żandarmerii i przydzielony w rezerwie do 8 Dywizjonu Żandarmerii w Toruniu. Na stopień kapitana został mianowany ze starszeństwem z 1 stycznia 1936 i 2. lokatą w korpusie oficerów rezerwy żandarmerii.
W 1924, po ukończeniu studiów leśnych na Uniwersytecie Poznańskim, rozpoczął pracę w Administracji Lasów Państwowych jako adiunkt. W latach 1931-1939 był nadleśniczym w Nadleśnictwie Kartuzy.
W czasie kampanii wrześniowej 1939 dostał się do sowieckiej niewoli. Przebywał w obozie w Starobielsku. Wiosną 1940 został zamordowany przez funkcjonariuszy NKWD w Charkowie i pogrzebany w Piatichatkach. Od 17 czerwca 2000 spoczywa na Cmentarzu Ofiar Totalitaryzmu w Charkowie.
5 października 2007 minister obrony narodowej Aleksander Szczygło mianował go pośmiertnie na stopień majora. Awans został ogłoszony 9 listopada 2007, w Warszawie, w trakcie uroczystości „Katyń Pamiętamy – Uczcijmy Pamięć Bohaterów”.
Życie prywatne.
Sobiesław Mościcki był żonaty z Marią Nikodemowiczówną, z którą miał troje dzieci: Ewę (ur. 1925), Annę i Andrzeja (ur. 1928).
Upamiętnienie.
9 września 2014 przed siedzibą Nadleśnictwa Kartuzy postawiono obelisk i posadzono Dąb Pamięci kapitana Mościckiego.
22 czerwca 2018 Rada Miejska w Kartuzach podjęła uchwałę nr XLVII/544/2018 w sprawie nadania jednej z ulic miasta nazwy „Nadleśniczego Sobiesława Mościckiego”.

</doc>
<doc id="4908227" url="https://pl.wikipedia.org/wiki?curid=4908227" title="Niegowonice I">
Niegowonice I

Niegowonice I – skała w grupie Skał Niegowonickich w miejscowości Niegowonice w województwie śląskim, w powiecie zawierciańskim, w gminie Łazy. Znajduje się na wzniesieniu Kromołowiec (417 m n.p.m.) po północno-wschodniej stronie wsi, przy drodze wojewódzkiej nr 790 na Wyżynie Częstochowskiej będącej częścią Wyżyny Krakowsko-Częstochowskiej. Obok skał jest miejsce biwakowe z wiatą, stołem, ławami i tablicami informacyjnymi oraz miejsce parkingowe.
Skała ma wysokość 8 m. Znajduje się na terenie otwartym i zbudowana jest z twardych wapieni skalistych. W ścianie od strony drogi wykuto niewielka wnękę, w której zamontowano figurkę Matki Boskiej. Od 1995 roku na skale uprawiana jest wspinaczka skalna.
W pobliżu znajdują się jeszcze 3 inne skały wspinaczkowe: Niegowonice II, Niegowonice III i Przydrożna Skała.
Drogi wspinaczkowe.
Jest 5 dróg wspinaczkowych o trudności od IV do VI.1+ w skali polskiej i długości 8 m. Wszystkie mają zamontowane stałe punkty asekuracyjne; ringi (r) i stanowiska zjazdowe (st).

</doc>
<doc id="4908228" url="https://pl.wikipedia.org/wiki?curid=4908228" title="Protest studencki w Krakowie (1946)">
Protest studencki w Krakowie (1946)

Protest studencki w Krakowie (1946) – demonstracja, aresztowania i proces uczestników studenckiego pochodu z okazji święta Trzeciego Maja w Krakowie 3 maja 1946 roku.
Obchody w 1945.
Tradycje świętowania rocznicy uchwalenia Konstytucji 3 maja sięgają jeszcze XVIII wieku. Uroczyste obchody organizowano jednak dopiero po odzyskaniu przez Polskę niepodległości. Przed II wojną światową w dniu 3 maja w Krakowie obchody rozpoczynała msza święta na Błoniach, a po niej była organizowana defilada wojsk i członków organizacji. W 1945 roku organizacją święta zajmował się komitet, któremu przewodniczył wiceprezydent miasta Tor, a w którego składzie znaleźli się przedstawiciele wojska i władz z wojewodą Ostrowskim. Obchody rozpoczął zorganizowany wieczorem 2 maja capstrzyk orkiestr wojskowych. One też rozpoczęły uroczystości kolejnego dnia pobudką o godzinie 6 rano. O 10 odbyła się uroczysta msza w kościele Mariackim z udziałem przedstawicieli wojska i władz. Mszę zakończono odśpiewaniem Te Deum Laudamus i Boże coś Polskę. Po mszy generał Skokowski odebrał na Rynku raport od dowódcy Wojska Polskiego, a potem rozpoczęła się defilada. Trybunę honorową ustawiono na placu Matejki naprzeciwko Barbakanu i Bramy Floriańskiej. Stanęli na niej przedstawiciele wojska, władz, związków i nauki. Wśród nich byli: generał Skokowski i pełniący funkcję komendanta wojennego Krakowa płk. Fedosienko. Defiladę otwierały orkiestry wojskowe, za nimi szli żołnierze, po nich kolejarze, pocztowcy, przedstawiciele PPS i PPR ze sztandarami oraz młodzież szkól średnich i wyższych z wychowawcami. Wieczorem odbyła się akademia w kinie Świt, a po niej capstrzyk na Rynku. Uroczystości zakończyło bicie dzwonów z Zygmuntem na czele.
Obchody w 1946 roku.
Przygotowania.
Zupełnie inaczej wyglądała sytuacja w 1946 roku. Po pierwsze, oprócz uroczystości 1 i 3 maja pojawiło się Święto Zwycięstwa i Wolności, obchodzone po raz pierwszy 9 maja 1946 roku. Dodatkowo PSL jako jedyna partia opozycyjna wezwał do bojkotu obchodów 1 maja, dlatego święto to stało się dla komunistów okazją do ataków na Mikołajczyka i jego partię. Przygotowanie obchodów 3 maja zlecono Urzędowi Informacji i Propagandy w Krakowie (WUIP), na którego czele stał Adam Polewka. Polecił on zgodnie z zaleceniem władz utworzyć Komitet Ścisły Obchodów 3 Maja z Jerzym Dobrzyckim na czele. Jego członkami byli: kpt. Słysz i N. Wasserman z WUIP. Podczas egzekutywy KW PPR w dniu 29 kwietnia podjęto decyzję o ograniczeniu obchodów do akademii i spotkań, a odwołaniu tradycyjnych pochodów i wieców.
Gdy 26 kwietnia podczas Posiedzenia Komitetu Obchodów, w których wzięli udział przedstawiciele władz, stronnictw politycznych oraz przedstawiciele prasy, przedstawiono plan obchodów, przedstawiciele PSL uznali go za zbyt skromny. Znalazł się w nim capstrzyk i pobudka orkiestr wojskowych, msza, akademia i spektakl w Teatrze im. Słowackiego oraz koncert orkiestr na Plantach. Zażądano wprowadzenie do programu pochodu i bardziej bogatej oprawy. Wtedy przewodniczący Komitetu J. Dobrzycki oświadczył, że plan jest zgodny z wytycznymi Ministerstwa Informacji i Propagandy, które zakazało organizacji pochodów trzeciomajowych.
Przygotowując się do obchodów Zarząd Miasta Krakowa wezwał mieszkańców do udekorowania budynków flagami miejskimi i państwowymi w dniach od 30 kwietnia do 4 maja. Do udziału w obchodach 1, 3 i 9 wzywała studentów Komisja Międzyuczelniana, a na budynkach UJ zostały rozwieszone afisze wydrukowane w kwietniu w Drukarni Bratniej Pomocy Medyków UJ, a zatwierdzone przez Urząd Kontroli Prasy, Publikacji i Widowisk. Zamieszczono na nich informację o zbiórkach przy budynkach uczelni i akademików, aby wspólnie udać się na mszę świętą zaplanowaną w kościele Mariackim. Tymczasem 2 maja w nocy przekazano do starostów polecenie z Ministerstwa Bezpieczeństwa Publicznego, aby nie dopuszczać do "jakichkolwiek uroczystości, przekraczających ramy nabożeństw i zamkniętych akademii". Według historyków zakaz ten był prowokacją i miał stać się pretekstem do aresztowań przeciwników politycznych.
Przebieg.
Większość mieszkańców Krakowa pojedynczo lub w małych grupach udawało się rano 3 maja na nabożeństwo. W większych grupach szli uczniowie z nauczycielami, harcerze i studenci. Nie niepokojeni przez milicję dotarli na Rynek studenci UJ oraz Akademii Handlowej. Tymczasem idąca ze sztandarem sprzed budynku uczelni grupa studentów Akademii Górniczej została zatrzymana na skrzyżowaniu ulicy Szewskiej i Jagiellońskiej. Gdy dołączyli do nich studenci UJ i młodzież szkolna, według danych UB, w tym miejscu znalazło się około 2 tysięcy osób. Wzywani do rozwiązania zgromadzenia i rozejścia się studenci nie posłuchali i przeszli przez kordon udając się na nabożeństwo. Aby wyjaśnić sprawę z funkcjonariuszami pozostali członkowie działającego na Akademii Górniczej Stowarzyszenia Studentów (organizacji Bratniej Pomocy) K. Tymiński, L. Kobylański i A. Kleczkowski. Po przejściu studentów zostali oni aresztowani i przewiezieni do siedziby UB na placu Inwalidów. Aresztowano również nauczycielki Państwowej Szkoły Zawodowej Żeńskiej: Helenę Karyś i Eleonorę Hallową, które razem z młodzieżą szły na mszę w kościele przy ul. Garncarskiej.
Podczas nabożeństwa w Kościele Mariackim na Rynek wjechały samochody z funkcjonariuszami UB. Zostali oni rozlokowani obok kościoła św. Wojciecha. Msza św. zakończyła się odśpiewaniem "Boże coś Polskę" ze zmienionym wezwaniem: "Ojczyznę wolną racz nam wrócić Panie". Po zakończeniu nabożeństwa uformował się pochód studentów i ruszył w kierunku Grodzkiej. Brak jednak w dokumentach i wspomnieniach uczestników informacji jaki był jego cel. Nie udało mu się przejść na plac Wszystkich Świętych, bo został zablokowany kordonem funkcjonariuszy UB. Po uzgodnieniach pomiędzy prezesem Bratniej Pomocy UJ Janem Deszczem a kapitanem UB, studenci wycofali się na Rynek i mieli przejść ulicą św. Anny pod Collegium Novum, gdzie pochód miał być rozwiązany. Jednak gdy dotarli do kamienicy Rynek Główny 25, gdzie była siedziba KW PPR ponownie zostali zablokowani przez funkcjonariuszy UB. Zażądano rozwiązania się pochodu. Z tłumu rozległy się okrzyki "Niech żyje Mikołajczyk", "Niech żyje PSL". Rektor UJ Tadeusz Lechr-Spławiński wezwał studentów do rozejścia. Podobne prośby kierował do studentów Jan Deszcz. Wtedy z gmachu KW PPR zaczęto strzelać. Wśród ofiar znaleźli się: Mieczysław Adamczyk i Fryderyk Serbiński, których odwieziono do szpitala św. Łazarza. Nigdy nie wyjaśniono kto oddał strzały i skąd wzięła się broń. Historycy uważają, że była to prowokacja ze strony UB, ponieważ podczas śledztwa funkcjonariusze nie pytali o broń, ani nie dążyli do wyjaśnienia kto strzelał.
Oddane strzały stały się sygnałem dla funkcjonariuszy UB do rozbicia pochodu i aresztowań. Części studentów udało się przedrzeć się w kierunku gmachu Collegium Novum, ale po utworzeniu pochodu zostali rozbici. Studenci AG przeszli ulicą Szewską w kierunku ulicy Karmelickiej, gdzie napotkali pluton KBW. Jednak żołnierze nie użyli broni i po przerwaniu kordonu duża grupa dotarła pod gmach uczelni. Część studentów rozeszła się, a część została rozpędzona przez kawalerię. Niektórzy wrócili w okolice Rynku i po połączeni z innymi grupami przeszli na ulice Basztową 17, gdzie mieścił się Zarząd Wojewódzki PSL. Do spokoju i rozejścia się wezwał ich znany działacz PSL Stanisław Mierzwa. Pochód po okazaniu niezadowolenia ruszył w kierunku ulicy Dunajewskiego, ale na skrzyżowaniu z Karmelicką UB użyło samochodu pancernego zmuszając demonstrantów do rozejścia się.
Aresztowania.
Aresztowania rozpoczęto jeszcze podczas zajść na Rynku. Część osób wyciągano z tłumu, ale najczęściej aresztowano osoby wracające do domu. Aresztantów umieszczano w samochodach, które po napełnieniu zawoziły ich do siedziby WUBP mieszczącej się na Placu Inwalidów. Tam podczas rewizji i spisywania danych personalnych musieli stać twarzą do ściany pod lufami karabinów. Potem umieszczano ich w celach znajdujących się w podziemiu.
Po zakończeniu demonstracji funkcjonariusze UB przeprowadzili pacyfikację II Domu Studenckiego UJ mieszczącego się przy ulicy 3 Maja. Został on około godziny 14-tej otoczony kordonem i po oddaniu strzałów funkcjonariusze wkroczyli na teren akademika. Przeprowadzono rewizję w poszukiwaniu broni, zamknięte drzwi były wyłamywane. Aresztowano około 800 osób, które przewieziono do koszar na Zakrzówku. Akcja odbyła się bez zgody władz akademickich, a jako powód podano ostrzelanie przejeżdżającego obok patrolu. Pod koniec akcji na miejsce przyjechali rektor UJ T. Lehr- Spławiński, D. Szymkiewicz pełniący funkcję dziekana, S. Pigoń będący opiekunem Bratniej Pomocy i J. Deszcz. Wzięli oni udział w rewizji, ale żadnej broni nie znaleziono.
Nie znamy dokładnej liczby aresztowanych. W sprawozdaniu WiN przechowanym w Archiwum podano, że było to około 1400 studentów, przeszło 100 uczniów gimnazjalnych i 20 profesorów, 40 harcerzy i ponad 800 osób cywilnych". Według historyków liczba ta jest zawyżona i raczej wyniosła około 1000 osób.
Aresztowanych studentów umieszczono w koszarach na Zakrzówku. Żołnierze pełniący służbę w koszarach starali się udzielać pomocy. Przynosili ławki, koce, dawali płaszcze do przykrycia, które zabierali funkcjonariusze UB. Pomocą zajęła się Bratnia Pomoc. Już 6 maja dostarczono w workach żywność. Władze nie zgodziły się na jej dostarczenie, ale żołnierze pozwalali na to lub wręcz pomagali w udzielaniu pomocy.
Już 3 maja zwolniono członków ZNMS, Związku Młodzieży Wiejskiej "Wici", Związku Młodzieży Demokratycznej i Akademickiego Koła Stronnictwa Pracy. Po przesłuchaniach w kolejnych dniach zwalniano kolejnych studentów, a w połowie maja wyselekcjonowane osoby przewieziono na Plac Inwalidów likwidując obóz w Zakrzówku. Tam przeprowadzono kolejną selekcję, a oskarżonych przewożono do więzienia św. Michała.
W obronie aresztowanych występowało wiele instytucji, organizacji i stronnictw politycznych. 8 maja 1946 telegram z prośba o zwolnienie aresztowanych wysłał kardynał A. Sapieha, który otrzymał odpowiedź od B. Bieruta, że wszyscy nie związani z organizacją demonstracji antypaństwowej zostali zwolnieni i prosił o nie wykorzystywanie uroczystości kościelnych do demonstracji politycznych.
Strajk studentów i młodzieży.
Od 4 maja strajk absencyjny rozpoczęli nie tylko studenci ale również uczniowie krakowskich szkół średnich. 8 maja strajkowało 400 szkół, a akcją kierował Międzyszkolny Komitet Strajkowy w Krakowie. W wydanym oświadczeniu żądał on podania przyczyn zakazu organizowania obchodów, zwolnienie aresztowanych i ukarania funkcjonariuszy UB odpowiedzialnych za prowokację. Uczniowie nie uzyskali poparcia Bratnich Pomocy oraz kardynała Sapiehy, który swoje stanowisko objaśnił w liście do duchowieństwa tłumacząc, że po 7 latach wojny brak nauki może mieć niekorzystne skutki. Strajk zakończył się 11 maja po zarządzeniu kuratorium, że wszyscy, którzy nie przyjdą do szkoły 12 maja zostaną z nich usunięci i będą musieli ponownie starać się o przyjęcie. W maju strajki młodzieży wybuchały w Wieliczce, Chrzanowie, Bochni, Brzesku i Tarnowie. Były krótkotrwałe i kończyły się po aresztowaniach i groźbach zamknięcia szkół.
Strajki studentów trwały do 20 maja.
Próby rozwiązania konfliktu.
Podejmowano wiele prób porozumienia. Nie przyniosło rezultatów nadzwyczajne posiedzenie Wojewódzkiej Międzypartyjnej Porozumiewawczej Komisji Stronnictw Demokratycznych, które odbyło się 4 maja z udziałem przedstawicieli władz, uczelni, delegata Bratniej Pomocy UJ i przedstawiciela UB majora Bieleckiego. Wojewódzka Komisja Międzypartyjna podczas posiedzenia odbytego 6 maja powołała podkomisję złożoną z przedstawicieli partii politycznych. Na jej czele stanął Jerzy Nasierowski z SD. Ustaliła ona, że: nie opublikowano zakazu obchodów 3 maja, więc akcje przeciwko studentom były niepotrzebne, studenci i uczniowie zostali wezwani do udziału w obchodach przez władze oraz że pierwszy strzał został oddany z budynku KW PPR. Uznano za błąd pacyfikację II Domu Akademickiego i użycie samochodów pancernych do rozpędzania demonstracji. Wyniki przeprowadzonego dochodzenia wraz z wnioskami przekazano 17 maja Henrykowi Wachowiczowi, który pełnił wtedy funkcję wiceministra Bezpieczeństwa Publicznego.
PSL zgłosił na posiedzeniu Wojewódzkiej Rady Narodowej propozycję uznania podkomisji stworzonej przez Komisję Międzypartyjną za reprezentanta Rady, ale wniosek ten nie został przyjęty. Przegłosowano natomiast wniosek radnych PPR potępiający „inicjatorów i sprawców antypaństwowych demonstracji". Nie udało się przegłosować wniosku Stanisława Jędo z Stronnictwa Pracy o zwolnienie osób nieletnich.
Ponieważ efektów nie przyniosło również spotkanie prezesów Bratniej Pomocy zwołane 11 maja 1946 roku przez wojewodę, Komisja Międzyuczelniana wysłała specjalną delegację do premiera Edwarda Osóbki-Morawskiego. W jej skład weszli: Jan Deszcz, Władysław Pociej i Zbigniew Kosiek. Została ona dopiero po kilku dniach przyjęta przez premiera, który po wysłuchaniu sprawozdania poprosił o zakończenie strajku, a zebrane materiały przekazał odpowiednim ministrom.
17 maja senat UJ podjął decyzję o wznowieniu zajęć. Zaapelował do studentów o spokój i zapewnił o wsparciu przez władze uczelni działań zmierzających do uwolnienia aresztowanych. Jednocześnie podkreślono, że nie będą tolerowane demonstracje antyrządowe. Podobny apel wystosował Zarząd Bratnich Pomocy Studentów Wyższych Uczelni w Krakowie. Według historyków powodem podjęcia takiej decyzji były pogłoski o przygotowaniach do relegowania studentów z uczelni (biorących udział w wystąpieniach antyrządowych) i umieszczania ich w obozach pracy przymusowej.
Proces.
UB planując proces polityczny prowadziło śledztwo, którego celem było odnalezienie powiązań pomiędzy studentami a podziemiem, ale nie udało się odnaleźć ani Komitetu 3 Maja, ani innego ośrodka przygotowującego akcję. Nie udało się także znaleźć broni z której miano strzelać w kierunku budynku KW PPR. Pomiędzy 18 a 28 maja zwolniono większość zatrzymanych. W czerwcu zostali aresztowani studenci UJ: Krystyna Forma, Maria Woltenbergówna i Jan Deszcz. W ich obronie Jana Deszcza u wojewody jak i w WUBP interweniowali: rektor UJ i przedstawiciele Bratniej Pomocy. Został on zwolniony dopiero 21 czerwca po spotkaniu z prezesami Bratnich Pomocy i reprezentantami uczelni z premierem Osóbką-Morawskim w Krakowie. Podczas spotkania wysłuchał on informacji o działalności UB i prośby o zwolnienie Deszcza. Po interwencji premiera został on tego samego dnia zwolniony. Jego aresztowanie było najprawdopodobniej spowodowane niekorzystnymi dla UB zeznaniami podczas przesłuchań.
Ponieważ pomimo braku dowodów postawiono przed sądem 12 osób. Byli wśród nich studenci UJ: Zdzisław Buja, Mieczysław Łabno, Andrzej Morawski, Tadeusz Madejski, Patrycjusz Nocuń, Kazimierz Reiser, Jan Tłustochowski oraz student Wyższej Szkoły Nauk Społecznych Józef Morawski i Akademii Górniczej Józef Rynkar. Oprócz nich oskarżono dwóch kupców: Rolanda Króla i Jana Kurzydłę. Wśród oskarżonych znalazł się również żołnierz Wojska Polskiego Stanisław Honkisz, aresztowany 3 maja na Podgórzu, gdy oddał jeden strzał w mur domu w celu przestrzelania broni. Strzał usłyszeli funkcjonariusze UB przewożeni samochodami ul. Kalwaryjską.
Oskarżonym zarzucono udział w porozumieniu, którego celem była zmiana ustroju poprzez wywołanie masowych demonstracji w dniu 3 maja. Oskarżenie zostało oparte wyłącznie na zeznaniach funkcjonariuszy UB, ponieważ podczas śledztwa nie znaleziono broni, nie udowodniono oskarżonym przynależności ani utrzymywania kontaktów z organizacjami podziemnymi. Proces rozpoczął się 9 lipca 1946 w budynku Sądu Okręgowego przy ulicy Senackiej. Wśród obrońców oskarżonych znaleźli się znani adwokaci tacy jak Kazimierz Ostrowski, Mieczysław Ettinger, Jan Satora, Tadeusz Jakubowski, Henryk Wallisch, Rudolf Güntner czy Jerzy Zakulski.
Wyrok.
12 lipca sąd wydal wyrok uniewinniający R. Króla, M. Łabno i K. Reisnera. Zostali skazani: na 5 lat więzienia S. Honkisz, na 4 lata J. Morawski, na 2 lata A. Morawski, J. Tłustochowski, na rok Z. Buja, J. Rynkar, T. Madejski i J. Kurzydło. Najmniejszy wyrok, bo 8 miesięcy otrzymał P. Nocuń. W poczet wyroku zaliczono wszystkim skazanym okres tymczasowego aresztowania od 3 maja do 12 lipca 1946 roku. W wyniku odwołania Najwyższy Sąd Wojskowy uchylił decyzję sądu wobec S. Honkisza. Na rozprawie w dniu 26 listopada 1946 roku jego sprawę postanowiono umorzyć i w dniu 28 listopada został on zwolniony z więzienia.
7 grudnia 1946 roku Wojskowy Sąd Rejonowy rozpatrzył wniosek obrońców Z. Bui, J. Rynkara i T. Madejskiego i zgodził się na warunkowe zwolnienie. W tym samym dniu sąd zgodził się na nadanie biegu prośbie skazanych A. Morawskiego, J. Morawskiego i E. Tłustochowskiego o skorzystanie z prawa łaski i 12 lutego 1947 roku prezydent zawiesił im wykonanie kary na dwa lata.

</doc>
<doc id="4908229" url="https://pl.wikipedia.org/wiki?curid=4908229" title="Puchar Czech w koszykówce mężczyzn">
Puchar Czech w koszykówce mężczyzn

Puchar Czech w koszykówce mężczyzn – cykliczne krajowe rozgrywki sportowe, prowadzone systemem pucharowym, organizowane corocznie (co sezon) przez Czeską Federację Koszykówki dla czeskich męskich klubów koszykarskich. Drugie – po mistrzostwach Czech – rozgrywki w hierarchii ważności, w czeskiej koszykówce, rozgrywane od sezonu 1993/1994.

</doc>
<doc id="4908230" url="https://pl.wikipedia.org/wiki?curid=4908230" title="Pietryszki (Litwa)">
Pietryszki (Litwa)

Pietryszki () – dawna wieś na Litwie, w okręgu uciańskim, w rejonie ignalińskim, w gminie Daugieliszki Nowe.
Historia.
Dawniej też pod nazwą Piotryszki.
W dwudziestoleciu międzywojennym ówczesny zaścianek leżał w Polsce, w województwie nowogródzkim (od 1926 w województwie wileńskim), w powiecie brasławskim, w gminie Widze.
Według Powszechnego Spisu Ludności z 1921 roku zamieszkiwało tu 17 osób, wszystkie były wyznania rzymskokatolickiego i zadeklarowały polską przynależność narodową. Były tu 3 budynki mieszkalne. W 1931 w 3 domach zamieszkiwały 23 osoby.
Miejscowość należała do parafii rzymskokatolickiej w Widzach. Podlegała pod Sąd Grodzki w Turmoncie i Okręgowy w Wilnie; właściwy urząd pocztowy mieścił się w Widzach.

</doc>
<doc id="4908232" url="https://pl.wikipedia.org/wiki?curid=4908232" title="Brzęczak wierzbowiec">
Brzęczak wierzbowiec

Brzęczak wierzbowiec ("Nematus salicis") – gatunek błonkówki z rodziny pilarzowatych.
Zasięg występowania.
Gatunek bardzo szeroko rozpowszechniony w Europie. Notowany w Austrii, na Białorusi, w Belgii, Bułgarii, Chorwacji, Czechach, Danii, Estonii, Finlandii we Francji w Holandii, na Łotwie, w Niemczech Norwegii, Polsce, Rumunii, na Słowacji, w Szwajcarii, Szwecji, na Ukrainie, Węgrzech, w Wielkiej Brytanii oraz we Włoszech. 
Budowa ciała.
Gąsienice osiągają do 30 mm długości. Ubarwienie większości ciała niebieskawozielone, zaś segmenty tułowiowe, oraz trzy ostatnie odwłokowe, są pomarańczowobrązowawe. Głowa czarna, świecąca. Wzdłuż ciała biegną rzędy czarnych brodawek, zaś wzdłuż boków - szczególnie za zielonym odcinku ciała - pięć rzędów czarnych plamek.
Imago osiągają 8 - 10 mm długości. Głowa i tułów są czarne, zaś brzuch i nogi głównie żółte. Skrzydła przezroczyste z czarnymi żyłkami. 
Biologia i ekologia.
Gatunek pospolity, związany z gatunkami z rodzaju wierzba, szczególnie z wierzbą białą i kruchą.
W ciągu roku występują dwie generacje. Imago pierwszego pokolenia spotyka się w maju i czerwcu, zaś drugiego w sierpniu i wrześniu. Jaja składane są na spodniej stronie liści. Gąsienice początkowo żerują gromadnie, lecz z czasem rozpraszają się - starsze larwy zwykle żerują samotnie bądź w parach. Gąsienice przepoczwarzają się w ziemi w brązowych, dwuściennych kokonach.
Znaczenie dla człowieka.
Może być szkodnikiem zieleni urządzonej..

</doc>
<doc id="4908233" url="https://pl.wikipedia.org/wiki?curid=4908233" title="Nematus salicis">
Nematus salicis



</doc>
<doc id="4908238" url="https://pl.wikipedia.org/wiki?curid=4908238" title="Linia kolejowa nr 623">
Linia kolejowa nr 623

Linia kolejowa nr 623 – projektowana linia kolejowa łącząca podg. Fornale ze stacją Szczyrzyc. Podmiotem wnioskującym jest Centrum Realizacji Inwestycji Region Południowy. 
Linia uzupełnia planowaną linię kolejową nr 622 (podg. Podłęże R401 – Tymbark), umożliwiając przejazd pociągów od strony Podłęża w stronę Chabówki oraz, poprzez łącznicę kolejową nr 628 (podg. Porąbka – podg. Stróża), w stronę Tymbarku.

</doc>
<doc id="4908240" url="https://pl.wikipedia.org/wiki?curid=4908240" title="Niegowonice II">
Niegowonice II

Niegowonice II – skała w grupie Skał Niegowonickich w miejscowości Niegowonice w województwie śląskim, w powiecie zawierciańskim, w gminie Łazy. Znajduje się na wzniesieniu Kromołowiec (417 m n.p.m.) po północno-wschodniej stronie wsi, przy drodze wojewódzkiej nr 790 na Wyżynie Częstochowskiej będącej częścią Wyżyny Krakowsko-Częstochowskiej. Obok skał jest miejsce biwakowe z wiatą, stołem, ławami i tablicami informacyjnymi oraz miejsce parkingowe.
Skała Niegowonice II ma wysokość 9 m i sąsiaduje ze skałą Niegowonice III. Obydwie skały znajdują się na terenie otwartym i zbudowane są z twardych wapieni skalistych. Od 1995 roku uprawiana jest na nich wspinaczka skalna.
W pobliżu znajdują się jeszcze 3 inne skały wspinaczkowe: Niegowonice I, Niegowonice III i Przydrożna Skała.
Drogi wspinaczkowe.
Na skale Niegowonice III jest 9 dróg wspinaczkowych o trudności od V do VI.4+ w skali polskiej i długości 8–10 m. Większość dróg ma zamontowane stałe punkty asekuracyjne; ringi (r) i stanowiska zjazdowe (st).

</doc>
<doc id="4908243" url="https://pl.wikipedia.org/wiki?curid=4908243" title="Osowa (rejon stoliński)">
Osowa (rejon stoliński)

Osowa (; ) – wieś na Białorusi, w obwodzie brzeskim, w rejonie stolińskim, w sielsowiecie Widzibór.
Siedziba parafii prawosławnej pw. Narodzenia św. Jana Chrzciciela (z cerkwią zbudowaną w latach 2000–2007) i rzymskokatolickiej pw. Wniebowzięcia Najświętszej Maryi Panny.
Historia.
W XIX w. osada szlachecka i folwark. W dwudziestoleciu międzywojennym leżała w Polsce, w województwie poleskim, w powiecie stolińskim, w gminie Płotnica. Po II wojnie światowej w granicach Związku Sowieckiego. Od 1991 w niepodległej Białorusi.
Kościół katolicki.
Drewniany kościół katolicki w Osowej został zbudowany w 1648. Dzięki kościołowi miejscowość była jednym z ośrodków kulturalnych Polesia. Po powstaniu styczniowym udało się uniknąć zamknięcia świątyni przez władze. W II poł. XIX w. była ona kaplicą filialną parafii Wniebowzięcia Najświętszej Maryi Panny w Pińsku. W niepodległej Polsce w Osowej istniała samodzielna parafia.
Zabytkowy kościół został rozebrany w 1968 przez komunistów. Po upadku Związku Sowieckiego parafia odrodziła się. W latach 1993 - 1999 wzniesiono nowy kościół.

</doc>
<doc id="4908249" url="https://pl.wikipedia.org/wiki?curid=4908249" title="Paracossus zyaung">
Paracossus zyaung

Paracossus zyaung – gatunek motyli z rodziny trociniarkowatych.
Gatunek ten opisany został po raz pierwszy w 2014 roku przez Romana Jakowlewa na podstawie trzech samców odłowionych w 2012 roku w Kon Loc na terenie wietnamskiego dystryktu K'Bang w prowincji Gia Lai. Epitet gatunkowy upamiętnia Zyaunga – mitycznego herosa i obrońcę Wietnamczyków.
Motyl ten osiąga od 22 do 23 mm długości przedniego skrzydła. Czułki są podwójnie grzebieniaste z dość długimi blaszkami grzebienia. Szare owłosienie grubo pokrywa tułów i odwłok. Na szarym tle przednich skrzydeł występuje siateczkowaty wzór z cienkich linii ciemnoszarej barwy, pogrubionych w nasadowej części skrzydła. Na ciemnoszarych skrzydłach tylnych siateczkowaty wzór jest słabiej rozwinięty, ciemnobrązowy. Strzępiny skrzydeł obu par mają kraciasty wzór, ciemniejszy przy żyłkach i jaśniejszy między nimi. Męskie genitalia cechuje głęboko i półkuliście rozwidlony wierzchołek unkusa, krótkie i grube odgałęzienia półkulistego gnatosa, walwa o bardzo małej i wąskiej dystalnej części błoniastej oraz nierównej krawędzi kostalnej, zawieszka przekształcona we zesklerotyzowaną płytkę o bardzo długim i zakrzywionym wyrostku, siodełkowata juksta z grubymi wyrostkami bocznymi, przysadzisty sakus półkulistej formy oraz krótszy od walwy edeagus z silnie poszerzonym, przypominających szczyt włóczni wierzchołkiem. W otwierającej się w 1/5 długości edeagusa wezyce brak jest cierni.
Owad orientalny, znany tylko z lokalizacji typowej w środkowym Wietnamie.

</doc>
<doc id="4908251" url="https://pl.wikipedia.org/wiki?curid=4908251" title="Niegowonice III">
Niegowonice III

Niegowonice III – skała w grupie Skał Niegowonickich w miejscowości Niegowonice w województwie śląskim, w powiecie zawierciańskim, w gminie Łazy. Znajduje się na wzniesieniu Kromołowiec (417 m n.p.m.) po północno-wschodniej stronie wsi, przy drodze wojewódzkiej nr 790 na Wyżynie Częstochowskiej będącej częścią Wyżyny Krakowsko-Częstochowskiej. Obok skał jest miejsce biwakowe z wiatą, stołem, ławami i tablicami informacyjnymi oraz miejsce parkingowe.
Skała Niegowonice III ma wysokość 9 m i ma charakterystyczne otwory. Sąsiaduje ze skałą Niegowonice II. Obydwie znajdują się na terenie otwartym i zbudowane są z twardych wapieni skalistych. Od 1995 roku uprawiana jest na nich wspinaczka skalna.
W pobliżu znajdują się jeszcze 3 inne skały wspinaczkowe: Niegowonice I, Niegowonice II i Przydrożna Skała.
Drogi wspinaczkowe.
Na skale Niegowonice III jest 5 dróg wspinaczkowych o trudności od IV do VI.4 w skali polskiej i długości 8–10 m. Trzy drogi mają zamontowane stałe punkty asekuracyjne; ringi (r) i stanowiska zjazdowe (st).

</doc>
<doc id="4908253" url="https://pl.wikipedia.org/wiki?curid=4908253" title="Johann Gottfried Fulde">
Johann Gottfried Fulde

Johann Gottfried Fulde (ur. 21 września 1718 w Niemczy, zm. 4 stycznia 1796 w Brzegu Dolnym) – niemiecki pastor i muzyk.
Życiorys.
Urodził się jako syn szewca Gottfrieda i Marii Elisabeth. Początkowo uczęszczał do miejskiej szkoły, a od 1732 r. do gimnazjum Marii Magdaleny we Wrocławiu ("Maria-Magdalenen-Gymnasium"). Od 1738 do 1743 r. był chórzystą w kościele Marii Magdaleny, który był jednym z głównych kościołów Wrocławia. W 1743 r. wraz z chórzystami z Johannem Christophem Altnikolem i Benjaminem Gottliebem Faberem opuścił Wrocław i wyjechał do Lipska, gdzie podjął studia teologiczne na Uniwersytecie Lipskim, zaś Altnikol kształcił się muzycznie, a Faber studiował medycynę.
Jako że wszyscy trzej mieli za sobą edukację muzyczną, zaangażowali się wspólnie w muzyczne życie Lipska pod kierunkiem Johanna Sebastiana Bacha oraz wykonywali jego kompozycje. Fulde jest związany z jednym z utworów Bacha, kanonem "Canone doppio sopr´il Sogetto" (BWV 1077) z 15 października 1747 r., który jest nazywany "Fulde-Canon". Na jego rękopisie jest zachowana teologiczna inskrypcja "Christus coronabit crucigeros", która odnosi się to do powołania kapłańskiego Fuldego. W 1748 r. Fulde wrócił do Wrocławia i od 1772 lub 1792 r. pracował jako pastor w Brzegu Dolnym, gdzie 4 stycznia 1796 r. zmarł.

</doc>
<doc id="4908256" url="https://pl.wikipedia.org/wiki?curid=4908256" title="Mediaevalia Historica Bohemica">
Mediaevalia Historica Bohemica



</doc>
<doc id="4908260" url="https://pl.wikipedia.org/wiki?curid=4908260" title="Medal Przyjaźni (Wietnam)">
Medal Przyjaźni (Wietnam)

Medal Przyjaźni () – jednostopniowe państwowe odznaczenie Socjalistycznej Republiki Wietnamu nadawane cudzoziemcom za wieloletnią pracę w Wietnamie oraz wkład w jego rozwój lub bezpieczeństwo. Jest najniższym spośród wietnamskich odznaczeń.
Ustanowienie.
Medal Przyjaźni został ustanowiony dekretem Rządu 20 czerwca 1960 roku w celu uhonorowania specjalistów z państw sojuszniczych za ich zasługi dla narodu i wkład w odnowę i rozwój gospodarczy i kulturalny kraju. Nadawany był przez premiera na wniosek ministra lub szefa agencji rządowej lub centralnej. Obecne zasady nadawania reguluje ustawa z dnia 26 listopada 2003 roku, która weszła w życie 1 lipca 2004 roku. Na jej mocy medal nadaje prezydent. Kandydatury do przyznania medalu prezydentowi przedstawia premier na wniosek ministra, szefa agencji rządowej, prezesa Najwyższego Sądu Ludowego, prokuratora generalnego, przewodniczącego centralnej agencji, szefa organizacji społecznej lub prowincjonalnego Komitetu Ludowego. Medal nadawany jest cudzoziemcom, którzy przyczynili się do budowania, utrwalania i rozwijania przyjaznych stosunków i współpracy między Wietnamem a innymi krajami, regionami, organizacjami zagranicznymi i międzynarodowymi.
Odznaka.
Pierwotnie medal składał się z wykonanej z brązu pozłacanej okrągłej odznaki przedstawiającej fragment muru obronnego, nad którym powiewała pokryta czerwoną emalią flaga Wietnamu ze złotą gwiazdą. Z dwóch stron mur otoczony był kłosami zboża, a u dołu znajdowało się koło zębate. Na murze znajdował się pokryty czerwoną emalią napis ułożony w dwóch rzędach, przy czym górny był zapisany mniejszą czcionką: "HUY CHƯƠNG" oraz "HỮU NGHỊ". Na rewersie medalu umieszczony był akronim Demokratycznej Republiki Wietnamu: "V.N.D.C.C.H." i numer odznaki. Odznaka zawieszana była na zawiązywaną na modę rosyjską, czerwonej wstążce z żółtymi paskiem pośrodku. 
W ramach przeprowadzonej reformy w 2006 roku zmieniono wygląd orderu. Od tego momentu odznaka wykonywana jest z brązu pokrytego warstwą złota oraz stopu niklu i kobaltu. Ma kształt koła, w które wpisano odznakę Orderu Przyjaźni – pięcioramienną gwiazdę z kwiatami lotosu między ramionami oraz umieszczoną na niej okrągłą tarczą obramowaną otokiem. Pośrodku tarczy znajdują się złote dłonie w uścisku, za którymi widnieje kula ziemska ze złotymi południkami i równoleżnikami, zaś poniżej umieszczony był złoty napis "VIỆT NAM". Tło pokryte jest czerwoną emalią. W otoku na górze umieszczony jest pokryty czerwoną emalią napis: "HUY CHƯƠNG HỮU NGHỊ", po bokach złote kłosy zboża, a na samym dole fragment koła zębatego. Odznaka zawieszana jest na blaszce z brązu pokrytej warstwą złota i stopu niklu i kobaltu, na której rozciągnięta jest wykonana z jedwabiu wiskozowego wstążka w kolorze czerwonym z dwoma żółtymi paskami wzdłuż boków. Kształt wiązania wstążki zmieniono na przypominający modę francuską – bardziej powszechny wśród zagranicznych odznaczeń. W 2014 roku w związku z dokonaniem niewielkiej zmiany w wyglądzie Orderu Przyjaźni uaktualniono również medal. W miejsce fragmentu koła zębatego umieszczono czerwoną wstążką, na którą przeniesiono napis: "VIỆT NAM". Zmieniono również materiał na wstążkę ze sztucznego jedwabiu na poliester oraz zastąpiono dotychczasowy brąz na stal nierdzewną do wykonania blaszki usztywniającej wstążkę.

</doc>
<doc id="4908261" url="https://pl.wikipedia.org/wiki?curid=4908261" title="Catalina (okręg Covasna)">
Catalina (okręg Covasna)



</doc>
<doc id="4908263" url="https://pl.wikipedia.org/wiki?curid=4908263" title="Biopsja gruczołu krokowego">
Biopsja gruczołu krokowego

Biopsja gruczołu krokowego (biopsja prostaty, biopsja stercza) – zabieg diagnostyczny będący inwazyjną metodą pobrania materiału biologicznego z przypuszczalnie zmienionych chorobowo tkanek, który następnie jest oceniany przez lekarza patomorfologa. 
W diagnostyce raka prostaty wykonywana jest biopsja grubo igłowa (igła 18G). Zwykle pod kontrolą USG pobierane jest za pomocą specjalnego pistoletu biopsyjnego 8-14 wycinków (bioptatów) z różnych części gruczołu krokowego.
Wskazania do wykonania biopsji.
Konieczność wykonania biopsji gruczołu krokowego (prostaty) zależy od poziomu swoistego antygenu sterczowego (PSA) i / lub podejrzanego wyniku badania "per rectum" (DRE) i / lub zmian uwidocznionych w badaniach obrazowych. Należy brać też pod uwagę wiek pacjenta i choroby współistniejące. Samo ograniczone podwyższenie PSA nie powinno powodować natychmiastowej biopsji. Poziom PSA należy zweryfikować po kilku tygodniach, w tym samym laboratorium, przy użyciu tego samego testu w standardowych warunkach, tj. nie po wytrysku i manipulacji przy prostacie oraz bez objawów infekcji dróg moczowych. Nie należy podejmować empirycznego stosowania antybiotyków u bezobjawowego pacjenta w celu obniżenia PSA. 
Biopsja gruczołu krokowego pod kontrolą USG jest obecnie standardem. Biopsję wykonuje się z dostępu przez odbytniczego lub przez kroczowego. Wskaźniki wykrywalności raka wykonane bez wcześniejszego obrazowania za pomocą MRI są porównywalne w obu metodach, jednak niektóre dowody sugerują zmniejszone ryzyko zakażenia przy dostępie przez kroczowym. Można także rozważyć dezynfekcję odbytnicy jodopowidonem. Przez cewkowa resekcja gruczołu krokowego nie powinna być wykorzystywana jako narzędzie do wykrywania raka.
Rodzaje biopsji.
Biopsja systematyczna (SB).
Biopsja gruczołu krokowego jest w większości przypadków tzw. biopsją systematyczną ("systematic biopsy" – SB), czyli „ślepym” poszukiwaniem ognisk rozrostu złośliwego w nadziei, że trafi się w guz. Takie postępowanie może prowadzić do błędów.
Przeoczenie raka istotnego klinicznie.
SB umożliwia ocenę mniej niż 1% tkanki prostaty. Istnieje wiele schematów jej przeprowadzania. Współczesne rekomendacje zalecają biopsję 10-12 rdzeniową kierowaną bocznie, w obwodowe obszary gruczołu krokowego. Liczba wyników fałszywie ujemnych wciąż jednak pozostaje wysoka. Ocenia się, że pierwotna biopsja nawet w schemacie rozszerzonym pomija około 21-47% ognisk raka. Oznacza to, że jeden na 2 do 5 mężczyzn z ujemnym wynikiem biopsji w rzeczywistości ma raka, który pozostał pomiędzy miejscami pobrań. 
Wykrywanie raków nieistotnych klinicznie.
Ocenia się, że około 30% raków rozpoznanych w biopsji systematycznej to guzy nieistotne klinicznie. Nie stanowią one realnego zagrożenia dla zdrowia chorego. Jednak stwierdzenie schorzenia onkologicznego potencjalnie prowadzi do zbędnego, kosztochłonnego i związanego z istotnymi powikłaniami leczenia radykalnego. 
Biopsja celowana (TB).
Rozwiązaniem powyższych ograniczeń jest identyfikacja ognisk istotnego klinicznie raka gruczołu krokowego w badaniach obrazowych. Umożliwia to zastąpienie SB biopsją celowaną ("targeted biopsy –" TB). 
Ultrasonografia przez odbytnicza.
Ultrasonografia przezodbytnicza ("transrectal ultra sound" – TRUS) jest najczęściej stosowaną metodą wizualizacji gruczołu krokowego. Charakteryzuje się jednak niską czułością (30-51%) w wykrywaniu raka gruczołu krokowego, gdyż może on przybierać w badaniu TRUS różne rodzaje echogeniczności, a około dwóch trzecich wszystkich zmian hipoechogenicznych stanowią zmiany niemające charakteru złośliwego. W związku z powyższym swoistość TRUS jest przedstawiana w szerokim, jednak niezadowalającym zakresie (27-79%). Kolejne udoskonalenia ultrasonografii, takie jak ultrasonografia trójwymiarowa, ocena unaczynienia za pomocą technik dopplerowskich, sono-elastografia, użycie ultrasonograficznych środków kontrastujących czy "histoscaning", były intensywnie badane w nadziei na poprawę wizualizacji ognisk raka stercza. Autorzy przedstawiali zmienne opinie co do ich przydatności, jednak żadna z tych technik obecnie nie umożliwia uzyskania dokładności porównywalnej do SB.
Tomografia komputerowa (CT).
Tomografia komputerowa ("computed tomography" – CT) gruczołu krokowego wykazuje ograniczoną wartość w wykrywaniu, lokalizacji i ocenie zaawansowania miejscowego raka gruczołu krokowego. Wynika to ze zbyt niskiej rozdzielczości kontrastowej tkanek miękkich miednicy. CT pozostaje więc metodą do oceny zaawansowania odległego - zajęcia węzłów chłonnych lub przerzutów narządowych.
Rezonans magnetyczny.
Rezonans magnetyczny ("magnetic resonance imaging – MRI") jest używany do nieinwazyjnej oceny gruczołu krokowego od lat 80. ubiegłego wieku. Początkowo ocena ta była oparta na morfologicznych obrazach T1 i T2 zależnych. Miały one ograniczone znaczenie w różnicowaniu zmian złośliwych i niezłośliwych. W ostatnim czasie w diagnostyce z użyciem MRI doszło do wielu usprawnień technologicznych związanych z oceną fizjologii badanych tkanek. Doprowadziło to do powstania tzw. wieloparametrycznego rezonansu magnetycznego ("multiparametric magnetic resonance imaging" – mp MRI). 
Biopsja pod bezpośrednim nadzorem MRI.
Biopsja gruczołu krokowego pod bezpośrednią kontrolą rezonansu magnetycznego ("magnetic resonance guided biopsy" – MRGB) jest technicznie skomplikowana. Wymaga ponownego wykonania sekwencji T2W w trakcie zabiegu, aparatu z otwartą gantry, nieferromagnetycznych aparatów biopsyjnych. Zwykle pobiera się tylko rdzenie celowane, bez wkłuć systematycznych. Koszty związane z jej przeprowadzeniem powodują, że jest dostępna w nielicznych ośrodkach.
Biopsja fuzyjna.
Fuzja obrazów MRI i TRUS.
Sposobem przezwyciężenia trudności jakie stwarza biopsja pod bezpośrednią kontrolą MRI jest przeniesienie informacji uzyskanych w badaniu MRI do badania TRUS w czasie rzeczywistym. Wyróżnia się tu tzw. fuzję w pamięci oraz fuzję za pomocą dedykowanego oprogramowania aparatów USG lub połączonych z nim stacji diagnostycznych.
Fuzja obrazów MRI i TRUS w pamięci.
Fuzja obrazów MRI i TRUS w pamięci ("cognitive fusion biopsy" – COG-FB) polega na zapoznaniu się z wynikiem MRI, wzrokowo-umysłowym zapamiętaniu lokalizacji ognisk podejrzanych oraz próbie ich odnalezienia i nakłucia w trakcie wykonywania TRUS. Tego typu biopsja nie wymaga dodatkowej aparatury ani treningu. Niesie jednak ryzyko błędu ludzkiego w ekstrapolacji danych z MRI do obrazu TRUS. Jest ono tym większe, im mniejsze są wymiary poszukiwanej zmiany, a większa objętość stercza.
Fuzja obrazów MRI i TRUS za pomocą stacji diagnostycznych.
Obecnie na rynku istnieje kilkanaście aparatów umożliwiających połączenie obrazów MRI i TRUS. Procedura konsolidacji obrazów, sterowania systemem oraz pobierania wycinków w poszczególnych stacjach diagnostycznych znacznie się różni.
Biopsja saturacyjna.
Częstość wykrywana RGK za pomocą biopsji saturacyjnej (&gt; 20 rdzeni) wynosi 30–43% i zależy od liczby rdzeni pobranych podczas wcześniejszych biopsji. Biopsję saturacyjną można wykonać techniką przez kroczową, która umożliwia wykrycie dodatkowych 38% przypadków raka. Wadą tej metody jest 10% wskaźnik powikłania w postaci zatrzymania moczu.
Biopsja powtórna.
Wskazaniami do powtórnej biopsji po uprzednio ujemnej biopsji są:
Testy pomocne w typowaniu do ponownej biopsji.
U mężczyzn z podwyższonym ryzykiem RGK, po uprzedniej negatywnej biopsji można uzyskać dodatkowe informacje wykonując testy w moczu (Progensa-PCA3 i Select MDX DRE), testy w surowicy krwi (4Kscore i PHI) lub tkankowy test epigenetyczny (Confirm MDx), który określa ilościowo poziom metylacji regionów promotorowych trzech genów w tkance prostaty. Rola tych testów w typowaniu do ponownej biopsji jest niepewna. 
Procedura biopsji gruczołu krokowego.
Miejsca pobierania bioptatów i liczba rdzeni.
W biopsjach wyjściowych, gdy nie wykonano wcześniejszego obrazowania za pomocą mp MRI lub gdy badanie to nie wykazało żadnych podejrzanych zmian, miejsca pobierania bioptatów powinny być obustronne od wierzchołka do podstawy, jak najdalej z tyłu i z boku gruczołu obwodowego. Dodatkowe rdzenie należy pobrać z podejrzanych obszarów zidentyfikowanych przez DRE.
Zalecane jest pobranie co najmniej 8 bioptatów w gruczole krokowym o wielkości około 30 cm³, a 10 do 12 bioptatów w większych gruczołach krokowych. Pobieranie &gt; 12 bioptatów nie jest znacząco bardziej rozstrzygające.
Antybiotykowa osłona biopsji.
W przypadku biopsji przez odbytniczej chinolony są lekami z wyboru, przy czym cyprofloksacyna ma przewagę nad ofloksacyną.
Profilaktyka antybiotykowa wykazała znaczące zmniejszenie ZUM po biopsji. 3-dniowy schemat profilaktyki antybiotykowej nie przyniósł korzyści w porównaniu z profilaktyką jedno dawkową. Zwiększona oporność na chinolony jest związana ze wzrostem ciężkiej infekcji po biopsji.
Norweskie dane wskazują na wzrost oporności na antybiotyki w ostatnich latach z powiązanym wzrostem 30-dniowej śmiertelności. Czynniki ryzyka oporności na chinolony obejmują wcześniejszą biopsję TRUS, cewnik założony na stałe oraz: zakażenie układu moczowo-płciowego, międzynarodową podróż lub pobyt w szpitalu w ciągu ostatnich 6 miesięcy. Aby zminimalizować ryzyko ciężkiej infekcji związanej z oporną na chinolony florą odbytniczą, pacjentom z którymkolwiek z tych czynników ryzyka należy zaproponować biopsję TRUS z ukierunkowaną profilaktyką antybiotykową lub chociaż dezynfekcję odbytnicy jodopowidonem. W przypadku biopsji przez kroczowej, która pozwala uniknąć flory odbytnicy, wystarczy tylko jedna dawka dożylnej cefazoliny. Metaanaliza obejmująca 7 badań porównawczych wykazała, że u dwukrotnie większej liczby pacjentów wystąpiła gorączka po biopsjach przez odbytniczych w porównaniu do biopsji przez kroczowych.
Znieczulenie miejscowe do biopsji.
Zaleca się blokadę około gruczołową pod kontrolą USG. Znieczulanie do biopsji rdzeniowej jest jednym z wyznaczników jakości usług ośrodka i profesjonalizmu wykonującego. Poza najważniejszym - aspektem ograniczania niepokoju i bólu pacjenta, odpowiednie znieczulenie daje komfort wykonującemu. Możliwość pobierania wycinków z miejsc trudno dostępnych oraz dobra jakość wycinków przekłada się na wykrywalność raka istotnego klinicznie.
Doodbytnicza aplikacja żelu lignokainowego jako znieczulenia (powszechnie stosowana w Polsce) jest znacznie gorsza od znieczulenia naciekowego gruczołu krokowego. 
Powikłania po biopsji.
Ciężkie zakażenia pozabiegowe były początkowo zgłaszane w &lt;1% przypadków, ale nasiliły się w wyniku wzrastającej oporności na antybiotyki. Systematyczny przegląd wykazał korzystne wskaźniki zmniejszenia infekcji w przypadku biopsji przez krocze w porównaniu z biopsjami TRUS. 
Odsetek powikłań po biopsji TRUS (niezależnie od liczby rdzeni) obrazuje poniższe zestawienie:
Biopsja pęcherzyka nasiennego.
Wskazania do biopsji pęcherzyków nasiennych są słabo określone. Przy PSA &gt; 5 ng / ml, prawdopodobieństwo ich zajęcia przez nowotwór wynosi 20–25%. Ocena stopnia zaawansowania nowotworu w pęcherzyku nasiennym jest przydatna tylko wtedy, gdy ma to decydujący wpływ na leczenie, np. wyklucza radykalną prostatektomię lub ewentualną późniejszą radioterapię (RT). 

</doc>
<doc id="4908268" url="https://pl.wikipedia.org/wiki?curid=4908268" title="Benjamin Gottlieb Faber">
Benjamin Gottlieb Faber

Benjamin Gottlieb Faber (ur. 7 lutego 1721 we Wrocławiu, zm. 18 marca 1779) – niemiecki lekarz i muzyk.
Życiorys.
Od 1740 do 1743 r. był chórzystą w kościele Marii Magdaleny we Wrocławiu wraz z Johannem Gottfriedem Fuldem i Johannem Christophem Altnickolem. Wraz z nimi przeniósł się w 1743 r. do Lipska, gdzie znaleźli się w otoczeniu Johanna Sebastiana Bacha, choć Faber podjął studia medyczne, Fulde teologiczne, a tylko Altnickol muzyczne. Faber uzyskał bakalaureat i licencjat z medycyny 6 września 1749 r. Faber był 6 października 1749 r. w imieniu Bacha na chrzcie jego wnuka. Od 1753 do 1783 r. pracował jako miejskie, a potem rejonowy lekarz w Wińsku koło Wrocławia.
Bach poświęcił mu jedną z kompozycji", Canon super Fa Mi a 7. post tempus musicus" (BWV 1078) z 1 marca 1749 r., którą otwiera temat oparty na 4 nutach: fa, la, bes (si-♭), mi + znak repetycji, co w zapisie literowym oddawane jest jako F, A, B, E, (R). Dodatkowo na rękopisie znajduje się zapis dedykacji "Domine Possessor. Fidelis Amici Beatum Esse Recordari, tibi haud ignotum: itaque. Bonae Artis Cultorem Habeas verum amlcum Tuum", w której zakodowano nazwiska Faber i Bach.

</doc>
<doc id="4908269" url="https://pl.wikipedia.org/wiki?curid=4908269" title="Więzienie Channings Wood">
Więzienie Channings Wood

HMP Channings Wood (Her Majesty’s Prison Channings Wood) – męskie więzienie kategorii C, zlokalizowane we wsi Denbury w pobliżu Newton Abbot, w hrabstwie Devon w Anglii. Więzienie zarządzane jest przez agencję rządową Jej Królewską Służbę Więzienną (Her Majesty’s Prison Service). W sierpniu 2020 miało pojemność operacyjną 712 i znajdowało się w nim 673 więźniów.
Historia.
Więzienie Channings Wood zostało wybudowane na terenie bazy Ministerstwa Obrony w 1973, a oficjalne otwarcie nastąpiło w lipcu 1974 roku. Dalsze rozbudowy miały miejsce w latach 1991 i 2004. W 2007 roku dodano nowy budynek z miejscami dla 64 więźniów.
Inspekcja w 2003 roku wykazała, że resocjalizacja przestępców seksualnych i uzależnionych od narkotyków w HMP Channings Wood jest na wysokim poziomie, aczkolwiek więzienie jest przepełnione.
Życie w więzieniu.
Channings Wood podzielone jest na część główną i część dla więźniów z grupy ryzyka. Na terenie więzienia znajdują się cztery warsztaty, w których osadzeni odbywają zajęcia edukacyjne, a także siłownia, hala sportowa i boisko. Dostępna jest kaplica oraz oddzielna sala wielowyznaniowa. Nabożeństwa i spotkania prowadzone są dla wszystkich głównych religii.

</doc>
<doc id="4908274" url="https://pl.wikipedia.org/wiki?curid=4908274" title="CANAL+ Polska S.A.">
CANAL+ Polska S.A.



</doc>
<doc id="4908279" url="https://pl.wikipedia.org/wiki?curid=4908279" title="Marc-André Gragnani">
Marc-André Gragnani

Marc-André Gragnani (ur. 11 marca 1987 w L'Île-Bizard, Quebec) – kanadyjski hokeista, reprezentant Kanady, olimpijczyk.
Kariera.
Wychowanek Dauphins Deux Rives. Przez cztery sezony grał w lidze QMJHL w ramach CHL. Potem występował w drużynach z NHL i AHL. Był zawodnikiem Buffalo Sabres, Vancouver Canucks, Carolina Hurricanes. W maju 2013 został zawodnikiem czeskiego zespołu HC Lev Praga, występującego w rosyjskich rozgrywkach KHL. W lipcu 2014 przeszedł do szwajcarskiego SC Bern. W połowie 2015 został graczem New Jersey Devils. Stamtąd latem 2016 został przetransferowany do białoruskiego klubu Dynama Mińsk w KHL, gdzie rok potem przedłużył kontrakt. Po dwóch latach, w sierpniu 2018 przeszedł do chińskiego zespołu Kunlun Red Star, także w KHL. Rok później, latem 2019 powrócił do Mińska. Po sezonie KHL (2019/2020), w którym był najskuteczniejszym obrońcą Dynama, odszedł z białoruskiego klubu, po czym ujawnił, że nie otrzymywał tam wynagrodzenia przez trzy miesiące oraz skrytykował tamtejsze działania podczas trwającej pandemii COVID-19.
Uczestniczył w turniejach mistrzostw świata juniorów do lat 18 edycji 2005, mistrzostw świata seniorów edycji 2011 oraz zimowych igrzysk olimpijskich w 2018.

</doc>
<doc id="4908280" url="https://pl.wikipedia.org/wiki?curid=4908280" title="Universitas Sebelas Maret">
Universitas Sebelas Maret

 – indonezyjska uczelnia publiczna w Surakarcie (prowincja Jawa Środkowa). Została założona w 1976 roku.

</doc>
<doc id="4908282" url="https://pl.wikipedia.org/wiki?curid=4908282" title="Hłuszec">
Hłuszec



</doc>
<doc id="4908284" url="https://pl.wikipedia.org/wiki?curid=4908284" title="French Open 2020 (gra podwójna kobiet)">
French Open 2020 (gra podwójna kobiet)

French Open 2020 – gra podwójna kobiet – zawody deblowe kobiet, rozgrywane w ramach ostatniego, trzeciego w sezonie wielkoszlemowego turnieju tenisowego, French Open. Zmagania miały miejsce w dniach 30 września–11 października na ceglanych kortach Stade Roland Garros w 16. dzielnicy francuskiego Paryża.

</doc>
<doc id="4908286" url="https://pl.wikipedia.org/wiki?curid=4908286" title="Universitas Muhammadiyah Surakarta">
Universitas Muhammadiyah Surakarta

 – indonezyjska uczelnia prywatna w Surakarcie (prowincja Jawa Środkowa). Została założona w 1981 roku.

</doc>
<doc id="4908293" url="https://pl.wikipedia.org/wiki?curid=4908293" title="Universitas Muhammadiyah Yogyakarta">
Universitas Muhammadiyah Yogyakarta

 – indonezyjska uczelnia prywatna w Yogyakarcie na wyspie Jawa. Została założona w 1981 roku.

</doc>
<doc id="4908294" url="https://pl.wikipedia.org/wiki?curid=4908294" title="Nguyễn Thị Huyền">
Nguyễn Thị Huyền

Nguyễn Thị Huyền (ur. 19 maja 1993) – wietnamska lekkoatletka. Specjalizuje się w biegach na dystansie 400 metrów, 400 metrów przez płotki oraz w sztafecie 4 × 400 metrów. Uczestniczka Letnich Igrzysk Olimpijskich 2016, które zakończyła na pierwszej rundzie uzyskując szóste i siódme miejsce.
Brązowa medalistka Igrzysk Azji Południowo-Wschodniej 2011. Z kolei na Młodzieżowych Mistrzostwach Azji 2012 w Kolombo na Sri Lance zdobyła złoty medal w biegu na 400 metrów przez płotki z wynikiem 59,92. Igrzyska Azjatyckie 2014 zakończyła na siódmym miejscu w rywalizacji na 400 metrów oraz na piątym miejscu w sztafecie 4 × 400 m. Dzięki trzem złotym medalom zdobytym podczas Igrzysk Azji Południowo-Wschodniej 2015 w Singapurze znalazła się w jednoosobowej kadrze na Mistrzostwa Świata w Lekkoatletyce 2015 w Pekinie, uzyskała także kwalifikację olimpijską. Złota medalistka Grand Prix Azji 2015. Dwa lata później na Mistrzostwach Azji 2017 w indyjskim Bhubaneswar uzyskała złoto w rywalizacji na 400 metrów przez płotki oraz srebro w sztafecie 4 × 400 metrów.

</doc>
<doc id="4908303" url="https://pl.wikipedia.org/wiki?curid=4908303" title="Universitas Palangka Raya">
Universitas Palangka Raya

 – indonezyjska uczelnia publiczna w mieście Palangka Raya (prowincja Borneo Środkowe). Została założona w 1963 roku.
Wydziały.
Źródło:

</doc>
<doc id="4908304" url="https://pl.wikipedia.org/wiki?curid=4908304" title="Nematus pavidus">
Nematus pavidus

Nematus pavidus, brzęczak – gatunek błonkówki z rodziny pilarzowatych.
Zasięg występowania.
Gatunek szeroko rozpowszechniony w Europie. Notowany w Austrii, na Białorusi, w Belgii, Bułgarii, Chorwacji, Czechach, Danii, Estonii, Finlandii, we Francji, w Hiszpanii, Holandii, Irlandii, Luksemburgu, na Łotwie, w Niemczech, Norwegii, Polsce, Rumunii, na Słowacji, w Szwajcarii, na Węgrzech, Ukrainie, w Wielkiej Brytanii oraz we Włoszech.
Budowa ciała.
Gąsienice osiągają do 20 mm długości. Ubarwienie ciała w większości zielone, z pierwszym tułowiowym, oraz ostatnimi trzema odwłokowymi segmentami ubarwionymi pomarańczowo. Wzdłuż grzbietu biegną trzy czarne paski, zaś po bokach biegną dwa rzędy czarnych brodawek, w tym dolny tuż nad odnóżami. Głowa czarna, świecąca.
Imago osiągają 6 - 7 mm długości. Ubarwienie głowy i grzbietu czarne. Brzuch żółtopomarańczowy – u samców zwykle z czarnymi, poprzecznymi paskami. Nogi w większość żółtawe, czułki czarne. Skrzydła przezroczyste z czarniawymi żyłkami i brązowoczarną pterostygmą.
Biologia i ekologia.
Gatunek pospolity, licznie występujący, związany z roślinami z rodzaju brzoza, spotykany również na olszach i topolach.
W ciągu roku występują dwie generacje. Imago pierwszego pokolenia spotyka się od kwietnia do czerwca, zaś drugiej w sierpniu i wrześniu. Jaja składane są w gęstych grupach na spodniej stronie liści. Każda samica składa zarówno zapłodnione jak i niezapłodnione jaja. Z tych pierwszych wylęgają się samice, zaś z drugich - w wyniku partenogenezy – samce.
Gąsienice, spotykane w okresie od maja do października, żerują na brzegu liścia, z tylną częścią ciała uniesioną do góry. Larwy są bardzo żarłoczne, i żerują gromadnie, na ty samym liściu bądź gałęzi. Po ich żerowaniu z liści pozostają tylko żyły. Przepoczwarzenie następuje w ziemi w twardym, brązowym kokonie.
Znaczenie dla człowieka.
Groźny szkodnik na plantacjach wierzby oraz w zieleni ozdobnej. Intensywne żerowanie gąsienic może zmniejszać żywotność roślin oraz obniżać atrakcyjność ich wyglądu.

</doc>
<doc id="4908305" url="https://pl.wikipedia.org/wiki?curid=4908305" title="Alex Sobczyk">
Alex Sobczyk

Alex Sobczyk (ur. 20 maja 1997 w Wiedniu) – austriacki piłkarz polskiego pochodzenia występujący na pozycji napastnika w Piaście Gliwice .
Kariera klubowa.
Alex Sobczyk jest wychowankiem Wiener SC. W 2007 roku został zawodnikiem akademii Rapidu Wiedeń. W latach 2007–2014 reprezentował „Zielono-Białych” w klasach wiekowych: U-15, U-16 i U-18. 1 stycznia 2015 został zawodnikiem drugiej drużyny „Hütteldorfer”. W lipcu 2015 roku został wypożyczony na okres jednej rundy do FC Liefering. Wystąpił w dwóch meczach Ligi Młodzieżowej UEFA, reprezentując barwy Red Bull Salzburg, którego farmerskim klubem był FC Liefering. Po powrocie do Rapidu zanotował dwa występy w Bundeslidze w 2017 roku. W sezonie 2017/2018 został dwukrotnie wypożyczony – jesienią do SKN St. Pölten, a wiosną do 1. Wiener Neustädter SC. W sezonie 2018/2019 grał na wypożyczeniu w Floridsdorfer AC, w barwach którego rozegrał 27 meczów i strzelił 3 gole. W sezonie 2019/2020 był zawodnikiem Spartaka Trnawa, w barwach „Białych Aniołów” rozegrał 33 spotkania, zdobywając 12 bramek. 3 sierpnia 2020 podpisał trzyletni kontrakt z opcją przedłużenia o kolejne 12 miesięcy z Górnikiem Zabrze.
Kariera reprezentacyjna.
Alex Sobczyk reprezentował Austrię w kategoriach wiekowych U-17, U-18 i U-19.
Życie prywatne.
Rodzina Alexa Sobczyka pochodzi z Tuchowa, tam też urodził się jego starszy brat – Maciej, który później, podobnie jak Alex też został piłkarzem. Po narodzinach starszego syna, rodzina Sobczyków przeprowadziła się z Polski do Austrii. Kilka lat po przeprowadzce na świat przyszedł Alex Sobczyk.

</doc>
<doc id="4908306" url="https://pl.wikipedia.org/wiki?curid=4908306" title="Brzęczak">
Brzęczak



</doc>
<doc id="4908307" url="https://pl.wikipedia.org/wiki?curid=4908307" title="Universitas Tanjungpura">
Universitas Tanjungpura

 – indonezyjska uczelnia publiczna w mieście Pontianak (prowincja Borneo Zachodnie). Została założona w 1963 roku.
Wydziały.
Źródło:

</doc>
<doc id="4908309" url="https://pl.wikipedia.org/wiki?curid=4908309" title="Jacek Kossut">
Jacek Kossut

Jacek Kossut (ur. 12 marca 1951 w Warszawie) – polski fizyk, specjalista w zakresie fizyki półprzewodników, profesor doktor habilitowany nauk fizycznych, autor licznych publikacji naukowych.
Życiorys.
Laureat 17. Olimpiady Fizycznej (1968). Absolwent VI Liceum Ogólnokształcącego im. Tadeusza Reytana w Warszawie (1968), w którym należał do 1 Warszawskiej Drużyny Harcerskiej im. Romualda Traugutta „Czarna Jedynka”. Ukończył studia na Wydziale Fizyki UW (1973). W latach 1973–1976 uczestniczył w studiach doktoranckich w Instytucie Fizyki Polskiej Akademii Nauk i w 1976 roku otrzymał stopień doktora nauk fizycznych. W 1983 roku uzyskał habilitację, a w 1992 roku tytuł profesora nauk fizycznych. 
Profesor w Instytucie Fizyki PAN (od 1993 roku, w latach 2003–2011 jego dyrektor), profesor Szkoły Nauk Ścisłych w Warszawie i profesor wizytujący na Uniwersytecie Notre Dame (1991–2003). Członek wielu towarzystw naukowych, m.in. American Physical Society (od 1993 roku), Polskiego Towarzystwa Fizycznego (od 1995 roku), American Association for the Advancement of Science (od 2000 roku) i Academia Europaea (od 2011 roku).
Mąż polskiej neurobiolożki prof. Małgorzaty Kossut.
Odznaczenia.
W 2013 roku został odznaczony Krzyżem Oficerskim Orderu Odrodzenia Polski. 

</doc>
<doc id="4908311" url="https://pl.wikipedia.org/wiki?curid=4908311" title="Pietryszki Nowe">
Pietryszki Nowe

Pietryszki Nowe (, "Nowyja Piatryszki"; , "Nowyje Pietriszki") – dawny zaścianek na Białorusi, w obwodzie witebskim, w rejonie brasławskim, w sielsowiecie Widze.
Historia.
W latach 1921–1945 zaścianek leżał w Polsce, w województwie nowogródzkim (od 1926 w województwie wileńskim), w powiecie brasławskim, w gminie Widze.
Powszechny Spis Ludności z 1921 roku nie podaje liczby mieszkańców miejscowości. W 1931 w 3 domach zamieszkiwało 16 osób.
Miejscowość należała do parafii rzymskokatolickiej w Wasiewiczach. Podlegała pod Sąd Grodzki w Turmoncie i Okręgowy w Wilnie; właściwy urząd pocztowy mieścił się w Widzach.
Miejscowość została zlikwidowana w 1973 roku.

</doc>
<doc id="4908314" url="https://pl.wikipedia.org/wiki?curid=4908314" title="Universitas Lambung Mangkurat">
Universitas Lambung Mangkurat

 – indonezyjska uczelnia publiczna w mieście Banjarmasin (prowincja Borneo Południowe). Została założona w 1960 roku.

</doc>
<doc id="4908316" url="https://pl.wikipedia.org/wiki?curid=4908316" title="Pietryszki Stare">
Pietryszki Stare

Pietryszki Stare (, "Staryja Piatryszki"; , "Staryje Pietriszki") – dawny zaścianek Białorusi, w obwodzie witebskim, w rejonie brasławskim, w sielsowiecie Widze.
Historia.
W latach 1921–1945 zaścianek leżał w Polsce, w województwie nowogródzkim (od 1926 w województwie wileńskim), w powiecie brasławskim, w gminie Widze.
Powszechny Spis Ludności z 1921 roku nie podaje liczby mieszkańców miejscowości. W 1931 w 2 domach zamieszkiwało 12 osób.
Miejscowość należała do parafii rzymskokatolickiej w Wasiewiczach. Podlegała pod Sąd Grodzki w Turmoncie i Okręgowy w Wilnie; właściwy urząd pocztowy mieścił się w Widzach.
W okresie radzieckim miejscowość podlegała pod kołchoz „Hwardyja”.

</doc>
<doc id="4908317" url="https://pl.wikipedia.org/wiki?curid=4908317" title="Universitas Borneo Tarakan">
Universitas Borneo Tarakan

 – indonezyjski uniwersytet państwowy w mieście Tarakan (prowincja Borneo Północne). Został założony w 1999 roku jako uczelnia niepubliczna.
Wydziały.
Źródło:

</doc>
<doc id="4908318" url="https://pl.wikipedia.org/wiki?curid=4908318" title="Podbrodzie (rejon ignaliński)">
Podbrodzie (rejon ignaliński)

Podbrodzie – dawny folwark. Tereny na których był położony, leżą obecnie na Litwie, w okręgu uciańskim, w rejonie ignalińskim, starostwie Rymszany.
Historia.
W czasach zaborów folwark leżał w granicach Imperium Rosyjskiego.
W dwudziestoleciu międzywojennym folwark leżał w Polsce, w województwie nowogródzkim (od 1926 w województwie wileńskim), w powiecie brasławskim, w gminie Widze.
Według Powszechnego Spisu Ludności z 1921 roku zamieszkiwało tu 15 osób, wszystkie były wyznania rzymskokatolickiego i zadeklarowały polską przynależność narodową. Były tu 2 budynki mieszkalne. W 1931 w 2 domach zamieszkiwało 13 osób.
Miejscowość należała do parafii rzymskokatolickiej w Widzach. Podlegała pod Sąd Grodzki w Turmoncie i Okręgowy w Wilnie; właściwy urząd pocztowy mieścił się w m. Widze.

</doc>
<doc id="4908319" url="https://pl.wikipedia.org/wiki?curid=4908319" title="Klemens Mościcki">
Klemens Mościcki

Klemens Mościcki (ur. 1897?, zm. 30 lipca 1920 we Lwowie) – kapitan piechoty Wojska Polskiego, kawaler Orderu Virtuti Militari.
Życiorys.
Urodził się w rodzinie Kornela i Jadwigi z Radomyskich. Był bratem Adriana (ur. 13 grudnia 1895 w Sarajewie, zm. 1918?) i Sobiesława (1900–1940). Wszyscy trzej uczęszczali do c. k. Gimnazjum I w Rzeszowie. W 1914 Adrian złożył maturę, natomiast Klemens ukończył klasę VIIb, a Sobiesław klasę IIIb.
19 sierpnia 1920 został zatwierdzony z dniem 1 kwietnia 1920 w stopniu kapitana, w piechocie, w grupie oficerów byłej armii generała Hallera. Pełnił wówczas służbę w 149 Pułku Strzelców Kresowych.
19 lipca 1920 dowodząc III batalionem w walce pod Chorupaniem został ranny. Zmarł 30 lipca 1920 we Lwowie, w następstwie odniesionych ran.

</doc>
<doc id="4908320" url="https://pl.wikipedia.org/wiki?curid=4908320" title="Universitas Musamus Merauke">
Universitas Musamus Merauke

 – indonezyjska uczelnia publiczna w mieście Merauke (prowincja Papua). Uczelnia została założona w 2001 roku pod nazwą Sekolah Tinggi Teknologi Merauke.
Wydziały.
Źródło: .

</doc>
<doc id="4908322" url="https://pl.wikipedia.org/wiki?curid=4908322" title="Żydowska Góra">
Żydowska Góra



</doc>
<doc id="4908327" url="https://pl.wikipedia.org/wiki?curid=4908327" title="Nematus nigricornis">
Nematus nigricornis

Nematus nigricornis – gatunek błonkówki z rodziny pilarzowatych.
Zasięg występowania.
Gatunek szeroko rozpowszechniony w Europie. Notowany w Austrii, na Białorusi, w Belgii, Chorwacji, Czechach, Danii, Estonii, Finlandii, we Francji, w Holandii, Irlandii, na Łotwie, w Niemczech, Norwegii, Polsce, Rumunii, na Słowacji, w Szwajcarii, Szwecji, na Węgrzech, Ukrainie, w Wielkiej Brytanii oraz we Włoszech.
Budowa ciała.
Gąsienice osiągają do 18 mm długości. Ciało stosunkowo krępe. Ubarwienie białozielone do blado żółtozielonego z nielicznymi, czarnymi brodawkami na grzbiecie i bokach, oraz, przeważnie, czarnymi nogami na segmentach tułowiowych. Głowa czarna.
Imago osiągają 6 - 8 mm długości. Głowa czarna, owłosiona; grzbiet czarny z czerwonymi plamkami. Spodnia strona ciała przeważnie żółta z czarnym odwłokiem. Nogi czerwonawe.
Biologia i ekologia.
Gatunek związany z roślinami z rodzaju topola (szczególnie z topolą czarną oraz wierzba.
W ciągu roku występują dwie generacje. Imago pierwszego pokolenia spotyka się w maju i czerwcu, zaś drugiej w lipcu i sierpniu. Jaja składane są na ogonkach liściowych. Gąsienice spotyka się od maja do września. Żerują on gromadnie, na brzegu blaski liściowej, zazwyczaj z odwłokiem zawiniętym w dół po jednej stronie liścia. Zjadają one całe liście z wyjątkiem większych żył. Przepoczwarzenie następuje w ziemi.
Znaczenie dla człowieka.
Niezbyt groźny szkodnik drzew na których żeruje. Zerujące gąsienice powodują znaczące defoliacje zaatakowanych gałęzi.

</doc>
<doc id="4908328" url="https://pl.wikipedia.org/wiki?curid=4908328" title="Park Niwka">
Park Niwka



</doc>
<doc id="4908329" url="https://pl.wikipedia.org/wiki?curid=4908329" title="Żyroskop światłowodowy">
Żyroskop światłowodowy



</doc>
<doc id="4908331" url="https://pl.wikipedia.org/wiki?curid=4908331" title="Portland State University">
Portland State University

Portland State University – amerykański uniwersytet publiczny w Portlandzie w stanie Oregon. Uczelnia została założona w 1946 roku; od 1969 roku funkcjonuje jako uniwersytet.

</doc>
<doc id="4908336" url="https://pl.wikipedia.org/wiki?curid=4908336" title="Żydowska Góra (Wyżyna Częstochowska)">
Żydowska Góra (Wyżyna Częstochowska)

Żydowska Góra (392 m) – wzniesienie w miejscowości Niegowonice w województwie śląskim, w powiecie zawierciańskim, w gminie Łazy. Znajduje się na północno-wschodnim krańcu wsi. W literaturze turystycznej lokalizowane jest w paśmie wzniesień zwanym Pasmem Smoleńsko-Niegowonickim. W regionalizacji geograficznej Polski według Jerzego Kondrackiego znajduje się na Wyżynie Ryczowskiej będącej częścią Wyżyny Częstochowskiej, ta zaś wchodzi w skład Wyżyny Krakowsko-Częstochowskiej.
Żydowska Góra jest porośnięta lasem. Jej punkt kulminacyjny znajduje się w odległości około 280 m na południowy wschód od drogi wojewódzkiej nr 790. W budujących Żydowską Górę wapiennych skałach znajduje się Schronisko w Żydowskiej Górze.
W odległości około 900 m na południowy zachód od Żydowskiej Góry jest wzniesienie Kromołowiec ze Skałami Niegowonickimi. W podobnej odległości, ale bardziej na południe znajdują się wzniesienia Spalona Góra, Okrąglica, a na wschód Góra Mazurowa.

</doc>
<doc id="4908340" url="https://pl.wikipedia.org/wiki?curid=4908340" title="Serui">
Serui

Serui – miasto w Indonezji w prowincji Papua. Jest ośrodkiem administracyjnym kabupatenu Wyspy Yapen ("Kepulauan Yapen").

</doc>
<doc id="4908342" url="https://pl.wikipedia.org/wiki?curid=4908342" title="Nematus melanaspis">
Nematus melanaspis

Nematus melanaspis – gatunek błonkówki z rodziny pilarzowatych.
Zasięg występowania.
Gatunek szeroko rozpowszechniony w Europie. Notowany w Austrii, Belgii, Bułgarii, Czechach, Danii, Estonii, Finlandii, we Francji, w Holandii, Irlandii, Niemczech, Polsce, Rumunii, na Słowacji, w Szwajcarii, Szwecji, na Węgrzech, Ukrainie, w Wielkiej Brytanii oraz we Włoszech.
Budowa ciała.
Gąsienice osiągają do 21 mm długości. Ubarwienie ciała od jasnozielonego po matowozielone, z pomarańczowym pierwszym segmentem tułowia. Wzdłuż grzbietu biegną trzy czarne prążki, zaś wzdłuż boków biegną dwa rzędy czarnych brodawek oraz trzeci tuż nad odnóżami; okolice odbytu czarne. Głowa czarna, świecąca.
Imago osiągają 6 - 8 mm długości. Ubarwienie ciała głównie białawożółte. Głowa brązowawa z ciemnymi plamkami z przodu, grzbiet i górna część odwłoku głownie czarne. Odnóża jasne, tylne nogi częściowo czarne. Czułki krótkie.
Biologia i ekologia.
Gatunek pospolity, związany z roślinami z rodzaju Topola, spotykany również na wierzbach i brzozach.
W ciągu roku występują dwie generacje. Imago pierwszego pokolenia spotyka się w maju i czerwcu, zaś drugiej w lipcu i sierpniu. Jaja składane są na spodniej stronie liścia, wzdłuż głównych żył. Gąsienice spotyka się od czerwca, drugie pokolenie kończy żerowanie jesienią. Żerują one gromadnie, szkieletyzując liście. Przepoczwarzenie następuje w ziemi, w brązowych kokonach.
Znaczenie dla człowieka.
Uznawany za szkodnika zieleni ozdobnej. W przypadku dużego wystąpienia mogą obniżać atrakcyjność wyglądu oraz żywotność rośliny.

</doc>
<doc id="4908343" url="https://pl.wikipedia.org/wiki?curid=4908343" title="Małgorzata Sugiera">
Małgorzata Sugiera

Małgorzata Sugiera (ur. 24 listopada 1958 w Łosicach) – polska historyk technonauki XIX i XX wieku, dr hab. nauk humanistycznych, profesor i kierownik Katedry Performatyki Wydziału Polonistyki Uniwersytetu Jagiellońskiego, pisarka, tłumaczka, teatrolog, performatyk.
Życiorys.
Małgorzata Sugiera urodziła się 24 listopada 1958 w Łosicach w województwie mazowieckim, w rodzinie Henryka Sugiery i Genowefy z Domańskich. W 1977 ukończyła Liceum Ogólnokształcącego im. B. Prusa w Siedlcach, uzyskując świadectwo dojrzałości. Następnie studiowała polonistykę na Uniwersytecie Jagiellońskim. W 1981 uzyskała magisterium i podjęła pracę w Zakładzie Teatru Instytutu Filologii Polskiej Uniwersytetu Jagiellońskiego. W 1988 obroniła pracę doktorską na podstawie rozprawy "Między tradycją i awangardą. Teatr Jerzego Grzegorzewskiego". 26 maja 1997 habilitowała się na podstawie pracy zatytułowanej "Dramaturgia Sławomira Mrożka". 2 czerwca 2000 nadano jej tytuł profesora w zakresie nauk humanistycznych. Została zatrudniona na stanowisku profesora zwyczajnego w Katedrze Dramatu na Wydziale Polonistyki Uniwersytetu Jagiellońskiego.
Jest profesorem i kierownikiem Katedry Performatyki Wydziału Polonistyki Uniwersytetu Jagiellońskiego.
Publikacje i rozprawy naukowe ogłaszała m.in. w „Dialogu”, „Pamiętniku Literackim”, „Ruchu Literackim”, „Didaskaliach”. W latach dziewięćdziesiątych rozpoczęła publikować przekłady prac z zakresu wiedzy o teatrze i dramacie oraz tekstów dramatów z języków angielskiego, niemieckiego i francuskiego. W 1999 otrzymała Nagrodę Jabłonowskiego (Jablonowski-Preis) przyznaną przez Towarzystwo Naukowe Jabłonowskich ("Jablonowskische Gesellschaft der Wissenschaften zu Leipzig"). W latach 2008–2010 wchodziła w skład kapituły Gdyńskiej Nagrody Dramaturgicznej (w 2009 była jej przewodniczącą). W 2010 pełniła funkcję tutora w Instytucie Badań Interdyscyplinarnych „Artes Liberales” Uniwersytetu Warszawskiego. W 2012 została ekspertem panelu SH5 European Research Council (ERC) w Brukseli i Review Panel of the European Cooperation in Science and Technology (COST).

</doc>
<doc id="4908345" url="https://pl.wikipedia.org/wiki?curid=4908345" title="Kaimana">
Kaimana

Kaimana – miasto portowe w Indonezji w prowincji Papua Zachodnia. Według spisu ludności z 2010 roku liczy blisko 14 tys. mieszkańców. Jest ośrodkiem administracyjnym kabupatenu Kaimana.

</doc>
<doc id="4908347" url="https://pl.wikipedia.org/wiki?curid=4908347" title="Ken Roche">
Ken Roche

Ken Roche, wł. Kenneth James Roche (ur. 24 października 1941) – australijski lekkoatleta, płotkarz i sprinter, dwukrotny mistrz igrzysk Imperium Brytyjskiego i Wspólnoty Brytyjskiej, olimpijczyk.
Zwyciężył w biegu na 440 jardów przez płotki (przed Kimaru Songokiem z Kenii i Bensonem Ishiepai z Ugandy), a także zajął 4. miejsca w biegu na 440 jardów oraz w sztafecie 4 × 440 jardów na igrzyskach Imperium Brytyjskiego i Wspólnoty Brytyjskiej w 1962 w Perth. Na igrzyskach olimpijskich w 1964 w Tokio odpadł w ćwierćfinale biegu na 400 metrów, półfinale biegu na 400 metrów przez płotki i eliminacjach sztafety 4 × 400 metrówi.
Ponownie zdobył złoty medal w biegu na 440 jardów przez płotki (wyprzedzając Kingsleya Agbabokhę z Nigerii i Petera Wardena z Anglii oraz zajął 5. miejsce w sztafecie 4 × 440 jardów na igrzyskach Imperium Brytyjskiego i Wspólnoty Brytyjskiej w 1966 w Kingston.
Był mistrzem Australii w biegu na 440 jardów w 1961/1962, 1962/1963 i 1963/1964 oraz brązowym medalistą w biegu na 400 metrów w 1965/1966. W biegu na 440 jardów przez płotki był mistrzem w 1961/1962 i 1962/1963, wicemistrzem w 1963/1964 i brązowym medalistą w 1960/1961, a także wicemistrzem w biegu na 400 metrów przez płotki w 1965/1966 oraz brązowym medalistą w biegu na 220 jardów przez płotki w 1959/1960 i 1960/1961.
Rekord życiowy Roche’a w biegu na 400 metrów przez płotki wynosił 50,1 s; został ustanowiony 27 marca 1966 w Perth.
Jego córka Danni Roche zdobyła złoty medal w hokeju na trawie na igrzyskach olimpijskich w 1996 w Atlancie.

</doc>
<doc id="4908350" url="https://pl.wikipedia.org/wiki?curid=4908350" title="Turskoje">
Turskoje



</doc>
<doc id="4908351" url="https://pl.wikipedia.org/wiki?curid=4908351" title="Podgaiszki">
Podgaiszki

Podgaiszki – dawna kolonia. Tereny na których była położona, leżą obecnie na Białorusi, w obwodzie witebskim, w rejonie brasławskim, w sielsowiecie Opsa.
Historia.
W czasach zaborów w granicach powiatu nowoaleksandrowskiego Imperium Rosyjskiego.
W latach 1921–1945 zaścianek a następnie kolonia leżała w Polsce, w województwie nowogródzkim (od 1926 w województwie wileńskim), w powiecie brasławskim, w gminie Widze.
Według Powszechnego Spisu Ludności z 1921 roku zamieszkiwało tu 9 osób, wszystkie były wyznania rzymskokatolickiego i zadeklarowały polską przynależność narodową. Był tu 1 budynek mieszkalny. W 1931 w 2 domach zamieszkiwało 12 osób.
Miejscowość należała do parafii rzymskokatolickiej w Widzach. Podlegała pod Sąd Grodzki w m. Turmont i Okręgowy w Wilnie; właściwy urząd pocztowy mieścił się w Widzach.

</doc>
<doc id="4908352" url="https://pl.wikipedia.org/wiki?curid=4908352" title="Sorendiweri">
Sorendiweri

Sorendiweri – miasto w Indonezji w prowincji Papua. Jest ośrodkiem administracyjnym kabupatenu Supiori.

</doc>
<doc id="4908353" url="https://pl.wikipedia.org/wiki?curid=4908353" title="Podkowiszki">
Podkowiszki

Podkowiszki – dawny zaścianek. Tereny na których był położony, leżą obecnie na Białorusi, w obwodzie witebskim, w rejonie brasławskim, w sielsowiecie Widze.
Historia.
W czasach zaborów ówczesny zaścianek w granicach powiatu nowoaleksandrowskiego Imperium Rosyjskiego.
W latach 1921–1945 wieś leżała w Polsce, w województwie nowogródzkim (od 1926 w województwie wileńskim), w powiecie brasławskim, w gminie Widze.
Według Powszechnego Spisu Ludności z 1921 roku zamieszkiwało tu 11 osób, wszystkie były wyznania rzymskokatolickiego i zadeklarowały polską przynależność narodową. Były tu 2 budynki mieszkalne. W 1931 w 3 domach zamieszkiwało 14 osób.
Miejscowość należała do parafii rzymskokatolickiej w Widzach. Podlegała pod Sąd Grodzki w m. Turmont i Okręgowy w Wilnie; właściwy urząd pocztowy mieścił się w Widzach.

</doc>
<doc id="4908354" url="https://pl.wikipedia.org/wiki?curid=4908354" title="Spalona Góra (Wyżyna Częstochowska)">
Spalona Góra (Wyżyna Częstochowska)

Spalona Góra (427 m) – wzniesienie na granicy miejscowości Niegowonice i Grabowa w województwie śląskim, w powiecie zawierciańskim, w gminie Łazy. W literaturze turystycznej lokalizowane jest w paśmie wzniesień zwanym Pasmem Smoleńsko-Niegowonickim. W regionalizacji geograficznej Polski według Jerzego Kondrackiego znajduje się na Wyżynie Ryczowskiej będącej częścią Wyżyny Częstochowskiej, ta zaś wchodzi w skład Wyżyny Krakowsko-Częstochowskiej.
Spalona Góra jest porośnięta lasem. Pas łąk znajduje się tylko po jej północnej stronie. W budujących Spaloną Górę wapiennych skałach znajduje się obiekt jaskiniowy Mały Meander.
W odległości około 380 m na zachód od Spalonej Góry jest wzniesienie Kromołowiec ze Skałami Niegowonickimi, a w odległości około 320 m na północny wschód Okrąglica.

</doc>
<doc id="4908355" url="https://pl.wikipedia.org/wiki?curid=4908355" title="Włodzimierz Kurek">
Włodzimierz Kurek

Włodzimierz Kurek – polski geograf, dr hab. nauk przyrodniczych, profesor nadzwyczajny Instytutu Geografii i Gospodarki Przestrzennej Wydziału Geografii i Geologii Uniwersytetu Jagiellońskiego, Szkoły Wyższej im. Bogdana Jańskiego w Warszawie i Katedry Turystyki i Rekreacji Wydziału Turystyki i Nauk o Zdrowiu Wyższej Szkoły Informatyki i Zarządzania w Rzeszowie.
Życiorys.
Obronił pracę doktorską, 1 stycznia 1992 habilitował się na podstawie pracy zatytułowanej "Wpływ turystyki na przemiany społeczno-ekonomiczne obszarów wiejskich polskich Karpat". 17 maja 2006 nadano mu tytuł profesora w zakresie nauk o Ziemi. Był profesorem nadzwyczajnym Instytutu Geografii i Gospodarki Przestrzennej Wydziału Geografii i Geologii Uniwersytetu Jagiellońskiego, Szkoły Wyższej im. Bogdana Jańskiego w Warszawie i Katedry Turystyki i Rekreacji Wydziału Turystyki i Nauk o Zdrowiu Wyższej Szkoły Informatyki i Zarządzania w Rzeszowie.
Został zatrudniony na stanowisku profesora zwyczajnego w Katedrze Geografii na Wydziale Turystyki i Nauk o Zdrowiu Wyższej Szkole Informatyki i Zarządzania w Rzeszowie.
Jest członkiem Komisji Geograficznej na IV Wydziale Przyrodniczym Polskiej Akademii Umiejętności.

</doc>
<doc id="4908357" url="https://pl.wikipedia.org/wiki?curid=4908357" title="Spalona Góra">
Spalona Góra



</doc>
<doc id="4908358" url="https://pl.wikipedia.org/wiki?curid=4908358" title="Peuet Sague">
Peuet Sague

Peuet Sague (, ) – kompleks wulkaniczny znajdujący się na północno-zachodnim krańcu indonezyjskiej wyspy Sumatra.

</doc>
<doc id="4908359" url="https://pl.wikipedia.org/wiki?curid=4908359" title="Bitwa pod Borowem">
Bitwa pod Borowem

Bitwa pod Borowem – część wielkiej bitwy nad Autą. Walki polskiego 69 pułku piechoty mjr. Stanisława Thiela z sowiecką 33 Dywizją Strzelców w czasie lipcowej ofensywy Frontu Zachodniego Michaiła Tuchaczewskiego w okresie wojny polsko-bolszewickiej.
Położenie wojsk przed bitwą.
Front Północno-Wschodni gen. Stanisława Szeptyckiego w składzie 1. i 4 Armia, dysponujący około 70 tys. żołnierzy i 460 działami. 
1 Armia gen. Gustawa Zygadłowicza, dysponująca 34 tys. żołnierzy i 186 działami, która ugrupowana była w sposób następujący: 
Na południe od linii kolejowej Połock – Mołodeczno zajmowała stanowiska 4 Armia gen. Szeptyckiego. Jej północne skrzydło tworzyła Grupa gen. Jana Rządkowskiego w składzie 1 Dywizja Litewsko–Białoruska i 11 Dywizja Piechoty.
Front Zachodni Michaiła Tuchaczewskiego liczył około 150–160 tys. żołnierzy i 772 działa
Plan Tuchaczewskiego zakładał dwustronne oskrzydlenie polskiej 1 Armii gen. Zygadłowicza, okrążenie jej i zniszczenie w rejonie Łużki – Głębokie. 
W tym celu:
Całością sił uderzeniowych dowodził dowódca Frontu Zachodniego Michaił Tuchaczewski.
Przebieg bitwy.
4 lipca 1920 wojska Frontu Zachodniego Michaiła Tuchaczewskiego rozpoczęły natarcie. Pierwszego dnia bitwy nieprzyjaciel przełamał front 11 Dywizji Piechoty na prawym skrzydle polskiej 1 Armii gen. Gustawa Zygadłowicza i ruszył na Parafianowo. Dowódca armii wprowadził do walki odwodową 17 Dywizję Piechoty.
69 pułk piechoty, stacjonujący do tej pory w Michalach, otrzymał rozkaz odbicia Borowego. Idący w awangardzie III/69 pp maszerował przez Maźniowo – Bojary i Kolano i dotarł do linii kolejowej Połock – Parafianowo. Nasyp kolejowy na odcinku Ujście–Dajlidowo obsadzony był przez oddziały sowieckiej 33 Dywizji Strzelców. Energiczne natarcie polskiego pułku zaskoczyło przeciwnika i zmusiło do odwrotu. Kolejną linię obrony nieprzyjaciel zorganizował pod Borowem. Po ciężkich walkach pododdziały polskie zdobyły miejscowość. 5 lipca, wobec ogólnej sytuacji na froncie, pułk otrzymał rozkaz odwrotu i opuścił Borowe.
Bilans walk.
W bitwie pod Borowem 69 pułk piechoty mjr. Stanisława Thiela wziął do niewoli kilkudziesięciu jeńców i zdobył trzy ckm-y. Zwycięstwo pułk przypłacił stratą 3 zabitych i 18 rannych.

</doc>
<doc id="4908361" url="https://pl.wikipedia.org/wiki?curid=4908361" title="Aceh (ujednoznacznienie)">
Aceh (ujednoznacznienie)



</doc>
<doc id="4908364" url="https://pl.wikipedia.org/wiki?curid=4908364" title="Ludwig Thuille">
Ludwig Thuille

Ludwig Wilhelm Andreas Maria Thuille (ur. 30 listopada 1861 w Bozen, zm. 5 lutego 1907 w Monachium) – austriacki kompozytor.
Życiorys.
W młodości był członkiem chóru w klasztorze benedyktyńskim w Kremsmünster, gdzie odebrał podstawy wykształcenia muzycznego. W latach 1877–1879 uczył się gry na fortepianie i organach oraz teorii w Innsbrucku u Josepha Pembaura. Od 1879 do 1882 roku uczył się w Königliche Musikschule w Monachium u Josefa Rheinbergera (kompozycja) i Karla Bärmanna (fortepian). Później wykładał na tej uczelni, w 1888 roku objął klasę fortepianu i harmonii teoretycznej, a od 1903 roku wykładał kompozycję. Od 1889 roku prowadził monachijski chór męski Liederhort.
Do jego uczniów należeli Hermann Abendroth, Ernest Bloch, Walter Courvoisier i Walter Braunfels.
Twórczość.
Początkowo był reprezentantem kierunku akademickiego w muzyce, w latach 80. XIX wieku pod wpływem kontaktów z Alexandrem Ritterem zwrócił się w stronę stylu późnoromantycznego. Nawiązywał do wzorów wypracowanych przez Wagnera i Liszta. Uważany jest za twórcę tzw. monachijskiej szkoły kompozytorskiej. Przyjaźnił się z Richardem Straussem. Był autorem napisanej wspólnie z Rudolfem Louisem pracy "Harmonielehre".

</doc>
<doc id="4908366" url="https://pl.wikipedia.org/wiki?curid=4908366" title="Krueng Aceh">
Krueng Aceh

Krueng Aceh – rzeka w Indonezji, leżąca na północnym krańcu Sumatry. Rzeka ma długość 145 km, a powierzchnia zlewni wynosi niecałe 2 km².

</doc>
<doc id="4908367" url="https://pl.wikipedia.org/wiki?curid=4908367" title="Okrąglica (Wyżyna Częstochowska)">
Okrąglica (Wyżyna Częstochowska)

Okrąglica (431 m) – wzniesienie w miejscowości Grabowa w województwie śląskim, w powiecie zawierciańskim, w gminie Łazy. W literaturze turystycznej lokalizowane jest w paśmie wzniesień zwanym Pasmem Smoleńsko-Niegowonickim. W regionalizacji geograficznej Polski według Jerzego Kondrackiego znajduje się na Wyżynie Ryczowskiej będącej częścią Wyżyny Częstochowskiej, ta zaś wchodzi w skład Wyżyny Krakowsko-Częstochowskiej.
Okrąglica jest porośnięta lasem. Duża łąka znajduje się po jej południowo-zachodniej stronie. Duże łąki, obecnie zarastające lasem znajdowały się także po jej południowo-wschodniej stronie. W budujących Okrąglicę wapiennych skałach znajdują się dwa obiekty jaskiniowe: Schronisko bez Mostów i Schronisko w Dużym Leju.
W bliskiej odległości na zachód od Okrąglicy jest wzniesienie Kromołowiec ze Skałami Niegowonickimi, a jeszcze bliżej Spalona Góra.

</doc>
<doc id="4908376" url="https://pl.wikipedia.org/wiki?curid=4908376" title="Port lotniczy Wamena">
Port lotniczy Wamena

Port lotniczy Wamena (IATA: WMX, ICAO: WAVV) – port lotniczy położony w mieście Wamena, w prowincji Papua w Indonezji.

</doc>
<doc id="4908382" url="https://pl.wikipedia.org/wiki?curid=4908382" title="Międzynarodowy Konkurs Fotograficzny „Wszystkie Dzieci Świata&quot;">
Międzynarodowy Konkurs Fotograficzny „Wszystkie Dzieci Świata&quot;

Międzynarodowy Konkurs Fotograficzny „Wszystkie Dzieci Świata" – Międzynarodowy Konkurs Fotograficzny organizowany pod patronatem Międzynarodowej Federacji Sztuki Fotograficznej FIAP, Fotoklubu Rzeczypospolitej Polskiej Stowarzyszenia Twórców oraz Tarnowskiego Towarzystwa Fotograficznego.
Charakterystyka.
Organizatorem konkursu jest Europejskie Centrum Bajki im. Koziołka Matołka w Pacanowie. Tematem konkursu jest przedstawienie życia dziecka we współczesnym świecie. Jednym z celów konkursu jest upowszechnianie i popularyzacja fotografii jako dziedziny sztuki. Dotychczas obyło się 14 edycji konkursu (od dekady organizowanych przez Centrum Bajki im. Koziołka Matołka w Pacanowie). W poszczególnych edycjach konkursu uczestniczyło po kilkuset autorów z całego świata. 
Pokłosiem współzawodnictwa jest finałowa Gala Konkursowa połączona z prezentacją najlepszych fotografii oraz wręczeniem nagród – m.in. medali (złoty, srebrny, brązowy) i wyróżnień Międzynarodowej Federacji Sztuki Fotograficznej FIAP, medali (złoty, srebrny, brązowy) „Za Fotograficzną Twórczość” Fotoklubu rzeczypospolitej Polskiej Stowarzyszenia Twórców, medali (złoty, srebrny, brązowy) Tarnowskiego Towarzystwa Fotograficznego oraz statuetki Koziołka Matołka.
W czasie późniejszym ekspozycja pokonkursowa prezentowana jest w innych miejscowościach Polski.

</doc>
<doc id="4908384" url="https://pl.wikipedia.org/wiki?curid=4908384" title="Port lotniczy Utarom">
Port lotniczy Utarom

Port lotniczy Utarom, także Port lotniczy Kaimana (IATA: KNG, ICAO: WASK) – port lotniczy położony w mieście Kaimana, w prowincji Papua Zachodnia na wschodzie Indonezji.

</doc>
<doc id="4908385" url="https://pl.wikipedia.org/wiki?curid=4908385" title="Port lotniczy Kaimana">
Port lotniczy Kaimana



</doc>
<doc id="4908390" url="https://pl.wikipedia.org/wiki?curid=4908390" title="Góra Mazurowa (Wyżyna Częstochowska)">
Góra Mazurowa (Wyżyna Częstochowska)

Góra Mazurowa (401 m) – wzniesienie w miejscowości Grabowa w województwie śląskim, w powiecie zawierciańskim, w gminie Łazy. W literaturze turystycznej lokalizowane jest w paśmie wzniesień zwanym Pasmem Smoleńsko-Niegowonickim. W regionalizacji geograficznej Polski według Jerzego Kondrackiego znajduje się na Wyżynie Ryczowskiej będącej częścią Wyżyny Częstochowskiej, ta zaś wchodzi w skład Wyżyny Krakowsko-Częstochowskiej.
Góra Mazurowa jest porośnięta lasem. Duży kompleks leśny ciągnie się na północny wschód od niej. W niewielkiej odległości na zachód od Mazurowej Góry znajduje się Góra Żydowska, a na wschód w lesie Ostry Kamień.

</doc>
<doc id="4908393" url="https://pl.wikipedia.org/wiki?curid=4908393" title="Góra Mazurowa">
Góra Mazurowa



</doc>
<doc id="4908395" url="https://pl.wikipedia.org/wiki?curid=4908395" title="Phragmacossia laklong">
Phragmacossia laklong

Phragmacossia laklong – gatunek motyli z rodziny trociniarkowatych i podrodziny Zeuserinae.
Gatunek ten opisany został po raz pierwszy w 2014 roku przez Romana Jakowlewa na podstawie siedmiu samców odłowionych w 2012 roku w Dak Roong na terenie wietnamskiego dystryktu K'Bang w prowincji Gia Lai. Miejsce typowe znajduje się w Parku Narodowym Kon Ka Kinh. Epitet gatunkowy upamiętnia Lak Long Kuana – mitycznego przodka Wietnamczyków, będącego w połowie człowiekiem, a w połowie smokiem.
Motyl ten osiąga od 16 do 18 mm długości przedniego skrzydła. Czułki są w nasadowych ⅔ podwójnie grzebieniaste, a dalej nitkowate. Tułów porasta jasnożółte owłosienie. Przednie skrzydło ma jasnożółte tło z wzorem obejmującym brązowawe pole przy krawędzi kostalnej, białawe pole i dwie rozmyte, czarne kropki w komórce dyskalnej, czarną linię o nierównych brzegach ciągnącą się od pierwszej żyłki medialnej po nasadę skrzydła oraz siateczkę cienkich, falistych linii w rejonach marginalnym i submarginalnym. Na jasnożółtym skrzydle tylnym czarne łuski tworzą przydymienie. Strzępiny skrzydeł obu par mają barwę jasnożółtą. Odwłok na grzbiecie porastają czarne włoski, a na wierzchołku włoski jasnożółte. Męskie genitalia cechuje szeroko-stożkowaty unkus o półkulistym szczycie, uwstecznione gałęzie gnatosa, wąskie walwy o zaokrąglonych szczytach i niemal gładkich, równoległych brzegach, przysadzista juksta półkulistego kształtu z długimi, wąskimi, skierowanymi grzbietowo wyrostkami bocznymi, drobny sakus o półkulistej formie oraz gruby i krótki edeagus. Wezyka ma drobne kolce i parę zesklerotyzowanych pasm oskórka.
Owad orientalny, znany tylko z lokalizacji typowej w środkowym Wietnamie.

</doc>
<doc id="4908399" url="https://pl.wikipedia.org/wiki?curid=4908399" title="Pamiętnik Czarnego Noska">
Pamiętnik Czarnego Noska

Pamiętnik Czarnego Noska – książka dla dzieci autorstwa polskiej pisarki Janiny Porazińskiej. "Pamiętnik Czarnego Noska" najpierw był drukowany w tygodniku dla dzieci "Słonko", a w 1964 roku wydany w formie książki. Obecnie wchodzi do kanonu lektur szkolnych klas I-III szkoły podstawowej.
Treść.
Książka napisana w formie pamiętnika prowadzonego dla dzieci przez pluszowego misia Czarnego Noska. Miś opisuje swoje przygody od momentu, kiedy został kupiony w sklepie z zabawkami przez dziewczynkę o imieniu Małgosia aż do zakończenia swoich podróży w biurze redakcji czasopisma dla dzieci, gdzie pracuje mama Małgosi. Przygody Czarnego Noska dzieją się głównie podczas jego przypadkowych zaginięć. Poznaje przez to las w trakcie wycieczki szkolnej, park Łazienki w Warszawie oraz Tatry, gdzie Małgosia z rodzicami wyjeżdżają na wakacje. W trakcie swych przygód poznaje różne zwierzęta i inne dzieci.

</doc>
<doc id="4908401" url="https://pl.wikipedia.org/wiki?curid=4908401" title="Johann Baptist Schenk">
Johann Baptist Schenk

Johann Baptist Schenk (ur. 30 listopada 1753 w Wiener Neustadt, zm. 29 grudnia 1836 w Wiedniu) – austriacki kompozytor.
Życiorys.
Jako dziecko śpiewał w chórze chłopięcym w Baden, prowadzonym przez Antona Stolla. W 1773 roku wyjechał do Wiednia, gdzie od 1774 do 1777 roku był uczniem Georga Christopha Wagenseila, uczył się też u Leopolda Hofmanna. Od 1780 roku związany był z teatrem. Pisał m.in. dla Freihaus-Theater auf der Wieden Emanuela Schikanedera. W 1793 roku pobierał u niego lekcje Ludwig van Beethoven. W latach 90. XVIII wieku był kapelmistrzem na dworze księcia Auersperga. Po 1802 roku zaprzestał tworzenia na potrzeby teatru, pisząc odtąd kantaty i mniejsze utwory wokalne.
Twórczość.
Należał do czołowych twórców singspielu w Wiedniu końca XVIII wieku. W swojej twórczości łączył tradycje francuskiej opery komicznej (różnorodność form pieśniowych, arii i form zespołowych) z włoską opera buffa (mała liczba aktów). Do treści swoich singspielów wprowadzał elementy rodzime. Muzyka w sztukach Schenka podporządkowana jest tekstowi, odznacza się dużą pomysłowością i urozmaiconą orkiestracją, wykorzystywaną do nadania charakterystyki poszczególnym postaciom.
Był autorem opery "Der Schatzgraber" (1780), operetki "Das Singspiel ohne Titel" (1790) singspieli "Die Weinlese" (1785), "Die Weihnacht auf dem Lande" (1786), "Im Finstern ist nicht gut tappen" (1787), "Das unvermutete Seefest" (1789), "Der Erntekranz" (1791), "Achmet und Almanzine" (1795), "Der Dorfbarbier" (1796), "Die Jagd" (1799) i "Der Fassbinder" (1802). Napisał ponadto 5 kantat, 10 symfonii, 4 koncerty, 6 triów smyczkowych, 5 kwartetów smyczkowych, kwartet dęty, 2 msze, 4 litanie, "Stabat Mater", 7 nokturnów, liczne pieśni.

</doc>
<doc id="4908403" url="https://pl.wikipedia.org/wiki?curid=4908403" title="Fāʾ">
Fāʾ

Fāʾ (ف) – dwudziesta litera alfabetu arabskiego. Używana jest do oznaczenia dźwięku [], tj. spółgłoski szczelinowej wargowo-zębowej bezdźwięcznej. Pochodzi od fenickiej litery pe.
W języku polskim litera fāʾ jest transkrybowana za pomocą litery F.
W arabskim systemie liczbowym literze fāʾ odpowiada liczba 80.

</doc>
<doc id="4908404" url="https://pl.wikipedia.org/wiki?curid=4908404" title="Butaya auko">
Butaya auko

Butaya auko – gatunek motyli z rodziny trociniarkowatych i podrodziny Zeuserinae.
Gatunek ten opisany został po raz pierwszy w 2014 roku przez Romana Jakowlewa na podstawie trzech samców odłowionych w 2012 roku w Dak Roong na terenie wietnamskiego dystryktu K'Bang w prowincji Gia Lai. Miejsce typowe znajduje się w Parku Narodowym Kon Ka Kinh. Epitet gatunkowy upamiętnia Au Ko – mityczną górską boginię i matkę wietnamskiej cywilizacji.
Motyl ten osiąga od 15 do 16 mm długości przedniego skrzydła. Czułki są w nasadowych ⅔ podwójnie grzebieniaste, a dalej nitkowate. Tułów porasta jasnożółte owłosienie. Przednie skrzydło ma jasnożółte tło, rozjaśnione brzegi i słabo zaznaczoną srebrnoszarą łatę w polu kubitalnym. Tło tylnego skrzydła jest również jasnożółte, ale jaśniejsze niż przedniego. Strzępiny skrzydeł obu par mają barwę jasnożółtą. Odwłok na grzbiecie porastają czarne włoski, a wierzchołku włoski jasnożółte. Męskie genitalia cechuje stosunkowo długi unkus o piramidalnym szczycie, całkiem zanikłe gałęzie gnatosa, wąskie, lancetowate walwy o niemal równych brzegach kostalnych, przysadzista juksta siodełkowatego kształtu z dwiema parami tęgich, skierowanych grzbietowo wyrostków bocznych, stożkowaty sakus oraz krótki edeagus z lekkim przewężeniem w ⅓ długości. Wezyka ma długi skleryt na bocznej powierzchni.
Owad orientalny, znany tylko z lokalizacji typowej w środkowym Wietnamie.

</doc>
<doc id="4908405" url="https://pl.wikipedia.org/wiki?curid=4908405" title="Jan Kazimierz Rzewuski">
Jan Kazimierz Rzewuski

Jan Kazimierz Rzewuski herbu Krzywda (zm. w 1677 roku) – cześnik lwowski w latach 1670-1677, sędzia kapturowy ziemi lwowskiej w 1673 roku.

</doc>
<doc id="4908406" url="https://pl.wikipedia.org/wiki?curid=4908406" title="Podmunie">
Podmunie

Podmunie – (lit. "Pamunė") – wieś na Litwie, w okręgu uciańskim, w rejonie ignalińskim, starostwie Daugieliszki Nowe.
Historia.
W czasach zaborów ówczesne dobra leżały w granicach Imperium Rosyjskiego.
W dwudziestoleciu międzywojennym wieś leżała w Polsce, w województwie nowogródzkim (od 1926 w województwie wileńskim), w powiecie brasławskim, w gminie Widze a następnie w gminie Rymszany.
Według Powszechnego Spisu Ludności z 1921 roku zamieszkiwało tu 35 osób, wszystkie były wyznania staroobrzędowego i zadeklarowały polską przynależność narodową. Było tu 9 budynków mieszkalnych. W 1931 w 9 domach zamieszkiwały 52 osoby.
Miejscowość należała do parafii rzymskokatolickiej w Rymszanach. Podlegała pod Sąd Grodzki w Turmoncie i Okręgowy w Wilnie; właściwy urząd pocztowy mieścił się w Rymszanach.

</doc>
<doc id="4908408" url="https://pl.wikipedia.org/wiki?curid=4908408" title="Danau Galela">
Danau Galela

Danau Galela – jezioro w Indonezji na wyspie Halmahera (kecamatan Galela, kabupaten Halmahera Utara) w archipelagu Moluków.

</doc>
<doc id="4908409" url="https://pl.wikipedia.org/wiki?curid=4908409" title="Państwa uczestniczące w Zimowych Igrzyskach Olimpijskich 1998">
Państwa uczestniczące w Zimowych Igrzyskach Olimpijskich 1998

Państwa uczestniczące w Zimowych Igrzyskach Olimpijskich 1998 – lista państw, reprezentowanych przez narodowe komitety olimpijskie, które wysłały przynajmniej jednego sportowca na XVIII Zimowe Igrzyska Olimpijskie w 1998 roku w Nagano.
W zawodach olimpijskich na igrzyskach w Nagano wzięli udział reprezentanci 72 państw. Najliczniej reprezentowanym kontynentem była Europa (39 państw), kolejnymi według liczby państw uczestniczących były: Azja (17 państw), Ameryka Północna i Południowa (po 6 państw) oraz Afryka i Australia i Oceania (po 2 państwa). Wśród państw uczestniczących były kraje debiutujące w zimowych igrzyskach olimpijskich: Azerbejdżan, Kenia, Macedonia, Urugwaj i Wenezuela.
Najliczniejszą reprezentację wystawiły Stany Zjednoczone, w barwach których w zawodach olimpijskich zaprezentowało się 186 sportowców (81 kobiet i 105 mężczyzn). Reprezentacja Stanów Zjednoczonych była jedyną, która miała swoich przedstawicieli we wszystkich 68 konkurencjach rozegranych w Nagano.
W klasyfikacji medalowej pierwsze miejsce zajęła reprezentacja Niemiec, w dorobku której znalazło się 29 medali (12 złotych, 9 srebrnych i 8 brązowych). W klasyfikacji indywidualnej pierwsze miejsce zajęła rosyjska biegaczka narciarska Łarisa Łazutina, która zdobyła trzy złote, jeden srebrny i jeden brązowy medal.
Liczebność reprezentacji.
Podczas igrzysk olimpijskich w Nagano największą pod względem liczby sportowców drużyną była reprezentacja Stanów Zjednoczonych – w zawodach olimpijskich wzięło udział 186 sportowców z tego kraju (81 kobiet i 105 mężczyzn). Stany Zjednoczone wystawiły przynajmniej jednego reprezentanta we wszystkich czternastu dyscyplinach sportowych i we wszystkich 68 konkurencjach, które znalazły się w programie olimpijskim. Kolejnymi reprezentacjami pod względem liczebności były: gospodarz igrzysk – Japonia (156 sportowców), Kanada (144) i Niemcy (125). Oprócz Stanów Zjednoczonych co najmniej jednego reprezentanta w każdej dyscyplinie olimpijskiej w Nagano wystawiły Japonia i Niemcy.
Łącznie w zawodach olimpijskich wzięło udział 2180 sportowców z 72 narodowych reprezentacji (dla porównania, podczas poprzednich zimowych igrzysk, w 1994 roku w Lillehammer wystąpiło 1738 sportowców z 67 państw). Dwie reprezentacje liczyły ponad 150 sportowców, siedem ponad 100 sportowców, a siedemnaście ponad 50 sportowców. Dwanaście komitetów olimpijskich wystawiło tylko jednego swojego reprezentanta.
W poniższej tabeli znajduje się zestawienie państw według liczby uczestników zawodów olimpijskich w Nagano. Uwzględniono tylko tych sportowców, którzy wzięli udział w zawodach (zostali zgłoszeni do startu w swojej konkurencji). Pominięto zatem zawodników rezerwowych, kontuzjowanych i tych, którzy wycofali się ze startu przed rozpoczęciem zawodów. Wskazano również, poza numerem porządkowym dla kolejności alfabetycznej, numerację według kolejności wejścia na stadion podczas ceremonii otwarcia igrzysk, a także liczbę dyscyplin i konkurencji, w których wskazany kraj był reprezentowany. Podczas ceremonii otwarcia, wbrew przyjętemu zwyczajowi, wszystkie reprezentacje (poza Grecją, tradycyjnie otwierającą paradę, i Japonią, organizatorem igrzysk kończącym ceremonię) wchodziły na stadion według kolejności alfabetycznej w języku angielskim, a nie w języku miejscowym (w tym przypadku japońskim).
Udział reprezentacji w poszczególnych dyscyplinach sportowych.
W ramach igrzysk w Nagano przeprowadzono 68 konkurencji w 14 dyscyplinach sportowych. W porównaniu do poprzednich zimowych igrzysk, rozegranych w 1994 roku w Lillehammer, do kalendarza włączono siedem konkurencji – turniej hokeja na lodzie kobiet, cztery konkurencje snowboardowe oraz turnieje w curlingu kobiet i mężczyzn, za które po raz pierwszy w historii przyznano medale olimpijskie.
Najwięcej konkurencji – po dziesięć – przeprowadzono w biegach narciarskich, łyżwiarstwie szybkim i narciarstwie alpejskim. W kalendarzu znalazły się dwie dyscypliny zespołowe – curling i hokej na lodzie, w obu przeprowadzono turnieje kobiet i mężczyzn. Najwięcej państw – 49 – wystawiło swoich reprezentantów w narciarstwie alpejskim, po 37 państw w biegach narciarskich i łyżwiarstwie figurowym, a 32 państwa w biathlonie.
W tabeli zaprezentowano zestawienie państw według liczby reprezentantów w poszczególnych dyscyplinach sportowych na igrzyskach w Nagano. Uwzględniono tylko sportowców, którzy wystąpili w zawodach (bądź zostali zgłoszeni do startu). Pominięto zatem zawodników rezerwowych, kontuzjowanych i tych, którzy wycofali się ze startu przed rozpoczęciem zawodów. Jedna zawodniczka, Szwedka Magdalena Forsberg, wystąpiła na tych igrzyskach w dwóch różnych dyscyplinach – biathlonie i biegach narciarskich. 
Najlepsi zawodnicy poszczególnych reprezentacji.
Podczas igrzysk w Nagano medale olimpijskie zdobyli sportowcy z 24 państw, z których reprezentanci 15 państw wywalczyli przynajmniej jedno złoto olimpijskie. Zwycięzcą klasyfikacji medalowej, z dwunastoma złotymi, dziewięcioma srebrnymi i ośmioma brązowymi medalami, została reprezentacja Niemiec. Niemieccy sportowcy zdobyli także najwięcej medali wszystkich kruszców łącznie (29), dzięki czemu wyrównali rekord liczby medali zdobytych w trakcie jednej edycji zimowych igrzysk, wcześniej taki wynik osiągnęli jedynie reprezentanci ZSRR na igrzyskach w Calgary w 1988 roku. Najbardziej utytułowaną zawodniczką igrzysk była rosyjska biegaczka narciarska Łarisa Łazutina, która zdobyła w Nagano pięć medali – trzy złote, jeden srebrny i jeden brązowy. O jeden brązowy medal mniej wywalczył Norweg Bjørn Dæhlie. Łącznie w jego dorobku, we wszystkich startach olimpijskich, znalazło się dwanaście medali (osiem złotych i cztery srebrne), dzięki czemu stał się najbardziej utytułowanym sportowcem na zimowych igrzyskach olimpijskich. Ogółem przynajmniej dwukrotnymi medalistami igrzysk zostało 47 sportowców, z których 31 zdobyło co najmniej jeden złoty medal.
W tabeli przedstawiono państwa uczestniczące w igrzyskach w 1998 roku wraz z liczbą zdobytych medali oraz nazwiskami sportowców, którzy dla danej reprezentacji uzyskali najlepszy rezultat. W przypadku państw, które zdobyły co najmniej jeden medal, był to sportowiec, który zdobył najwięcej medali olimpijskich. W pozostałych przypadkach wskazano sportowca, który zajął najwyższe miejsce spośród wszystkich startujących w danej reprezentacji.

</doc>
<doc id="4908410" url="https://pl.wikipedia.org/wiki?curid=4908410" title="Czinger">
Czinger

Czinger – amerykański producent hybrydowych samochodów sportowych z siedzibą w Los Angeles działający od 2019 roku.
Historia.
W 2019 roku amerykański przedsiębiorca Kevin Czinger założył w Los Angeles przedsiębiorstwo Czinger Vehicles, za cel obierając rozwój niszowych samochodów sportowych. Pierwszym pojazdem opracowanym i skonstruowanym przez przedsiębiorstwo został model 21C. Pierwotnie premiera samochodu i samej marki Czinger miała odbyć się na początku 2020 roku podczas Geneva Motor Show, jednak wystawa została odwołana z powodu Pandemii COVID-19.
Ostateczny debiut Czinger Vehicles wraz z coupe 21C miał miejsce w marcu 2020 roku w Londynie w ramach dedykowanego wydarzenia transmitowanego w internecie. Producent zapowiedział zbudowanie ograniczonej do 80 egzemplarzy małoseryjnej serii swojego pierwszego samochodu.

</doc>
<doc id="4908414" url="https://pl.wikipedia.org/wiki?curid=4908414" title="Podrawiszki">
Podrawiszki

Podrawiszki – dawny folwark. Tereny na których był położony, leżą obecnie na Białorusi, w obwodzie witebskim, w rejonie brasławskim, w sielsowiecie Widze.
Historia.
W czasach zaborów ówczesny folwark w granicach powiatu nowoaleksandrowskiego Imperium Rosyjskiego.
W latach 1921–1945 folwark leżał w Polsce, w województwie nowogródzkim (od 1926 w województwie wileńskim), w powiecie brasławskim, w gminie Widze.
Według Powszechnego Spisu Ludności z 1921 roku zamieszkiwało tu 6 osób, 2 były wyznania rzymskokatolickiego, 3 prawosławnego a 1 ewangelickiego. Jednocześnie 3 mieszkańców zadeklarowało polską przynależność narodową a 3 inną. Był tu 1 budynek mieszkalny. W 1931 w 2 domach zamieszkiwało 14 osób.
Miejscowość należała do parafii rzymskokatolickiej i prawosławnej w Widzach. Podlegała pod Sąd Grodzki w Turmoncie i Okręgowy w Wilnie; właściwy urząd pocztowy mieścił się w Widzach.

</doc>
<doc id="4908415" url="https://pl.wikipedia.org/wiki?curid=4908415" title="Halmahera Utara">
Halmahera Utara

Halmahera Utara () – kabupaten w indonezyjskiej prowincji Moluki Północne. Jego ośrodkiem administracyjnym jest miasto Tobelo.
Kabupaten ten dzieli się na 17 kecamatanów:

</doc>
<doc id="4908420" url="https://pl.wikipedia.org/wiki?curid=4908420" title="Dingtuna">
Dingtuna

Dingtuna – miejscowość (tätort) w Szwecji, w regionie administracyjnym ("län") Västmanland, w gminie Västerås.
Według danych Szwedzkiego Urzędu Statystycznego liczba ludności wyniosła: 1021 (31 grudnia 2015), 1032 (31 grudnia 2018) i 1023 (31 grudnia 2019).

</doc>
<doc id="4908422" url="https://pl.wikipedia.org/wiki?curid=4908422" title="Halmahera Selatan">
Halmahera Selatan

Halmahera Selatan () – kabupaten w indonezyjskiej prowincji Moluki Północne. Jego ośrodkiem administracyjnym jest Labuha.
Kabupaten ten dzieli się na 30 kecamatanów:

</doc>
<doc id="4908427" url="https://pl.wikipedia.org/wiki?curid=4908427" title="Nguyễn Thành Ngưng">
Nguyễn Thành Ngưng

Nguyễn Thành Ngưng (ur. 8 kwietnia 1992 w Đà Nẵng) – wietnamski lekkoatleta, chodziarz. Specjalizuje się głównie w konkurencji chodu na 20 kilometrów. Uczestnik Letnich Igrzysk Olimpijskich 2016, na których uzyskał 60 miejsce.
Brązowy medalista Igrzysk Azji Południowo-Wschodniej 2011 w tej dyscyplinie sportu. Na Mistrzostwach Azji w Chodzie Sportowym 2012 zajął dziewiąte miejsce z czasem 1:27:57, a rok później na imprezie tej samej rangi był piąty, uzyskując czas 1:27:30.
Nguyễn Thành Ngưng to również dwukrotny złoty medalista mistrzostw Wietnamu (w chodzie na 20 km z Hanoi w 2012 i na 20 000 metrów z Ho Chi Minh w 2015).

</doc>
<doc id="4908428" url="https://pl.wikipedia.org/wiki?curid=4908428" title="Halmahera Barat">
Halmahera Barat

Halmahera Barat () – kabupaten w indonezyjskiej prowincji Moluki Północne. Jego ośrodkiem administracyjnym jest Jailolo.

</doc>
<doc id="4908430" url="https://pl.wikipedia.org/wiki?curid=4908430" title="Halmahera Timur">
Halmahera Timur

Halmahera Timur () – kabupaten w indonezyjskiej prowincji Moluki Północne. Jego ośrodkiem administracyjnym jest miasto Maba.

</doc>
<doc id="4908431" url="https://pl.wikipedia.org/wiki?curid=4908431" title="Halmahera Tengah">
Halmahera Tengah

Halmahera Tengah () – kabupaten w indonezyjskiej prowincji Moluki Północne. Jego ośrodkiem administracyjnym jest Weda.

</doc>
<doc id="4908435" url="https://pl.wikipedia.org/wiki?curid=4908435" title="Czinger 21C">
Czinger 21C

Czinger 21C – hybrydowy supersamochód klasy średniej produkowany pod amerykańską marką Czinger od 2023 roku.
Historia i opis modelu.
W lutym 2020 roku nowo powstałe amerykańskie przedsiębiorstwo Czinger przedstawiło swój pierwszy pojazd w postaci hybrydowego supersamochodu 21C. Światowy debiut pojazdu odbył się podczas wydarzenia w Londynie.
Zaprojektowany przez założyciela i pomysłodawcę, Kevina Czingera, utrzymany został w typowych dla tej klasy pojazdów - zyskał masywne, wyraźnie zarysowane nadkola, podłużne reflektory, jednoczęściowe lampy tylne w kształcie paska oraz wąska, aerodynamiczna kabina pasażerska dla kierowcy i pasżera.
Sprzedaż.
Czinger 21C to samochód małoseryjny. W momencie premiery producent zapowiedział, że zbuduje limitowaną do 80 egzemplarzy serię, z ceną 1,7 miliona dolarów amerykańskich za podstawowy wariant. W sierpniu 2022 poinformowano, że dostawy pierwszych gotowych egzemplarzy dla nabywców zaplanowano na koniec 2023 roku.
Dane techniczne.
Czinger 21C to samochód o napędzie hybrydowym. Układ tworzy 2,88-litrowy silnik V8 o mocy 937 KM oraz dwa silniki elektryczne zapewniającą łączną moc 1350 KM. Przyśpieszenie od 0 do 100 km/h zajmuje 1,9 sekundy, z kolei maksymalna prędkość 21C 432 km/h.

</doc>
<doc id="4908443" url="https://pl.wikipedia.org/wiki?curid=4908443" title="Aleksander Augezdecki">
Aleksander Augezdecki



</doc>
<doc id="4908444" url="https://pl.wikipedia.org/wiki?curid=4908444" title="Universitas Jember">
Universitas Jember

 – indonezyjska uczelnia publiczna w kabupatenie Jember (prowincja Jawa Wschodnia). Została założona w 1964 roku.
Wydziały.
Źródło:

</doc>
<doc id="4908445" url="https://pl.wikipedia.org/wiki?curid=4908445" title="Lorysa niebieskobrzucha">
Lorysa niebieskobrzucha

Lorysa niebieskobrzucha ("Trichoglossus moluccanus") – gatunek średniej wielkości ptaka z rodziny papug wschodnich (Psittaculidae) zamieszkującego wschodnią Australię.
Taksonomia.
Gatunek został opisany w 1788 r. przez niemieckiego naturalistę Johanna Friedricha Gmelina. Niektórzy autorzy uznają lorysę niebieskobrzuchą za podgatunek lorysy górskiej ("Trichoglossus haematodus"). Międzynarodowy Komitet Ornitologiczny (IOC) wyróżnia dwa podgatunki: "T. m. septentrionalis" oraz "T. m. moluccanus". Niektóre źródła wyróżniają również trzeci podgatunek – "T. m. eyrei", włączony przez IOC do podgatunku nominatywnego.
Podgatunki i zasięg występowania.
IOC wyróżnia dwa następujące podgatunki wraz z ich obszarem występowania:
Podgatunek nominatywny został introdukowany w Perth (Australia Zachodnia) oraz w Auckland (Nowa Zelandia). Gatunek ten stosunkowo niedawno pojawił się na Tasmanii. Nie wiadomo jednak, czy lorysy przybyły tam naturalnie, czy pochodzą od ptaków, które uciekły z niewoli.
Morfologia.
Lorysy niebieskobrzuche mierzą około 26 cm długości (inne źródło: 28–31 cm) oraz ważą 100–157 g. Brak widocznego dymorfizmu płciowego. Głowa oraz brzuch są ciemnoniebieskie, pierś pomarańczowo-żółta. Kark jest żółtozielony. Skrzydła, grzbiet oraz ogon są zielone. Dziób jest czerwony. Młode osobniki przypominają ubarwieniem dorosłe.
Ekologia i zachowanie.
Lorysy niebieskobrzuche zamieszkują tereny do 2400 m n.p.m. (inne źródło – IUCN podaje do 700 m n.p.m. ). Ich środowisko stanowią lasy, występują także w miastach z dobrym dostępem do drzew. Lorysy najczęściej zdobywają pożywienie na drzewach oraz krzewach. Żywią się głównie nektarem i pyłkiem kwiatów. W ich dietę wchodzą również owoce, kwiaty, nasiona i niektóre owady. Lorysy mogą przelatywać tysiące kilometrów w celu poszukiwania pożywienia oraz obszarów do gniazdowania. O zmierzchu tworzą duże stada składające się z tysięcy osobników wydających duży hałas. W trakcie dnia rozdzielają się w mniejsze stada po 10–50 osobników. Często można je spotkać w mieszanych stadach z innymi gatunkami lorys. Na Tasmanii coraz częściej dochodzi do krzyżowania się z lorysami piżmowymi ("Glossopsitta concinna"). Lorysy niebieskobrzuche są agresywne w stosunku do innych ptaków i stanowią dla nich konkurencję w zdobywaniu pożywienia. Agresja tego gatunku stanowi poważne zagrożenie dla naturalnie występujących ptaków w Perth, ponieważ zajmują im miejsca do gniazdowania. Zostało zaobserwowane, jak tamtejsze lorysy wyrzucały pisklęta rozell czarnogłowych ("Barnardius zonarius") z dziupli, a następnie same je zajmowały i odchowywały tam własne młode.
Stwierdzono u lorys niebieskobrzuchych umiejętność imitowania odgłosów z otoczenia, w tym innych gatunków zwierząt.
Lęgi.
Sezon lęgowy w południowo-wschodniej Australii trwa od sierpnia do stycznia, natomiast lorysy niebieskobrzuche w Queenslandzie rozmnażają się przez niemal cały rok. Gniazdo jest zakładane w spróchniałym konarze, najczęściej w dziupli wydrążonej w eukaliptusie ("Eucalypus"). Miejsce do gniazdowania jest przygotowywane do lęgów zarówno przez samca jak i samicę. Samica znosi 2–3 jaja o wymiarach 27 × 22,5 mm, które następnie samodzielnie wysiaduje przez 23–26 dni. Na podstawie danych z niewoli pisklęta po wykluciu ważą 5 g. Są one karmione przez oboje rodziców oraz opierzają się po 50–60 dniach. Pełna samodzielność jest osiągana 30 dni po opuszczeniu gniazda.
Status.
Międzynarodowa Unia Ochrony Przyrody (IUCN) od 2014 r. uznaje lorysę niebieskobrzuchą za gatunek najmniejszej troski (LC – "least concern"). Przed 2014 r. takson był uznawany za podgatunek lorysy górskiej ("T. haematodus"). Liczebność populacji uznaje się za malejącą. Ptaki te są bardzo często odławiane w celu handlu dzikim zwierzętami. Od 1981 do 2005 r. w międzynarodowym handlu odnotowano 100 388 dziko złapanych osobników. Gatunek ten łatwo się rozprzestrzenia w dużych miastach takich jak Perth oraz Sydney.

</doc>
<doc id="4908447" url="https://pl.wikipedia.org/wiki?curid=4908447" title="Drako Motors">
Drako Motors

Drako Motors – amerykański producent elektrycznych samochodów osobowych z siedzibą w Los Angeles działający od 2013 roku.
Historia.
Startup Drako Motors został założony w 2013 roku w amerykańskim mieście San Jose przez dwójkę kalifornijskich przedsiębiorców, Deana Drako i Shiva Sikanda. Początkowo za cel obrano rozwój oprogramowania i systemów operacyjnych razem z własnej konstrukcji samochodami elektrycznymi. Pierwszy prototyp Drako został opracowany we współpracy z fińskim Metropolia University w postaci sportowego pojazdu wyposażonego w cztery silniki elektryczne.
Pierwszym seryjnym pojazdem Drako został 4-drzwiowy, 4-miejscowy sedan oprarty na platformie Fiskera Karma o nazwie Drako GTE. Jego premiera odbyła się w 2019 roku, zapowiadając na kolejny, 2020 rok plan zbudowania limitowanej serii 25 egzemplarzy z ceną 1,25 miliona dolarów amerykańskich za sztukę.

</doc>
<doc id="4908451" url="https://pl.wikipedia.org/wiki?curid=4908451" title="Hiroshima University">
Hiroshima University

 – japońska uczelnia państwowa założona w 1949 roku.

</doc>
<doc id="4908453" url="https://pl.wikipedia.org/wiki?curid=4908453" title="You Don't Understand Me">
You Don't Understand Me



</doc>
<doc id="4908455" url="https://pl.wikipedia.org/wiki?curid=4908455" title="Schronisko w Niegowonicach">
Schronisko w Niegowonicach

Schronisko w Niegowonicach – schron jaskiniowy znajdujący się na wzgórzu Kromołowiec w Skałach Niegowonickich na terenie wsi Niegowonice w województwie śląskim, w powiecie zawierciańskim, w gminie Łazy. Znajduje się w grupie skałek, którą łatwo poznać, gdyż w jednej z nich zamontowano figurkę Matki Boskiej. Skały te znajdują się tuż przy drodze wojewódzkiej nr 790. Gmina Łazy przygotowała tutaj miejsce biwakowe z wiatą, ławkami, stołem i turystycznymi tablicami informacyjnymi, oraz miejsce parkingowe. W literaturze turystycznej wzgórze Kromołowiec lokalizowane jest w paśmie wzniesień zwanym Pasmem Smoleńsko-Niegowonickim. W regionalizacji geograficznej Polski według Jerzego Kondrackiego znajduje się na Wyżynie Ryczowskiej będącej częścią Wyżyny Częstochowskiej, ta zaś wchodzi w skład Wyżyny Krakowsko-Częstochowskiej.
Opis schroniska.
Podstawa skały Niegowonice II jest mocno podcięta od strony wschodniej i zachodniej. Pod dużymi okapami znajdują się wejścia do trzech szczelin, które przebijają skałę ze wschodu na zachód. Dwie szczeliny są bardzo ciasne, trzecia natomiast tworzy wysokie i widoczne z daleka okno skalne.
Skały, w których powstało schronisko pochodzą z jury późnej. Nacieki jaskiniowe jedynie w postaci rzadkich i zniszczonych grzybków naciekowych. Namulisko jaskiniowe próchniczno-kamieniste, a w dużej szczelinie pod oknem skalnym skaliste. Schronisko jest suche, w całości widne i silnie przewiewne. Pod zachodnim okapem liczne krzewy. W schronisku nie obserwowano żadnych przedstawicieli roślin i zwierząt.
Historia poznania.
Po raz pierwszy schronisko opisał K. Kowalski w roku 1951 i on jest autorem jego nazwy. M. Szelerewicz i A. Górny wzmiankują schronisko w 1986 r. Drugi raz opis schroniska i jego szkic podaje M. Bąk w 1998 r. Pomiary w schronisku wykonali w sierpniu 1999 r. Adam i Łukasz Polonius.
Plan opracował Adam Polonius. 

</doc>
<doc id="4908456" url="https://pl.wikipedia.org/wiki?curid=4908456" title="Kumamoto University">
Kumamoto University

 – japońska uczelnia państwowa założona w 1949 roku.

</doc>
<doc id="4908463" url="https://pl.wikipedia.org/wiki?curid=4908463" title="Rikkyo University">
Rikkyo University

 – japoński uniwersytet prywatny w tokijskiej dzielnicy Ikebukuro. Uczelnia jest znana także pod nazwą Saint Paul's University.
Uczelnia została założona w 1874 roku jako Rikkyo School, mała prywatna szkoła oferująca naukę języka angielskiego i studia biblistyczne w dzielnicy Tsukiji, przez biskupa Channinga Moore'a Williamsa (1829–1910), misjonarza wysłanego przez amerykański Episcopal Church. 
W tym czasie Japonia, po otwarciu się na Zachód i ogromnych zmianach ustrojowych (restauracja Meiji) szybko się rozwijała, poszukiwała wiedzy i technologii. Williams uważał, że edukacja powinna koncentrować się na chrześcijańskich wartościach akceptacji i wspieraniu poczucia wolności w każdym człowieku, aby każdy mógł zidentyfikować i być wiernym swoim przekonaniom. Dziś uczelnia podtrzymuje zasady przyjęte przez założyciela..

</doc>
<doc id="4908466" url="https://pl.wikipedia.org/wiki?curid=4908466" title="Olgierd Justyn Staniszkis">
Olgierd Justyn Staniszkis

Olgierd Justyn Staniszkis (ur. 7 grudnia 1910 roku w Krakowie, zm. 19 listopada 2006 roku w Pruszkowie) – dr inżynier zootechniki, wełnoznawca. Absolwent Szkoły Głównej Gospodarstwa Wiejskiego w Warszawie. Syn prof. Witolda Teofila Staniszkisa (1880-1941), posła na Sejm, działacza narodowego, zamordowanego w Oświęcimiu i Wandy Staniszkis z domu Piotrowskiej (1887-1977); brat Witolda Wincentego Staniszkisa, Jerzego Staniszkisa, Anny Makowskiej, Wandy Staniszkis, stryj Jadwigi Staniszkis.
Dzieciństwo i edukacja.
W roku 1929 zdał maturę w Gimnazjum im. Stefana Batorego w Warszawie. W latach 1929-34 był studentem Szkoły Głównej Gospodarstwa Wiejskiego w Warszawie. Ukończył studia na Wydziale Rolniczym w 1935 r. Był działaczem akademickim, członkiem Obozu Wielkiej Polski, filistrem korporacji akademickiej Sarmatia. Przez kilka lat grał w drużynach hokejowych AZS Warszawa i Polonii Warszawa. W 1938 r. był też kierownikiem sekcji hokejowej AZS Warszawa, razem z Eugeniuszem Zarzyckim, sekcja ta zrzeszała wtedy 38 hokeistów. Występował też w drugiej reprezentacji Polski oraz reprezentacji Warszawy w hokeju na lodzie. 
Służba wojskowa.
Absolwent Szkoły Podchorążych Rezerwy Kawalerii w Grudziądzu, po ukończeniu szkoły z czwartą lokatą przydzielony do 3 Pułku Szwoleżerów Mazowieckich im. Jana Hipolita Kozietulskiego w Suwałkach, gdzie służył w szwadronie ciężkich karabinów maszynowych. Szkołę ukończył w stopniu wachmistrza podchorążego, pod koniec lat 30. otrzymał awans na porucznika rezerwy. 
Podczas kampanii wrześniowej dowódca 2 plutonu ciężkich karabinów maszynowych 3 Pułku Szwoleżerów, wchodzącego w skład Suwalskiej Brygady Kawalerii. W nocy z 12 na 13 września 1939 ranny w głowę w bitwie pod Olszewem, mimo to do kapitulacji dowodził plutonem karabinów maszynowych. Wraz z całym pułkiem, który podporządkował się Samodzielnej Grupie Operacyjnej „Polesie” gen. Franciszka Kleeberga brał udział w bitwie pod Kockiem, walcząc aż do 5 października 1939. Za udział w kampanii wrześniowej odznaczony krzyżem Virtuti Militari i dwukrotnie Krzyżem Walecznych. Po kapitulacji był jeńcem oflagów IX B w Weilburgu i Ostenrode, następnie Oflagu II C w Woldenbergu (1940-45).
Praca zawodowa i naukowa.
Po wojnie zamieszkał z rodziną w Łodzi, gdzie początkowo pracował w Centrali Handlu Zagranicznego Textilimport. Jesienią 1950 roku aresztowany pod zarzutem szpiegostwa, w związku ze śledztwem przeciw grupie byłych oficerów z obozu w Woldenbergu. W wyniku interwencji Fryderyka i Ireny Joliot-Curie oraz korzystnych zeznań współtowarzyszy skazany tylko na rok więzienia.
W latach 1953-60 pracował w Zarządzie Przemysłu Wełnianego Północ, a następnie jako kierownik Pracowni Oceny Run, podległej najpierw Politechnice Łódzkiej, a następnie Instytutowi Zootechniki w Krakowie. Miał osiągnięcia w doskonaleniu ras hodowlanych owiec, m.in. w 1962 roku zapoczątkował wytwarzanie polskiego Corriedale’a, który odznaczał się największą produkcją wełny krzyżówkowej. W 1972 roku obronił na Wydziale Zootechnicznym Wyższej Szkoły Rolniczej w Poznaniu pracę doktorską z wełnoznawstwa.
Rodzina.
Żona Anna Danuta z Hanickich (1912-1995), z którą miał czworo dzieci - działaczka harcerska, uczestniczka Powstania Warszawskiego, komendantka punktów sanitarnych na Mokotowie.
Zmarł w Pruszkowie 19 listopada 2006 roku. Pochowany na Cmentarzu Powązkowskim w Warszawie w grobie rodzinnym (kwatera 213, rząd 2, miejsce 27,28).
Odznaczenia.
Krzyż Virtuti Militari V klasy - 1939
Krzyż Walecznych - 1939

</doc>
<doc id="4908467" url="https://pl.wikipedia.org/wiki?curid=4908467" title="Kaplica św. Andrzeja na zamku w Braniewie">
Kaplica św. Andrzeja na zamku w Braniewie

Kaplica św. Andrzeja na zamku w Braniewie ("niem." Andreaskapelle) – średniowieczna kaplica w wieży bramnej zamku biskupiego w Braniewie, wzniesiona w pierwszej połowie XIV wieku.
Czas powstania zamku oraz kaplicy.
Zamek w Braniewie zbudowano w pierwszej połowie XIV wieku w czasach biskupa Henryka I Fleminga (1279–1300). Pierwsza informacja źródłowa o zamku w Braniewie po jego lokalizacji w nowym miejscu (pierwszy gród zniszczyli Warmowie w czasie powstań pruskich) została zawarta w dokumencie z 1282 roku.
Kaplica św. Andrzeja w wieży bramnej była kontynuatorką wezwania pierwszego kościoła, istniejącego w Braniewie już przed 1249 rokiem. W 1260 roku biskup Anzelm erygował w Braniewie kapitułę, której patronem został św. Andrzej Apostoł. Kaplica zamkowa wzmiankowana jest po raz pierwszy w 1313 roku. Nie ma jednak pewności, czy ta wzmianka dotyczyła oratorium we wieży bramnej, czy innego obiektu. Wnioskując na podstawie formy sklepienia oratorium historycy Marian Arszyński i Marian Kutzner datowali powstanie kaplicy na okres około 1320–1330.
Reprezentacyjna kaplica musiała powstać przed przeniesieniem siedziby biskupstwa przez Hermana z Pragi do Ornety, a zatem przed rokiem 1340. Zamek w Braniewie został w pełni ukształtowany w pierwszej połowie XIV wieku (świadczy o tym kopiowanie koncepcji przestrzennej warowni braniewskiej w zamkach w Reszlu, Jezioranach i Olsztynie, których budowę rozpoczęto na początku lat pięćdziesiątych XIV w.).
Architektura i symbolika kaplicy.
Kaplica umiejscowiona nad przejazdem bramnym zajmowała pomieszczenie na rzucie prostokąta nieznacznie rozciągniętego na linii północ-południe (czyli poprzecznie do osi przejazdu). Wszystkie ściany porozdzielane były wewnątrz szeregiem wnęk wydrążonych w grubości muru, wprowadzających – z wyjątkiem ściany południowej – dwustrefową dyspozycję wnętrza kaplicy. Taki układ przestrzenny nawiązywał do tradycji dwupoziomowych arystokratycznych kaplic pałacowych w średniowieczu, poświadczając sakralne przeznaczenie budowli.
Naroża pozostawiono w pełnej grubości muru, przebijając je tylko na wysokości arkad górnego poziomu wąskim krużgankiem. Takie rozwiązanie umożliwiało komunikację pomiędzy górnymi niszami. Do komunikacji pionowej służyły kręte schody, usytuowane w północno-zachodnim narożniku kaplicy. Wkomponowanie pionu klatki schodowej spowodowało zwężenie rozpiętości arkad ściany północnej i zachodniej, co skutkowało ich nieharmonijnym podziałem w stosunku do naprzeciwległych ścian. Obiegający kaplicę z trzech stron wewnętrzny ganek nie miał charakteru obronnego, a był rodzajem otaczającej wnętrze empory, pogłębionej wydatnie przy ścianie północnej, niewątpliwie w celu posadowienia tam tronu biskupiego. O wyjątkowości miejsca po stronie północnej świadczy nie tylko poszerzenie podstawy ganku, ale również zaakcentowanie tej partii tak wewnątrz, jak i w elewacji jedynym w całej budowli oculusem.
Naturalne oświetlenie strefy dolnej kaplicy zapewniały dwa niewielkie bliźniacze okienka umieszczone we wnękach, natomiast strefę górną oświetlało duże okno ostrołukowe o profilowanych ościeżach osadzone w ścianie wschodniej oraz okrągłe, później zamurowane, w ścianie północnej. W miejscu zamurowanego okna zamieszczono w początkach XVII w. prostokątną tablicę z tarczą herbową biskupa Szymona Rudnickiego (1522–1621) z napisem poniżej: „SIMON RUDNICKI D[EI] G[RATIA] EPIS[COPUS] VARMIENSIS” (czyli: Szymon Rudnicki z łaski Bożej biskup warmiński). Okazała tablica umiejscowiona była na ścianie tuż za tronem biskupa, który tu niegdyś zasiadał, biorąc udział w liturgii. Ów herb wspomniany jest po raz ostatni w dokumentacji konserwatorskiej w 1960 roku. Tablica później zaginęła w niewyjaśnionych okolicznościach. W 2020 roku, w trakcie dokonanej renowacji budowli, umieszczono na tym miejscu zrekonstruowaną kopię herbu (na zdjęciu).
Naprzeciwko, w niszy ściany południowej, umieszczony był ołtarz. Wygląd ściany południowej różni się od pozostałych. Jako jedyna ściana w kaplicy nie uwzględnia hierarchicznej artykulacji dwustrefowej, będącej podstawową cechą definiującą wnętrze kaplicy. Monumentalna wnęka ołtarzowa łączy obie strefy, podkreślając ich przestrzenną tożsamość. (Współcześnie znajduje się tu duży witraż z wizerunkiem św. Andrzeja, wykonany przez dra hab. Andrzeja Kałuckiego z Pracowni Witrażowej Wydziału Sztuk Pięknych UMK w Toruniu.) Umieszczenie ołtarza po stronie południowej, a nie przy ścianie wschodniej było podyktowane względami praktycznymi. Architekt projektujący kaplicę wykorzystał jedynie zaprogramowaną już w planie budynku oś wzdłużną, tak by na obu jej końcach umieścić najważniejsze elementy znaczeniowe: ołtarz i tron władcy. Tak więc oś wschód-zachód, na której założono przejazd bramny, w kondygnacji mieszczącej kaplicę została zarzucona na rzecz osi północ-południe, korzystniejszej dla zorganizowania przestrzeni niewielkiego oratorium. Tak więc wynikiem rozbudowy oraz połączenia dwóch funkcji wieży stało się dwoiste zorientowanie budowli. 
Kaplicę nakrywało sklepienie gwiaździste czteroramienne, z wpisanymi krótkimi żebrami tworzącymi kształt krzyża greckiego. Żebra wspierały się na konsolach (wspornikach) osadzonych w narożnikach na poziomie ganku, mniej więcej w połowie wysokości wnętrza kaplicy. W najwyższym punkcie sklepienia – 7,5 metra nad posadzką kaplicy – znajdował się zwornik sklepienia. Sklepienie zawaliło się po pożarze zamku w 1945 roku i zostało zrekonstruowane w roku 1960. 
Struktura wnętrza kaplicy nawiązuje pod pewnymi względami do tradycji architektury romańskiej. Ujawnia się w sposobie artykulacji ścian przy zastosowaniu głębokich wnęk, a w szczególności przez wprowadzenie pasażu, który poprzebijał naroża. Takie rozczłonowanie ściany za pomocą wycinanych w ścianie muru nisz powiększa przestrzeń w świątyni, a zarazem ukazuje masywność i potencję konstrukcyjną murów wieży. Technika grubego muru była wówczas nie tylko wyznacznikiem bogactwa w odniesieniu do formy architektonicznej, ale zaświadczała również o prestiżu i bogactwie władcy.
Kaplica od samego początku jej budowy była pomyślana w taki sposób, by spełniać wszelkie wymogi reprezentacji i manifestować prestiż władzy biskupów warmińskich — panów stołecznego w diecezji zamku i rządców terytorium dominialnego. Głównym wyróżnikiem kaplicy jest jej układ emporowy, przejawiający się dwukondygnacyjnością formy, uzyskany poprzez spiętrzenie dwóch kaplic, usytuowanych w pionie jedna nad drugą (tzw. doppelkapelle). Kaplica św. Andrzeja w Braniewie odbiega jednak jej uproszczoną formą przestrzenną (brak podziałów wnętrza) oraz funkcjonalną (brak górnego ołtarza) od innych rozwiązań modelowych. Zasadniczą rolą górnego poziomu było tu umiejscowienie tronu głównego gospodarza zamku. Splendor zasiadania wyżej od innych innych, często również dostojnych gości, był niezaprzeczalnym wyróżnikiem władcy. Tak więc choć braniewskie oratorium nie stanowiło typowej kaplicy podwójnej, to jednak odwołanie do tradycji reprezentacyjnych kaplic dwupoziomowych, biorących pierwowzór z kaplicy Karola Wielkiego w Akwizgranie ma szczególną wymowę. Takie nawiązanie wyróżniało kaplicę braniewską w państwie krzyżackim, podnosząc jej rangę oraz prestiż.
Kolejnym aspektem funkcjonalności kaplicy jest kwestia dostępności do obu poziomów kaplicy braniewskiej. Dostęp do górnej empory bezpośrednio z sąsiadującego pałacu był nie tylko przejawem wygody biskupa, lecz symbolizował zarazem jego wyższość. Przywilej poruszania się stale w ramach tego samego poziomu dostępny był tylko najwyższej elicie.
O oryginalności braniewskiej kaplicy świadczy nie tylko jej forma architektoniczna, lecz również wybór miejsca jej lokalizacji. Posadowienie kaplicy na piętrze w wieży, w dodatku ponad przejazdem bramnym, posiadało szczególne znaczenie. Taka lokalizacja to nie tylko oryginalne rozwiązanie architektoniczne, ale mające też znaczący wydźwięk apotropaiczny i chroniący.
Zatem wszystkie trzy zastosowane tu tradycje architektoniczne – kaplicy podwójnej, wyniesienia kaplicy „ku górze” i umiejscowienie w połączeniu i na jednym poziomie z locum biskupim oraz umieszczenie jej w wieży nad wjazdem do zamku – służyły manifestowaniu treści związanych z symboliką władzy. Takie posadowienie kaplicy stanowi dosłowne przedłużenie pałacu – pałac zaś i jego mieszkańcy zaznają splendoru sakralizacji. Zwornikiem tych znaczeń było wezwanie świątyni – św. Andrzeja Apostoła. Kaplica zamkowa stawała się w ten sposób kontynuatorką pierwszego kościoła w Braniewie i na całej Warmii, posiadającego to właśnie wezwanie – gdyż św. Andrzej patronował warmińskiej kapitule od początku jej istnienia.
Sekularyzacja kaplicy.
Tak jak rok powstania kaplicy pozostaje niepewny, to cezurą wyznaczającą kres jej funkcjonowania jako obiektu sakralnego jest pierwszy rozbiór Polski, po którym Braniewo, jak i cała Warmia, znalazła się pod panowaniem Prus. Władze pruskie dekretem z 2 lutego 1773 o sekularyzacji dóbr kościelnych przejęły związane z tymi dobrami budynki, w tym również zamek w Braniewie z wieżą bramną i kaplicą. W zamku ulokowano najpierw administrację państwową i ziemską, zaś od 1811 roku szkołę kształcącą nauczycieli. W latach 1874–1876 na placu zamkowym wzniesiono nowy okazały budynek szkoły, w który wkomponowano średniowieczną wieżę bramną. Wieża stała się odtąd łącznikiem dwóch skrzydeł szkoły, pełniąc mało reprezentacyjną funkcję ciągu komunikacyjnego i klatki schodowej (osobny artykuł: Seminarium Nauczycielskie w Braniewie).
Podczas II wojny światowej, w czasie przetaczającego się przez miasto frontu w czasie luty-marzec 1945 roku, zamek w Braniewie spłonął, a około 1958 roku jego ruiny zostały rozebrane. Jedynym obiektem, który pozostał na pustym odtąd placu, była wieża bramna mieszcząca kaplicę św. Andrzeja. W 1960 dokonano niezbędnych prac zabezpieczających i konserwatorskich we wieży, w tym zrekonstruowano sklepienie gwiaździste kaplicy, a całość budowli nakryto dachem. Odtąd wieża stała nieużytkowana.
W latach 2019–2020 Wieża Bramna z kaplicą św. Andrzeja została poddana gruntownym pracom konserwatorskim, po których zabytkowy obiekt został 19 września 2020 uroczyście otwarty i udostępniony zwiedzającym, stając się kolejną historyczną pamiątką Braniewa.

</doc>
<doc id="4908468" url="https://pl.wikipedia.org/wiki?curid=4908468" title="Bitwa pod Puzyrami">
Bitwa pod Puzyrami

Bitwa pod Puzyrami – część wielkiej bitwy nad Autą. Walki polskiego 68 pułku piechoty kpt. Wincentego Nowaczyńskiego z sowieckimi oddziałami 33 Dywizji Strzelców w czasie lipcowej ofensywy Frontu Zachodniego Michaiła Tuchaczewskiego w okresie wojny polsko-bolszewickiej.
Położenie przed bitwą.
1 Armia gen. Gustawa Zygadłowicza dysponowała 34 000 żołnierzy i 186 działami, a jej prawe skrzydło armii stanowiła grupa gen. Władysława Jędrzejewskiego w składzie 7 Brygada Rezerwowa i IX Brygada Piechoty.
Plan Michaiła Tuchaczewskiego zakładał dwustronne oskrzydlenie polskiej 1 Armii gen. Zygadłowicza, okrążenie jej i zniszczenie w rejonie Łużki – Głębokie.
Jego 15 Armia Augusta Korka w składzie 4., 11., 15., 16., 33. i 54 Dywizja Strzelców miała wykonać w centrum uderzenie pomocnicze, wiązać oddziały polskie walką i uniemożliwić przerzucenie odwodów na zagrożone skrzydła.
Przebieg walk.
4 lipca 1920 wojska Frontu Zachodniego Michaiła Tuchaczewskiego rozpoczęły natarcie. Trzy armie sowieckie uderzyły na polską 1 Armię i przełamały jej obronę. 5 lipca, na rozkaz dowódcy frontu gen. Szeptyckiego, 1 Armia przystąpiła do odwrotu na linię Milcza – Budsław – Postawy – Koziany. Front polski nad Autą został przełamany, a sowieckie dywizje parły na zachód.
68 pułk piechoty kpt. Wincentego Nowaczyńskiego obsadził dwoma batalionami odcinek frontu Zadubienie – Puzyry – Mostowe.
Po południu 8 lipca jego pozycje zaatakowały oddziały sowieckiej 33 Dywizji Strzelców. Sowieci nacierali w sile dwóch brygad piechoty, dywizjonu kawalerii, baterii artylerii polowej i baterii artylerii ciężkiej. Walki o Puzyry były bardzo zacięte, a wieś czterokrotnie przechodziła z rąk do rąk. Około 19.30 górą byli Sowieci. Wtedy kpt. Nowaczyński sformował z plutonu łączności, gońców, obsługi miotaczy min i taborytów kompanię piechoty i wsparł nią walczące resztkami sił bojowe pododdziały pułku. Dzięki temu Polacy zdołali utrzymać wzgórze na południowy zachód od Puzyr.
Po 20.00 dowódca 17 Dywizji Piechoty oddał do dyspozycji dowódcy pułku, będący dotychczas w odwodzie, jego II batalion oraz kompanię techniczną dywizji. Dzięki posiłkom, pułk odrzucił kolejne sowieckie natarcie i następnego dnia, już bez nacisku ze strony nieprzyjaciela, wycofał się na linię „starych okopów niemieckich”.

</doc>
<doc id="4908475" url="https://pl.wikipedia.org/wiki?curid=4908475" title="The Rugby Championship 2020">
The Rugby Championship 2020

The Rugby Championship 2020 – dziewiąta edycja The Rugby Championship, corocznego turnieju w rugby union rozgrywanego pomiędzy czterema najlepszymi zespołami narodowymi półkuli południowej – Argentyny, Australii, Nowej Zelandii i RPA. Turniej odbędzie się systemem ligowym pomiędzy 30 października a 12 grudnia 2020 roku.
Wliczając turnieje w poprzedniej formie, od czasów "Pucharu Trzech Narodów", będzie to dwudziesta piąta edycja tych zawodów.
Zwycięzca meczu zyskiwał cztery punkty, za remis przysługiwały dwa punkty, porażka nie była punktowana, a zdobycie przynajmniej trzech przyłożeń więcej od rywali lub przegrana nie więcej niż siedmioma punktami premiowana była natomiast punktem bonusowym.
Poszczególne związki – pomiędzy listopadem 2019 a lutym 2020 roku – kolejno wyznaczały stadiony na swoje domowe spotkania turnieju zaplanowanego na sierpień i wrzesień. W związku z pandemią COVID-19 turniej został przełożony na późniejszy termin – we wrześniu poinformowano, że wszystkie mecze zawodów odbędą się w Australii, w stanach Queensland i Nowa Południowa Walia. Jeszcze w tym samym miesiącu ogłoszono nowy harmonogram rozgrywek, które zostały zaplanowane w formie dwóch meczów jednego dnia na jednym stadionie na sześć kolejnych weekendów pomiędzy 7 listopada a 12 grudnia 2020 roku – pierwsza kolejka w Brisbane, czwarta w Newcastle, zaś pozostałe na dwóch stadionach w Sydney. Termin zakończenia zawodów wzbudził niezadowolenie Nowozelandczyków, bowiem zgodnie z zasadami wprowadzonymi przez rząd tego kraju wszystkie powracające osoby obowiązuje dwutygodniowa kwarantanna w państwowym ośrodku, co oznaczałoby, iż rugbyści i sztab szkoleniowy nie powróciliby do domów przed świętami Bożego Narodzenia. Na początku października przesunięto zatem spotkanie o Bledisloe Cup z ostatniego weekendu zawodów na koniec października – tydzień przed ogłoszoną wcześniej datą rozpoczęcia; jednocześnie ogłoszono też godziny rozpoczęcia pojedynków.

</doc>
<doc id="4908476" url="https://pl.wikipedia.org/wiki?curid=4908476" title="Podruksza (sielsowiet Dalekie)">
Podruksza (sielsowiet Dalekie)

Podruksza (, "Padruksza"; , "Podruksza") – dawna wieś na Białorusi, w obwodzie witebskim, w rejonie brasławskim, w sielsowiecie Dalekie.
Historia.
W latach 1921–1945 wieś i folwark Podruksza leżały w Polsce, w województwie nowogródzkim (od 1926 w województwie wileńskim), w powiecie brasławskim, w gminie Widze.
Według Powszechnego Spisu Ludności z 1921 roku wieś i folwark zamieszkiwało 68 osób, 13 było wyznania rzymskokatolickiego a 55 staroobrzędowego. Jednocześnie wszyscy mieszkańcy zadeklarowali polską przynależność narodową. Było tu 16 budynków mieszkalnych. W 1931 wieś liczyła 18 domów i 85 mieszkańców, a folwark – 1 dom i 9 mieszkańców.
Miejscowość należała do parafii rzymskokatolickiej w Widzach. Podlegała pod Sąd Grodzki w Turmoncie i Okręgowy w Wilnie; właściwy urząd pocztowy mieścił się w Widzach.
W okresie radzieckim miejscowość należała do kołchozu im. I.W. Miczurina.

</doc>
<doc id="4908479" url="https://pl.wikipedia.org/wiki?curid=4908479" title="Ruch proaborcyjny">
Ruch proaborcyjny



</doc>
<doc id="4908481" url="https://pl.wikipedia.org/wiki?curid=4908481" title="Parafia Najświętszego Serca Pana Jezusa w Zduńskiej Woli - Karsznicach">
Parafia Najświętszego Serca Pana Jezusa w Zduńskiej Woli - Karsznicach



</doc>
<doc id="4908484" url="https://pl.wikipedia.org/wiki?curid=4908484" title="Ie naki ko">
Ie naki ko

 – 51-odcinkowy serial anime, emitowany w latach 1977–1978.
Stanowi adaptację powieści "Sans famille" (1878) francuskiego pisarza Hektora Malota. W 1996 roku rozpoczęto emisję kolejnej japońskiej adaptacji tejże historii – "Ie naki ko Remi".
Fabuła.
Remi to chłopiec, który mieszka z matką na francuskiej wsi, gdzie wiodą szczęśliwe życie. Wszystko się zmienia, gdy niespodziewanie w domu pojawia się ojciec, który rozpaczliwie potrzebuje pieniędzy. Mężczyzna ujawnia, że Remi jest adoptowany i sprzedaje go. Chłopiec poznaje Vitalisa, wędrownego grajka, podróżującego z grupą artystów zajmujących się zwierzętami. Razem przemierzają kraj w poszukiwaniu prawdziwych rodziców Remiego.

</doc>
<doc id="4908487" url="https://pl.wikipedia.org/wiki?curid=4908487" title="Podruksza (Białoruś)">
Podruksza (Białoruś)

Podruksza (; ) – wieś na Białorusi, w obwodzie witebskim, w rejonie brasławskim, w sielsowiecie Opsa.
Historia.
W czasach zaborów w granicach powiatu nowoaleksandrowskiego Imperium Rosyjskiego.
W latach 1921–1945 folwark a następnie kolonia leżała w Polsce, w województwie nowogródzkim (od 1926 w województwie wileńskim), w powiecie brasławskim, w gminie Widze.
Według Powszechnego Spisu Ludności z 1921 roku zamieszkiwało tu 10 osób, wszystkie były wyznania rzymskokatolickiego i zadeklarowały polską przynależność narodową. Były tu 2 budynki mieszkalne. W 1931 w 6 domach zamieszkiwało 38 osób.
Miejscowość należała do parafii rzymskokatolickiej w Widzach. Podlegała pod Sąd Grodzki w Turmoncie i Okręgowy w Wilnie; właściwy urząd pocztowy mieścił się w Widzach.
Do 2004 miejscowość należała do sielsowietu Widze.

</doc>
<doc id="4908488" url="https://pl.wikipedia.org/wiki?curid=4908488" title="Emiliano Buale Borikó">
Emiliano Buale Borikó

Emiliano Buale Borikó (zm. 8 maja 2014) – polityk i pisarz z Gwinei Równikowej.
Pochodził z grupy etnicznej Bubi, związany był ze środowiskami domagającymi się samostanowienia Bioko, wskazując, że jedyną rzeczą, która łączy wyspę z kontynentalną częścią kraju jest "dzielący je ocean". Pełnił funkcję ministra w autonomicznym rządzie Gwinei Hiszpańskiej. Przeciwnik polityczny prezydenta Macíasa Nguemy, został zmuszony do emigracji. Osiadł w Hiszpanii. Po obaleniu Macíasa Nguemy (1979) powrócił do kraju, wszedł w skład nowych władz. W rządzie odpowiadał najpierw za politykę rolną (marzec 1981-październik 1982), następnie zaś był ministrem zdrowia (październik 1982-sierpień 1983). Ostatecznie popadł w niełaskę, ponownie wyemigrował, stając się jednym z działaczy emigracyjnej opozycji wobec rządów prezydenta Obianga Nguemy Mbasogo. Zmarł w Cervera del Maestre. Opublikował szereg książek, w tym "Guinea Ecuatorial: Las aspiraciones bubis al autogobierno" (1988) oraz "El laberinto guineano" (1989).

</doc>
<doc id="4908490" url="https://pl.wikipedia.org/wiki?curid=4908490" title="Sobór Świętych Cyryla i Laurentego Turowskich w Turowie">
Sobór Świętych Cyryla i Laurentego Turowskich w Turowie

Sobór Świętych Cyryla i Laurentego Turowskich – prawosławny sobór katedralny w Turowie, w dekanacie turowskim eparchii turowskiej i mozyrskiej Egzarchatu Białoruskiego Patriarchatu Moskiewskiego.
Świątynia znajduje się przy ulicy Leninskiej.
Historia.
Na początku XX w., z inicjatywy biskupa mińskiego i turowskiego Mitrofana podjęto starania o odbudowę zniszczonego w XIII wieku turowskiego soboru katedralnego. Wybuch I wojny światowej, a następnie przejęcie w Rosji władzy przez bolszewików uniemożliwiły realizację tych planów na blisko 100 lat. Dopiero w 2008 r., staraniem biskupa turowskiego i mozyrskiego Stefana, pozyskano działkę w centrum miasta pod budowę świątyni. Prace budowlane (na podstawie dekretu patriarchy moskiewskiego i całej Rusi Cyryla z 5 listopada 2009 r.) rozpoczęły się w 2010 r. i trwały 3 lata. W sąsiedztwie budowanego soboru wzniesiono w latach 2012–2013 dzwonnicę. Świątynia została konsekrowana 11 maja 2013 r. przez arcybiskupa nowogródzkiego i lidzkiego Guriasza, w asyście pięciu innych hierarchów.

</doc>
<doc id="4908494" url="https://pl.wikipedia.org/wiki?curid=4908494" title="Podkrusza (sielsowiet Opsa)">
Podkrusza (sielsowiet Opsa)



</doc>
<doc id="4908499" url="https://pl.wikipedia.org/wiki?curid=4908499" title="Gert Potgieter">
Gert Potgieter

Gert Potgieter, wł. Gerhardus Cornelius Potgieter (ur. 16 kwietnia 1937 w Pietermaritzburgu) – południowoafrykański lekkoatleta, płotkarz, dwukrotny mistrz igrzysk Imperium Brytyjskiego i Wspólnoty Brytyjskiej, olimpijczyk.
Zajął 6. miejsce w biegu na 400 metrów przez płotki na igrzyskach olimpijskich w 1956 w Melbourne.
20 kwietnia 1957 w Queenstown ustanowił rekord świata w biegu na 440 jardów przez płotki czasem 50,7 s.
Zwyciężył w biegu na 440 jardów przez płotki (przed obrońcą tytułu Davidem Leanem z Australii i Bartonjo Rotichem z Kenii) oraz w sztafecie 4 × 440 jardów (w składzie: Gerald Evans, Potgieter, Gordon Day i Malcolm Spence) na igrzyskach Imperium Brytyjskiego i Wspólnoty Brytyjskiej w 1958 w Cardiff. W biegu na 440 jardów przez płotki poprawił wówczas rekord świata z czasem 49,7 s.
Po raz trzeci poprawił rekord świata w biegu na 440 jardów przez płotki na 49,3 s 16 kwietnia 1960 w Bloemfontein. Był jednym z faworytów do zwycięstwa na dystansie 400 metrów przez płotki na igrzyskach olimpijskich w 1960 w Rzymie, jednak na krótko przed igrzyskami uległ wypadkowi samochodowemu w Niemczech, w wyniku którego całkowicie utracił wzrok w jednym oku i częściowo w drugim, co uniemożliwiło mu start w igrzyskach.
Był mistrzem Południowej Afryki w biegach na 220 jardów przez płotki i 400 metrów przez płotki w 1960 oraz w dziesięcioboju w 1966.
Rekord życiowy Potgietera w biegu na 400 metrów przez płotki wynosił 49,0 s; został ustanowiony 19 grudnia 1959 w Port Elizabeth.
Jego żoną jest Renate Junker, niemiecka lekkoatletka, która zajęła 4. miejsce w skoku w dal na igrzyskach olimpijskich w 1960 w Rzymie.

</doc>
<doc id="4908502" url="https://pl.wikipedia.org/wiki?curid=4908502" title="Order Zasługi Wojskowej (Wietnam)">
Order Zasługi Wojskowej (Wietnam)

Order Zasługi Wojskowej () – wysokie państwowe odznaczenie Socjalistycznej Republiki Wietnamu nadawane wojskowym i innym funkcjonariuszom formacji zapewniających bezpieczeństwo w kraju za heroizm, wybitne zasługi bojowe oraz w budowaniu obronności i bezpieczeństwa. Order dzieli się na trzy klasy. 
Na wzór tego orderu 23 września 1963 roku Nguyễn Hữu Thọ - przewodniczący Komitetu Centralnego Narodowego Frontu Wyzwolenia Wietnamu Południowego ustanowił Order Zasługi Wojskowej Wyzwolenia ("Huân chương Quân công Giải phóng").
Ustanowienie.
Order Zasługi Wojskowej został ustanowiony razem z Orderem Żołnierza dekretem Prezydenta Demokratycznej Republiki Wietnamu nr 50/SL z dnia w 15 maja 1947 roku jako trzyklasowe najwyższe odznaczenie wojskowe. I klasa przyznawana była przez prezydenta za szczególne osiągnięcia lub za oddanie życia w szczególnie bohaterskich okolicznościach. II klasa nadawana była przez Ministra Obrony za zasługi, dzielną walkę, odniesienie ran lub oddanie życia w bohaterskich okolicznościach, zaś III klasa przyznawana była również przez ministra za odważne wypełnianie swoich obowiązków, przynoszących korzyść armii lub powodujących straty wroga.
Obecne zasady nadawania reguluje ustawa z dnia 26 listopada 2003 roku, która weszła w życie 1 lipca 2004 roku. Na jej mocy medal nadaje Prezydent. Kandydatury do przyznania medalu prezydentowi przedstawia premier na wniosek ministra, szefa agencji rządowej, Prezesa Najwyższego Sądu Ludowego, Prokuratora Generalnego, przewodniczącego centralnej agencji, szefa organizacji społecznej lub prowincjonalnego Komitetu Ludowego. Order I klasy nadawany jest funkcjonariuszom i oficerom z co najmniej 35 lat stażem służby piastującym stanowisko ministra, wiceministra szefa sztabu, szefa politycznego departamentu lub równoważne oraz osobom posiadającym już II klasę orderu, które po jej otrzymaniu wykazały się wybitnymi osiągnięciami o znaczeniu ogólnokrajowym, odwagą w walce, służbą bojową lub bohaterskim poświęceniem, a także mającym wiele osiągnięć przez co najmniej 5 lat po otrzymaniu II klasy. Nadawany jest również kolektywom za wybitne osiągnięcia wojskowe trwające co najmniej 5 lat, mającym co najmniej 30 lat działalności związanej z obronnością lub 25 lat, w przypadku uprzedniego otrzymania II klasy orderu. Order II klasy nadawany jest funkcjonariuszom i oficerom z co najmniej 35 lat stażem służby, piastującym co najmniej przez 5 lat najwyższe stanowiska dowódcze w wojsku i pozostałych służbach zapewniających bezpieczeństwo państwa oraz osobom posiadającym już III klasę orderu, które po jej otrzymaniu wykazały się wybitnymi osiągnięciami, odwagą w walce, służbą bojową lub bohaterskim poświęceniem stanowiącymi przykład dla całej armii, a także mającym wiele osiągnięć przez co najmniej 5 lat po otrzymaniu III klasy. Nadawany jest również kolektywom za wybitne osiągnięcia wojskowe trwające co najmniej 5 lat, mającym co najmniej 25 lat działalności związanej z obronnością lub 20 lat, w przypadku uprzedniego otrzymania III klasy orderu. Order III klasy nadawany jest funkcjonariuszom i oficerom z co najmniej 35 lat stażem służby, będącym od co najmniej 5 lat zastępcami najwyższych stanowisk dowódczych w wojsku i pozostałych służbach zapewniających bezpieczeństwo państwa oraz osobom posiadającym już I klasę Orderu Zwycięstwa lub I klasę Orderu Obrony Ojczyzny, które po jej otrzymaniu wykazały się wybitnymi osiągnięciami, odwagą w walce, służbą bojową lub bohaterskim poświęceniem, a także mającym wiele osiągnięć przez co najmniej 5 lat po otrzymaniu tych orderów. Nadawany jest również kolektywom za wybitne osiągnięcia wojskowe trwające co najmniej 5 lat, mającym co najmniej 20 lat działalności związanej z obronnością lub 15 lat, w przypadku uprzedniego otrzymania I klasy Orderu Zwycięstwa lub Orderu Obrony Ojczyzny.
Odznaka.
Order został zaprojektowany w 1947 roku przez zespół wietnamskich artystów, w którego pracach brali udział m.in. malarz Bùi Trang Chước, późniejszy autor wietnamskiego godła i Mai Văn Hiến. Odznakę orderu zaprojektowano jako pięcioramienną, wielopromienną gwiazdę z umieszczoną na niej okrągłą tarczą obramowaną otokiem. Na tarczy umieszczona była pięcioramienna gwiazda, a w otoku napisy "Viet Nam" i "Dan chu Cong hoa" (Demokratyczna Republika Wietnamu) oddzielone od siebie punktowymi dywizorami. Tło pokryte było czerwoną emalią. Odznaka zawieszona była na metalowej baretce, na którą naciągano czerwoną wstążkę (na wzór radzieckiego Medalu Złotej Gwiazdy). Klasy orderu rozróżniane były liczbą doczepianych do wstążki gwiazdek - trzy dla I klasy, dwie dla II klasy i jedna dla III klasy. W 1955 roku dokonano zmiany w wyglądzie orderu. Dotychczasowy napis zastąpiono nazwą orderu: "HUÂN CHƯƠNG" "QUÂN CÔNG". Odznakę zaczęto zawieszać na pięciobocznej blaszce na którą naciągano wstążkę orderową na wzór rosyjskiego wiązania orderów. Dodatkowo pomiędzy blaszką, a odznaką dodano wieniec laurowy. Kolejna zmiana nastąpiła w 2006 roku, kiedy to w otoku znajdują się napisy: "HUÂN CHƯƠNG QUÂN CÔNG" i "VIỆT NAM".
Obecnie obowiązujący wzór został wprowadzony w 2014 roku. Odznakę orderu wykonuje się z brązy pokrytego warstwą złota i stopu niklu i kobaltu. Przedstawia pięcioramienną wielopromienną gwiazdę z okrągłą tarczą pośrodku. Na tarczy widnieje złota gwiazda na pokrytym czerwoną emalią tle. Tarcza obramowana jest otokiem ze złotymi napisami na emaliowanym na czerwono tle: "HUÂN CHƯƠNG QUÂN CÔNG" od góry i "VIỆT NAM" u dołu oddzielonymi od siebie punktowymi dywizorami. Odznaka zawieszona jest na poliestrowej wstążce orderowej w kolorze czerwonym z czterema zielonymi paskami po bokach. Wstążka zawiązana jest na modę rosyjską i usztywniona pięcioboczną blaszką ze stali nierdzewnej pokrytą warstwą złota i stopu niklu i kobaltu. Do wstązki doczepiane są również gwiazdki zgodnie z klasą orderu.

</doc>
<doc id="4908505" url="https://pl.wikipedia.org/wiki?curid=4908505" title="Podruksza">
Podruksza



</doc>
<doc id="4908506" url="https://pl.wikipedia.org/wiki?curid=4908506" title="Feliks Balcerzak">
Feliks Balcerzak

Feliks Balcerzak (ur. 3 listopada 1910 w Weitmar, zm. 11 sierpnia 1996 w Krośnie) – kapral pilot Wojska Polskiego, instruktor lotniczy, działacz społeczny.
Życiorys.
Syn Józefa i Wiktorii z Lepczyńskich. We Wrześni ukończył szkołę powszechną, a następnie liceum handlowe. Z powodu kryzysu gospodarczego w 1928 roku nie podjął pracy w zawodzie, zatrudniał się jako robotnik niewykwalifikowany.
W 1929 roku zgłosił się ochotniczo do odbycia służby w Wojsku Polskim i otrzymał przydział do 3 pułku lotniczego w Poznaniu. W 1930 roku ukończył kurs pilotażu w Centralnej Szkole Podoficerów Pilotów Lotnictwa. Był zdeterminowany aby zostać pilotem myśliwskim i w 1931 roku odbył w Wyższej Szkole Pilotów w Grudziądzu specjalistyczny kurs pilotażu. Powrócił do służby w 3 pl ale już wkrótce otrzymał skierowanie na kurs instruktorski. Część teoretyczną odbył w Warszawie, a dodatkowe szkolenie pilotażowe i skoki spadochronowe w Radomiu. W 1936 roku został skierowany do Szkoły Podoficerów Lotnictwa dla Małoletnich w Bydgoszczy w charakterze cywilnego instruktora-pilota kontraktowego, w 1938 r. przeniósł się ze szkołą do Krosna.
W sierpniu 1939 roku został zmobilizowany i otrzymał przydział do 4 pułku lotniczego w Toruniu. 5 września, podczas lotu zwiadowczego na samolocie Lublin R.XIII, został ranny i trafił do szpitala w Toruniu. Został ewakuowany przez Warszawę, Lublin do Chełma. 17 września 1939 roku, na wieść o ataku ZSRR na Polskę, podjął próbę przedostania się na Węgry, ale w rejonie Stanisławowa dostał się do sowieckiej niewoli. Udało mu się zbiec i wrócić do Krosna.
W grudniu 1939 roku został zatrudniony w magazynach ze sprzętem wojskowym i żywnością, następnie pracował w prywatnej firmie jako malarz pokojowy. Po wyzwoleniu Krosna przez Armię czerwoną zgłosił się do służby w Milicji Obywatelskiej. Z czasem został awansowany na stanowisko dowódcy plutonu operacyjnego przy Komendzie Powiatowej MO w Krośnie, brał udział w walkach z oddziałami UPA.
28 września 1945 roku wziął udział w Walnym Zebraniu Założycielskim Aeroklubu Podkarpackiego w Krośnie i został wybrany na członka aeroklubowej Komisji Rewizyjnej. Na początku 1946 roku, w Cywilnej Szkole Pilotów i Mechaników w Ligotce Dolnej ukończył weryfikacyjny kurs instruktorski i pilotażu i został zatrudniony jako pilot ciągowy w krośnieńskim Ośrodku Szkolnym Szybownictwa. W lipcu 1946 roku włączył się do prac nad tworzeniem w aeroklubie sekcji samolotowej. 
Jesienią 1946 roku sekcja samolotowa Aeroklubu Podkarpackiego, pod kierownictwem Feliksa Balcerzaka, zorganizował pierwszy w Krośnie powojenny kurs samolotowy. W późniejszym okresie Balcerzak został mianowany zwiadowcą portu lotniczego w Krośnie i organizował kolejne kursy pilotażu dla szybowcowych z Aeroklubu Podkarpackiego. W 1949 roku, jako żołnierz przedwojennego Wojska Polskiego, został zweryfikowany negatywnie i odsunięty od latania. Znalazł zatrudnienie w Powiatowym Związku Gminnych Spółdzielni „Samopomoc Chłopska” w Krośnie w charakterze handlowca.
W 1956 roku został zrehabilitowany przez Komisję do Spraw Rehabilitacyjnych przy Aeroklubie Podkarpackim. Przeszedł badania lekarskie we wrocławskim Głównym Ośrodku Badań Lotniczo-Lekarskich ale otrzymał licencję instruktora społecznego, która uniemożliwiała mu podjęcie pracy zawodowej jako instruktor aeroklubowy. Pozostał na dotychczasowym stanowisku w „Samopomocy Chłopskiej”, gdzie pracował do momentu przejścia na emeryturę w połowie lat siedemdziesiątych.
Do działania w środowisku lotniczym Feliks Balcerzak powrócił w 1981 roku, kiedy to został jednym z założycieli Klubu Seniorów Lotnictwa im. gen. Ludomiła Rayskiego w Krośnie i jego pierwszym prezesem. Udało mu się bardzo zaktywizować środowisko seniorów lotnictwa, w 1985 roku zorganizował V Zjazd Absolwentów Szkoły Podoficerów Lotnictwa dla Małoletnich oraz Kadry Wojsk Lotniczych do 1939 roku. Funkcję prezesa KSL pełnił do 1995 roku, zrezygnował z niej z powodów zdrowotnych. 
Zmarł 11 sierpnia 1996 i został pochowany na Cmentarzu Komunalnym w Krośnie (sektor E2, rząd 6, grób 7).
Odznaczenia.
Był odznaczony między innymi: 
Życie osobiste.
Był dwukrotnie żonaty, z Wiktorią a następnie z Urszulą z domu Sawicka. Z pierwszego małżeństwa miał troje dzieci: córkę Albinę oraz synów Feliksa i Zenona. Wnuk Bogusław kontynuuje lotnicze tradycje rodzinne jako instruktor szybowcowy.

</doc>
<doc id="4908514" url="https://pl.wikipedia.org/wiki?curid=4908514" title="Sowi dom">
Sowi dom

Sowi dom () – amerykański serial animowany produkowany przez Disney Television Animation. Twórczynią serialu jest Dana Terrace. Światowa premiera odbyła się 10 stycznia 2020 na kanale Disney Channel. Jeszcze przed premierą, w listopadzie 2019, ogłoszono, że w planach jest produkcja drugiego sezonu serialu. Emisja polskojęzycznej wersji rozpoczęła się 4 stycznia 2021 roku na antenie Disney XD.
W maju 2021 potwierdzono, że premiera drugiego sezonu serialu odbędzie się 12 czerwca 2021 roku, jak i również przedłużenie serialu o trzeci sezon, który będzie się składał z trzech 44-minutowych odcinków. Potwierdzono również, że serial zakończy produkcję po trzech sezonach.
"Sowi Dom" cieszy się uznaniem zarówno krytyków, jak i widzów. Stał się szczególnie doceniony ze względu na reprezentację LGBTQ+, stając się pierwszym produktem Disneya, w którym w rolach głównych wystąpiła para tej samej płci. Serial zdobył również nagrodę w kategorii programów dla dzieci i młodzieży podczas 2021 Peabody Awards.
Wydanie międzynarodowe.
"Sowi dom" został wyemitowany w szeregu krajów. W Kanadzie zadebiutował 12 stycznia 2020, w Azji Południowo-Wschodniej – 20 marca 2020, w Ameryce Łacińskiej – 13 kwietnia 2020. We Francji miał premierę 15 kwietnia 2020, w Korei Południowej – 23 maja 2020, a w Japonii – 23 lipca 2020. Serial miał premierę w Wielkiej Brytanii i Irlandii 10 sierpnia 2020, w Holandii – 24 sierpnia 2020, w Niemczech – 31 sierpnia 2020, w Hiszpanii – 3 października 2020, w Afryce – 26 października 2020, a w Rumunii – 2 stycznia 2021.
30 października 2020 cały pierwszy sezon został opublikowany na platformie Disney+.
Opis fabuły.
Serial opowiada o losach dominikańsko-amerykańskiej nastolatki, która przedostaje się do magicznego królestwa i staje do walki z siłami zła wraz z buntowniczą wiedźmą i małym wojownikiem. Mimo że Luz nie posiada zdolności magicznych, realizuje marzenie o staniu się czarownicą.
Odbiór.
"Sowi dom" spotkał się z pozytywnym przyjęciem krytyków. Otrzymał wysokie oceny między innymi na takich stronach jak Common Sense Media, Collider i Laughing Place.
Christian Broadcasting Network, konserwatywna chrześcijańska sieć telewizyjna, ostro skrytykowała serial, oświadczając, że jest on „częścią planu czarownic mającego na celu nadanie czarostwu pozytywnego wizerunku”. Opinię tę redakcja serwisu The Mary Sue określiła jako hiperboliczną i stwierdziła, że „zbuntowana latynoska czarownica” jest dla takich jak CBN „prawdopodobnie najstraszniejszą rzeczą”, jednocześnie uznając, że serial zapewnia dobrą rozrywkę.
Reprezentacja osób LGBTQ+.
"Sowi dom" został doceniony za obecność postaci ze spektrum LGBTQ+, w szczególności za rozwijający się romans pomiędzy głównymi bohaterkami, Luz i Anitą. 2 września 2020 roku Dana Terrace powiedziała, że Anita jest lesbijką, natomiast Luz jest biseksualna, co zostało później oficjalnie potwierdzone przez kierownictwo Disneya. Jest to pierwsza reprezentacja biseksualności w historii kanału Disney Channel oraz jedna z pierwszych prób przedstawienia społeczności LGBTQ+ w ramach produkcji Disneya. W odcinku "Understanding Willow" pokazano, że jedna z głównych bohaterek (Witka Park) ma dwóch ojców. W serialu pokazano także niebinarną postać Raine Whispers, która w oryginalnej wersji posługuje się zaimkami they/them. W Polsce imię tej postaci jest tłumaczone na "Szept" lub "Szeptucha".
W 2021 roku serial został nominowany do 32. edycji nagrody GLAAD Media Award w kategorii Outstanding Kids and Family Programming.
Obsada.
Wersja polska.
Wersja polska: SDI Media PolskaDialogi: Kamila KlimasReżyseria: Wojciech UrbańskiTekst piosenki: Tomasz RobaczewskiKierownictwo muzyczne: Anna SerafińskaProducent polskiej wersji językowej: Disney Character Voices International, Inc.
Odcinki.
Odcinki krótkometrażowe.
Seria odcinków krótkometrażowych, opartych na formacie , zatytułowana "Look Hooo’s Talking" miała swoją premierę na oficjalnym kanale Disney Channel w serwisie YouTube. Disney Channel rozpoczął również wypuszczanie serii krótkich filmików komediowych o nazwie "Owl Pellets".

</doc>
<doc id="4908519" url="https://pl.wikipedia.org/wiki?curid=4908519" title="Glikozydy antrachinonowe">
Glikozydy antrachinonowe



</doc>
<doc id="4908520" url="https://pl.wikipedia.org/wiki?curid=4908520" title="Barwniki antrachinonowe">
Barwniki antrachinonowe



</doc>
<doc id="4908521" url="https://pl.wikipedia.org/wiki?curid=4908521" title="Hlavné správy">
Hlavné správy

Hlavné správy – słowacki dziennik internetowy o orientacji konserwatywnej. Serwis był notowany w rankingu Alexa globalnie na miejscu: 14 187 (styczeń 2021), na Słowacji: 28 (styczeń 2021).
Wydawcą pisma jest Heuréka Evolution.
Według stanu na 2018 rok funkcję redaktora naczelnego pełni Róbert Sopko.
W 2018 roku serwis uplasował się na piątym miejscu w badaniu wiarygodności słowackich mediów przeprowadzonym przez centrum badawcze "Reuters Institute for the Study of Journalism". W rankingu za rok 2019 Hlavné správy nie zajęły żadnej pozycji.

</doc>
<doc id="4908524" url="https://pl.wikipedia.org/wiki?curid=4908524" title="Port Pintscha w Fürstenwalde/Spree">
Port Pintscha w Fürstenwalde/Spree

Port Pintscha (niem. "Pintsch-Hafen") – dawny port rzeczny na prawym brzegu Szprewy, znajdujący się w zachodniej części miasta Fürstenwalde/Spree w Brandenburgii.
Port związany był z zakładami Juliusa Pintscha (1815-1884), który początkowo założył w Berlinie zakład hydrauliczny oraz produkcji lamp, a następnie (1872) otworzył i rozbudował oddział w Fürstenwalde. Fabryka była wówczas jedną z najnowocześniejszych w Niemczech w swoim segmencie rynku. Produkty Pintscha były użytkowane w wielu krajach świata. Przedsiębiorstwo posiadało prawie 408 000 metrów kwadratowych powierzchni. W latach 1936-1944 było tam zatrudnionych 11 200 osób, w tym 3000 cudzoziemców i 400 jeńców wojennych. Produkowano głównie technologię oświetlenia gazowego dla kolei i latarni morskich, a także systemy ogrzewania parowego dla wagonów oraz regulatory ciśnienia gazu. Później (w okresie II wojny światowej) do wytwarzanego asortymentu dodano torpedy, części do okrętów podwodnych i min morskich. Z uwagi na zwiększające się potrzeby surowcowe i konieczność wywozu gotowych produktów, w latach 1936-1937 uruchomiono port rzeczny na Szprewie. W porcie funkcjonował 50-tonowy system suwnicowy, umożliwiający załadunek na barki m.in. wyrobów o dużych gabarytach, których nie można było wywozić koleją lub drogami lądowymi. Za pomocą Kanału Odra-Sprewa Szprewa była połączona z Łabą i Odrą, a tym samym z Morzem Północnym i Bałtyckim. Intensywna produkcja, zwłaszcza zbrojeniowa, została zakończona wraz z końcem II wojny światowej. Znacznie rozwinięte zaplecze zdemontowano. Port został zamknięty i nie był używany, obecnie jest porośnięty roślinnością. 
Warunkiem budowy portu było zachowanie historycznego pieszego i rowerowego szlaku turystycznego „"Lange Bahn"”, który został wytyczony w 1834 i biegł nad samym brzegiem Szprewy. W tym celu w 1936 wzniesiono tzw. Most Pintscha (niem. "Pintschbrücke"), który jest obecnie jedynym zachowanym elementem infrastruktury portowej. Prowadzi nim m.in. długodystansowy szlak Spreeradweg. 

</doc>
<doc id="4908526" url="https://pl.wikipedia.org/wiki?curid=4908526" title="Jadłospis">
Jadłospis

Jadłospis, także menu, karta dań – arkusze papieru, lub tablica, na których umieszczono listę dań dostępnych w danym zakładzie gastronomicznym. Oprócz nazw dań jadłospis może zawierać ich ceny i listę składników potrawy. Jadłospisy posiadają m.in. restauracje, bary, kawiarnie, wagony restauracyjne, samoloty na dalekich trasach. Obecnie również są jadłospisy w wersji elektronicznej, publikowane w internecie bądź jako aplikacje na smartfony.
Historia.
Początkowo jadłospis oznaczał wykaz dań w porządku podawania podczas przewidzianego posiłku i był używany przez kuchmistrza kontrolującego przebieg przyjęcia. Listę sporządzał gospodarz przyjęcia, dodając adnotacje dotyczące sposobu wykonania potraw, po czym wręczał kuchmistrzowi do realizacji i przed rozpoczęciem posiłku sprawdzał czy wykonano wszystkie zalecenia. Jeden z pierwszych zachowanych francuskich jadłospisów pochodzi z roku 1571 – powstał on z okazji zaślubin mistrza Baulde’a Cuvillona.
Jadłospis w dzisiejszym sensie tego słowa, czyli lista dań dostępna w restauracji, rozpowszechnił się w Polsce w XIX wieku. Początkowo klientowi okazywano księgę ze spisem dań, wraz z ich opisem, z której miał wybrać składniki posiłku. Wraz z rozwojem popularności restauracji i innych lokali ewoluowały również jadłospisy, a ich rozmiar przekraczał nierzadko kilkadziesiąt pozycji.
Z okazji bankietów i innych przyjęć wydaje się okolicznościowe jadłospisy z uwzględnieniem wszystkich potraw oraz napojów alkoholowych (w przypadku alkoholi szlachetnych podaje się również ich rok produkcji). Jadłospisy tego typu są często opracowane i wykonane artystycznie. Takie jadłospisy nie zawierają cen.
Kolejność w jadłospisie.
Istnieje tradycyjna kolejność podawania dań w jadłospisie:
Tak sporządzone listy mogą zawierać również napoje alkoholowe, choć część zakładów gastronomicznych dysponuje odrębnymi kartami win i wódek, podawanymi na żądanie konsumenta.

</doc>
<doc id="4908528" url="https://pl.wikipedia.org/wiki?curid=4908528" title="Wanda Rodowicz">
Wanda Rodowicz

Wanda Rodowicz-Kozłowska, (ur. 9 sierpnia 1938 w Warszawie, zm. 8 maja 2020 w Warszawie) – polska artystka malarka, portrecistka, mozaikarka, witrażystka, projektantka książek i exlibrisów, poetka. Kawaler Orderu Uśmiechu.
Życiorys.
Zdała maturę w 1957 roku w Liceum Sztuk Plastycznych w Warszawie.
W 1963 roku ukończyła Akademię Sztuk Pięknych w Warszawie na Wydziale Grafiki w Pracowni Książki u prof. Juliana Pałki. W latach 1969-1986 wraz z Ewą Kuleszą założyła spółkę autorską zajmującą się tworzeniem mozaiek. Jej prace można podziwiać m.in. na ścianie głównej (ołtarzowej) Domu Pogrzebowego na Cmentarzu Wojskowym Powązki w Warszawie, na ścianie Europejskiego Centrum Przyjaźni Dziecięcej w Świdnicy, w Narodowym Banku Polskim, w Refektarzu Profesorów w Seminarium Duchownym na Bielanach w Warszawie oraz w licznych kościołach i klasztorach. 
Za prace te artystka była wielokrotnie nagradzana, min. nagrodą Ministra Spraw Wewnętrznych za mozaikę „Pesel” (1974), nagrodą zespołową za Ministra Budownictwa za mozaiki w Puławach (1975).
Artystka odznaczona została w 2013 roku na wniosek podopiecznych świdnickiego Stowarzyszenia Przyjaciół Dzieci Chorych „Serce” Orderem Uśmiechu, oraz w 2014 roku na wniosek Rzecznika Praw Dziecka odznaką honorową „Zasłużony dla Kultury Polskiej”.
Była nauczycielką Tai Chi (Tai Ki Kung) stylu San Feng.
Rodzina.
Zmarła 8 maja 2020 w Warszawie i została pochowana na cmentarzu Powązki Warszawskie.

</doc>
<doc id="4908529" url="https://pl.wikipedia.org/wiki?curid=4908529" title="Superpuchar Szwajcarii w piłce siatkowej mężczyzn (2020)">
Superpuchar Szwajcarii w piłce siatkowej mężczyzn (2020)

Superpuchar Szwajcarii w piłce siatkowej mężczyzn 2020 (oficjalnie Volleyball Supercup 2020) – 22. edycja rozgrywek o Superpuchar Szwajcarii rozegrana 26 września 2020 roku w Mobiliar Arena w Muri bei Bern. Ze względu na fakt, że w sezonie 2019/2020 nie wyłoniony został ani mistrz Szwajcarii, ani zdobywa Pucharu Szwajcarii, podjęto decyzję, iż o Superpuchar Szwajcarii zagrają drużyny, które doszły do finału Pucharu Szwjcarii, tj. oraz .
Po raz pierwszy zdobywcą Superpucharu Szwajcarii został klub .
MVP spotkania został Szwajcar Tim Köpfli, natomiast wyróżnienie z drużyny przegranej otrzymał Kanadyjczyk Robert Wojcik.
Mecz.
Sobota, 26 września 202015:00 () – Mobiliar Arena, Muri bei Bern – Widzów: 500

</doc>
<doc id="4908532" url="https://pl.wikipedia.org/wiki?curid=4908532" title="Karma Revero GT">
Karma Revero GT



</doc>
<doc id="4908534" url="https://pl.wikipedia.org/wiki?curid=4908534" title="Pudzilla">
Pudzilla



</doc>
<doc id="4908537" url="https://pl.wikipedia.org/wiki?curid=4908537" title="Wyłącznik szybki">
Wyłącznik szybki

Wyłącznik szybki – rodzaj wyłącznika elektrycznego stosowanego zazwyczaj w instalacjach dużej mocy prądu stałego w obwodach, w których prąd zwarcia nie może płynąć nawet przez krótką chwilę. Do wyłączników szybkich zalicza się wyłączniki, które rozłączają obwód zanim prąd osiągnie wartość ustaloną a czas zadziałania jest krótszy niż 0,06 s.
Wyłączniki szybkie są głównym zabezpieczeniem obwodów wysokiego napięcia w instalacjach elektroenergetycznych prądu stałego, są stosowane między innymi w: rozdzielniach trakcyjnych na podstacjach trakcyjnych, w kabinach sekcyjnych oraz w lokomotywach elektrycznych.
Ze względu na sposób działania wyróżnia się wyłączniki: spolaryzowane, niespolaryzowane i częściowo spolaryzowane.
By zapewnić krótki czas zadziałania stosuje się napędy rozłączania styków oraz metody gaszenia łuku.

</doc>
<doc id="4908538" url="https://pl.wikipedia.org/wiki?curid=4908538" title="Alex Hirsch">
Alex Hirsch

Alex Hirsch (ur. 18 czerwca 1985 w Piedmont) – amerykański animator, aktor głosowy i scenarzysta; twórca serialu "Wodogrzmoty Małe".

</doc>
<doc id="4908539" url="https://pl.wikipedia.org/wiki?curid=4908539" title="Drako GTE">
Drako GTE

Drako GTE – elektryczny samochód osobowy klasy luksusowej wyprodukowany pod amerykańską marką Drako w 2020 roku.
Historia i opis modelu.
W sierpniu 2019 roku amerykańskie przedsiębiorstwo Drako Motors przedstawiło swój pierwszy seryjny pojazd w postacie pełnowymiarowego, lukusowego czteromiejscowego sedana o napędzie elektrycznym. 
Drako GTE powstał na bazie modelu Karma Revero GT (pochodnej Fiskera Karma), podobnie do niego przyjmując charakterystyczne proporcje z podłużną maską, masywnymi nadkolami i krótkim tylnym zwisem. Pas przedni zyskał dużą imitację wlotu powietrza w kształcie zaokrąglonego sześciokąta, z kolei reflektory przyjęły formę agresywnie stylizowanych.
Sprzedaż.
Drako GTE to samochód małoseryjny, który powstał w 2020 roku w limitowanej serii 25 egzemplarzy. Cena za sztukę to ok. 1,2 miliona dolarów amerykańskich.
Dane techniczne.
Drako GTE to samochód elektryczny, którego układ napędowy składa się z czterech silników elektrycznych o mocy 225 kW każdy. Łączna moc pojazdu wynosi 1200 KM, maksymalny moment obrotowy równa się 8800 Nm z kolei prędkość maksymalna wynosi 332 km/h. 90 kWh akumulator pozwala osiągnąć 402 kilometry zasięgu na jednym ładowaniu.

</doc>
<doc id="4908541" url="https://pl.wikipedia.org/wiki?curid=4908541" title="Park Narodowy Cúc Phương">
Park Narodowy Cúc Phương

Park Narodowy Cúc Phương (wiet. "Vườn quốc gia Cúc Phương") – park narodowy w północnym Wietnamie.
W 1960 roku został tu utworzony rezerwat leśny, który w 1962 roku został przeształcony w Park Narodowy decyzją Hồ Chí Minha prezydenta Wietnamu.
W parku występuje ponad 97 gatunków ssaków, 320 gatunków ptaków i 36 gatunków gadów. Natomiast gatunków roślin jest ponad 2 000, z czego 433 mają własności lecznicze.
Najlepszy czas na zwiedzanie parku przypada na porę suchą – okres od listopada do lutego. Natomiast w okresie od kwietnia do maja w parku rozmnażają się miliony motyli.

</doc>
<doc id="4908545" url="https://pl.wikipedia.org/wiki?curid=4908545" title="Szczepan Wacek">
Szczepan Wacek

Szczepam Wacek, ps. „Podolski”, „Toruński” (ur. w Kamieńcu Podolskim, zm. 5 marca 1980 w Warszawie) – major lekarz Wojska Polskiego, kawaler Orderu Virtuti Militari, komandor podporucznik „ludowej” Marynarki Wojennej.
Życiorys.
Urodził się w rodzinie Antoniego i Wiktorii z Dobrowolskich. Uczęszczał do szkoły rosyjskiej. Po zdaniu w 1914 matury został przyjęty na Wydział Lekarski Uniwersytetu w Kijowie. W czasie studiów należał do polskiej korporacji akademickiej „Polonia”. W 1918 wstąpił do Wojska Polskiego na Wschodzie, z którym przybył do Polski w czerwcu 1919. Ukończył studia na Wydziale Lekarskim Uniwersytetu Warszawskiego i 9 lipca 1924 otrzymał dyplom doktora wszech nauk lekarskich. Promotorem jego pracy był prof. dr Kazimierz Orzechowski.
Po otrzymaniu dyplomu został skierowany do 59. pułku piechoty w Inowrocławiu. 25 stycznia 1925 przeniesiony do 16. pułku artylerii polowej w Grudziądzu, gdzie prowadził izbę chorych oraz oddział szpitalny. W styczniu 1928 został przydzielony z 8 Szpitala Okręgowego do 8 pułku Saperów w Toruniu na stanowisko lekarza. Z dniem 1 kwietnia 1929 został zwolniony z zajmowanego stanowiska w 8 psap z równoczesnym oddaniem do dyspozycji komendanta kadry oficerów służby zdrowia do 31 marca 1930 w celu fachowej specjalizacji (choroby oczu) w Szpitalu Szkolnym Szkoły Podchorążych Sanitarnych. W czerwcu 1930 został przeniesiony do Szpitala Szkolnego Centrum Wyszkolenia Sanitarnego na stanowisko ordynatora. 16 marca 1934 został awansowany do stopnia majora ze starszeństwem z dniem 1 stycznia 1934 i 17. lokatą w korpusie oficerów sanitarnych (w marcu 1939, w tym samym stopniu i starszeństwie zajmował 13. lokatę w korpusie oficerów zdrowia, grupa lekarzy). Od 1934 do września 1939 pełnił służbę w Centrum Wyszkolenia Sanitarnego w Warszawie na stanowisku starszego ordynatora Oddziału Ocznego Szpitala Szkolnego. 3 września 1939, zgodnie z przydziałem mobilizacyjnym, przybył do sanatorium Rudka i objął komendę nad organizującym się szpitalem polowym nr 162.
Uczestniczył w kampanii wrześniowej. W trakcie okupacji będąc żołnierzem ZWZ-AK, pełnił na polecenie przełożonych funkcję lekarza urzędowego w więzieniu gestapo na Pawiaku w Warszawie. Walczył w powstaniu warszawskim, udzielając pomocy lekarskiej w szpitalach polowych. Razem z rannymi żołnierzami trafił do Stalagu XI A w Altengrabow. 
Przez Londyn trafił do Polskiego Szpitala Wojskowego w Taymouth Castle. Do Polski powrócił w 1946. Od 1 kwietnia 1948, w stopniu komandora podporucznika, pełnił służbę w Szpitalu Garnizonowym w Oliwie. 23 listopada 1949 został aresztowany. W tzw. Procesie Generałów został skazany na 10 lat więzienia. 24 kwietnia 1956 został zrehabilitowany przez Najwyższy Sąd Wojskowy, a śledztwo w tej sprawie zostało umorzone. Po uwolnieniu pracował w ambulatorium Ubezpieczalni Społecznej w Warszawie. Na emeryturę przeszedł w 1973.
Zmarł 5 marca 1980 w Warszawie. Pochowany na Cmentarzu Wojskowym na Powązkach (kwatera B39-8-1).

</doc>
<doc id="4908546" url="https://pl.wikipedia.org/wiki?curid=4908546" title="Dana Terrace">
Dana Terrace

Dana Terrace (ur. 8 grudnia 1990 w Hamden) – amerykańska animatorka, reżyserka i aktorka głosowa; twórczyni serialu "Sowi dom".

</doc>
<doc id="4908549" url="https://pl.wikipedia.org/wiki?curid=4908549" title="Tatiana Calderon">
Tatiana Calderon



</doc>
<doc id="4908550" url="https://pl.wikipedia.org/wiki?curid=4908550" title="Гә">
Гә

Гә – dwuznak cyrylicy wykorzystywany w zapisie języka abchaskiego. Oznacza dźwięk [], czyli labializowaną spółgłoskę zwartą miękkopodniebienną dźwięczną.

</doc>
<doc id="4908552" url="https://pl.wikipedia.org/wiki?curid=4908552" title="Hłuszec (rejon rzeczycki)">
Hłuszec (rejon rzeczycki)

 
Hłuszec (; , "Głuszec") – wieś na Białorusi, w obwodzie homelskim, w rejonie rzeczyckim, w sielsowiecie Biełaje Bałota. W 2009 roku liczyła 33 mieszkańców. Leży ok. 15 km na północ od Rzeczycy, na lewym brzegu Dniepru, nad jego starorzeczem – jeziorem Tuta.
Historia.
Miejscowość była wzmiankowana w XIX wieku jako osada w wołości Czabatowiczy, w ujeździe homelskim, w guberni mohylewskiej. W miejscowości działała przeprawa promowa przez Dniepr. Według danych ze spisu powszechnego w 1897 roku Hłuszec liczył 172 mieszkańców i znajdowało się w nim 30 gospodarstw oraz młyn wodny. Obok osady znajdował się folwark zamieszkany przez 13 osób i obejmujący 3 gospodarstwa. Pod koniec I wojny światowej, w sierpniu 1918 roku, kiedy Białoruś znajdowała się pod kontrolą niemiecką, miejscowość została zajęta przez oddział partyzancki ze wsi Horwal, doprowadzając do ustanowienia władzy bolszewickiej. W czerwcu 1920 roku, w czasie wojny polsko-bolszewickiej, doszło we wsi do bitwy pomiędzy patrolem polskim a oddziałem rosyjskim obsadzającym wieś, która zakończyła się zwycięstwem polskich żołnierzy. W 1926 roku Hłuszec należał do rejonu uwarowickiego w okręgu homelskim i liczył 242 mieszkańców w 44 gospodarstwach. W 1931 roku zorganizowany został kołchoz „Prahres”, w którym działała m.in. kuźnia. W 1940 roku odnotowano we wsi 224 mieszkańców i 66 gospodarstwa. W czasie II wojny światowej, w czerwcu 1943 roku, oddziały niemieckie podpaliły zabudowania we wsi. W pożarze zginęło 3 mieszkańców, a ogień strawił w sumie 63 budynki. Ponadto 41 mieszkańców wsi zginęło na froncie. W 1959 roku Hłuszec liczył 218 mieszkańców. Miejscowość weszła w skład sowchozu „Reczycki”.

</doc>
<doc id="4908553" url="https://pl.wikipedia.org/wiki?curid=4908553" title="Dobârlău (gmina)">
Dobârlău (gmina)

Dobârlău – gmina w Rumunii, w okręgu Covasna. Obejmuje miejscowości Dobârlău, Lunca Mărcușului, Mărcuș i Valea Dobârlăului. W 2011 roku liczyła 2135 mieszkańców.

</doc>
<doc id="4908554" url="https://pl.wikipedia.org/wiki?curid=4908554" title="Dylan Batubinsika">
Dylan Batubinsika

Dylan Batubinsika (ur. 15 lutego 1996 w Cergy-Pontoise) – francuski piłkarz pochodzenia kongijskiego grający na pozycji środkowego obrońcy. Od 2021 jest zawodnikiem klubu FC Famalicão.
Kariera piłkarska.
Swoją karierę piłkarską Batubinsika rozpoczął w szkółce piłkarskiej Paris Saint-Germain. W 2014 roku zaczął grać w rezerwach tego klubu. Zadebiutował w nich 24 maja 2014 zremisowanym 1:1 wyjazdowym meczu z FC Chambly. W rezerwach PSG grał do końca sezonu 2016/2017.
Latem 2017 roku Batubinsika został zawodnikiem belgijskiego klubu Royal Antwerp FC. Swój debiut w Royalu zaliczył 28 lipca 2017 w zremisowanym 0:0 domowym meczu z Anderlechtem. 1 sierpnia 2020 zdobył z nim Puchar Belgii.
W 2021 roku Batubinsika przeszedł do portugalskiego FC Famalicão, w którym zadebiutował 8 sierpnia 2021 w przegranym 0:2 wyjazdowym meczu z FC Paços de Ferreira.
Kariera reprezentacyjna.
Batubinsika grał w reprezentacji Francji U-16 i U-20.

</doc>
<doc id="4908555" url="https://pl.wikipedia.org/wiki?curid=4908555" title="Zastrzelenie Breonny Taylor">
Zastrzelenie Breonny Taylor

Zastrzelenie Breonny Taylor – spowodowanie śmierci 26-letniej Afroamerykanki i ratowniczki medycznej Breonny Taylor, która została zastrzelona przez policję w swoim mieszkaniu w Louisville w stanie Kentucky 13 marca 2020. Wydarzenie to wywołało protesty przeciwko brutalności policji w Stanach Zjednoczonych.
Strzelanina.
13 marca 2020 po północy trzech policjantów w cywilu (Jonathan Mattingly, Brett Hankison, Myles Cosgrove) staranowało drzwi mieszkania Taylor. Policjanci mieli nakaz przeszukania mieszkania wydany w związku z podejrzeniem przestępstw narkotykowych. Podejrzenia były związane z byłym chłopakiem Taylor, Jamarcusem Gloverem, który został aresztowany kilka miesięcy wcześniej i oskarżony o handel narkotykami. Według relacji policjantów przed staranowaniem drzwi oznajmili swoje zamiary i tożsamość, chłopak Taylor, Kenneth Walker, twierdzi, że tego nie zrobili i że nie wiedział, kim są. Po wejściu policjantów Kenneth Walker otworzył do nich ogień. Policjanci odpowiedzieli ogniem. Wywiązała się strzelanina. Jeden z funkcjonariuszy, Jonathan Mattingly, został zraniony w udo. Drugi funkcjonariusz Brett Hankison oddał 10 serii strzałów na ślepo do środka mieszkania. Taylor została ranna. Walker zadzwonił na numer alarmowy, stwierdził, że do jego mieszkania włamali się obcy ludzie i postrzelili jego dziewczynę. Taylor nie otrzymała pomocy medycznej, zmarła kilka minut po strzelaninie. W mieszkaniu nie znaleziono narkotyków.
Następstwa.
Chłopak Taylor, Kenneth Walker, został oskarżony o usiłowanie zabójstwa funkcjonariusza policji. Sprawa została jednak umorzona. 23 czerwca 2020 jeden z funkcjonariuszy biorących udział w wydarzeniu, Brett Hankison, został zwolniony z policji za łamanie zasad dotyczących oddawania ognia. Ustalono, że Hankison strzelał na oślep, co jest wbrew zasadom policji w Kentucky. Żaden z policjantów nie został oskarżony o śmierć Taylor.
Protesty.
Zastrzelenie Taylor wywołało szerokie protesty społeczne w USA i na świecie. Szczególne oburzenie wzbudził fakt, że policjanci odpowiedzialni za śmierć Taylor nie zostali oskarżeni o jej zabójstwo. Solidarność z Taylor wyrazili m.in. Lewis Hamilton, Naomi Osaka.
5 czerwca 2020, w rocznicę urodzin Taylor, w mediach społecznościowych wiele osób używało tagu "#SayHerName", by upamiętnić jej śmierć, a także przypomnieć inne czarne kobiety, które zostały zabite przez policję w USA (Tanisha Anderson, Atatiana Jefferson). W kampanie włączyli się m.in. polityczka Partii Demokratycznej, przyszła wiceprezydnent Stanów Zjednoczonych Kamala Harris, czy senator Cory Booker. Inicjatorką akcji była prawniczka Kimberlé Williams Crenshaw.
Odniesienia w kulturze.
W 2020 powstała piosenka pt. „Manifest2020”, będąca przeróbką utworu pt. „Manifest” grupy Sepultura, wydanego pierwotnie na albumie "Chaos A.D." z 1993, aczkolwiek z osobnym tekstem, odnoszącym się do sprawy śmierci Breonny Taylor; w nagraniu utworu wzięli udział: Matt Dalberth – wokalista (Revival), Marc Rizzo – gitara prowadząca (Soulfly, Cavalera Conspiracy), Brian „Mitts” Daniels – gitara rytmiczna, nagranie i miksowanie (eks-Madball, Skarhead), Tony Campos – gitara basowa (Static-X, Soulfly, Fear Factory), Walter „Monsta” Ryan – perkusja, inicjator projektu (eks-D.R.I., Madball). 

</doc>
<doc id="4908557" url="https://pl.wikipedia.org/wiki?curid=4908557" title="Wybory parlamentarne w Czechosłowacji w 1946 roku">
Wybory parlamentarne w Czechosłowacji w 1946 roku

Wybory parlamentarne w Czechosłowacji w 1946 roku – pierwsze powojenne wybory parlamentarne w Czechosłowacji, przeprowadzone zostały 26 maja 1946. Zostały wygrane przez Komunistyczną Partię Czechosłowacji (z Klementem Gottwaldem na czele), która uzyskała ponad 31% wszystkich głosów.
Tło wyborów.
Po zakończeniu II wojny światowej powołano (28 października 1945) Tymczasowe Zgromadzenie Narodowe, tymczasowy jednoizbowy organ Czechosłowacji. Stworzono nowy system wyborczy, z krajem podzielonym na 28 okręgów wielomandatowych. 150 deputowanych wybierano z Czech, 81 z Moraw i Śląska oraz 69 ze Słowacji.
Wiek uprawniający do głosowania wynosił 18 lat (został obniżony z wcześniej obowiązujących 21 lat). W wyborach parlamentarnych udział wzięło 7 099 411 wyborców. Na wynik wyborczy duży wpływ miało wcześniejsze wysiedlenie z obszaru Czechosłowacji ludności niemieckiej.
Nowy rząd.
W wyniku wyborów przywódca komunistów Klement Gottwald otrzymał 2 lipca 1946 z rąk prezydenta Beneša misję sformowania nowego rządu, który miał charakter koalicyjny - tylko 9 z 26 ministrów było komunistami. Komuniści przejęli jednak kontrolę nad resortami siłowymi, a w lutym 1948 dokonali zamachu stanu przejmując pełnię władzy.

</doc>
<doc id="4908559" url="https://pl.wikipedia.org/wiki?curid=4908559" title="Jean Butez">
Jean Butez

Jean Butez (ur. 8 czerwca 1995 w Lille) – francuski piłkarz grający na pozycji bramkarza. Od 2020 jest zawodnikiem klubu Royal Antwerp FC.
Kariera piłkarska.
Swoją karierę piłkarską Butez rozpoczął w 2001 roku w klubie FC Merris. W 2003 roku został członkiem szkółki piłkarskiej Lille OSC. W 2013 roku zaczął grać w rezerwach tego klubu. Zadebiutował w nich 13 kwietnia 2013 przegranym 1:3 wyjazdowym meczu z Poissy AS. W rezerwach Lille grał do końca sezonu 2016/2017.
W 2018 roku Butez został wypożyczony do belgijskiego Royal Excel Mouscron. Zadebiutował w nim 30 lipca 2017 w wygranym 1:0 wyjazdowym meczu z KV Oostende. W 2018 roku został wykupiony przez klub z Mouscron.
Latem 2020 roku Butez przeszedł do innego belgijskiego klubu Royal Antwerp FC. Swój debiut w Royalu zaliczył 8 sierpnia 2020 w zremisowanym 0:0 domowym meczu z Mouscronem.

</doc>
<doc id="4908560" url="https://pl.wikipedia.org/wiki?curid=4908560" title="Гу">
Гу

Гу – dwuznak cyrylicy wykorzystywany w zapisie języków adygejskiego i kabardyjskiego. W kabardyjskim oznacza dźwięk [], czyli labializowaną spółgłoskę zwartą miękkopodniebienną dźwięczną. 

</doc>
<doc id="4908563" url="https://pl.wikipedia.org/wiki?curid=4908563" title="Justin Roiland">
Justin Roiland

Justin Roiland (ur. 21 lutego 1980) – amerykański aktor głosowy, animator, scenarzysta, reżyser; współtwórca serialu "Rick i Morty", w którym użycza głosu tytułowym postaciom.

</doc>
<doc id="4908564" url="https://pl.wikipedia.org/wiki?curid=4908564" title="Didier Lamkel Zé">
Didier Lamkel Zé

Didier Lamkel Zé (ur. 17 września 1996 w Bertoua) – kameruński piłkarz grający na pozycji lewego pomocnika.
Kariera piłkarska.
Swoją karierę piłkarską Lamkel Zé rozpoczął w 2014 roku w klubie Lille OSC. W 2015 roku zaczął grać w rezerwach tego klubu. Zadebiutował w nich 21 października 2015 wygranym 2:1 wyjazdowym meczu z AS Marck. W rezerwach Lille grał do końca sezonu 2015/2016.
W 2016 roku Lamkel Zé przeszedł do Chamois Niortais FC z Ligue 2. Zadebiutował w nim 5 sierpnia 2016 w zremisowanym 1:1 wyjazdowym meczu ze Stade Lavallois. W debiucie zdobył gola. W Niort występował przez dwa sezony.
Latem 2018 roku Lamkel Zé przeszedł do belgijskiego klubu Royal Antwerp FC. Swój debiut w Royalu zaliczył 4 sierpnia 2018 w zremisowanym 0:0 domowym meczu z KV Kortrijk. Premierowego gola na belgijskich boiskach strzelił 4 listopada 2018 w wygranym 2:0 wyjazdowym spotkaniu ze Standardem Liège. 1 sierpnia 2020 zdobył z Royalem Puchar Belgii (wystąpił w wygranym 1:0 finale z Club Brugge).
W 2021 roku Lamkel Zé został wypożyczony do słowackiego DAC Dunajská Streda, w którym zadebiutował 12 września 2021 w zremisowanym 1:1 domowym meczu ze Slovanem Bratysława.
Kariera reprezentacyjna.
W reprezentacji Kamerunu Lamkel Zé zadebiutował 13 listopada 2019 roku w zremisowanym 0:0 meczu kwalifikacji do Pucharu Narodów Afryki 2021 z Republiką Zielonego Przylądka.

</doc>
<doc id="4908568" url="https://pl.wikipedia.org/wiki?curid=4908568" title="Shugsheb">
Shugsheb

Klasztor Shugsheb, także Shugsep i Shuksep (tybet. "shug gseb dgon pa", chiń. 修赛寺) – największy w Tybecie żeński klasztor buddyjski. Znajduje się koło wioski Ri’a, w powiecie Qüxü, Tybetański Region Autonomiczny, Chiny, ok. 65 km na południe od Lhasy.
Shugsheb położony jest na wysokości 4450 m n.p.m. Na tym miejscu w jaskini medytowała jogini Machik Labdron. W XII wieku osiadł tutaj wybitny nauczyciel buddyzmu Gyargom Tsultrim Senge. Od XIV wieku Shugsheb stał się ważnym ośrodkiem Ningma dla mniszek. Wspólnotę mniszek odnowiła na początku XX wieku wybitna medytująca nauczycielka Ringzin Chuni Tsampo, zwana pierwszą "khandro". Zmarła ona w latach 1980. w wieku przypuszczalnie około 115-120 lat. Po jej śmierci długo szukano jej inkarnacji, którą w końcu odkryto w pewnym chłopcu. Był on jednak odnaleziony zbyt późno, aby wdrożyć się w życie klasztorne i przejąć rolę "khandro", dlatego żyje obecnie życiem świeckim. W 2008 r. mniszki brały czynny udział w protestach przeciwko chińskiemu panowaniu w Tybecie, co skutkowało skazaniem i zakazem powrotu do klasztoru dla 70 mniszek. 
Klasztor Shugsheb jest odizolowany, dojście do niego zapewniała do niedawna tylko stroma ścieżka, którą zaopatrzenie przewoziły osły. Zbudowano jednak ostatnio nową drogę dojazdową i doprowadzono tu linię elektryczną. Na górnej kondygnacji klasztoru znajdują się pokoje mieszkalne i medytacyjne Ringzin Chuni Tsampo. Bogato dekorowana główna sala zgromadzeń zawiera posągi wybitnych postaci szkoły Ningma. Wokół klasztoru znajdują się małe domki mniszek.

</doc>
<doc id="4908576" url="https://pl.wikipedia.org/wiki?curid=4908576" title="Rów Jeziorki">
Rów Jeziorki

Rów Jeziorki (inna nazwa: Kanał Jeziorki) – rów wodny w woj. mazowieckim przebiegający przez gminę Lesznowola, stołeczną dzielnicę Ursynów, gminę Piaseczno i gminę Konstancin-Jeziorna. Ma w zależności od ujęcia 10,3 lub ok. 9 km długości i zlewnię o powierzchni 19,6 km². W zlewni znajdują się liczne zbiorniki wodne. Rów jest dopływem Jeziorki, pełni funkcje retencyjne. Wzdłuż rowu biegnie zanikający korytarz ekologiczny, a jego sąsiedztwo wykorzystywane jest rekreacyjnie – wzdłuż części rowu biegnie szlak turystyczny.
Położenie i charakterystyka.
Ciek leży w Polsce, na Nizinie Środkowomazowieckiej (318.7), na Równinie Warszawskiej (318.76), natomiast w regionalizacji przyrodniczo-leśnej – w mezoregionie Równiny Kutnowsko-Błońskiej, w krainie Mazowiecko-Podlaskiej. Lewostronny dopływ Jeziorki.
W zależności od źródeł rów ma różny przebieg w jego górnej części. Według państwowego rejestru nazw geograficznych początek rowu położony jest w gminie Lesznowola, w okolicy wsi Nowa Wola. Inne instytucje jako początek wskazują rejon na północny zachód od jeziora Zgorzała (w jeszcze innej wersji – teren samego jeziora), tuż za torami kolejowymi linii nr 8, w pobliżu przebiegu drogi ekspresowej S7, na terenie stołecznej dzielnicy Ursynów, obszar MSI Jeziorki Południowe, w okolicy ulicy Baletowej. W tej wersji ciek kieruje się na południowy wschód otwartym rowem. Odcinek podziemny rozpoczyna się przy skrzyżowaniu ulicy Chóralnej z Puławską. Kanał biegnie równolegle do Puławskiej na południe, a przecina ją prostopadle w rejonie ulicy Jaskółczej. Po ok. 150 metrach ciek przebiega znów rowem otwartym. Przepływa przez Dąbrówkę, tereny gminy Piaseczno (Józefosław, Julianów i Chyliczki), a następnie gminy Konstancin-Jeziorna (Kierszek). Przecina linię kolejową nr 937, a także drogę wojewódzką nr 721 (ulica Pułaskiego). Ujście do Jeziorki znajduje się w Skolimowie na 8,140 km od jej ujścia. Na Mapie Podziału Hydrograficznego Polski ciek ma dwa odcinki źródłowe: dłuższy przy Nowej Woli i krótszy na Ursynowie (w Jeziorkach Południowych) na południe od ulicy Karczunkowskiej i na wschód od Nawłockiej, łączące się tuż przed stawem Pozytywka. W tym ujęciu ciek na północ od ulicy Karczunkowskiej jest jego bezimiennym dopływem. Na MPHP Rów Jeziorki ma identyfikator hydrologiczny 25874 oraz identyfikator cieku 167386. W planie gospodarowania wodami na obszarze dorzecza Wisły z 2011 stanowi jednolitą część wód powierzchniowych (JCWP) o międzynarodowym numerze PLRW20001725874.
Długość rowu wynosi 10,3 km (według innego źródła, w wersji z początkiem na terenie Jeziorek – około 9 km), z czego 3,0 km w granicach miasta stołecznego. Część jego biegu o długości 2,68 km (kilometraż: 5+390–8+070 km) zaliczana jest do urządzeń melioracji podstawowych Warszawy. Na tym odcinku szerokość dna kanału wynosi 0,6–0,8 m, a głębokość 1,5–2,5 m.
Zgodnie z typologią abiotyczną ciek został sklasyfikowany jako potok nizinny piaszczysty (17). Jego pochodzenie jest naturalne. Na części odcinków woda płynie okresowo, po opadach lub roztopach.
Zlewnia.
Powierzchnia zlewni w zależności od źródła wynosi 21,7089 km² (w tym 42,57% na terenie Warszawy) lub 19,6 km². Na jej obszarze położone są liczne zbiorniki wodne, w tym jezioro Zgorzała, stawy Pozytywka, Wąsal, Krzewiny, Glinianki pod Lasem, Staw Lipkowski, staw Czyste, Głęboki Staw i staw Nowe Ługi. Jego dopływami są m.in. rowy RA–1 i RA–2 (inne nazwy: J–3–1 i J–3–2), rów R–B (J–2), a także kolektor B–4 (R–1 lub J–3–3) przebiegający wzdłuż południowej granicy Warszawy, oddzielając ją od Mysiadła. W okolicy ulicy Karmazynowej w Dąbrówce znajduje się odnoga o nazwie Stary Kanał Jeziorki. Ciek zasilany jest także poprzez sieć drenarską z terenu Ursynowa, która w dużej mierze pochodzi z czasów sprzed II wojny światowej.
Ciek przepływa przez tereny o podłożu gliniastym. Niektóre leżące w jego zlewni zbiorniki wodne (Zgorzała, Glinianki pod Lasem) są w całości lub częściowo byłymi wyrobiskami tego materiału. Ponadto wzdłuż doliny Kanału Jeziorki występują piaski humusowe i namuły den dolinnych. Na terenie Warszawy przepływa głównie przez obszary zabudowy jednorodzinnej, w powiecie piaseczyńskim zabudowa jest bardziej intensywna, blisko ujścia, w gminie Konstancin-Jeziorna poziom urbanizacji znów zmniejsza się.
Retencja.
Rów pełni funkcje retencyjne – odwadnia ok. 25% powierzchni dzielnicy Ursynów. Na jego przebiegu znajduje się 9 urządzeń piętrzących. Ze względu na rodzaj podłoża, zasypywanie zbiorników wodnych, postępującą urbanizację, niekontrolowane przebudowy rowu oraz jego dopływów, zmienny przekrój kanału i niewłaściwie zaprojektowane przepusty na terenie zlewni dochodzi do dużych wezbrań i podtopień m.in. na obszarze Dąbrówki w 2010, czy powtarzających się zalań w Józefosławiu. W związku z tym Dzielnica Ursynów przeprowadza rekultywacje kolejnych zbiorników wodnych leżących na obszarze zlewni rowu, np. stawu Czyste (2003) czy stawów Pozytywka i Wąsal (2013).
Zarząd Zieleni m. st. Warszawy ogłosił w czerwcu 2020, że w ramach przeciwdziałania skutkom zmian klimatycznych planuje w przyszłości wybudować na kanale nowe urządzenia piętrzące i sterowania przepływem wody w ramach „Warszawskiego programu ochrony zasobów wody”.
Przyroda i czystość.
Fragment rowu przepływa przez Warszawski Obszar Chronionego Krajobrazu, utworzony rozporządzeniem Wojewody Warszawskiego z dnia 29 sierpnia 1997 r. w sprawie utworzenia obszaru chronionego krajobrazu na terenie województwa warszawskiego, a także przez obszar otuliny rezerwatu przyrody Las Kabacki.
Ciek wraz z terenem wzdłuż rowów R–4 i R–4–2 stanowi lokalny korytarz ekologiczny znajdujący się w fazie zaniku, powiązany z ponadregionalnym ciągiem doliny Wisły. Dolina Kanału Jeziorki posiada walory krajobrazowe.
Wzdłuż części rowu wiedzie zielony szlak turystyczny prowadzący z przystanku kolejowego Warszawa Dawidy do Parku Kultury w Powsinie.
Zgodnie z badaniem z 2009 roku stan ekologiczny wód określono jako słaby. Zadecydował o tym stan fitobentosu. Również stężenie różnych form azotu i fosforu oraz BZT5 przekraczały kryteria stanu dobrego. W 2020 wykonano kolejną klasyfikację stanu ekologicznego, jednak z braku danych monitoringowych, została ona wykonana na zasadzie przeniesienia klasyfikacji z cieku o podobnej charakterystyce. W ten sposób prawdopodobny stan ekologiczny Rowu Jeziorki określono jako umiarkowany.

</doc>
<doc id="4908577" url="https://pl.wikipedia.org/wiki?curid=4908577" title="Kanał Jeziorki">
Kanał Jeziorki



</doc>
<doc id="4908579" url="https://pl.wikipedia.org/wiki?curid=4908579" title="French Open 2020 (gra podwójna mężczyzn)">
French Open 2020 (gra podwójna mężczyzn)

French Open 2020 – gra podwójna mężczyzn – zawody deblowe mężczyzn, rozgrywane w ramach ostatniego, trzeciego w sezonie wielkoszlemowego turnieju tenisowego, French Open. Zmagania miały miejsce w dniach 29 września–10 października na ceglanych kortach Stade Roland Garros w 16. dzielnicy francuskiego Paryża.

</doc>
<doc id="4908585" url="https://pl.wikipedia.org/wiki?curid=4908585" title="Dobârlău">
Dobârlău

Dobârlău – wieś w Rumunii, w okręgu Covasna, w gminie Dobârlău. W 2011 roku liczyła 1047 mieszkańców.

</doc>
<doc id="4908586" url="https://pl.wikipedia.org/wiki?curid=4908586" title="Lunca Mărcușului">
Lunca Mărcușului

Lunca Mărcușului – wieś w Rumunii, w okręgu Covasna, w gminie Dobârlău. W 2011 roku liczyła 358 mieszkańców.

</doc>
<doc id="4908588" url="https://pl.wikipedia.org/wiki?curid=4908588" title="Mărcuș">
Mărcuș

Mărcuș – wieś w Rumunii, w okręgu Covasna, w gminie Dobârlău. W 2011 roku liczyła 422 mieszkańców.

</doc>
<doc id="4908590" url="https://pl.wikipedia.org/wiki?curid=4908590" title="Valea Dobârlăului">
Valea Dobârlăului

Valea Dobârlăului – wieś w Rumunii, w okręgu Covasna, w gminie Dobârlău. W 2011 roku liczyła 308 mieszkańców.

</doc>
<doc id="4908591" url="https://pl.wikipedia.org/wiki?curid=4908591" title="Estelnic (gmina)">
Estelnic (gmina)

Estelnic – gmina w Rumunii, w okręgu Covasna. Obejmuje miejscowości Cărpinenii, Estelnic i Valea Scurtă. W 2011 roku liczyła 1182 mieszkańców.

</doc>
<doc id="4908594" url="https://pl.wikipedia.org/wiki?curid=4908594" title="Cărpinenii">
Cărpinenii

Cărpinenii () – wieś w Rumunii, w okręgu Covasna, w gminie Estelnic. W 2011 roku liczyła 3 mieszkańców.

</doc>
<doc id="4908596" url="https://pl.wikipedia.org/wiki?curid=4908596" title="Estelnic">
Estelnic

Estelnic () – wieś w Rumunii, w okręgu Covasna, w gminie Estelnic. W 2011 roku liczyła 895 mieszkańców.

</doc>
<doc id="4908599" url="https://pl.wikipedia.org/wiki?curid=4908599" title="Valea Scurtă">
Valea Scurtă

Valea Scurtă () – wieś w Rumunii, w okręgu Covasna, w gminie Estelnic. W 2011 roku liczyła 284 mieszkańców.

</doc>
<doc id="4908600" url="https://pl.wikipedia.org/wiki?curid=4908600" title="Ghelința (gmina)">
Ghelința (gmina)

Ghelința – gmina w Rumunii, w okręgu Covasna. Obejmuje miejscowości Ghelința i Harale. W 2011 roku liczyła 4815 mieszkańców.

</doc>
<doc id="4908603" url="https://pl.wikipedia.org/wiki?curid=4908603" title="Iza Moczarna-Pasiek">
Iza Moczarna-Pasiek

Iza Moczarna-Pasiek, własc. Izabela Moczarna-Pasiek (ur. 1972 we Wrocławiu) – polska artystka wizualna, fotografka i feministka. Autorka pierwszego w Polsce kalandarza Amazonek (2005), prezentującego akty kobiet po mastektomii.
Życiorys.
Studiowała filologię angielską na Uniwersytecie im. Adama Mickiewicza w Poznaniu. Ukończyła fotografię na Blake College w Londynie (Bachelor of Arts) oraz gender studies w Instytucie Badań Literackich Polskiej Akademii Nauk w Warszawie.
Związana z Wrocławiem, wraz z mężem i córką Natashą mieszkała też w Berlinie.
Twórczość.
Zajmuje się zaangażowaną społecznie sztuką feministyczną. Operuje przede wszystkim obrazem i słowem: jej głównym medium jest fotografia, a zdjęciom towarzyszą często opowieści zaproszonych do współpracy bohaterek – ich herstorie. 
Tematyczną osią jej twórczości jest eksplorowanie problematyki kobiecości w polskim kontekście kulturowym. Artystka za cel stawia sobie przełamywanie tabu towarzyszącego tej płci, co realizuje poprzez poruszanie i oswajanie trudnych zagadnień, takich jak choroba, starość, cielesność, owłosienie, seksualność czy menstruacja. W swoich pracach proponuje niestereotypowe reprezentacje kobiecości, w kontrze do wyidealizowanych wizerunków reprodukowanych i promowanych w mediach. Eksploruje także przestrzenie kobiecych wspólnot i rytuałów, jest "siostrą kręgową", prowadzi warsztaty dla kobiet. 
Jej wystawy prezentowane są w całym kraju, nierzadko wzbudzając kontrowersje, i są dość szeroko komentowane tak w prasie lokalnej jak i mediach ogólnopolskich. Poprzez swoją pracę artystka angażuje się w proces wytwarzania zmiany społecznej. Jej twórczość sytuuje się na pograniczu sztuki współczesnej i działalności społeczno-politycznej, można postrzegać ją jako formę "modelującego rzeczywistość" artywizmu. 
"Kalendarz Amazonek 2005" i prace poruszające problematykę nowotworową.
Ważnym tematem w twórczości Moczarnej-Pasiek jest nowotwór piersi. We współpracy z Wrocławskim Stowarzyszeniem Amazonek Femina – Fenix stworzyła w 2005 r. kalendarz Amazonek, będący pierwszą publiczną i szeroko komentowaną prezentacją aktów kobiet po mastektomii. W analizie tej pracy Izabela Kowalczyk i Edyta Zierkiewicz zauważają, że była ona niezwykle odważna – dotknęła tabu i wzbudziła różnorodne i bardzo silne reakcje. Badaczki zwracają uwagę na problematykę "braku" w świetle dominacji męskiego spojrzenia oraz na estetyzację ciał modelek przy użyciu różnorodnych artybutów (kwiaty, korale, kapelusz etc.), "rekompensujących" utratę piersi oraz wizualną grę pomiędzy "zakrytym" i "odkrytym". Zauważają również erotyczny wymiar prac, przedstawiających kobiety z doświadczeniem choroby jako podmioty seksualne. Autorki podkreślają też edukacyjny i terapeutyczny wymiar Kalendarza – uwidocznienie traumy i wspieranie jej zaleczenia, stymulację zbiorowej świadomości problematyki raka piersi. Przełomowa w obrazowaniu raka piersi praca zestawiana była z realizacjami nurtu sztuki krytycznej, podejmującymi problematykę nienormatywnych ciał (m.in. K. Kozyry, A. Żmijewskiego czy J. Rajkowskiej). 
Kalendarz Amazonek 2005 stał się inspiracją do powstania kolejnych kalendarzy, m.in. kalendarza młodych Amazonek pt. Niejedna z Jedną, zrealizowanego na przełomie 2008 i 2009 r. przez Dorotę Kiałkę i będącą jej przyjaciółką artystkę Agnieszkę Kłos, do którego Moczarna-Pasiek została również zaproszona. Jak zauważa Zierkiewicz, oba te kalendarze były jednymi z nielicznych politycznych gestów ujawnienia blizny po mastektomii w polskim dyskursie raka piersi. Podczas prac nad kalendarzem "Niejedna z Jedną" Moczarna-Pasiek zrealizowała również cykl Córki Amazonki, przedstawiający dziewczynki żyjące z doświadczeniem choroby swojej mamy. 
Problematykę nowotworów i towarzyszącego im wykluczenia społecznego kobiet Moczarna-Pasiek eksplorowała później w projektach Kobieta i b(rak) – sesji zdjęciowej związanej z książką E. Ziarkiewicz – Cięcie oraz Nim rak da znak. W cyklu fotograficznym Cięcie (2009) jej modelkami są kobiety łyse, które utraciły włosy w wyniku chemioterapii. Ich portretom towarzyszą osobiste historie dotyczące m.in. straty, samoakceptacji i strategii radzenia sobie z doświadczeniem stygmatyzacji, związanej z widocznością braku włosów w procesie leczenia. Natomiast projekt Nim rak da znak (2013), zrealizowany we współpracy z fotografką Martą Szczygłowską, dotyczy profilaktyki nowotworów. Na 12 planszach znalazły się portrety kobiet w różnym wieku, ich wskazówki dotyczące dbania o zdrowie oraz szczegółowe informacje na temat badań. 
"Harda Wenus" (2011).
Zrealizowany w 2011 wraz z Klaudią Winiarską cykl zdjęć Harda Wenus przedstawia kobiety duże, niemieszczące się w powszechnie przyjętym kanonie piękna. Celem artystek było pokazanie autentyzmu i dowartościowanie cielesności realnej, niepoddanej zabiegom sztucznego upiększenia. Akty zaprezentowane zostały w galeriach handlowych oraz w magazynie Newsweek w formie kampanii społecznej na rzecz samoakceptacji, zdobywając dużą popularność i wzbudzając szeroką dyskusję. Przez odnotowującego "sterczące brzuchy", "obwisłe piersi", "wałki", "nogi jak kloce" oraz komentującego "wylewający się przez skórę tłuszcz" literaturoznawcę Krzysztofa Obremskiego akty te określone zostały mianem "(post)sarmackich". Natomiast Edyta Zierkiewicz zwraca uwagę na zawarty w pracach opór wobec opresjonującego kobiece ciała konsumpcjonizmu oraz na transgresyjny wymiar zdjęć – przedstawienie wolnej od przymusu seksualności poza stereotypową atrakcyjnością. W innym tekście Obremski zauważył, że projekt ten wpisuje się w postulat "pisania ciałem" Hélène Cixous i ma wymiar emancypujący z opresji męskiego spojrzenia oraz "fallocentrycznej wyobraźni". 
Inne projekty.
W 2013 r. artystka zrealizowała fotoreportaż Krąg, w którym przedstawiła zamknięte spotkanie nawiązującego do szamańskich tradycji Kręgu Kobiet. Cykl opowiada o przeżywaniu bycia we wspólnocie oraz o tajemnicy kobiecego zgromadzenia. W tym samym roku, we współpracy z Muzeum Współczesnym Wrocław, Moczarna-Pasiek zaprezentowała projekt Kobiecość? Próba Re-definicji? (2013), do współtworzenia którego zaprosiła różnorodne osoby identyfikujące się jako kobiety. Ich portrety i własne definicje kobiecości zostały zestawione w postaci wielogłosu. 
Rok później artystka zainicjowała powstanie grupy pomorskich seniorek, które zaprosiła do współtworzenia intermedialnego projektu Syreni Śpiew (2014/2015). Przez dziewięć miesięcy uczestniczki wspólnie eksplorowały dojrzałą kobiecość, a do mówienia o sobie użyły w subwersywny sposób "babcinych atrybutów", takich jak haft czy wypieki oraz wykonały wspólnie rytuał "ana-suromai""." 
W swojej twórczości Moczarna-Pasiek podejmuje też zagadnienie macierzyństwa. W cyklu prac Panna z Dzieckiem (2010) artystka upomniała się o widzialność i opowieści kobiet samodzielnie wychowujących dzieci, walcząc z ich stygmatyzacją w małych miejscowościach. Pracowała także nad projektem poświęconym kobietom bezdzietnym. 
Jej najnowszy projekt to Czerwony namiot, ćwiczenia z krwawienia, w ramach którego zaprasza kobiety do udziału w warsztatach "Siostrzeństwo krwi" i dzielenia się swoimi opowieściami menstruacyjnymi. Powstałe podczas spotkań elementy współtworzyć mają patchworkową instalację artystyczną "zbudowaną z artefaktów krwi i kolektywnej energii osób, które je tworzyły". 
W ramach wystawy "Matka Ziemia" w BWA Wrocław w 2022 r. pokazała pracę wideo 52º 43’ 15.516” N 23º 34’ 39.209” E, opowiadającą o rytuale użyźniania ziemi krwią menstruacyjną i nawiązującą do praktyk społeczeństw matriarchalnych, badanych przez Mariję Gimbutas. 
Wybrane wystawy indywidualne.
2020 – Jelczańskie HERstorie, Miejsko-Gminne Centrum Kultury, Jelcz-Laskowice;
2016 – "Kalendarz Amazonek 2005", II Słupski Kongres Kobiet, Ustka, 2016,
2014/2015 – "Syreni Śpiew", Baszta Czarownic, Bałtycka Galeria Sztuki Współczesnej w Słupsku; 2016 – Dom Norymberski w Krakowie; 2016 – BWA Galeria Sztuki w Olsztynie; 
2013 – "Kobiecość? Próba Re-definicji", kurator: Bartek Lis, Muzeum Współczesne Wrocław; 2014 – Bałtycka Galeria Sztuki Współczesnej w Słupsku; 2016 – Fundacja Feminoteka, Warszawa; 2016 – VIII Kongres Kobiet, Warszawa; 2017 – Dom Darmstadt, Płock;
2011 – "Harda Wenus", Hotel Filmar, Toruń; 
2011 – "Amaravati", Galeria BB, Kraków.
2010 – "Panna z Dzieckiem", klub Grawitacja w Warszawie; galeria Outdoor, Wrocław; Biblioteka Pedagogiczna w Toruniu.
2009 – "Cięcie", Wrocław, Trójmiasto, Katowice; Muzeum Pałacu w Wilanowie, Warszawa; 2010 – Dom Kultury Śródmieście, Warszawa; 2010 – Ratusz w Kaliszu, Kalisz; 2010 – Biblioteka Pedagogiczna, Toruń; 2011 – Instytut Polski, Asociación Copérnico, Departament Kultury i Turystyki oraz Archiwum Główne Murcji, Murcja; 2013 – Szpital Quiron Tenerife, Szpital Quiron Costa Adeje, Teneryfa, 2020 – Pałac w Żmigrodzie, Żmigród.
Wybrane wystawy zbiorowe.
2022 – "Matka Ziemia", kuratorka: Joanna Synowiec, BWA Wrocław. 
2020 – "Rytuał Kobiet", kuratorka: Agata Saraczyńska, online. 
2019/2020 – "Kreatywne Stany Chorobowe: AIDS, HIV, RAK", grupa badawcza: Luiza Kempińska, Paweł Leszkowicz, Zofia Nierodzińska, Jacek Zwierzyński, Galeria Miejska Arsenał w Poznaniu. 
2018 – "Decydentki", 9.03-29.03.2018, kuratorki: Iwona Demko i Renata Kopyto, Dom Norymberski w Krakowie.
2016 – "Meerschmerz – Może Współdzielne", kuratorka: Zofia Reznik, Centrum Sztuki Współczesnej HALLE 14, Lipsk; 2017 – BWA Wrocław.
2013 – "Rytuał X – Koniec Cywilizacji. Ostatnia Noc Szamanów", Port Miejski, Wrocław.
2008 – "Niejedna z jedną," Ratusz we Wrocławiu, 2009 – Stary Browar, Poznań.
Wyróżnienia.
Artystka była wielokrotnie zapraszana na rezydencje artystyczne oraz do udziału w panelach i wydarzeniach dotyczących praw kobiet jako ekspertka. Jedna z jej fotografii znalazła się na okładce publikacji "Kobieta i (b)rak. Wizerunki raka piersi w kulturze", pod red. Edyty Zierkiewicz i Aliny Łysak, [Wrocław] 2007.

</doc>
<doc id="4908607" url="https://pl.wikipedia.org/wiki?curid=4908607" title="Uzurpatorka">
Uzurpatorka

Uzurpatorka () – meksykańska telenowela wyprodukowana przez wytwórnię Televisa w 2019 roku. W roli tytułowej Sandra Echeverría. Nowa wersja Pauliny. 
Polska premiera serialu odbyła się 1 października 2020 o godzinie 12.55 w TV4.
Fabuła.
Paola Miranda nie jest szczęśliwa jako żona prezydenta Meksyku i postanawia rozpocząć nowe życie. W tym celu kobieta usiłuje doprowadzić do tego, by jej siostra bliźniaczka Paulina Doria zaczęła ją udawać.
Emisja w Polsce.
Telenowela w Polsce emitowana jest od 1 października, od poniedziałku do piątku o godzinie 12.55 w TV4.

</doc>
<doc id="4908608" url="https://pl.wikipedia.org/wiki?curid=4908608" title="Dystrykt Kirenia (Cypr Północny)">
Dystrykt Kirenia (Cypr Północny)

Dystrykt Kirenia (tr. "Girne İlçesi") – jednostka podziału administracyjnego Tureckiej Republiki Cypru Północnego. Stolicą jest Kirenia. W 2006 dystrykt zamieszkiwały 57902 osoby. 
Zgodnie z prawem Republiki Cypru obszar północnocypryjskiego dystryktu Kirenia wchodzi w skład cypryjskiego dystryktu Kirenia.

</doc>
<doc id="4908609" url="https://pl.wikipedia.org/wiki?curid=4908609" title="Szczawienko (gmina)">
Szczawienko (gmina)

Szczawienko (tuż po wojnie "Solice Dolne") – dawna gmina wiejska istniejąca w latach 1945–1950 w woj. wrocławskim (dzisiejsze woj. dolnośląskie). Siedzibą władz gminy było Szczawienko (1951-54 dzielnica Szczawna-Zdroju, a od 1970 dzielnica Wałbrzycha).
Gmina "Solice Dolne" powstała po II wojnie światowej na terenie tzw. Ziem Odzyskanych (tzw. II okręg administracyjny – "Dolny Śląsk"). 28 czerwca 1946 gmina – jako jednostka administracyjna powiatu wałbrzyskiego – weszła w skład nowo utworzonego woj. wrocławskiego.
Gmina była podzielona na 3 gromady: Szczawienko, Lubiechów i Książ. 14 lutego 1946 gmina liczyła 7739 mieszkańców.
Gminę Szczawienko zniesiono 1 stycznia 1951, a jej obszar włączono do miasta Szczawna-Zdroju, z niewielkimi obszarami włączonymi do Wałbrzycha.

</doc>
<doc id="4908622" url="https://pl.wikipedia.org/wiki?curid=4908622" title="Cyraneczka płowa">
Cyraneczka płowa

Cyraneczka płowa ("Anas capensis") – gatunek ptaka z rodziny kaczkowatych (Anatidae). Występuje nieregularnie na terenie Afryki Subsaharyjskiej w trzech subpopulacjach; nie wyróżnia się podgatunków. Nie jest zagrożony wyginięciem.
Taksonomia.
Po raz pierwszy gatunek opisał Johann Friedrich Gmelin w 1789. Holotyp pochodził z Przylądka Dobrej Nadziei. Autor nadał cyraneczce płowej nazwę "Anas capensis". Jest ona obecnie (2020) podtrzymywana przez Międzynarodowy Komitet Ornitologiczny. Uznaje on cyraneczkę płową za gatunek monotypowy, podobnie jak autorzy HBW i "Clements Checklist of Birds of the World".
Dawniej niektórzy autorzy umieszczali cyraneczkę płową w rodzaju "Nettion".
Morfologia.
Długość ciała cyraneczki płowej wynosi około 44–48 cm; masa ciała samców ("n"=31) – 352–502 g ze średnią 419 g, samic ("n"=25) – 316–451 g ze średnią 380 g. Przeważnie u samców można dostrzec niewielki czub na karku. Upierzenie w większości jednolicie szare. Wyróżnia się ciemniejszy, bardziej brązowy grzbiet. Boki ciała plamkowane. Lusterko szmaragdowozielone z białym obrzeżeniem. U samca dziób ma barwę jaskraworóżową, nasada jest czarna; u samic – podobnie, jedynie w bardziej matowych odcieniach. Samice wyróżniają się również nieco ciemniejszą głową. Nogi matowo żółtawe. Tęczówka od jasnobrązowej po pomarańczowoczerwoną.
Cyraneczki płowe są łatwe do rozpoznania dzięki połączeniu ogólnie jasnego upierzenia, jednolitego ubarwienia głowy oraz charakterystycznego wyglądu lusterka. Marmurki ("Marmaronetta angustirostris") odróżniają od nich nieznacznie większe rozmiary ciała, ciemna plama po bokach głowy i brak lusterka.
Zasięg występowania.
Zasięg występowania cyraneczki płowej jest nieregularny, obejmuje część Afryki Subsaharyjskiej. Jedna z subpopulacji zasiedla Czad, Niger i część Nigerii – położone po części w Kotlinie Czadu. Skupiona jest w okolicy jeziora Czad. Być może jej przedstawiciele prowadzą nomadyczny tryb życia – przygodne obserwacje pochodzą między innymi z Ghany, południowej Libii i z Sudanu, w którym być może cyraneczka płowa gniazdowała. Według informacji z połowy lat 50. XX wieku jedyne ówcześnie znane pewne obserwacje pochodziły ze zbiorników z okolic Al-Faszir i z Dżabal Marra, gdzie owe ptaki gniazdowały.
Druga subpopulacja występuje na obszarze od Etiopii na południe przez Kenię po Tanzanię i przyległe państwa, wzdłuż wschodniej części Wielkich Rowów Afrykańskich. W Etiopii cyraneczki płowe występują na południe od równoleżnika 9°30’N.
Zasięg występowania trzeciej subpopulacji obejmuje Afrykę Południową. Jej przedstawiciele zamieszkują Angolę, środkową i nadbrzeżną część Namibii, Botswanę, Zimbabwe i Południową Afrykę. W północnej Botswanie i zachodnim Zimbabwe cyraneczki płowe występują głównie w okolicach solnisk skupionych w regionie Makgadikgadi, wzdłuż transgranicznej rzeki Nata, dalej po płaskowyż Matabele w Zimbabwe i przygraniczny Park Narodowy Hwange.
Ekologia i zachowanie.
Cyraneczki płowe preferują płytkie wody słonawe i słone, jak te obecne w solniskach, lagunach, estuariach i równiach pływowych (wattach). Występują również w wodach słodkich, w pobliżu rzek i wybrzeży, w okolicach tam. Pojawiają też się na jeziorach sodowych. Przynajmniej w południowej części Afryki wykorzystują również osadniki. Spotykane są tam też na jeziorach typu "vlei"; nazwa ta stosowana jest głównie w Południowej Afryce.
W Etiopii cyraneczki płowe odnotowywane były do 2420 m n.p.m.; według innego źródła na obszarze Wielkiego Rowu Wschodniego mają występować od terenów nizinnych do 1700 m n.p.m. Przeważnie obserwowane są w parach lub niewielkich grupach, jednak w okresie pierzenia mogą łączyć się w stada złożone z kilkuset osobników. Pożywieniem cyraneczek płowych są głównie bezkręgowce, około ¼ pokarmu stanowi materia roślinna. Żerują zwykle nad ranem (7–9) i po południu (15–17). Zbierają pokarm z powierzchni wody i tuż spod niej, zanurzając głowę i szyję.
Lęgi.
W całym zasięgu występowania okres lęgowy związany jest z pojawianiem się intensywnych opadów deszczu i związanej z nimi obfitości pożywienia. W Etiopii zniesienia stwierdzano w styczniu, od marca do maja i od września do października. Okres lęgowy w Sudanie trwa od czerwca do września, w Kenii – od kwietnia do maja, W Tanzanii – w sierpniu. W Południowej Afryce największe nasilenie lęgów przypada na okres od czerwca do listopada, stwierdzano je jednak cały rok. W Botswanie większość zniesień notowano od kwietnia do sierpnia. Cyraneczki płowe przeważnie są monogamiczne, niektóre pary utrzymują się kilka lat; obserwowano jednak przypadki poligamii. Ich toki są dość złożone. Regularnie odnotowuje się wymuszanie kopulacji.
Zwykle gniazda poszczególnych par są rozproszone, w większym zagęszczeniu budowane są na wyspach. Mają formę zagłębienia w ziemi obficie wyściełanego puchem i ukrytego wśród roślinności, która w miejscach ze szczególnie gęstym podszytem tworzy „tunel” prowadzący do gniazda. Ukończenie gniazda zajmuje 2–10 dni; miejsce na nie wybiera samica. Zniesienie zawiera od 5 do 11 jaj (rzadko do 15) o wymiarach 43–56,8 mm na 31–45,5 mm, składanych w jednodniowych odstępach. Samica wysiaduje je sama przez 26 do 30 dni. Młode są w pełni opierzone po 42–56 dniach życia. Opiekują się nimi obydwoje rodzice; czasami młode z różnych lęgów łączą się w grupy.
Status i zagrożenia.
IUCN uznaje cyraneczkę płową za gatunek najmniejszej troski nieprzerwanie od 1988 (stan w 2020). BirdLife International uznaje trend liczebności populacji za prawdopodobnie wzrostowy.

</doc>
<doc id="4908623" url="https://pl.wikipedia.org/wiki?curid=4908623" title="Bae Gi-tae">
Bae Gi-tae



</doc>
<doc id="4908624" url="https://pl.wikipedia.org/wiki?curid=4908624" title="Exchange Theory">
Exchange Theory



</doc>
<doc id="4908626" url="https://pl.wikipedia.org/wiki?curid=4908626" title="Lara Della Mea">
Lara Della Mea

Lara Della Mea (ur. 10 stycznia 1999 w Tarvisio) – włoska narciarka alpejska, brązowa medalistka mistrzostw świata w drużynie.
Kariera.
Po raz pierwszy na arenie międzynarodowej pojawiła się 9 listopada 2015 roku w Solda, gdzie w zawodach juniorskich zajęła 57. miejsce w gigancie. W marcu 2017 roku wystartowała na mistrzostwach świata juniorów w Åre, gdzie jej najlepszym wynikiem było dziesiąte miejsce w gigancie. W lutym 2017 roku wzięła udział w olimpijskim festiwalu młodzieży Europy w Erzurum. W slalomie zdobyła brązowy medal, a w slalomie gigancie uplasowała się na siódmym miejscu. Była też między innymi piąta w slalomie podczas mistrzostw świata juniorów w Val di Fassa dwa lata później.
W Pucharze Świata zadebiutowała 27 października 2018 roku w Sölden, gdzie została zdyskwalifikowana w gigancie. Po raz pierwszy w zawodach tej rangi została sklasyfikowana 29 grudnia 2018 roku w Semmering, zajmując 16. miejsce w tej samej konkurencji. Tym samym wywalczyła pierwsze w karierze punkty do klasyfikacji generalnej cyklu.
W 2019 roku zdobyła brązowy medal mistrzostw świata w Åre w zawodach drużynowych. Na tych mistrzostwach wystąpiła również w slalomie, jednak nie ukończyła drugiego przejazdu i nie została sklasyfikowana.
Osiągnięcia.
Puchar Świata.
Miejsca na podium w zawodach.
Della Mea nie stawała na podium zawodów PŚ.

</doc>
<doc id="4908629" url="https://pl.wikipedia.org/wiki?curid=4908629" title="Szczebel (skała)">
Szczebel (skała)

Szczebel – skała w lesie na wschodnich obrzeżach wsi Ryczów w województwie śląskim, w powiecie zawierciańskim, w gminie Ogrodzieniec. Należy do tzw. Ryczowskiego Mikroregionu Skałkowego na Wyżynie Częstochowskiej. Znajduje się na wzgórzu Szczebel.
Skała Szczebel zbudowana jest z twardych wapieni skalistych. Ma wysokość 14–16 m, ściany połogie lub pionowe. Uprawiana jest na niej wspinaczka skalna, ale skała ta jest mało popularna. Na jej północno-zachodniej ścianie wspinacze poprowadzili 8 dróg wspinaczkowych o trudności od V do VI.1+ w skali polskiej. 5 dróg ma zamontowane stałe punkty asekuracyjne: ringi (r) i ringi zjazdowe (rz).

</doc>
<doc id="4908630" url="https://pl.wikipedia.org/wiki?curid=4908630" title="Antoni Rojewski">
Antoni Rojewski



</doc>
<doc id="4908631" url="https://pl.wikipedia.org/wiki?curid=4908631" title="Józef Rojewski">
Józef Rojewski



</doc>
<doc id="4908632" url="https://pl.wikipedia.org/wiki?curid=4908632" title="Szczebel (ujednoznacznienie)">
Szczebel (ujednoznacznienie)



</doc>
<doc id="4908633" url="https://pl.wikipedia.org/wiki?curid=4908633" title="Jakub Rojowski">
Jakub Rojowski

Jakub Rojowski z Rojowa herbu Cholewa – kasztelan wiślicki w 1684 roku, rzekomy cześnik dobrzyński w latach 1666-1684, sędzia kapturowy województwa sandomierskiego w 1669 roku, duktor powiatu pilzneńskiego w 1669 roku.
Był elektorem Michała Korybuta Wiśniowieckiego z województwa sandomierskiego w 1669 roku. Poseł na sejm nadzwyczajny 1670 roku z województwa sandomierskiego.

</doc>
<doc id="4908636" url="https://pl.wikipedia.org/wiki?curid=4908636" title="Szczebel (wzgórze)">
Szczebel (wzgórze)

Szczebel (432 m) – wzniesienie w miejscowości Ryczów w województwie śląskim, w powiecie zawierciańskim, w gminie Ogrodzieniec. Znajduje się na wschodnich obrzeżach wsi, przy jej granicy z Kocikową. Pod względem geograficznym znajduje się na Wyżynie Ryczowskiej wchodzącej w skład Wyżyny Częstochowskiej.
Szczebel jest w większości porośnięty lasem, ale są na nim też łąki i pola uprawne. Na lotniczej mapie Geoportalu widać, że spora część jego powierzchni to młody, rzadki las, w przeszłości Szczebel był więc w znacznie większym stopniu, lub w całości zajęty pod uprawę. Jest na nim pojedyncza dość wybitna skała wapienna, również o nazwie Szczebel. Uprawiana jest na niej wspinaczka skalna. Przez wspinaczy skalnych zaliczana jest do tzw. Ryczowskiego Mikroregionu Skałkowego.

</doc>
<doc id="4908638" url="https://pl.wikipedia.org/wiki?curid=4908638" title="Adam Paprocki">
Adam Paprocki

Adam (Adrian) Paprocki herbu Jelita – sędzia stężycki od 1669 roku (zrezygnował przed 4 czerwca 1686 roku), pisarz stężycki w latach 1648-1668.
Był elektorem Michała Korybuta Wiśniowieckiego z województwa sandomierskiego w 1669 roku.

</doc>
<doc id="4908641" url="https://pl.wikipedia.org/wiki?curid=4908641" title="Stanisław Dzik Gojski">
Stanisław Dzik Gojski

Stanisław Dzik Gojski (Goyski, Gozdzki) herbu Doliwa – starosta stężycki od 1686 roku, (zrezygnował przed 2 kwietnia 1693 roku), podczaszy sandomierski w latach 1668-1686, podczaszy czerski w 1665 roku, dworzanin królewski w 1669 roku.
Poseł na sejm elekcyjny 1669 roku, sejm elekcyjny 1674 roku, sejm 1685 roku z województwa sandomierskiego.
Był elektorem Michała Korybuta Wiśniowieckiego z województwa sandomierskiego w 1669 roku.

</doc>
<doc id="4908642" url="https://pl.wikipedia.org/wiki?curid=4908642" title="Kamari">
Kamari

Kamari – wieś w południowo-wschodniej części wyspy Santoryn w archipelagu Cyklad w gminie Thira, w Grecji.

</doc>
<doc id="4908643" url="https://pl.wikipedia.org/wiki?curid=4908643" title="Andrzej Hynek">
Andrzej Hynek

Andrzej Hynek herbu Topór – łowczy podlaski już w 1669 roku.
Był elektorem Michała Korybuta Wiśniowieckiego z województwa sandomierskiego w 1669 roku.

</doc>
<doc id="4908644" url="https://pl.wikipedia.org/wiki?curid=4908644" title="Lateracanthus">
Lateracanthus

Lateracanthus – rodzaj widłonogów z rodziny Chondracanthidae. Nazwa naukowa tego rodzaju skorupiaków została opublikowana w 1966 roku przez biologów Zbigniewa Kabatę i Alexandra Władimirowicza Gusiewa. 

</doc>
<doc id="4908645" url="https://pl.wikipedia.org/wiki?curid=4908645" title="Bazelówka">
Bazelówka

Bazelówka (395 m) – wzniesienie w miejscowości Ryczów w województwie śląskim, w powiecie zawierciańskim, w gminie Ogrodzieniec. Znajduje się na wschodnich obrzeżach wsi, przy jej granicy ze Złożeńcem. Pod względem geograficznym znajduje się na Wyżynie Ryczowskiej wchodzącej w skład Wyżyny Częstochowskiej. 
Bazelówka jest porośnięta lasem, ale jest to las młody, a na mapie lotniczej Geoportalu widoczne są jeszcze prostokątne zarysy dawnych pól uprawnych. W przeszłości Bazelówka była więc w znacznie większym stopniu niż obecnie, lub w całości zajęta pod uprawę. Pola uprawne znajdują się jeszcze w niewielkiej odległości na zachód i północ od jej punktu kulminacyjnego. 
Po południowej stronie Bazelówki biegnie przez las piaszczysta droga z Ryczowa do wsi Złożeniec. Bazelówka znajduje się po jej lewej stronie. Po prawej stronie drogi znajduje się skała Bazelowa, na której uprawiana jest wspinaczka skalna. Przy drodze tej znajdują się jeszcze dwie inne skały wspinaczkowe: Industrialna i Brzuchacka Skała.

</doc>
<doc id="4908646" url="https://pl.wikipedia.org/wiki?curid=4908646" title="Lateracanthus curtus">
Lateracanthus curtus

Lateracanthus curtus – gatunek widłonogów z rodziny Chondracanthidae. Nazwa naukowa tego gatunku skorupiaków została opublikowana w 1993 roku przez kanadyjskiego parazytologa polskiego pochodzenia Zbigniewa Kabatę.

</doc>
<doc id="4908647" url="https://pl.wikipedia.org/wiki?curid=4908647" title="Lateracanthus quadripedis">
Lateracanthus quadripedis

Lateracanthus quadripedis – gatunek widłonogów z rodziny Chondracanthidae. Nazwa naukowa tego gatunku skorupiaków została opublikowana w 1966 roku przez kanadyjskiego parazytologa polskiego pochodzenia Zbigniewa Kabatę i radzieckiego parazytologa-helmintologa Alexandra Władimirowicza Gusiewa. Gatunek został ujęty w Catalogue of Life.

</doc>
<doc id="4908653" url="https://pl.wikipedia.org/wiki?curid=4908653" title="Lateracanthus novus">
Lateracanthus novus

Lateracanthus novus – gatunek widłonogów z rodziny Chondracanthidae. Nazwa naukowa tego gatunku skorupiaków została opublikowana w 1992 roku przez kanadyjskiego parazytologa polskiego pochodzenia Zbigniewa Kabatę.

</doc>
<doc id="4908659" url="https://pl.wikipedia.org/wiki?curid=4908659" title="Lernaeosolea">
Lernaeosolea

Lernaeosolea – rodzaj widłonogów z rodziny Chondracanthidae. Nazwa naukowa tego rodzaju skorupiaków została opublikowana w 1944 roku przez amerykańskiego biologa Charlesa Brancha Wilsona.

</doc>
<doc id="4908663" url="https://pl.wikipedia.org/wiki?curid=4908663" title="Efe Bayram">
Efe Bayram

Efe Bayram (ur. 1 marca 2002 w Ankarze) – turecki siatkarz, grający na pozycji przyjmującego.
Sukcesy klubowe.
Superpuchar Turcji:
Puchar Challenge:
Liga turecka: 
Sukcesy reprezentacyjne.
Liga Europejska:

</doc>
<doc id="4908666" url="https://pl.wikipedia.org/wiki?curid=4908666" title="Lernaeosolea lycodis">
Lernaeosolea lycodis

Lernaeosolea lycodis – gatunek widłonogów z rodziny Chondracanthidae. Nazwa naukowa tego gatunku skorupiaków została opublikowana w 1944 roku przez amerykańskiego biologa Charlesa Brancha Wilsona. Gatunek został ujęty w Catalogue of Life.

</doc>
<doc id="4908667" url="https://pl.wikipedia.org/wiki?curid=4908667" title="Kosia Góra">
Kosia Góra

Kosia Góra (426 m) – wzniesienie w miejscowości Ryczów w województwie śląskim, w powiecie zawierciańskim, w gminie Ogrodzieniec. Znajduje się po prawej stronie asfaltowej drogi z Ryczowa do Złożeńca, w odległości około 100 m na wschód od widocznej z tej drogi Strażnicy Ryczów. Pod względem geograficznym znajduje się na Wyżynie Ryczowskiej wchodzącej w skład Wyżyny Częstochowskiej. 
Kosia Góra jest porośnięta lasem, ale jej szczyt jest skalisty. Znajduje się na nim Kosia Skała będąca obiektem wspinaczki skalnej. W skałach Kosiej Góry znajdują się dwa obiekty jaskiniowe: Schronisko Dolne w Kosiej Górze i Schronisko Górne w Kosiej Górze. 

</doc>
<doc id="4908680" url="https://pl.wikipedia.org/wiki?curid=4908680" title="Elizabeth Truss">
Elizabeth Truss



</doc>
<doc id="4908692" url="https://pl.wikipedia.org/wiki?curid=4908692" title="Zespół Shprintzena-Goldberga">
Zespół Shprintzena-Goldberga



</doc>
<doc id="4908697" url="https://pl.wikipedia.org/wiki?curid=4908697" title="Schronisko Górne w Kosiej Górze">
Schronisko Górne w Kosiej Górze

Schronisko Górne w Kosiej Górze, Schronisko w skałach na wschód od Grodziska Górne – schron jaskiniowy znajdujący się na wzgórzu Kosia Góra we wsi Ryczów w województwie śląskim, w powiecie zawierciańskim, w gminie Ogrodzieniec. Wzgórze to znajduje się w lesie, w odległości około 200 m na wschód od skały Strażnica widocznej po prawej stronie asfaltowej drogi z Ryczowa do Złożeńca. W literaturze turystycznej wzgórze lokalizowane jest w paśmie wzniesień zwanym Pasmem Smoleńsko-Niegowonickim. W regionalizacji geograficznej Polski według Jerzego Kondrackiego znajduje się na Wyżynie Ryczowskiej będącej częścią Wyżyny Częstochowskiej, ta zaś wchodzi w skład Wyżyny Krakowsko-Częstochowskiej.
Opis schroniska.
Schronisko znajduje się po północnej stronie najwyższej ze skał Kosiej Góry (jest to Kosia Skała). Ma jeden otwór wejściowy o szerokości około 2 m i głębokości do 2,5 m. Znajduje się on na rozpadlinie u południowo-wschodniej podstawy najwyższej skały. Do wnętrza schroniska prowadzi ciasny, trójkątny otwór pod okapem. Znajduje się za nim niska komórka o kwadratowym zarysie, przegrodzona pionowym progiem o wysokości 0,5 m. W stropie nad nim znajdują się zaklinowane głazy. Przez szczeliny między nimi przebija się światło słoneczne. W głąb skały odchodzi od komórki niski i zamulony korytarzyk. Można dostrzec jego kontynuację na długości kilku metrów, ale dla człowieka jest zbyt ciasny.
Schronisko wytworzyło się w wapieniach jury późnej. Jest fragmentem większego obiektu jaskiniowego, który powstał w warunkach freatycznych na międzyławicowej fudze rozciętej pionowym pęknięciem. Schronisko jest wilgotne, o piaszczystym namulisku pokrytym śmieciami i skalnymi blokami. W jego otworze rosną paprocie, mchy i porosty, wewnątrz obserwowano liczne pajęczaki.
Historia poznania i dokumentacji.
Schronisko jest znane od dawne i odwiedzane – świadczą o tym m.in. śmieci na jego dnie. Po raz pierwszy wzmiankowali go M. Szelerewicz i A. Górny w 1991 r. Oni też sporządzili jego dokumentację dla Zarządu Zespołu Jurajskich Parków Krajobrazowych woj. katowickiego oraz dla Ministerstwa Środowiska w roku 2000.
U podstawy południowej ściany Kosiej Skały jest jeszcze drugie schronisko – Schronisko Dolne w Kosiej Górze.

</doc>
<doc id="4908704" url="https://pl.wikipedia.org/wiki?curid=4908704" title="James Dalton Highway">
James Dalton Highway



</doc>
<doc id="4908705" url="https://pl.wikipedia.org/wiki?curid=4908705" title="Ghulam Raziq">
Ghulam Raziq

Ghulam Raziq (ur. 11 listopada 1932 w Nathot w Pendżabie, zm. 24 czerwca 1989 w Rawalpindi) – pakistański lekkoatleta, płotkarz i sprinter, mistrz igrzysk Imperium Brytyjskiego i Wspólnoty Brytyjskiej, trzykrotny olimpijczyk.
Specjalizował się w biegu na 110 metrów przez płotki, ale z powodzeniem startował również w krótkich biegach sprinterskich.
Odpadł w półfinałach biegu na 110 metrów przez płotki i sztafety 4 × 100 metrów oraz w eliminacjach biegu na 100 metrów na igrzyskach olimpijskich w 1956 w Melbourne. Zwyciężył w biegu na 110 metrów przez płotki oraz zdobył brązowy medal w sztafecie 4 × 100 metrów na igrzyskach azjatyckich w 1958 w Tokio.
Zdobył brązowy medal w biegu na 120 jardów przez płotki (przegrywając jedynie z Keithem Gardnerem z Jamajki i Jacobusem Swartem ze Związku Południowej Afryki, a także odpadł w eliminacjach biegu na 100 jardów na igrzyskach Imperium Brytyjskiego i Wspólnoty Brytyjskiej w 1958 w Cardiff. Na igrzyskach olimpijskich w 1960 w Rzymie odpadł w półfinałach biegu na 110 metrów przez płotki i sztafety 4 × 100 metrów. Zdobył srebrny medal w biegu na 110 metrów przez płotki na igrzyskach azjatyckich w 1962 w Dżakarcie.
Zwyciężył w biegu na 120 jardów przez płotki, wyprzedzając Dave’a Prince’a z Australii i Lauriego Taitta z Anglii na igrzyskach Imperium Brytyjskiego i Wspólnoty Brytyjskiej w 1962 w Perth. Odpadł w eliminacjach biegu na 110 metrów przez płotki na igrzyskach olimpijskich w 1964 w Tokio. Zdobył brązowy medal w biegu na 120 jardów przez płotki na igrzyskach Imperium Brytyjskiego i Wspólnoty Brytyjskiej w 1966 w Kingston, za Anglikami Davidem Hemerym i Mikiem Parkerem. Zwyciężył w biegu na 110 metrów przez płotki na igrzyskach azjatyckich w 1966 w Bangkoku.
Rekord życiowy Raziqa w biegu na 110 metrów przez płotki wynosił 13,9 s (grudzień 1963 w Rawalpindi, a w biegu na 100 metrów 10,5 s (1958)..

</doc>
<doc id="4908715" url="https://pl.wikipedia.org/wiki?curid=4908715" title="Piotr na Sycynie Kochanowski">
Piotr na Sycynie Kochanowski

Piotr z Konar na Sycynie Kochanowski herbu Korwin – kasztelan radomski w 1676 roku, wojski sandomierski w latach 1661-1676, marszałek sądów kapturowych radomskich w 1669 roku, pułkownik i rotmistrz wojska powiatowego województwa sandomierskiego w 1672 roku, 
Był elektorem Michała Korybuta Wiśniowieckiego z województwa sandomierskiego w 1669 roku.

</doc>
<doc id="4908716" url="https://pl.wikipedia.org/wiki?curid=4908716" title="Michael Christian Festing">
Michael Christian Festing



</doc>
<doc id="4908722" url="https://pl.wikipedia.org/wiki?curid=4908722" title="Ariel Ltd">
Ariel Ltd



</doc>
<doc id="4908726" url="https://pl.wikipedia.org/wiki?curid=4908726" title="Wojciech Stachurski">
Wojciech Stachurski

Wojciech Adam Stachurski (ur. 23 maja 1955 w Kielcach, zm. 15 grudnia 2020 w Chęcinach) – polski autor tekstów, kompozytor, muzyk, producent muzyczny, scenarzysta. Członek zwyczajny Stowarzyszenia Autorów ZAiKS, sekcji kompozytorskiej i małych form literackich. Laureat Nagrody Miasta Kielce. Zdobywca trzech złotych płyt i jednej platynowej.
Absolwent Wyższej Szkoły Pedagogicznej w Kielcach. Autor ponad 500 tekstów piosenek oraz muzyki, które znalazły się na ponad 100 wydawnictwach fonograficznych. W ciągu pracy zawodowej związany między innymi z Kieleckim Centrum Kultury, Wojewódzkim Domem Kultury w Kielcach, Telewizją Polsat oraz redakcją Echa Dnia i Telewizji Kablowej Kielce. Wieloletni wiceprezes Kieleckiego Klubu Jazzowego. Ojciec Michała Stachurskiego, perkusisty zespołu Mafia, kuzyn strzelca sportowego Rajmunda Stachurskiego. Ze strony żony skoligacony z rodziną Jarońskich.
Zmarł 15 grudnia 2020 na COVID-19 w czasie światowej epidemii tej choroby. Został pochowany na cmentarzu parafii Przemienienia Pańskiego na kieleckim Białogonie.
U Ojca.
Przez ponad 40 lat Wojciech Stachurski kierował założonym wraz ze studiującym w Kielcach radomskim muzykiem Sylwestrem Hernikiem zespołem U Ojca. 

</doc>
<doc id="4908731" url="https://pl.wikipedia.org/wiki?curid=4908731" title="Abraham Biejkowski">
Abraham Biejkowski

Abraham Biejkowski herbu Jastrzębiec – pisarz sandomierski w latach 1661-1673, pisarz grodzki kamieniecki w 1642 roku, podstarości radomski w 1660 roku.
Wpisał się na Uniwersytet Krakowski w semestrze zimowym 1632/1633. Był elektorem Michała Korybuta Wiśniowieckiego z województwa sandomierskiego w 1669 roku.

</doc>
<doc id="4908734" url="https://pl.wikipedia.org/wiki?curid=4908734" title="Imerowigli">
Imerowigli

Imerowigli (gr. "Ημεροβίγλι") – wieś w północnej części wyspy Santoryn w archipelagu Cyklad w gminie Thira, Grecja.

</doc>
<doc id="4908743" url="https://pl.wikipedia.org/wiki?curid=4908743" title="Stanisław Jordan (zm. ok. 1689)">
Stanisław Jordan (zm. ok. 1689)

Stanisław Jordan herbu Trąby (zm. ok. 1689 roku) – miecznik chełmski w latach 1667-1685.
Był elektorem Michała Korybuta Wiśniowieckiego z województwa sandomierskiego w 1669 roku.

</doc>
<doc id="4908746" url="https://pl.wikipedia.org/wiki?curid=4908746" title="Pirgos (Santoryn)">
Pirgos (Santoryn)

Pirgos (gr. "Πύργος") – wieś w środkowej części wyspy Santoryn w archipelagu Cyklad w gminie Thira, Grecja.

</doc>
<doc id="4908752" url="https://pl.wikipedia.org/wiki?curid=4908752" title="Notariat (Polska)">
Notariat (Polska)



</doc>
<doc id="4908756" url="https://pl.wikipedia.org/wiki?curid=4908756" title="Jan Paprocki">
Jan Paprocki

Jan Paprocki herbu Jastrzębiec (zm. w 1671 roku) – podstoli przemyski w latach 1660-1670, burgrabia krakowski od 1656 roku.
Był elektorem Michała Korybuta Wiśniowieckiego z województwa sandomierskiego w 1669 roku.

</doc>
<doc id="4908757" url="https://pl.wikipedia.org/wiki?curid=4908757" title="Romuald Baczyński">
Romuald Baczyński

Romuald Baczyński (ur. 12 września 1893 w Osowcach, zm. 25 kwietnia 1957) – polski wojskowy, nauczyciel i urzędnik.
Życiorys.
Urodził się 12 września 1893 r. w Osowcu koło Buczacza jako syn Ludwika (pisarza miejskiego) i Marii z domu Karpińskiej. Ukończył szkołę powszechną w Podhajcach, a następnie liceum w Tarnopolu, po którym podjął studia prawnicze. Po wybuchu I wojny światowej przerwał studia i wstąpił do Polskiej Organizacji Wojskowej, służąc jako łącznik, a następnie walczył w 1 Pułku Piechoty 1 Brygady Legionów Polskich, przechodząc cały szlak bojowy. W latach 1918–1921 brał udział w wojnie polsko-bolszewickiej, po której jako weteran otrzymał działkę osadnika wojskowego koło Pińska. Po wojnie pracował w Poleskim Urzędzie Wojewódzkim, a następnie jako nauczyciel w Krzemieńcu i Kosowie Poleskim. 10 marca 1937r. został odznaczony Medalem Niepodległości.
W marcu 1939 r. został zmobilizowany i skierowany do służby w Brześciu i w Baranowiczach. We wrześniu 1939 r. został wzięty do niewoli przez wojska sowieckie koło Halicza, ale zbiegł i przedostał się do Lwowa, gdzie rozpoczął pracę w spółdzielni uniwersyteckiej. W czasie niemieckiej okupacji należał do Okręgu Lwów Armii Krajowej i uczestniczył w Akcji Burza na Podolu. Od września 1944 do lipca 1945 r. walczył w oddziałach Zgrupowania Lwowskich Oddziałów Leśnych Warta Armii Krajowej na Rzeszowszczyźnie.
Zagrożony aresztowaniem przez NKWD i UB, wyjechał na Dolny Śląsk, gdzie osiedlił się w Lubaniu i przejął gospodarstwo w Biedrzychowicach. Jednocześnie działał w Zrzeszeniu Wolność i Niezawisłość w Lubaniu i prowadził legalizację żołnierzy Armii Krajowej z jego dawnego oddziału, którzy trafiali w rejon Lubania, i ich ewakuację do alianckich stref okupacyjnych. Od listopada 1945 do kwietnia 1946 r. był Prezesem Powiatowym Zrzeszenia WiN w Lubaniu. W kwietniu 1946 r. został aresztowany na podstawie decyzji Komisji Specjalnej do Walki z Nadużyciami i Szkodnictwem Gospodarczym i skazany na rok więzienia, ale został zwolniony po ośmiu miesiącach. 20 września 1949 r. został aresztowany w związku z likwidacją przez UB poakowskiego oddziału por. Mieczysława Bielca ps. Błysk, dodatkowo nocą z 9 na 10 października 1949 r. funkcjonariusze UB znaleźli w Lubaniu część archiwum lubańskiego WiN. 11 maja 1950 r. został skazany na 13 lat więzienia. Zwolniony z więzienia z powodu choroby, zmarł 25 kwietnia 1957 r. i został pochowany na cmentarzu komunalnym w Lubaniu na Dolnym Śląsku.

</doc>
<doc id="4908761" url="https://pl.wikipedia.org/wiki?curid=4908761" title="Aslı Tandoğan">
Aslı Tandoğan

Aslı Tandoğan (ur. 2 kwietnia 1979) – turecka aktorka i harfistka.
Życiorys.
Ukończyła Konserwatorium Muzyczne Uniwersytetu Hacettepe i początkowo grała na skrzypcach, jednak później zdecydowała się na harfę. Należała do Antalyjskiej Orkiestry Symfonicznej.
Zadebiutowała aktorsko w 2002 roku w filmie Gülüm. Ponadto zagrała w takich produkcjach jak "Kabadayı, " i "Yuvamdaki Düşman""."

</doc>
<doc id="4908762" url="https://pl.wikipedia.org/wiki?curid=4908762" title="Zbigniew Pastuszak">
Zbigniew Pastuszak

Zbigniew Pastuszak (ur. 7 sierpnia 1969) – doktor habilitowany nauk o zarządzaniu, profesor Uniwersytetu Marii Curie-Skłodowskiej, prorektor UMCS.
Życiorys.
W 1994 ukończył zarządzanie na Politechnice Lubelskiej. Stopień doktora nauk o zarządzaniu otrzymał w 1999 w Instytucie Organizacji i Zarządzania w Przemyśle „Orgmasz” na podstawie pracy pt. „Restrukturyzacyjne skutki prywatyzacji przedsiębiorstw państwowych – technika, produkcja, logistyka (w świetle badań przedsiębiorstw)”. W 2009 na Wydziale Zarządzania Uniwersytetu Warszawskiego otrzymał tytuł doktora habilitowanego nauk o zarządzaniu na podstawie pracy pt. „Implementacja zaawansowanych rozwiązań biznesu elektronicznego w przedsiębiorstwie”.
Pełni funkcję Prorektora ds. rozwoju i współpracy z gospodarką na UMCS, jest też kierownikiem Katedry Systemów Informacyjnych i Logistyki na Wydziale Ekonomicznym UMCS oraz przewodniczącym Komisji Ekonomii i Zarządzania Polskiej Akademii Nauk O/Lublin. W latach 2012–2019 był dziekanem Wydziału Ekonomicznego UMCS, w latach 2009–2012 dyrektorem Instytutu Zarządzania Wydziału Ekonomicznego UMCS, a także prorektorem ds. Nauki i Współpracy Międzynarodowej w Wyższej Szkole Przedsiębiorczości i Administracji w Lublinie w latach 2009–2011.
Oprócz działalności naukowej jest też członkiem Rady Rozwoju Lublina, członkiem Kapituły Nagrody Gospodarczej Prezydenta Lublina, członkiem Rady Nadzorczej Miejskiego Przedsiębiorstwa Wodociągów i Kanalizacji Sp. z o.o. w Lublinie, był członkiem Rady Nadzorczej Lubelskiego Parku Naukowo-Technologicznego SA.
Autor około 250 prac naukowych, w tym kilkudziesięciu artykułów publikowanych w czasopismach zagranicznych.

</doc>
<doc id="4908767" url="https://pl.wikipedia.org/wiki?curid=4908767" title="PGZ Stocznia Wojenna">
PGZ Stocznia Wojenna

PGZ Stocznia Wojenna Sp. z o. o. – stocznia działająca w sektorze nowych budów i remontów okrętów wojennych oraz jednostek specjalistycznych miesząca się na terenie Portu Gdynia na Oksywiu w bezpośrednim sąsiedztwie Portu Wojennego Gdynia. Powstała w 2017 roku, a działalność operacyjną rozpoczęła w 2018 roku po przejęciu majątku Stoczni Marynarki Wojennej, będącej w upadłości likwidacyjnej. Kontynuując tradycję Stoczni Marynarki Wojennej oraz Warsztatów Portowych Marynarki Wojennej jest najstarszą z aktualnie istniejących stocznią w Polsce, działając od 1922 roku.
Historia.
Pierwsza polska stocznia nad Morzem Bałtyckim po odzyskaniu niepodległości została utworzona 10 maja 1922 roku, wskutek przeniesienia Warsztatów Portowych Marynarki Wojennej z Modlina do Pucka. W okresie powojennym Warsztaty Portowe ponownie weszły w skład Portu Wojennego w Gdyni-Oksywiu, sformowanego wówczas jako Główny Port Marynarki Wojennej. Dlatego też w lecie 1945 roku otrzymały nazwę Warsztaty Remontowe Środków Pływających Głównego Portu Marynarki Wojennej. Ostatecznie w 1950 roku zakład został przekształcony w Stocznię Marynarki Wojennej.
22 grudnia 2009 roku Sąd Rejonowy Gdańsk-Północ w Gdańsku wydał postanowienie o ogłoszeniu upadłości Stoczni Marynarki Wojennej SA z możliwością zawarcia układu z wierzycielami. Ze względu na pogarszającą się sytuację i brak perspektyw zawarcia układu z wierzycielami, w dniu 7 kwietnia 2011 r. Sąd Rejonowy Gdańsk-Północ w Gdańsku wydał postanowienie zmieniające sposób prowadzenia postępowania upadłościowego z postępowania z możliwością zawarcia układu na postępowanie obejmujące likwidację majątku upadłego.
W maju 2017 została podpisana umowa przedwstępna na zakup majątku będącej w upadłości likwidacyjnej Stoczni Marynarki Wojennej w Gdyni. Jedynym oferentem w przetargu była spółka PGZ Stocznia Wojenna, spółka utworzona w tym samym roku przez Polską Grupę Zbrojeniową.
W 2018 stocznia odnotowała stratę na działalności w wysokości 26,56 mln zł. W efekcie podjęto szereg działań restrukturyzacyjnych, wśród nich m.in. przeznaczenie na sprzedaż 7 ha terenów stoczni przy ul. Śmidowicza 48 za cenę ofertową 85 mln zł netto. W 2019 strata wyniosła – 64,6 mln, w 2020 – 18,6 mln (efekt sprzedaży bocznicy), zaś strata w 2021 dzięki wspomnianej sprzedaży gruntów zmniejszyła się do 1,5 mln zł.
Realizowane projekty.
Wśród głównych realizowanych przez Stocznię projektów można wskazać:
Zakontraktowane w 2019 roku głębokie naprawy główne-dokowe okrętów MW RP:
Dodatkowo PGZ Stocznia Wojenna przejęła kontynuację projektów remontowych prowadzonych wcześniej przez Stocznię Marynarki Wojennej:
PGZ Stocznia Wojenna uczestniczy także w programie budowy dwóch niszczycieli min typu Kormoran II (OORP „Mewa” i „Albatros”) dostarczając na te okręty systemy Zintegrowanego Mostka Nawigacyjnego i Nawigacji Taktycznej.
W styczniu 2021 roku, stocznia wygrała przetarg na remont okrętu-muzeum ORP „Błyskawica”. Remont ma być przeprowadzony w do maja 2021 roku, czyli rozpoczęcia sezonu wystawienniczego.
Charakterystyka.
PGZ Stocznia Wojenna oferuje usługi w zakresie projektowania, remontów, przebudów, modernizacji i budów okrętów wojennych oraz jednostek dla innych służb mundurowych i państwowych.
Potencjał techniczny PGZ Stoczni Wojennej:
Linki zewnętrzne.
Strona PGZ Stoczni Wojennej 

</doc>
<doc id="4908775" url="https://pl.wikipedia.org/wiki?curid=4908775" title="Mesa Gonia">
Mesa Gonia

Mesa Gonia (gr. "Μέσα Γωνιά") – wieś w środkowej części wyspy Santoryn w archipelagu Cyklad w gminie Thira, Grecja.

</doc>
<doc id="4908783" url="https://pl.wikipedia.org/wiki?curid=4908783" title="Jan Jerzy Sługocki">
Jan Jerzy Sługocki

Jan Jerzy Sługocki herbu Jastrzębiec – pisarz stężycki w latach 1670-1673.
Był elektorem Michała Korybuta Wiśniowieckiego z województwa sandomierskiego w 1669 roku.

</doc>
<doc id="4908786" url="https://pl.wikipedia.org/wiki?curid=4908786" title="Związek paradygmatyczny">
Związek paradygmatyczny

Związek paradygmatyczny – relacja pomiędzy elementami języka, które mogą się wzajemnie zastępować, czyli np. elementami reprezentującymi tę samą kategorię gramatyczną.
W zdaniach "Dziewczynka idzie", "Chłopiec idzie", "Dziecko idzie" wyrazy "dziewczynka", "chłopiec" i "dziecko" pozostają w związku paradygmatycznym. W podanym przykładzie można zauważyć, że wyróżnione elementy mogą być wzajemnie zastępowalne. Związki paradygmatyczne nie są bezpośrednio obserwowalne, gdyż utrzymują się „zaocznie” (in absentia).
Związek paradygmatyczny przeciwstawia się związkowi syntagmatycznemu, czyli relacji pomiędzy elementami, które współwystępują i łączą się ze sobą na pewnych, ściśle w języku określonych zasadach.
Związki paradygmatyczne zostały po raz pierwszy opisane przez Ferdynanda de Saussure’a, który nazwał je relacjami asocjacyjnymi.

</doc>
<doc id="4908792" url="https://pl.wikipedia.org/wiki?curid=4908792" title="Emporio (Santoryn)">
Emporio (Santoryn)

Emporio – wieś w południowo-środkowej części wyspy Santoryn w archipelagu Cyklad w gminie Thira, Grecja.

</doc>
<doc id="4908793" url="https://pl.wikipedia.org/wiki?curid=4908793" title="Druga wojna o Górski Karabach">
Druga wojna o Górski Karabach

Druga wojna o Górski Karabach (inaczej Wojna 44-dniowa) – konflikt zbrojny między Armenią i Azerbejdżanem w Górskim Karabachu, trwający od 27 września do 10 listopada 2020, kolejny wybuch nierozwiązanego konfliktu o ten region.
10 listopada weszło w życie trójstronne porozumienie kończące działania zbrojne.
Tło.
Konflikt pomiędzy Armenią i Azerbejdżanem dotyczy terenu Górskiego Karabachu. W czasach ZSRR w składzie Azerbejdżańskiej SRR istniał Nagorno-Karabachski Obwód Autonomiczny, gdzie większość (ok. 75%) stanowili Ormianie. Wraz z rozpadem ZSRR karabachscy Ormianie ogłosili niepodległość, następnie z pomocą niepodległej Armenii obronili się przed armią Azerbejdżanu podczas wojny w latach 1992–1994 jednocześnie wypierając wojsko i ludność azerską z 7 ościennych powiatów. Odtąd Górski Karabach funkcjonował jak oddzielne państwo (Republika Arcach), lecz nie uzyskał międzynarodowego uznania.
Przebieg.
Wrzesień.
Walki rozpoczęły się rano 27 września 2020 na linii styku w Górskim Karabachu. Obie strony zgłosiły ofiary wojskowe i cywilne. Sekretarz prasowy nieuznawanej republiki Arcachu, Wagram Pogosjan, powiedział, że sporne tereny ostrzeliwano od strony Azerbejdżanu, a wśród ofiar byli cywile. Premier Armenii Nikol Paszinian poinformował, że Azerbejdżan rozpoczął ofensywę w Karabachu, a „Armia Obrony Karabachu” jej przeciwdziałała. 
W odpowiedzi na starcia, Armenia i nieuznawana Republika Arcach wprowadziły stan wojenny i całkowitą mobilizację, podczas gdy Azerbejdżan wprowadził stan wojenny i godzinę policyjną. W niedzielę, 27 września, po południu resort obrony Azerbejdżanu przekazał, że wojska tego kraju rozpoczęły operację wojskową w Górskim Karabachu. Po południu władze w Baku przekazały, że azerbejdżańskie wojsko w ramach tej operacji przejęło kontrolę nad sześcioma miejscowościami. Armia Azerbejdżanu poinformowała o rozpoczęciu ofensywy w rejonie miast Tərtər i Ağdam. W poniedziałek 28 września w Azerbejdżanie ogłoszono częściową mobilizację – rozporządzenie w tej sprawie podpisał prezydent İlham Əliyev. Tego dnia obie strony konfliktu poinformowały, że rozmieszczają ciężką artylerię. 
Wardan Taganian, ambasador Armenii w Rosji, poinformował 28 września, że niedługo przed wybuchem walk Turcja przerzuciła do Azerbejdżanu około 4000 najemników z okupowanych przez nią północnych rejonów Syrii. Faktycznie ich liczba wynosiła raczej około 300 bojowników. Turecki prezydent Recep Tayyip Erdoğan nie odniósł się do tej kwestii, lecz w wystąpieniu z 28 września stanowczo poparł Azerbejdżan. Do tej pory, według armeńskiego MON, w Karabachu poległo 16 armeńskich żołnierzy, a stu zostało rannych. Wieczorem informowano już o 84 poległych. 
29 września rano Ormianie zniszczyli kilka azerskich pojazdów wojskowych na południowym odcinku frontu. Zestrzelili też nieprzyjacielski dron. W oświadczeniu Ministerstwa Obrony Azerbejdżanu stwierdzono, że siły armeńskie próbowały tego dnia odzyskać utracony teren pod Füzuli i Cəbrayıl. MSZ Armenii oskarżyło Turcję o podżeganie konfliktu. Do końca dnia 30 września liczba poległych po stronie armeńskiej wzrosła do 103 żołnierzy, od ostrzału zginęło też 7 osób cywilnych. Tego dnia po drugiej stronie zginęło trzech pro-tureckich bojowników przybyłych z Syrii. Armia Azerbejdżanu nie ujawniała swoich strat. 
Październik.
1 października na froncie trwała stagnacja i wzajemny ostrzał artyleryjski. Od azerskiego ostrzału zostało rannych dwóch francuskich dziennikarzy. W nocy Ormianie zestrzelili azerbejdżański bezzałogowy statek powietrzny, który wleciał nad terytorium Armenii. 2 października siły armeńskie w Karabachu przejęły porzucony przez przeciwnika czołg T-90. Tegoż dnia Armenia ogłosiła gotowość do rozmów na temat przywrócenia rozejmu w regionie. 
3 października Ormianie zniszczyli kilka azerskich pojazdów wojskowych, lecz wieczorem Azerowie zdobyli wieś Magadiz znajdującą się w rejonie Tərtər. Następnego dnia Azerowie ogłosili przejęcie miasta Cəbrayıl w południowej części frontu, czemu strona armeńska zaprzeczała. 5 października wojska Azerbejdżanu ponowiły ataki w południowej części spornego obszaru, po czym Arcach potwierdził „częściowy odwrót” w tym rejonie. 6 października zginęło 21 Ormian, zaś straty strony armeńskiej od początku eskalacji konfliktu wyniosły 240 poległych.
8 października, wg strony armeńskiej, Azerbejdżan co najmniej dwa razy ostrzelał ormiańską Katedrę Świętego Zbawiciela w Szuszy. Azerbejdżan zaprzeczył tym doniesieniom, twierdząc, że azerska armia nie celuje w budynki o znaczeniu historycznym, kulturowym czy religijnym. Inne źródła podały, że Azerbejdżan ostrzeliwał armeńską infrastrukturę wojskową, wskutek czego ucierpiała też ormiańska katedra, jednak katedra sama w sobie nie była celem. Wiadomo, że Azerbejdżan przeprowadzał w tym czasie liczne ataki powietrzne z użyciem dronów wojskowych izraelskiej i tureckiej produkcji. 
9 października rosyjski prezydent Władimir Putin zaprosił Armenię i Azerbejdżan do podjęcia rozmów pokojowych w Moskwie. Do tej pory straty po stronie armeńskiej wyniosły 376 poległych. Po rozmowach w Moskwie, Armenia i Azerbejdżan zgodziły się na zawieszenie broni w Górskim Karabachu – poinformował po spotkaniu z ministrami spraw zagranicznych obu krajów szef rosyjskiej dyplomacji Siergiej Ławrow. We wspólnym oświadczeniu ministrów Armenii i Azerbejdżanu stwierdzono, że zawieszenie broni zacznie obowiązywać od godziny 12:00 10 października w celach humanitarnych przy wymianie jeńców wojennych oraz innych zatrzymanych i ciał zmarłych za pośrednictwem Czerwonego Krzyża. Szczegóły zawieszenia broni miały zostać dodatkowo uzgadniane.
Zawieszenie broni weszło w życie zgodnie z porozumieniem, ale trwało jedynie kilka minut. Po wznowieniu walk, obie strony zaczęły się nawzajem oskarżać o złamanie postanowień rozejmu. 17 października armeński pocisk spadł na miasto Gandża, przez co zginęło 13 osób.
Kolejne zawieszenie broni ogłoszono wieczorem 17 października, lecz i tym razem porozumienie zostało złamane. 18 października po stronie armeńskiej poległo kolejnych 37 żołnierzy z Armii Obrony Karabachu. Azerowie skierowali swoje natarcie wzdłuż rzeki Araks zmierzając w stronę granicy Armenii. 21 października Ormianie kontratakowali pod Zəngilan, zestrzelili też nieprzyjacielskiego drona. Tego dnia poległo 62 Ormian.
Wieczorem 25 października po raz trzeci ogłoszono zawieszenie broni, tym razem za pośrednictwem USA. Porozumienie zostało złamane już następnego dnia przez obie strony. 28 października w ostrzale miasta Bərdə przez wyrzutnie BM-30 Smiercz zginęło 21 osób cywilnych. Prokuratura Azerbejdżanu oznajmiła, że w ciągu miesiąca walk zginęło 91 cywilnych obywateli Azerbejdżanu. Z drugiej strony straty obrońców Arcachu wynosiły 1166 poległych żołnierzy i około czterdziestu cywilów.
Listopad.
1 listopada armeńska obrona przeciwlotnicza zestrzeliła nieprzyjacielskiego drona nad Stepanakertem, stolicą Arcachu. Tegoż dnia Ormianie ujawnili nagranie schwytanego syryjskiego najemnika walczącego po stronie Azerbejdżanu. Informowano, że od początku walk w Karabachu zginęło 230 takich bojowników.
6 listopada Azerowie zaatakowali miasto Şuşa, lecz ten atak został odparty. W walkach tych brali udział najemnicy z pro-tureckich syryjskich bojówek. Aby bronić miasta, Ormianie przerzucili w tę okolicę oddział pancerny. 7 listopada nastąpił kolejny atak na Szuszę, zaś 8 listopada azerski prezydent Əliyev oznajmił zdobycie tego miasta, choć walki wciąż trwały na obrzeżach miejscowości. 9 listopada Şuşa jednak została zdobyta przez Azerów.
10 listopada weszło w życie porozumienie pokojowe podpisane przez Armenię i Azerbejdżan z udziałem Rosji. Na mocy porozumienia Azerbejdżan odzyskał zajęte tereny południowej części Górskiego Karabachu z Şuşą włącznie. Armenia zgodziła się również wycofać się do 1 grudnia 2020 z wszystkich okupowanych od 1992 obszarów Azerbejdżanu okalających Górski Karabach, w tym z ruin miasta Ağdam. Armenia zgodziła się również na umożliwienie połączenia lądowego między Azerbejdżanem i Nachiczewanem, które będzie kontrolowane przez siły rosyjskie. Z kolei Azerbejdżan ma odblokować drogę pomiędzy Stepanakertem a Armenią. Na mocy układu Rosja ma rozmieścić w rejonie Laçın kontyngent sił pokojowych liczący 1970 żołnierzy, głównie z 15. Samodzielnej Brygady Strzelców Zmotoryzowanych.
14 listopada rozpoczęły się powroty ludności cywilnej z Armenii do Górskiego Karabachu. Do 12 grudnia do swoich domostw powróciło 38,5 tys. mieszkańców.
Grudzień.
Pomimo zawieszenia broni, oddziały ormiańskie weszły do dwóch miejscowości (Czin Taglar i Chcaberd) w południowej części Górskiego Karabachu położonych po stronie azerskiej ok. 15 km od linii styku ustawionej układem o zawieszeniu broni od 10 listopada 2020, ale mimo to dotychczas nie były zajęte przez wojsko azerskie. Ale już 12 grudnia oddziały azerskie dokonały próby wyparcia oddziałów ormiańskich. Doszło do wymiany ognia, do Czin Taglar i Chcaberd wkroczyły oddziały ze składu sił pokojowych rosyjskich.
Reakcje międzynarodowe.
Reakcje w Polsce.
5 października 2020 r. grupa około 500–1000 osób zebrała się o godzinie 13:00 na Placu Zamkowym. Uczestnicy przemarszu – wśród nich Ormianie – przeszli w kierunku Pałacu Prezydenckiego i ostatecznie dotarli do biura Parlamentu Europejskiego przy ulicy Jasnej. Protestujący mieli ze sobą flagi Armenii, nieśli też transparenty z hasłami sprzeciwiającymi się konfliktowi. Tłum skandował m.in. „Precz z panturkizmem”, „Wolny niepodległy Górski Karabach”, a także „Armenia to krzyż, Armenia to chrześcijaństwo”. 
Posłanka Prawa i Sprawiedliwości Marta Kubiak zadeklarowała, że całe swoje wrześniowe uposażenie przekaże na wsparcie humanitarne dla Ormian.

</doc>
<doc id="4908805" url="https://pl.wikipedia.org/wiki?curid=4908805" title="Okręt (Podzamcze)">
Okręt (Podzamcze)

Okręt – skała we wsi Podzamcze w województwie śląskim, w powiecie zawierciańskim, w gminie Ogrodzieniec. Znajduje się w lesie na południowy wschód od ruin Zamku Ogrodzieniec. Obok niej prowadzi czerwony szlak turystyczny. Skała znajduje się po jego północnej stronie w odległości około 30 m od ścieżki. Pod względem geograficznym znajduje się na Wyżynie Ryczowskiej wchodzącej w skład Wyżyny Częstochowskiej.
Skała Okręt zbudowana jest z twardych wapieni skalistych. Ma wysokość 11–15 m, ściany połogie, pionowe lub przewieszone. Uprawiana jest na niej wspinaczka skalna, ale skała ta jest mało popularna. Do 2020 r. poprowadzono na niej tylko 5 dróg wspinaczkowych
Drogi wspinaczkowe.
Przez wspinaczy skalnych Okręt zaliczany jest do rejonu Gołębnika. Drogi mają trudność od III do VI.7+ w skali polskiej. Są też 3 projekty. 3 drogi mają zamontowane stałe punkty asekuracyjne: ringi (r) i stanowiska zjazdowe (st).

</doc>
<doc id="4908808" url="https://pl.wikipedia.org/wiki?curid=4908808" title="Dystrykt Lefkoşa">
Dystrykt Lefkoşa



</doc>
<doc id="4908811" url="https://pl.wikipedia.org/wiki?curid=4908811" title="Elseya">
Elseya

Elseya – rodzaj żółwia z rodziny matamatowatych (Chelidae).
Zasięg występowania.
Rodzaj obejmuje gatunki występujące w Australii i na Nowej Gwinei (Indonezja, Timor Wschodni i Papua-Nowa Gwinea). 
Systematyka.
Etymologia.
"Elseya": dr Joseph Ravenscroft Elsey (1834–1858), brytyjski chirurg, przyrodnik, podróżnik po północnej Australii w latach 1855–1856.
Podział systematyczny.
Do rodzaju należą następujące gatunki:

</doc>
<doc id="4908812" url="https://pl.wikipedia.org/wiki?curid=4908812" title="Nikozja Północna">
Nikozja Północna



</doc>
<doc id="4908813" url="https://pl.wikipedia.org/wiki?curid=4908813" title="Cerkiew Wszystkich Świętych w Turowie">
Cerkiew Wszystkich Świętych w Turowie

Cerkiew pod wezwaniem Wszystkich Świętych – prawosławna cerkiew parafialna w Turowie, w dekanacie turowskim eparchii turowskiej i mozyrskiej Egzarchatu Białoruskiego Patriarchatu Moskiewskiego.
Cerkiew została wzniesiona w 1802 r. (według niektórych źródeł – w 1810 r.) jako kaplica cmentarna. Jest to budowla drewniana, składająca się z trzech części na planach prostokątów – babińca, nawy i prezbiterium. Na początku XX w. dobudowano nad babińcem wieżę-dzwonnicę. Wewnątrz znajduje się rzeźbiony ikonostas z XVIII-wiecznymi ikonami, w tym tryptykiem przedstawiającym Matkę Bożą z Dzieciątkiem, św. Natalię i św. Rafała Archanioła. Z wyposażenia wnętrza na uwagę zasługują też dwa kamienne krzyże wotywne.
Od czasu II wojny światowej do lat 80. XX w. cerkiew Wszystkich Świętych w Turowie była jedyną czynną świątynią prawosławną w rejonie żytkowickim.

</doc>
<doc id="4908814" url="https://pl.wikipedia.org/wiki?curid=4908814" title="Żółw Irwina">
Żółw Irwina



</doc>
<doc id="4908820" url="https://pl.wikipedia.org/wiki?curid=4908820" title="Koito">
Koito

Koito, właściwie Gabriel Cardoni (ur. 13 września 1986 w mieście Rzym we Włoszech) – włoski raper.
Życiorys.
Gabriel Cardoni urodził się w Rzymie w 1986. Dzieciństwo spędził w dzielnicy CasalBruciato (wschodnie przedmieścia Rzymu). 
Karierę artystyczną rozpoczął we wczesnych latach 2000, zbliżając się do gatunku Rap .
W 2008 założył grupę " SenzaRazza", aw 2009 wydał album " SenzaRazza Mixtape Vol.1 " .
W 2010, z wytwórnią płytową " Chimica Recordz "Koito wydał swój pierwszy solowy projekt, Ep " Help " .
W 2011 ukazał się drugi album " SenzaRazza Mixtape Vol.2 " z grupą SenzaRazza , a następnie w 2012 publikował Ep " Remember the name" i album " Favole Moderne " , oba pod wytwórnią Chimica Recordz [5].
W 2014 Koito rozpoczął karierę solową i w tym samym roku wydał album " Tra sogno e realtà " z " Chimica Recordz " 
W 2016, we współpracy z il rapper Abruzzese Buio, Koito publikował album " Monet " pod wytwórnią " Deep Sound " ,
W 2020 wydał nowy singiel " Non ridi mai " .

</doc>
<doc id="4908822" url="https://pl.wikipedia.org/wiki?curid=4908822" title="Timur Bilałow">
Timur Bilałow

Timur Rafaiłowicz Bilałow, ros. Тимур Рафаилович Билялов (ur. 28 marca 1995 w Kazaniu) – rosyjski hokeista narodowości tatarskiej, reprezentant Rosji, olimpijczyk.
Kariera.
Wychowanek Ak Barsa Kazań. W KHL Junior Draft z 2012 został wybrany przez ten klub. Występował w zespołach z juniorskich rozgrywek MHL-B i MHL oraz seniorskich WHL i KHL. Po okresach gry w innych zespołach zostawał ponownie zawodnikiem AK Barsu w połowie 2016. W grudniu 2017 przeszedł do Jugry, skąd w kwietniu 2018 powrócił do AK Barsu, w lipcu tego roku został przetransferowany do Dinama Ryga. W maju 2019 ponownie został bramkarzem AK Barsu, z którym w kwietniu 2020 podpisał dwuletnią umowę.
Był w składzie Rosji na Zimowej Uniwersjadzie 2017, aczkolwiek nie rozegrał meczu. W sezonie 2019/2020 zadebiutował w seniorskiej reprezentacji Rosji. W barwach reprezentacji Rosyjskiego Komitetu Olimpijskiego uczestniczył w turnieju zimowych igrzysk olimpijskich 2022.

</doc>
<doc id="4908824" url="https://pl.wikipedia.org/wiki?curid=4908824" title="Władysław Grochowski">
Władysław Grochowski

Władysław Mieczysław Grochowski (ur. 4 września 1952 w Siedlcach) – polski przedsiębiorca, właściciel i prezes zarządu spółki Arche SA. Sponsor filmu Układ Zamknięty.
Wykształcenie.
Absolwent Liceum Plastycznego w Lublinie i Wydziału Operatorskiego Szkoły Filmowej w Łodzi.
Kariera biznesowa.
Od roku 1977 pracował na własnym gospodarstwie rolnym. W latach 1990–1997 Wójt Gminy Trzebieszów (woj. Lubelskie). W 1991 z kapitałem założycielskim wynoszącym 100 tysięcy złotych otworzył firmę deweloperską Arche Spółka Akcyjna, w której został głównym akcjonariuszem i prezesem.
Pierwszą inwestycją była budowa Osiedla Królowej Marysieńki w Wilanowie. Działalność hotelową rozpoczął od budowy w 1998 hotelu w Siedlcach. Pierwszym ocalonym obiektem zabytkowym był Pałac w Łochowie odbudowany w latach 2005–2008.
Do zrealizowanych przez niego inwestycji należą:
W ramach działalności deweloperskiej wybudował 9000 mieszkań, 13 hoteli oraz 20 restauracji. Zatrudnia 800 osób (dane na 6 października 2020 r.) Kolejne inwestycje są w przygotowaniu.
Pozostała działalność.
Współzałożyciel Stowarzyszenia Wspólnota Nadbużańska w roku 2002.
W kwietniu 2014 roku wraz z żoną Leną, założył Fundację Leny Grochowskiej, która zatrudnia osoby niepełnosprawne intelektualnie oraz pomaga im się usamodzielniać. Fundacja sprowadza również repatriantów z Kazachstanu oraz zapewnia im mieszkania i pracę.
Nagrody i wyróżnienia.
Życie prywatne.
Ojciec dwójki dzieci. Od 1978 w związku małżeńskim z żoną Leną. Prywatnie zajmuje się hodowlą danieli.
Laureat nagród: Wizjonera Roku, Filantropa, Lidera Polskiego Biznesu, Super Optymisty

</doc>
<doc id="4908825" url="https://pl.wikipedia.org/wiki?curid=4908825" title="Podrzeczne">
Podrzeczne

Podrzeczne (, "Padrecznyja"; , "Podriecznyje") – dawny chutor na Białorusi, w obwodzie witebskim, w rejonie brasławskim, w sielsowiecie Dalekie.
Historia.
W latach 1921–1945 wieś leżała w Polsce, w województwie nowogródzkim (od 1926 w województwie wileńskim), w powiecie brasławskim, w gminie Widze.
Według Powszechnego Spisu Ludności z 1921 roku zamieszkiwało tu 39 osób, 26 było wyznania rzymskokatolickiego a 13 staroobrzędowego. Jednocześnie wszyscy mieszkańcy zadeklarowali polską przynależność narodową. Było tu 6 budynków mieszkalnych. W 1931 w 12 domach zamieszkiwało 47 osób.
Miejscowość należała do parafii rzymskokatolickiej w Widzach. Podlegała pod Sąd Grodzki w m. Turmont i Okręgowy w Wilnie; właściwy urząd pocztowy mieścił się w Widzach.
W okresie radzieckim miejscowość miała status chutoru. Została zlikwidowana w 1976 roku.

</doc>
<doc id="4908830" url="https://pl.wikipedia.org/wiki?curid=4908830" title="Artiom Galimow">
Artiom Galimow

Artiom Albiertowicz Galimow, ros. Артём Альбертович Галимов (ur. 8 września 1999 w Samarze) – rosyjski hokeista, reprezentant Rosji narodowości tatarskiej.
Kariera.
Wychowanek klubu CSK WWS Samara. Występował w zespołach z juniorskich rozgrywek i MHL oraz z seniorskich WHL i KHL, działających przy klubie Ak Bars Kazań. Od sezonu KHL (2018/2019) w składzie Ak Barsu, z którym w maju 2019 przedłużył umowę.
Uczestniczył w turnieju mistrzostw świata juniorów do lat 20 edycji 2019. W sezonie 2019/2020 zadebiutował w seniorskiej reprezentacji Rosji. 

</doc>
<doc id="4908831" url="https://pl.wikipedia.org/wiki?curid=4908831" title="Gerontosocjologia">
Gerontosocjologia

Gerontosocjologia – dziedzina szczegółowa gerontologii społecznej, socjologia starzenia się ukierunkowana przede wszystkim na badanie ról społecznych, jakie senior odgrywa w rodzinie, czy społeczeństwie, oraz na analizę warunków materialno-bytowych, w jakich starsza osoba żyje. Powiązana jest ściśle m.in. z geragogiką.

</doc>
<doc id="4908834" url="https://pl.wikipedia.org/wiki?curid=4908834" title="Ormiańsko-azerskie starcia graniczne">
Ormiańsko-azerskie starcia graniczne



</doc>
<doc id="4908837" url="https://pl.wikipedia.org/wiki?curid=4908837" title="Puchar Cypru w koszykówce mężczyzn">
Puchar Cypru w koszykówce mężczyzn

Puchar Cypru w koszykówce mężczyzn – cykliczne krajowe rozgrywki sportowe, prowadzone systemem pucharowym, organizowane corocznie (co sezon) przez Cypryjską Federację Koszykówki dla cypryjskich męskich klubów koszykarskich. Drugie – po mistrzostwach Cypru – rozgrywki w hierarchii ważności, w czeskiej koszykówce, rozgrywane od 1969.
W 2007 zmieniono format rozgrywek. Od tej pory w turnieju mogą występować jedynie drużyny z najwyższej klasy rozgrywkowej, drużyny z niższych lig straciły tę możliwość. na początku imprezy jest rozgrywana faza knock-out, a następnie final four. Zwycięzca pucharu kwalifikuje się automatycznie do rozgrywek międzynarodowych FIBA Europe Cup w kolejnym sezonie.

</doc>
<doc id="4908842" url="https://pl.wikipedia.org/wiki?curid=4908842" title="Dyskografia Zbigniewa Wodeckiego">
Dyskografia Zbigniewa Wodeckiego

Dyskografia Zbigniewa Wodeckiego, polskiego muzyka i wokalisty, obejmuje ona dziewięć albumów studyjnych (w tym dwa świąteczne i jeden wydany pośmiertnie), jeden minialbum, cztery albumy kompilacyjne, dwie pocztówki dźwiękowe oraz 10 singli.

</doc>
<doc id="4908847" url="https://pl.wikipedia.org/wiki?curid=4908847" title="Constantino Ocha’a Mve Bengobesama">
Constantino Ocha’a Mve Bengobesama

Constantino Ocha'a Mve Bengobesama (ur. 17 lutego 1943, zm. 1991) – pisarz i poeta z Gwinei Równikowej.
Pochodził z grupy etnicznej Fang. Urodził się w Nsangayong. Studiował na madryckim Uniwersytecie Complutense. Po zamachu stanu z 1979 powrócił do Gwinei. Zaangażowany w kształtowanie polityki edukacyjnej kraju, był między innymi dyrektorem generalnym w ministerstwie kultury i edukacji. Kierował stołecznym Instituto Rey Malabo. Opublikował szereg książek, w tym, "Tradiciones del pueblo fang" (1981), "Semblanzas de la hispanidad" (1985), "Guinea Ecuatorial : polémica y realidad" (1985) czy "Fuentes Archivísticas y Bibliotecarias de Guinea Ecuatorial (guía general del administrativo, del investigador y del estudiante)" (1985). W swoich pracach podkreślał znaczenie cywilizacji Bantu w zrozumieniu współczesnej Gwinei. Jednocześnie zwracał uwagę na nieodzowną rolę hiszpańskiego dziedzictwa w ukształtowaniu odrębnej, gwinejskiej tożsamości narodowej. Przełożył na język hiszpański niektóre utwory literatury ustnej stworzonej w fang.
Znany z opisowej, emocjonalnej poezji wyróżniającej się elokwencją i subtelnością środków wyrazu. Jego wiersze znalazły się we wpływowej "Antología de la literatura guineana" (1984), skompilowanej przez Donata Ndongo-Bidyogo.

</doc>
<doc id="4908848" url="https://pl.wikipedia.org/wiki?curid=4908848" title="Podzisna II">
Podzisna II

Podzisna II – () – kolonia na Litwie, w okręgu uciańskim, w rejonie ignalińskim, starostwie Daugieliszki Nowe.
Historia.
W czasach zaborów dobra i folwark Podzisna leżały w granicach Imperium Rosyjskiego.
W dwudziestoleciu międzywojennym majątek leżał w Polsce, w województwie nowogródzkim (od 1926 w województwie wileńskim), w powiecie brasławskim, w gminie Widze.
Według Powszechnego Spisu Ludności z 1921 roku zamieszkiwało tu 95 osób, wszystkie były wyznania rzymskokatolickiego i zadeklarowały polską przynależność narodową. Było tu 5 budynków mieszkalnych. W 1931 w 7 domach zamieszkiwały 102 osoby.
Miejscowość należała do parafii rzymskokatolickiej w Widzach. Podlegała pod Sąd Grodzki w m. Turmont i Okręgowy w Wilnie; właściwy urząd pocztowy mieścił się w m. Widze.
W 1939 właścicielem majątku był inżynier rolnik Józef Marian Salomonowicz. Został aresztowany przez NKWD 20 września 1939 i był więziony w Brasławiu, Berezweczu. Prawdopodobnie został zamordowany w Mińsku w ramach zbrodni katyńskiej.

</doc>
<doc id="4908851" url="https://pl.wikipedia.org/wiki?curid=4908851" title="Canal+ Polska S.A.">
Canal+ Polska S.A.



</doc>
<doc id="4908853" url="https://pl.wikipedia.org/wiki?curid=4908853" title="Justyna Kowalczyk-Tekieli">
Justyna Kowalczyk-Tekieli



</doc>
<doc id="4908855" url="https://pl.wikipedia.org/wiki?curid=4908855" title="Rockin' Robin">
Rockin' Robin



</doc>
<doc id="4908856" url="https://pl.wikipedia.org/wiki?curid=4908856" title="Ain't No Sunshine">
Ain't No Sunshine



</doc>
<doc id="4908860" url="https://pl.wikipedia.org/wiki?curid=4908860" title="This Ain't a Love Song">
This Ain't a Love Song



</doc>
<doc id="4908866" url="https://pl.wikipedia.org/wiki?curid=4908866" title="Emydura">
Emydura

Emydura – rodzaj żółwia z rodziny matamatowatych (Chelidae).
Zasięg występowania.
Rodzaj obejmuje gatunki występujące w Australii i na Nowej Gwinei (Indonezja, Timor Wschodni i Papua-Nowa Gwinea). 
Systematyka.
Podział systematyczny.
Do rodzaju należą następujące gatunki: 

</doc>
<doc id="4908867" url="https://pl.wikipedia.org/wiki?curid=4908867" title="Pograniczne">
Pograniczne

Pograniczne – () – wieś na Litwie, w okręgu uciańskim, w rejonie ignalińskim, starostwie Daugieliszki Nowe.
Historia.
W czasach zaborów ówczesny zaścianek leżał w granicach Imperium Rosyjskiego.
W dwudziestoleciu międzywojennym wieś leżała w Polsce, w województwie nowogródzkim (od 1926 w województwie wileńskim), w powiecie brasławskim, w gminie Widze.
Według Powszechnego Spisu Ludności z 1921 roku zamieszkiwało tu 28 osób, 27 było wyznania rzymskokatolickiego, a 1 prawosławnego. Jednocześnie 27 mieszkańców zadeklarowało polską przynależność narodową, a 1 inną. Było tu 5 budynków mieszkalnych. W 1931 w 6 domach zamieszkiwały 34 osoby.
Miejscowość należała do parafii rzymskokatolickiej i prawosławnej w Widzach. Podlegała pod Sąd Grodzki w m. Turmont i Okręgowy w Wilnie; właściwy urząd pocztowy mieścił się w m. Widze.

</doc>
<doc id="4908868" url="https://pl.wikipedia.org/wiki?curid=4908868" title="Fraikin">
Fraikin

Fraikin – francuski koncern transportowy specjalizujący się w krótko- i długoterminowym wynajmie ciężarówek i pojazdów dostawczych.
Historia.
Firma została założona przez Gérarda Fraikina w 1944 roku jako przedsiębiorstwo zajmujące się wynajmem furgonetek. Odbudowa powojennej Europy wzmożyła popyt na usługi transportowe co sprzyjało dynamicznemu rozwojowi firmy, po kilku latach Fraikin zainwestował w pierwsze warsztaty serwisujące pojazdy, zarówno te które sam wynajmował jak i zewnętrzne. W 1996 roku Fraikin przejął inną francuską grupę firm transportowych – Grupę Locamoin, a w 2005 roku brytyjską Transfleet, co poszerzyło flotę o ponad 14 tysięcy pojazdów. Rok później we Francji przejęto firmę pojazdów chłodniczych LocalFroid pozyskując 2000 naczep. W 2017 roku francuski urząd ochrony konkurencji zablokował plany przejęcia przez Fraikin firmy Petit Forestier specjalizującej się w wynajmie pojazdów i urządzeń chłodniczych. W Polsce i w Hiszpanii urzędy ochrony konkurencji zezwoliły na fuzje.
Akcjonariat.
Do 2017 roku Fraikin należał do holdingu FTI. W wyniku redukcji zadłużenia FTI z 730 milionów euro do 265 milionów euro, nowymi właścicielami stali się wierzyciele FTI czyli Värde Partners, Alcentra, Barings i Triton.
Oddziały zagraniczne.
Pierwszy zagraniczny oddział Fraikin otwarto w 1979 roku Coventry w Wielkiej Brytanii. W 1992 roku firma rozpoczęła działalność w Belgii i Luksemburgu. W 1997 roku doszło do zmiany strategii firmy – postawiono od na współpracę z niezależnymi partnerami działającymi pod marką Fraikin. Tak stworzono oddział w Hiszpanii. W 2006 roku otwarto szwajcarski i polski oddział. 5 lat później, w 2011 roku otwarto oddziały w Czechach i w Słowacji, a w 2013 na Węgrzech. W 2015 roku nastąpiła największa ekspansja firmy – Fraikin rozpoczął działalność jednocześnie na czterech nowych rynkach: w Rosji, w Niemczech, we Włoszech i w Arabii Saudyjskiej. W kwietniu 2018 roku utworzono file oddziału z Arabii Saudyjskiej w Dubaju w Zjednoczonych Emiratach Arabskich. Fraikin obecny jest również w na wyspach Reunion, Gujanie Francuskiej, Gwadelupie i Martynice, prowadząc po jednym oddziale, zatrudniającym do 5 osób. 
W Polsce.
Frankin w Polsce ma 15 oddziałów w największych miastach kraju. W całej Polsce Fraikin zatrudnia 132 pracowników. W 2018 roku firma otworzyła swój pierwszy polski serwis mechaniczny w Błoniu pod Warszawą. W Polsce Fraikin ma 4000 pojazdów, których średnia wieku wynosi 3,5 roku. Oprócz własnego serwisu w Błoniu, posiada 500 serwisów partnerskich. Od 2017 roku z pojazdów Fraikin korzysta Poczta Polska.
Flota.
W 2016 roku Fraikin posiadał 52 180 własnych pojazdów. Flota ta obejmuje: samochody dostawcze typu furgon, podwozia pojazdów dostawczych i ciężarowych z zabudowami kontenerowymi, skrzyniowymi, izotermicznymi i chłodniczymi, samochody specjalistyczne: wywrotki, żurawie, hakowce, śmieciarki, cysterny, bankowozy, ambulanse, ciągniki siodłowe i naczepy. Dopuszczalna masa całkowita pojazdów Fraikin wynosi od 3,5 tony do 44 ton.

</doc>
<doc id="4908872" url="https://pl.wikipedia.org/wiki?curid=4908872" title="IKS – Informatyka, Komputery, Systemy">
IKS – Informatyka, Komputery, Systemy

IKS – Informatyka, Komputery, Systemy – polskie czasopismo informatyczne przeznaczone dla młodzieży wydawane w latach 1986–1989 w Warszawie jako miesięczniki. Czasopismo wychodziło w nakładzie 150 000 – 200 000 egzemplarzy. Redakcja miesięcznika wydała również 4 zeszyty programów komputerowych.
Historia.
Założony przez Wiesława Ceterę, który był redaktorem naczelnym pisma. Pierwszy numer ukazał się w lutym 1986 roku. Numer ostatni został skierowany do sprzedaży w marcu 1989 roku. Ukazały się 33 numery czasopisma i 4 numery zeszytów programów. Wydawcą było Wydawnictwo Czasopisma Wojskowe. Nakład czasopisma był systematycznie zwiększany. Pierwszy numer wydrukowano w nakładzie 150 tys. egz., ostatni 8. numer z 1986 roku osiągnął 200 tys. egz.
Pierwszy numer IKS-a miał 16 stron. Wydrukowano go w formie 32-stronicowej, podwójnej produkcji, „składka w składkę”. Następne numery drukowane były już w kolorowej, 32 stronicowej wersji. Druk odbywał się w technice rotograwiury w Wojskowych Zakładach Graficznych w Warszawie. IKS ukazywał się jako samodzielne wydawnictwo. Podtytuł podkreślał jednak związek z dziennikiem „Żołnierz Wolności”.
W roku 1987 redakcja IKS-a, rozpoczęła edycję „Zeszytów Programów Komputerowych”. Ukazywały się jako kolejny dodatek. Zeszyty wychodziły czterokrotnie co trzy miesiące. Pierwsze trzy numery ukazały się w nakładzie 80 tys. egz., natomiast ostatni miał nakład wynoszący 60 tys. egz. Drukowano je w technologii offsetowej. Każdy numer miał 32 kolumny w formacie A4. Możliwy był jedynie dwukolorowy druk.
Dość prostą winietę zmieniono w numerze 9. (1. z 1987 roku) według nowego projektu graficznego. Wprowadzono również inny układ całej pierwszej strony. Projektantem nowej szaty graficznej był Andrzej Włoszczyński.
Ostatecznie przetrwała ona w czterech numerach. Styczniowy numer IKS-a, czyli 20. (1. z 1988 roku), znalazł swoje miejsce na maszynie offsetowej. Gorszy papier, gorsza grafika, jedynie cena pozostała ta sama. Jednak już numer 23. (4. z 1988 roku) kosztował 100 zł, a następny 120 zł. Cena ta utrzymała się do ostatniego numeru.
Programy.
Zawartość pierwszego numeru pozycjonowała pismo na rynku. Po raz pierwszy w czasopiśmie wydrukowano kody czterech programów komputerowych, wszystkie napisane w popularnym języku BASIC na komputer Spectrum. Pierwszy, „Kalendarz”, wyświetlał dni tygodnia określonego miesiąca i roku. Drugi rysował wykresy wartości zadanych wyrażeń algebraicznych w określonym przedziale zmienności. Trzeci program kreślił mapę Polski, a redakcja zachęcała do modyfikacji kodu i naniesienia na kontur mapy miejscowości zamieszkania. Listę zamykał program – gra „Wyścigi psów”. Generował kolejność psów w gonitwie, a udział gracza sprowadzał się do przewidywania kolejności psów na mecie.
Czytelnicy, mimo obaw redakcji, korzystali z wydrukowanych kodów, o czym świadczyły przysyłane do niej listy. Poza tym innowacyjnie nastawieni autorzy poprawiali publikowane rozwiązania.
W 2. numerze opublikowano programy dedykowane również na inne niż ZX Spectrum komputery – Atari i Commodore. Dwa programy, które były przeznaczone dla użytkowników Spectrum, dotyczyły inżynierii wykorzystania sprzętu i optymalizacji pamięci. Jeden umieszczał na ekranie zegar pracujący w tle. Kolejne programy to gry logiczne i losowe. Przykładowa gra: program rysował na ekranie planszę składającą się z 25 kwadratów (każdy miał stronę białą i czarną). Zadaniem gracza była zamiana czarnych pól na białe w jak najmniejszej liczbie ruchów. Jednocześnie, oprócz wskazanego kwadratu, program odwracał cztery sąsiednie pola. Z tego numeru IKS-a do klasyki przeszła gra zatytułowana „Życie Maklera”. Przeznaczona była na Commodore, ale otwarty kod umożliwiał adaptację na inne komputery.
Programy publikowane w IKS-ie nie były chronione. Autorzy nie zastrzegali praw do swoich rozwiązań i nie ograniczali możliwości eksploatacji. Bardzo często programy publikowane w miesięczniku nie były podpisane.
Programy zwiększały atrakcyjność pisma. W sumie w IKS-ie opublikowano kody 50 gier, 48 programów edukacyjnych, 68 programów użytkowych i 84 narzędziowe. Programy były przeznaczone na wszystkie obecne wtedy na rynku mikrokomputery.
Kursy.
Redakcja od początku postanowiła pełnić rolę edukacyjną. W pierwszym numerze materiały zapowiadały dość ogólnikowo zawartość kolejnych. Dotyczyły ogólnych zagadnień i nie zapowiadały ich kontynuacji. „Problemy mikroelektroniki” J. Haschki i M. Gniłki oraz „Mikrokomputer dla kolekcjonerów” K. Świętonia i Z. Szałkowskiego można potraktować jako propedeutykę informatyki i jej zastosowań. Krok dalej szły artykuły, również autorstwa zespołu J. Haschka i M. Gniłka, czyli „Klasyfikacja i zastosowanie sprzętu mikrokomputerowego” oraz „Co trzeba wiedzieć?”. Ostatni materiał był wprowadzeniem do metodologii programowania.
Edukację czytelnika IKS rozpoczął w drugim numerze. We wszystkich numerach czasopisma opublikowano 157 materiałów sklasyfikowanych jako „kurs programowania”. W roku 1986 opublikowano 27 materiałów poświęconych nauce programowania. Najwięcej ukazało się w roku 1987 – 86, w następnym już tylko 38, a w 1989 – tylko 5 (w trzech ostatnich numerach miesięcznika).
Systematyczne wykłady rozpoczęto już od numeru 2. z 1986 roku. J. Chmurzyński, wykładowca Wydziału Cybernetyki WAT, opublikował dwuodcinkowy wykład grafiki komputerowej.
Także w numerze 2. z 1986 roku rozpoczęto systematyczny wykład na temat języka programowania BASIC. Redakcja "miłośników zabaw z mikrokomputerami, przyszłych informatyków" zachęcała do nauki programowania. Autorką kursu była Z. Zjawin-Winkowska, wykładowca Szkoły Głównej Planowania i Statystyki (dzisiaj Szkoła Główna Handlowa). Wykład pierwszy wprowadzał w podstawy obsługi i wykorzystania ZX Spectrum. Wykłady były publikowane w kolejnych numerach IKS-a aż do numeru 2. z 1988 roku. Czytelnicy poznali zasady budowy algorytmów i metody kodowania wyrażeń algebraicznych oraz specyficzne konstrukcje języka BASIC.
Niemal równocześnie z kursem programowania w BASIC-u rozpoczął się kurs programowania w języku LOGO, a po zakończeniu kursu LOGO rozpoczęto publikowanie materiałów nauczących język PASCAL.
Publicystyka.
Na łamach IKS-a publicystka zagościła 105 razy. Jeśli do tej liczby dodać materiały edukacyjne (72), wywiady (10), reportaże (12) i felietony (50), łącznie daje to 406 materiałów w 33 numerach, co świadczy o dziennikarskiej aktywności.
Wpływ na kulturę.
Lata 1986–1989 były okresem początku popularności czasopism informatycznych. Na rynku pojawiły się pierwsze mikrokomputery, które cieszyły się ogromnym zainteresowaniem. Dla młodego pokolenia spełniały funkcję nowoczesnego gadżetu, znaku czasu i przepustki do kolejnej epoki industrialnej. Niestety ich ceny w Polsce znacznie przekraczały możliwości finansowe młodzieży. Cena na poziomie początkowo 125 funtów później 99 skutecznie ograniczała popularność tego urządzenia. Fakt ten nie wpłynął jednak na zainteresowanie informatyką. Powstanie wydawnictw informatycznych przyczyniło się do wzrostu popularności komputerów i zainteresowania informatyką. Wśród najmłodszych czytelników największe zainteresowanie wzbudzały gry komputerowe, których prosta grafika i nierozbudowana architektura oparta na prostych procedurach logicznych i operacjach arytmetycznych, pozostawiała olbrzymie pole dla wyobraźni.
 „Najpierw trzeba się uczyć myśleć; myśleć jasno, przejrzyście i jednoznacznie formułować swe poglądy, maszyna bowiem nie toleruje niedomówień i choć rozkazy wykonuje szybko i bezbłędnie, to jednak nie myśli. Informatyka to przede wszystkim jej zastosowanie profesjonalne – tu liczby mówią prawdę: jedynie”.
W okresie czterech lat obecności na rynku wydawca "IKS-a " wprowadził na rynek 5 735 000 egzemplarzy pisma. Czasopisma komputerowe zostały potraktowane jako substytut trudnodostępnych mikrokomputerów. Zwraca również uwagę edukacyjna tematyka "IKS-a," która biorąc pod uwagę nakład czasopisma z pewnością odegrała pozytywną rolę w edukacji informatycznej społeczeństwa. Czytelnicy tego czasopisma wkraczali w zawodowe życie w latach dziewięćdziesiątych. Trudno ocenić jaki wpływ na ich wiedzę zawodową miał "IKS", jednak nie będzie nadużyciem stwierdzenie, że był to wpływ pozytywny.

</doc>
<doc id="4908873" url="https://pl.wikipedia.org/wiki?curid=4908873" title="Hydromedusa">
Hydromedusa

Hydromedusa – rodzaj żółwia z rodziny matamatowatych (Chelidae).
Zasięg występowania.
Rodzaj obejmuje gatunki występujące w Ameryce Południowej (Brazylia, Boliwia, Paragwaj, Argentyna i Urugwaj). 
Systematyka.
Podział systematyczny.
Do rodzaju należą następujące gatunki: 

</doc>
<doc id="4908875" url="https://pl.wikipedia.org/wiki?curid=4908875" title="Nazjanz">
Nazjanz

Nazjanz (gr. Ναζιανζός, łac. Nazianzus) – starożytne miasto w zachodniej Kapadocji, w Azji Mniejszej.
Historia.
W starożytności Nazjanz należał do rzymskiej prowincji Kapadocja II w diecezji Pontu. Znany z miejsca urodzenia jednego z ojców kapadockich – Grzegorza z Nazjanzu. Za cesarza Konstantyna VII Porfirogeneta relikwie Grzegorza z Nazjanzu zostały przywiezione do Kościoła Świętych Apostołów w Nazjanzie. Miasto było siedzibą biskupią. Do 1200 roku znane są imiona czternastu biskupów Nazjanzu. W Kościele katolickim istnieje biskupstwo tytularne Nazjanzu.
Osoby związane z miastem.
Z Nazjanzu pochodziliː

</doc>
<doc id="4908876" url="https://pl.wikipedia.org/wiki?curid=4908876" title="Franciszek Antoni Socha Chomętowski">
Franciszek Antoni Socha Chomętowski

Franciszek Antoni Socha Chomętowski herbu Bończa – sędzia stężycki w latach 1686-1690, łowczy czerski do 1686 roku.
Poseł na sejm elekcyjny 1669 roku, sejm 1673 roku, sejm elekcyjny 1674 roku z województwa sandomierskiego
Był elektorem Michała Korybuta Wiśniowieckiego z województwa sandomierskiego w 1669 roku.

</doc>
<doc id="4908888" url="https://pl.wikipedia.org/wiki?curid=4908888" title="Ekstraklasa w piłce nożnej (2016/2017)/Wyniki spotkań fazy finałowej">
Ekstraklasa w piłce nożnej (2016/2017)/Wyniki spotkań fazy finałowej

Runda finałowa (29 kwietnia – 4 czerwca).
"Źródło 1:"
"Źródło 2:"
"Źródło 3:"

</doc>
<doc id="4908895" url="https://pl.wikipedia.org/wiki?curid=4908895" title="Eesti Merevägi (1918–1940)">
Eesti Merevägi (1918–1940)



</doc>
<doc id="4908898" url="https://pl.wikipedia.org/wiki?curid=4908898" title="Polesieniszki">
Polesieniszki

Polesieniszki – dawny zaścianek. Tereny na których był położony, leżą obecnie na Białorusi, w obwodzie witebskim, w rejonie brasławskim, w sielsowiecie Widze.
Historia.
W czasach zaborów ówczesny folwark w granicach powiatu nowoaleksandrowskiego Imperium Rosyjskiego.
W latach 1921–1945 folwark a następnie zaścianek leżała w Polsce, w województwie nowogródzkim (od 1926 w województwie wileńskim), w powiecie brasławskim, w gminie Widze.
Według Powszechnego Spisu Ludności z 1921 roku zamieszkiwało tu 12 osób, wszystkie były wyznania rzymskokatolickiego i zadeklarowały polską przynależność narodową. Był tu 1 budynek mieszkalny. W 1931 w 2 domach zamieszkiwało 15 osób.
Miejscowość należała do parafii rzymskokatolickiej w Widzach. Podlegała pod Sąd Grodzki w m. Turmont i Okręgowy w Wilnie; właściwy urząd pocztowy mieścił się w Widzach.

</doc>
<doc id="4908907" url="https://pl.wikipedia.org/wiki?curid=4908907" title="Eesti Merejõud">
Eesti Merejõud



</doc>
<doc id="4908912" url="https://pl.wikipedia.org/wiki?curid=4908912" title="Barbara Popielas-Szultka">
Barbara Popielas-Szultka

Barbara Popielas-Szultka (ur. 16 października 1946r. w Chodzieży, zm. 24 września 2020r w Słupsku) – doktor habilitowany w zakresie historii, pracownik naukowy Akademii Pomorskiej w Słupsku
Życiorys.
Urodziła się w rodzinie urzędniczej. Była córką Stanisława i Zofii z d. Dulat. W 1960 roku, po ukończeniu szkoły podstawowej, podjęła naukę w Liceum Pedagogicznym w Złotowie. W 1965 roku zdała egzamin dojrzałości, po którym rozpoczęła studia historyczne na Uniwersytecie Mikołaja Kopernika w Toruniu. Dwa lata później poślubiła Zygmunta Szultkę. 26 września 1970 roku uzyskała tytuł magistra.
Obroniła pracę doktorską, 30 maja 1994 habilitowała się na podstawie pracy zatytułowanej "Początki i lokacje miast na Pomorzu Sławieńsko-Słupskim do połowy XIV wieku". Była zatrudniona na stanowisku profesora nadzwyczajnego w Instytucie Historii na Wydziale Filologicznym i Historycznym Akademii Pomorskiej w Słupsku.
W Słupsku mieszkała od 1969 roku. Swoją karierę zawodową od początku związała ze słupską szkołą wyższą – Wyższą Szkołą Nauczycielską, przemianowaną później na Akademię Pomorską w Słupsku. Znawczyni historii średniowiecznej Polski, w swojej pracy badawczej ustaliła między innymi, że Słupsk otrzymał prawa miejskie 20 sierpnia 1265 roku.
Zmarła 24 września 2020.

</doc>
<doc id="4908919" url="https://pl.wikipedia.org/wiki?curid=4908919" title="Przewoźniki (rejon brasławski)">
Przewoźniki (rejon brasławski)

Przewoźniki (; ) – wieś na Białorusi, w obwodzie witebskim, w rejonie brasławskim, w sielsowiecie Widze.
Historia.
W czasach zaborów w granicach powiatu nowoaleksandrowskiego Imperium Rosyjskiego.
W latach 1921–1945 wieś leżała w Polsce, w województwie nowogródzkim (od 1926 w województwie wileńskim), w powiecie brasławskim, w gminie Widze.
Według Powszechnego Spisu Ludności z 1921 roku zamieszkiwało tu 108 osób, wszystkie były wyznania rzymskokatolickiego i zadeklarowały polską przynależność narodową. Były tu 23 budynki mieszkalne. W 1931 w 23 domach zamieszkiwało 105 osób.
Miejscowość należała do parafii rzymskokatolickiej w Widzach. Podlegała pod Sąd Grodzki w m. Turmont i Okręgowy w Wilnie; właściwy urząd pocztowy mieścił się w Widzach.

</doc>
<doc id="4908939" url="https://pl.wikipedia.org/wiki?curid=4908939" title="Czesław Mańkowski">
Czesław Mańkowski

Czesław Witold Marian Mańkowski (ur. 20 lipca 1894 we Lwowie, zm. ?) – major żandarmerii magister Wojska Polskiego.
Życiorys.
W czasie I wojny światowej walczył w szeregach cesarskiej i królewskiej Armii. Jego oddziałem macierzystym był Pułk Artylerii Polowej Nr 30. Na stopień podporucznika został mianowany ze starszeństwem z 1 lutego 1917 w korpusie oficerów rezerwy artylerii polowej i górskiej.
Do Wojska Polskiego został przyjęty z byłej c. i k. Armii z zatwierdzeniem posiadanego stopnia podporucznika.
14 lutego 1920 został mianowany z dniem 1 lutego 1920 porucznikiem w artylerii. Pełnił służbę w Dowództwie Taborów Brygady Strzelców Podhalańskich, a jego oddziałem macierzystym był Szwadron Zapasowy Taborów Nr V. W tym samym miesiącu otrzymał przeniesienie do Kierownictwa Organizacji Żandarmerii. 30 kwietnia 1920 został przeniesiony do Dywizjonu Żandarmerii Wojskowej Nr 6 we Lwowie.
3 maja 1922 został zweryfikowany w stopniu kapitana ze starszeństwem z 1 czerwca 1919 i 9. lokatą w korpusie oficerów żandarmerii, a jego oddziałem macierzystym był 10 Dywizjon Żandarmerii. Później został przydzielony z macierzystego oddziału do Centralnej Szkoły Żandarmerii w Grudziądzu na stanowisko wykładowcy. Z dniem 1 marca 1926 został przeniesiony w stan nieczynny bez poborów na przeciąg 12 miesięcy. Z dniem 31 marca 1927 został powołany ze stanu nieczynnego z równoczesnym przydziałem do Centralnej Szkoły Żandarmerii na stanowisko wykładowcy. 18 lutego 1928 został mianowany majorem ze starszeństwem z 1 stycznia 1928 i 1. lokatą w korpusie oficerów żandarmerii. W tym czasie uzyskał dyplom magistra praw na Uniwersytecie Jana Kazimierza we Lwowie. W lipcu 1929 został przeniesiony z Dywizjonu Szkolnego Żandarmerii w Grudziądzu do 8 Dywizjonu Żandarmerii w Toruniu na stanowisko zastępcy dowódcy. Z dniem 31 marca 1931 został przeniesiony w stan spoczynku.
W 1934, jako oficer stanu spoczynku pozostawał w ewidencji Powiatowej Komendy Uzupełnień Poznań Miasto. Posiadał przydział do Oficerskiej Kadry Okręgowej Nr VIII. Był wówczas „przewidziany do użycia w czasie wojny”. Pracował jako dyrektor Okręgowego Urzędu Ubezpieczeń w Poznaniu.
Czesław Mańkowski był żonaty z Janiną z Rotterów (ur. 16 maja 1896 w Libuszy), z którą miał córkę Zofię (ur. 10 października 1919 w Krakowie). Od 13 marca 1931 rodzina Mańkowskich była zameldowana w Poznaniu przy ul. Dąbrowskiego 14/16 m. 16.

</doc>
<doc id="4908944" url="https://pl.wikipedia.org/wiki?curid=4908944" title="Ławka Niepodległości">
Ławka Niepodległości

Ławka Niepodległości – multimedialna ławka pomnikowa, projekt Ministerstwa Obrony Narodowej w celu uczczenia 100. rocznicy odzyskania niepodległości Polski.
Historia.
Program Ławka Niepodległości zaproponował minister obrony narodowej Mariusz Błaszczak dla uczczenia 100. rocznicy odzyskania przez Polskę niepodległości. Projekt multimedialnej ławki pomnikowej wybrano drogą konkursu, na który wpłynęło 26 prac. Rozstrzygnięcie nastąpiło 18 czerwca 2018 r., wygrała Marta Rosiak, reprezentująca firmę Betonovo. Wyróżnienie przyznano Piotrowi Hołubowiczowi. Przewidziano instalację ponad 100 ławek. Koszt jednej ławki to ok. 30 tys. zł. z czego ministerstwo dofinansowuje samorządy lokalne w wysokości 80 procent w formie dotacji. Łącznie na ten cel przeznaczono 4 200 000 zł. Do Ministerstwa Obrony Narodowej wpłynęły 262 oferty od samorządów gminnych, powiatowych i wojewódzkich, w których przedstawiły m.in. najlepszą lokalizację, plan budowy, wysokość wkładu własnego oraz propozycję nagrania dźwiękowego związanego z lokalną historią. Dotacje na budowę wraz z gotowym projektem multimedialnej ławki przyznano 136 samorządom.
Wygląd i działanie.
Ławka Niepodległości jest pomnikiem o ustandaryzowanym wyglądzie. Kształt ławki tworzy biały prostopadłościan z siedziskiem stylizowanym na wykonane z cegły. Po zmroku widoczny jest podświetlany napis „Niepodległa” pisany ręką Józefa Piłsudskiego. Ławka jest podświetlana diodami LED. Umieszczona jest też inskrypcja: „Ławka Niepodległości pamięci wybitnych patriotów, dowódców i mężów stanu oraz czynu zbrojnego żołnierza polskiego w stulecie odzyskania przez Polskę niepodległości” oraz logo MON, lokalnego samorządu oraz Programu Służymy Niepodległej a także fotokod QR na komórki i tablety.
Urządzenia elektroniczne zamontowane w ławce zawierają materiały edukacyjne w formie nagrań podzielnych na trzy części. Część ogólna zawiera przygotowany przez MON fragment Pieśni Reprezentacyjnej Wojska Polskiego – Marsz Pierwszej Brygady i fragment Depeszy Józefa Piłsudskiego notyfikującej powstanie niepodległego Państwa Polskiego z 16 listopada 1918 r. Część regionalna zawiera do wyboru jedno nagranie obejmujące informację historyczną i tekst źródłowy odnoszący się do szlaków historycznych związanych z poszczególnymi częściami Polski: Szlak Legionowy, Szlak Hallerowski, Szlak Powstania Wielkopolskiego, Szlak Powstań Śląskich, Szlak Wojny 1920 r, Polskie drogi do Niepodłegłości, Szlak biało–czerwonej szachownicy. Trzecia część – lokalna zawiera materiał odnoszący się do lokalnych tradycji oręża polskiego związanych z odzyskaniem przez Polskę niepodległości i jest przygotowana przez samorząd terytorialny.
Konstrukcja, waga i sposób mocowania ławki oraz użyty materiał są odporne na wandalizm i próby demontażu siedziska. Górna część siedziska jest podgrzewana w zimie, dzięki czemu jest funkcjonalna cały rok.

</doc>
<doc id="4908947" url="https://pl.wikipedia.org/wiki?curid=4908947" title="Pupinie">
Pupinie

Pupinie – (lit. "Pupiniai") – wieś na Litwie, w okręgu uciańskim, w rejonie ignalińskim, starostwie Daugieliszki Nowe.
Historia.
W czasach zaborów wieś leżała w granicach Imperium Rosyjskiego.
W dwudziestoleciu międzywojennym wieś leżała w Polsce, w województwie nowogródzkim (od 1926 w województwie wileńskim), w powiecie brasławskim, w gminie Widze.
Według Powszechnego Spisu Ludności z 1921 roku zamieszkiwało tu 86 osób, wszystkie były wyznania rzymskokatolickiego i zadeklarowały polską przynależność narodową. Było tu 14 budynków mieszkalnych. W 1931 w 16 domach zamieszkiwało 85 osób.
Miejscowość należała do parafii rzymskokatolickiej w Widzach. Podlegała pod Sąd Grodzki w m. Turmont i Okręgowy w Wilnie; właściwy urząd pocztowy mieścił się w m. Widze.

</doc>
<doc id="4908961" url="https://pl.wikipedia.org/wiki?curid=4908961" title="Reting">
Reting

Klasztor Reting (tybet. རྭ་སྒྲེང་དགོན། lub Radreng) – klasztor buddyjski będący siedzibą Retinga Rinpocze i ośrodkiem szkoły Gelug, jednej ze szkół buddyzmu tybetańskiego. Znajduje się koło Tangguxiang, w powiecie Lhünzhub, Tybetański Region Autonomiczny, Chiny, ok. 70 km na północ od Lhasy.
Reting położony jest na wysokości 4100 m n.p.m. Klasztor założył w 1056 r. Dromton – najważniejszy uczeń Atiśi – jako ośrodek szkoły kadampa. Congkhapa zreformował tę szkołę, która przekształciła się w szkołę gelug i klasztor stał się jej ważnym ośrodkiem oraz siedzibą Retinga Rinpocze (regenta, rządzącego Tybetem w okresie od śmierci dalajlamy do odnalezienia jego kolejnej inkarnacji). VI Reting Rinpocze zmarł w 1997 r., a kolejny (wskazany przez Chińczyków) nie został zaakceptowany przez obecnego XIV Dalajlamę. Klasztor zdewastowali Hunwejbini podczas rewolucji kulturalnej, a następnie został tylko częściowo odbudowany. Obecna sala zgromadzeń jest o połowę mniejsza od pierwotnej sali i znajduje się w niej thanka przywieziona do Tybetu przez samego Atiśę, a także relikwia zęba Sangye Wosonga (poprzedniej inkarnacji Buddy). Obok jest kaplica ze złotą stupą, zawierającą relikwie VI Retinga Rinpocze. Niedaleko klasztoru znajduje się miejsce tradycyjnych pogrzebów powietrznych.

</doc>
<doc id="4908966" url="https://pl.wikipedia.org/wiki?curid=4908966" title="Riga Speedway Club">
Riga Speedway Club

Riga Speedway Club – łotewski klub żużlowy z Rygi.
Historia.
Przed powstaniem klubu.
Początek ryskiego, jak i łotewskiego żużla datuje się na 1958 rok, kiedy to z inicjatywy , działacza federacji motocyklowej Rosyjskiej FSRR, zorganizowano pierwsze zawody żużlowe w Związku Radzieckim. Odbyły się one w dniach 10–12 czerwca 1958 roku na moskiewskim Stadionie Łużniki. W gronie motocyklistów zaproszonych na te zawody znalazło się dwóch motocyklistów z Rygi: Edmunds Krūze i Egīls Jansons. Po trzech dniach zawodów indywidualnych lepiej wypadł Krūze, zajmując w klasyfikacji 8. miejsce. W tym samym roku, w dniach 1–2 sierpnia na stadionie Łużniki odbył się turniej o "Wielką nagrodę centralnego stadionu im. W. I. Lenina". Oprócz Krūzego i Jansonsa, wziął w nich udział trzeci przedstawiciel Rygi, Viktors Tjaguņenko. Ryżanie osiągnęli w zawodach dobre wyniki, do finałowej gonitwy dostało się dwoje z nich: Krūze i Jansons, zajmując odpowiednio 3 i 4. miejsce, za zwycięzcą zawodów Borisem Samorodowem i Wiktorem Kuzniecowem. W końcowej klasyfikacji tych zawodów Krūze zajął 3. miejsce ex aequo z ufimcem Nikołajem Czernowem, Jansons był 5., zaś Tjaguņenko wywalczył 7. lokatę ex aequo z W. Simonowem reprezentującym obwód moskiewski. Kolejnego dnia, 3 sierpnia 1958 roku, na Łużnikach odbyły się kolejne zawody o "Nagrodę Centralnego Automotoklubu DOSAAF" w którym Egīls Jansons zajął w finale 3. miejsce.
W 1962 roku, kiedy ustanowiono rozgrywki o drużynowe mistrzostwo Związku Radzieckiego, wobec faktu nieposiadania toru żużlowego w Rydze nie powstała drużyna ligowa, toteż kontynuujący żużlową karierę Egīls Jansons w latach 1962–63 reprezentował Kalev Tallinn, zaś w latach 1964–65 Iskrę Daugavpils. Rygę w inauguracyjnych indywidualnych mistrzostwach Łotewskiej SRR w 1965 r. reprezentował Boris Kułakiewicz, a rok później Stanisław Armand.
Powstanie klubu i występy w lidze radzieckiej.
Powstanie stadionu żużlowego w stolicy Łotwy związane było z rozwojem kompleksu sportów motorowych Biķernieki. Po budowie kolejnych torów: wyścigowego, kartingowego i motocyklowego, rozpoczęto budowę stadionu dla (piłka motocyklowa), wraz z torem żużlowym. Poza miejscowymi działaczami Eduardsem Kiope – dyrektorem kompleksu, Valdisem Otto – trenerem sportów motocyklowych i Egīlsem Jansonsem – żużlowcem, w pomoc w budowie toru zaangażowani byli Władimir Karniejew, nazywany ojcem radzieckiego żużla, oraz działacze Lokomotivu Daugavpils, Dmitrij Drinbincew i Rihards Podžuks.
Pierwsze zawody na nowym torze, turniej o nagrodę "Biķernieki", odbyły się 9 października 1976 roku. Udział w nich brali zawodnicy Lokomotivu Daugavpils, Kalevu Tallinn, oraz reprezentanci gospodarzy: adepci szkółki żużlowej tacy jak Arvīds Vītols, czy Guntis Birzaks, ale również mistrzowie innych sportów motocyklowych – Ivars Blūmfelds, Vadims Šilovs i Roberts Lončs. Całe podium zajęli zawodnicy Lokomotivu, wygrał Siergiej Dowżenko, przed Anatolijem Kuźminem i Olegiem Isajewem. Dzień później odbyły się indywidualne mistrzostwa Łotewskiej SRR, które wygrał Kuźmin, przed Dowżenką i Wadimem Wolskim. Gospodarzem indywidualnych mistrzostw Łotewskiej SRR Ryga była także w latach 1977, 1982–1986, 1988, a w latach 1990–1994 mistrzostw niepodległej Łotwy. Żadnemu z ryskich żużlowców nie udało się jednak stanąć na najwyższym stopniu podium. Na jego niższych stopniach stawali: Guntis Birzaks – srebro (1980, 1984), Arvīds Vītols – brąz (1980), Aivars Zemžans – srebro (1988) i brąz (1984), oraz Normunds Dobums – srebro (1990) i brąz (1988, 1992).
Począwszy od 1979 zespół z Rygi rozpoczął starty w radzieckiej lidze żużlowej, pod nazwą "Rigatrans", od zrzeszenia transportowego, które zostało sponsorem klubu. Na klubowych plastronach zagościł ryski kogut, figura wieńcząca iglicę miejscowej katedry. Drużyna występowała w drugiej klasie rozgrywkowej tj. "Pierwoj lidze" w jej pierwszej strefie, w której startował także drugi łotewski zespół Lokomotiv Daugavpils, rosyjska Strieła Łuchowicy, oraz kluby ukraińskie: Łtawa Połtawa, Woschod Wozniesieńsk, Szachtar Czerwonogród i Sygnał Równe. W pierwszym sezonie startów zespół zajął 3 miejsce. Rezultat ten udało się powtórzyć rok później, w rozgrywkach brało wtedy 5 drużyn, oprócz Woschodu, Szachtara i Sygnału, startował także Montażnik Tiumeń. Lepszy wynik udało się osiągnąć w 1981 roku, kiedy Rigatrans zajął 2. miejsce, ulegając jedynie Donbassowi Donieck.
Po upadku przedsiębiorstwa Rigatrans, w 1982 roku nowym sponsorem klubu został trust budowlany zajmujący się budową dróg i mostów prowadzących do pól naftowych w obwodzie tiumeńskim, toteż zespół przyjął nazwę Ceļinieks (). Pod nową nazwą zespół zajął ostatnie, piąte miejsce w swojej grupie. W kolejnych sezonach, 1983 i 1984, Ceļinieks zajął odpowiednio 2. i 3. miejsce. Dopiero w 1985 roku, drużyna wygrała rozgrywki 1. strefy i awansowała do rundy finałowej rozgrywanej na domowym stadionie. Rywalami byli zwycięzcy pozostałych stref Pierwoj ligi: Junost' Czerkiesk i Trud Mieleuz. Pomimo atutu własnego toru Ceļinieks przegrał oba spotkania i nie uzyskał awansu do Wyższej Ligi. W kolejnym sezonie, ze względu na przebudowę stadionu drużyna rozgrywała swoje mecze na stadionie żużlowym w Dyneburgu. Właśnie podczas rozgrywanego tam meczu 5 maja 1986 r., w którym rywalem Ceļinieksu był Szachtar Czerwonogród, drużynę spotkała tragedia, bowiem debiutujący w niej Estończyk, Meelis Helm, podczas 13. biegu szczepił się motocyklem z rywalem, na skutek czego uderzył w bandę, wyłamując ją i miażdżąc kask. Zmarł w drodze do szpitala z powodu ciężkich obrażeń twarzoczaszki. Sezon 1986 ryżanie zakończyli na 2. miejscu, a na skutek reorganizacji rozgrywek ligowych w kolejnych latach startowali w klasie "B" Pierwszej ligi, będącą trzecim poziomem rozgrywkowym. na skutek rozpadu ZSRR wycofał się z dalszego sponsorowania drużyny, dlatego też nie przystąpiła ona do ostatniego sezonu ligi radzieckiej w sezonie 1991.
Zanik i odrodzenie klubu w niepodległej Łotwie.
Pod koniec lat 80. (rozpad ZSRR) sytuacja finansowa kompleksu Biķernieki zaczęła podupadać. Ryscy zawodnicy startowali w zawodach o indywidualne i parowe mistrzostwo kraju oraz organizowanym w latach 1992–1993 Pucharze Bałtyku. 22 czerwca 1994 roku zorganizowano mecz w którym zmierzyły się reprezentacja Łotwy i reprezentacja WNP. Kolejne spotkanie w podobnej formule, rozegrano dopiero po 8 latach, po odnowieniu zapuszczonego toru żużlowego (z inicjatywy m.in. Kasparsa Gintersa, byłego zawodnika żużlowego).
Trwały powrót żużla do Rygi związany był z przyznaniem prawa do organizacji turnieju Grand Prix Łotwy. Dzięki zaangażowaniu środków rządowych i sponsorom, wyremontowano zrujnowany obiekt, a rok później zainaugurowano szkółkę żużlową. Jej pierwszymi wychowankami, którzy zakontraktowani zostali na występy w polskiej lidze żużlowej w sezonie 2019 w barwach klubu Lokomotīve Dyneburg, byli Rudolfs Sproģis, Ričards Ansviesulis, Kristers Lumanis i Francis Gusts. Równocześnie w latach 2018–2020 ryski klub występował w rozgrywkach Baltic Speedway League oraz w lidze fińskiej w sezonie 2019, w której zajął 6. miejsce spośród ośmiu drużyn.
Kadra.
W 2022 roku zawodnikami klubu występującymi w zawodach krajowych i międzynarowych byli Francis Gusts, Ricards Ansviesulis i Ernest Matiuszonok. W zawodach niższych pojemności trenują tacy zawodnicy jak Damirs Filimonovs, Jekabs Gusts, Kristians Murnieks i Andžejs Smulkevičs.
Zawodnicy występujący w rozgrywkach Baltic Speedway League w sezonie 2020.
Zawodnicy występujący w rozgrywkach Speedwayn SM-liiga w sezonie 2019. Ponadto w kadrze klubu w tych rozgrywkach znaleźli się Kristers Lumanis i Rudolfs Sprogis, nie wystąpili jednak w żadnym ze spotkań. Menedżerem zespołu był Antoni Kusels.
Grand Prix.
W 2014 roku na macierzystym stadionie Biķernieki planowano rozegranie Grand Prix Łotwy, jednego z finałów indywidualnych mistrzostw świata. Zawody nie doszły do skutku ze względu na niekorzystne warunki pogodowe i przeniesione zostały do Dyneburga (Daugavpils).
Po raz kolejny Rydze przyznano prawo organizacji Grand Prix w sezonie 2023.

</doc>
<doc id="4908968" url="https://pl.wikipedia.org/wiki?curid=4908968" title="Liga Europy UEFA (2020/2021)/Faza grupowa">
Liga Europy UEFA (2020/2021)/Faza grupowa

Faza grupowa Ligi Europy UEFA (2020/2021) ma na celu wyłonienie 24 drużyn uprawnionych do gry w fazie pucharowej Ligi Europy UEFA w sezonie 2020/2021. Rozgrywki wystartowały 22 października 2020 roku, a zakończyły się 10 grudnia tego samego roku. W każdej z grup, wszystkie zespoły grały ze sobą dwukrotnie w systemie mecz-rewanż.
Uczestnicy.
Spośród 48 zakwalifikowanych zespołów, 17 miało zagwarantowany udział w fazie grupowej dzięki rezultatom osiągniętym w krajowych rozgrywkach ligowych, a także pucharowych. Tak oto prawo startu od fazy grupowej Ligi Europy UEFA przysługiwało drużynom które:
Pozostałe 31 drużyn wyłoniono w następujących sposób:
Podział na koszyki.
Drużyny zostały podzielone na koszyki na podstawie współczynnika UEFA na rok 2020.
Losowanie.
Losowanie grup odbyło się 2 października 2020 roku w Nyonie. UEFA przed losowaniem przyjęła zasadę, że drużyny z tej samej federacji nie mogą trafić do tej samej grupy. Dodatkowo ze względu na wymagania telewizji, jeżeli federacja posiada więcej niż jeden zespół w fazie grupowej, powinny one być „równomiernie” rozłożone w dwóch zestawach grup (A-F oraz G-L). 17 lipca 2014 roku Komitet Bezpieczeństwa UEFA zadecydował, że drużyny z Ukrainy oraz Rosji nie mogą znaleźć się w jednej grupie z powodu napiętej sytuacji politycznej pomiędzy oboma krajami.
Terminarz.
Ramowy terminarz zakłada rozegranie poszczególnych kolejek w następujących terminach:
Grupy.
Zasady ustalania kolejności w tabeli:

</doc>
<doc id="4908969" url="https://pl.wikipedia.org/wiki?curid=4908969" title="Karabinek powtarzalny">
Karabinek powtarzalny



</doc>
<doc id="4908971" url="https://pl.wikipedia.org/wiki?curid=4908971" title="Trzej żołnierze">
Trzej żołnierze

Trzej żołnierze lub Trzej żołnierze z Ameryki (ang. "Three Soldiers") – powieść z 1921 roku autorstwa amerykańskiego pisarza i dziennikarza Johna Dos Passosa. To jedna z amerykańskich powieści wojennych, która opisuje I wojnę światową. "Trzej żołnierze" to jedno z klasycznych literackich dzieł pacyfistycznych. Pierwsze wydanie polskie opublikowano w 1931 roku.
Historia.
Początkowo dzieło zostało odrzucone przez 13 różnych wydawnictw. Dopiero na początku 1921 roku właściciel nowojorskiego wydawnictwa George H. Doran &amp; Co. zgodził się na opublikowanie powieści Dos Passosa. Mimo zgody na wydanie dzieła, z powodu wielu niewygodnych fragmentów zawartych w "Trzech żołnierzach", Doran mocno obawiał się oddania do druku książki. Dos Passos przedstawił w swojej pracy między innymi rzeczywiste przemówienie żołnierzy, którzy trafili do armii. Wydawca nalegał, aby autor niewygodne fragmenty poprawił albo skrócił. Dos Passos niechętnie przystał na zaproponowane warunki. We wrześniu 1921 roku, po usunięciu kontrowersyjnych fragmentów, powieść została wydana.
W późniejszym czasie Doran wspomniał, że Dos Passos „posługiwał się wspólnym językiem degeneratów”. Wśród prac Dos Passosa umieszczonych w zbiorach Uniwersytetu Wirginii brakuje oryginalnej wersji powieści, która najprawdopodobniej zaginęła.
Treść.
Dos Passos z pozycji pacyfisty opowiada w realistyczny sposób o wydarzeniach, które miały miejsce na froncie I wojny światowej. W powieści autor zaznaczył, że wojna doprowadza do odczłowieczenia. Bohaterowie książki nieustannie przesiadują w okopach, co jakiś czas oddają strzały w stronę przeciwnika. Część z nich pada ofiarami gazu musztardowego.
W powieści "Trzej żołnierze" Dos Passos wykorzystał symbol maszyny, który według niego jest tożsamy ze zhierarchizowaną strukturą armii, która ma być odzwierciedleniem społeczeństwa klasowego. W ocenie Dos Passosa celem tej struktury jest wyeliminowanie ideałów i integralności jednostek w społeczeństwie.
Odbiór.
W wielu recenzjach "Trzech żołnierzy" pojawiło się oburzenie wobec tego co napisał Dos Passos. W niekorzystnych, a nawet wrogich ocenach powieści napisano, że autor znieważył amerykańską armię i jej żołnierza. Dwie z takich recenzji ukazały się w prasowym dodatku „The New York Times Book Review”, a ich autorami byli służący zarówno w armii kanadyjskiej, jak i amerykańskiej. Ale w innych recenzjach chwalono autora za szczerość ukazaną w książce. Henry Louis Mencken ocenił tę powieść pozytywnie. W swojej recenzji napisał:
Polskie wydania.
Pierwszą edycję w języku polskim opublikowano w 1931 roku pod tytułem "Trzej żołnierze z Ameryki"; książkę przetłumaczyły Zofja Schmorakowa i Olga Ziemilska (Towarzystwo Wydawnicze „Rój”, Warszawa). W 1966 roku dzieło, pod tytułem "Trzej żołnierze", przełożył Tadeusz Jan Dehnel (wyd. MON, Warszawa).

</doc>
<doc id="4908976" url="https://pl.wikipedia.org/wiki?curid=4908976" title="Phil Beattie">
Phil Beattie

Phil Beattie, wł. Philip Garth Beattie (ur. 8 września 1963 w Belfaście) – północnoirlandzki lekkoatleta, płotkarz, mistrz igrzysk Wspólnoty Narodów, olimpijczyk.
Na igrzyskach Wspólnoty Narodów reprezentował Irlandię Północną, a na pozostałych dużych imprezach międzynarodowych Wielką Brytanię.
Specjalizował się w biegu na 400 metrów przez płotki. Odpadł w półfinale tej konkurencji na mistrzostwach Europy juniorów w 1981 w Utrechcie. Odpadł w eliminacjach na tym dystansie na igrzyskach Wspólnoty Narodów w 1982 w Brisbane i na igrzyskach olimpijskich w 1984 w Los Angeles.
Zwyciężył w biegu na 400 metrów przez płotki (wyprzedzając Maxa Robertsona z Anglii i Johna Grahama z Kanady) na igrzyskach Wspólnoty Narodów w 1986 w Edynburgu. Uzyskał wówczas najlepszy wynik w swojej karierze – 49,60 s. Odpadł w półfinale tej konkurencji na mistrzostwach Europy w 1986 w Stuttgarcie.
Był mistrzem UK Championships w biegu na 400 metrów przez płotki w 1983 i 1985, wicemistrzem w 1984 oraz brązowym medalistą w 1977 i 1979, a także mistrzem Irlandii Północnej na tym dystansie w latach 1981–1987 oraz mistrzem Irlandii w 1982.

</doc>
<doc id="4908981" url="https://pl.wikipedia.org/wiki?curid=4908981" title="Kościół poewangelicki we Władysławowie">
Kościół poewangelicki we Władysławowie

Kościół poewangelicki – dawna świątynia protestancka znajdująca się w dawnym mieście, obecnie wsi Władysławów, w powiecie tureckim, w województwie wielkopolskim. Znajduje się po zachodniej stronie Rynku.
Jest to budowla murowana nosząca cechy stylu neoromańskiego wzniesiona w drugiej połowie XIX wieku. Nad świątynią jest umieszczona pokryta blachą wieża z sygnaturką. Kościół należał do ewangelików do 1945 roku. Później opuszczony budynek został siedzibą Gminnego Ośrodka Kultury.

</doc>
<doc id="4908992" url="https://pl.wikipedia.org/wiki?curid=4908992" title="Adrian Poniński">
Adrian Poniński

Adrian Poniński herbu Łodzia – miecznik poznański w latach 1658-1676.
Był elektorem Michała Korybuta Wiśniowieckiego z województwa kasliskiego w 1669 roku, podpisał jego "pacta conventa".

</doc>
<doc id="4908998" url="https://pl.wikipedia.org/wiki?curid=4908998" title="Karabinek jednostrzałowy">
Karabinek jednostrzałowy



</doc>
<doc id="4908999" url="https://pl.wikipedia.org/wiki?curid=4908999" title="Bitwa pod Ladami">
Bitwa pod Ladami

Bitwa pod Ladami – walki polskiego 16 pułku piechoty mjr. Karola Weissa de Helmenau z oddziałami sowieckiej 17 Dywizji Strzelców w czasie lipcowej ofensywy Frontu Zachodniego Michaiła Tuchaczewskiego w okresie wojny polsko-bolszewickiej.
Sytuacja ogólna.
W pierwszej dekadzie lipca przełamany został front polski nad Autą, a wojska Frontu Północno-Wschodniego gen. Stanisława Szeptyckiego cofały się pod naporem ofensywy Michaiła Tuchaczewskiego.
W nocy z 6 na 7 lipca sforsowała Berezynę sowiecka 16 Armia Nikołaja Sołłohuba i nacierała na zachód wiążąc walką wojska polskiej 4 Armii i Grupy Poleskiej gen. Władysława Sikorskiego. 
Naczelne Dowództwo Wojska Polskiego nakazało powstrzymanie wojsk sowieckiego Frontu Zachodniego na linii „dawnych okopów niemieckich” z okresu I wojny światowej.
Walki pod Ladami.
Po zwycięskiej walce pod Hrebionką 16 pułk piechoty kontynuował odwrót w kierunku Świsłoczy. Na czele kolumny maszerował pluton saperów. 
W tym czasie sowiecka 17 Dywizja Strzelców realizując pościg równoległy, wyprzedziła polski pułk i pod Ladami odcięła Polakom drogę odwrotu. 
16 pułk piechoty musiał się przebijać. W walce wzięli udział wszyscy żołnierze pułku, łącznie z taborytami. Kilkakrotnie dochodziło do walki „na bagnety”. Towarzysząca pułkowi 1 i 6 bateria 4 pułku artylerii polowej z odkrytych stanowisk ogniowych prowadziła skuteczny ogień do sowieckich tyralier i stanowisk broni maszynowej. Około 18:00 16 pułk piechoty opanował Lady i wspólnie z artylerzystami kontynuował nadal odwrót w nakazanym kierunku.

</doc>
<doc id="4909001" url="https://pl.wikipedia.org/wiki?curid=4909001" title="Klemens Henryk Sokalski">
Klemens Henryk Sokalski

Klemens Henryk Sokalski pseud. "Popielina", "Woynicz" ur. 13 listopada 1900 w Niegocinie zm. 12 listopada 1918 w Mławie. Uczeń Szkoły Handlowej w Mławie, harcerz i drużynowy, dowódca plutonu szkolnego Polskiej Organizacji Wojskowej i członek oddziału bojowego odpowiedzialnego za działania dywersyjne i likwidację niemieckich agentów. Bohater walk o niepodległość lokalnej społeczności.
Życiorys.
Urodził się 13 listopada 1900 roku w Niegocinie jako syn Karola, zarządcy, ekonoma, majątku ziemskiego w Lipowcu Kościelnym i Antonimy ze Strużyńskich. Ochrzczony w kościele w Lipowcu Kościelnym w dniu 25 listopada 1900. Miał młodszą o dwa lata siostrę Antoninę. Szkołę powszechną ukończył w rodzinnej miejscowości po czym rozpoczął naukę w mławskiej Szkole Handlowej, której kontynuatorem jest współczesne Liceum Ogólnokształcące im. Stanisława Wyspiańskiego w Mławie. W szkole tej, w roku 1916, wstąpił do działającej w konspiracji drużyny harcerskiej im. Księcia Józefa Poniatowskiego aby w roku 1918 zostać jej drużynowym w miejsce poprzednika Lucjana Hikerta. Równolegle z przynależnością do drużyny harcerskiej, od roku 1916 należał do szkolonego pluton POW i do utworzonego w roku 1918 oddziału bojowego prowadzącego działania dywersyjne na terenie powiatu i miasta Mławy. W konspiracji posługiwał się pseudonimami "Popielina" i "Woynicz". 
Okoliczności śmierci.
W listopadzie 1918 brał czynny udział w rozbrajaniu Niemców na terenie miasta Mława. Otrzymał rozkaz aby wraz z Jerzym Markuszewskim ze szkolnego plutonu POW, odprowadzić za miasto niemieckich żandarmów zatrzymanych w budynku mławskiej Spójni. Według innej relacji, nie eskortował żandarmów za miasto, lecz ruszył w pościg konno za niemieckim oddziałem zmierzającym w kierunku granicy w Iłowie. We wsi Mławka w okolicach młyna na Mławce żandarmi zaczęli strzelać do eskortujących ich mławskich gimnazjalistów. Obaj chłopcy zostali postrzeleni a rany Sokalskiego, ranionego z pistoletu okazały się śmiertelne. Ranni chłopcy zostali przewiezieniu do mławskiego szpitala powiatowego przy ulicy Niborskiej, w którym 12 listopada, dokładnie w przeddzień osiemnastych urodzin, w nocy o godzinie jedenastej Henryk Sokalski zmarł. W chwili śmierci miał 17 lat . Na nagrobku widnieje wzmianka, że żył lat osiemnaście.
Upamiętnienie.
Śmierć Sokalskiego wywołała poruszanie wśród Mławian a on sam stał się bohaterem narodowych walk o niepodległość. Został pochowany uroczyście na cmentarzu parafialnym przy kościele św. Wawrzyńca, a jego pogrzeb przerodził się w wielką religijno-patriotyczną manifestację. Sokalski był żegnany niczym bohater. Społeczeństwo Mławy ufundowało Sokalskiemu nagrobek z nagrobną stelą z granitowego głazu, w formie stylizowanej na polną mogiłę .

</doc>
<doc id="4909002" url="https://pl.wikipedia.org/wiki?curid=4909002" title="Seres (marka samochodów)">
Seres (marka samochodów)

Seres – amerykańsko-chiński producent elektrycznych crossoverów z siedzibą w Santa Clara działający od 2016 roku. Należy do chińskiego koncernu Sokon Group.
Historia.
SF Motors.
W styczniu 2016 roku w kalifornijskim mieście Santa Clara założony został startup SF Motors, który powstał z inicjatywy chińskiego Chongqing Sokon Industry Group. Za cel obrano rozwój samochodów elektrycznych z myślą o obu macierzystych rynkach: Stanach Zjednoczonych i Chinach. Pod koniec 2016 roku do zespołu firmy dołączył były współzałożyciel Tesla Motors, Martin Eberhard.
We wrześniu 2017 roku chiński rząd wydał zgodę na produkcję samochodów elektrycznych w tym kraju. W tym samym roku SF Motors rozwinęło także swoją obecność w Stanach Zjednoczonych, nawiązując współpracę z Uniwersytetemu w Michigan na polu technologii samochodów autonomicznych, a także nabywając dawną fabrykę AM General w Mishawaka jako jeden z dwóch przyszłych zakładów produkcji pojazdów przedsiębiorstwa.
Seres.
W marcu 2018 roku SF Motors przedstawiło swoje dwa pierwsze prototypy zapowiadające formułę przyszłej gamy produkcyjnych samochodów elektrycznych, SF6 oraz SF7. Rok później, w kwietniu 2019 roku startup ogłosił, że zmienia swoją nazwę na Seres, prezentując jednocześnie pierwszy seryjny samochód - crossovera Seres SF5. W lipcu tego samego roku Seres ogłosił zawieszenie planów debiutu na rynku amerykańskim, a także zwolnienie 90 pracowników w Stanach Zjednoczonych z powodu niezadowalających wyników finansowych chińskiego oddziału startupu.
Eksport.
W grudniu 2020 roku niderlandzkie przedsiębiorstwo Green Mobility Group Europe rozpoczęło oficjalną dystrybucję i sprzedaż marki Seres na pierwszym rynku eksportowym, w Holandii. Pojazdem, jaki utworzył tutejszą ofertę, został jednocześnie drugi seryjny model marki Seres - miejski elektryczny crossover Seres 3 będący bliźniaczą konstrukcją wobec oferowanego w Chinach modelu Dongfeng Fengon E3.
Tuż po debiucie na rynku holenderskim, zasięg rynkowy modelu Seres 3 został poszerzony także o sąsiedni rynek niemiecki. Na tym rynku jego dystrybucją zajęło się lokalne przedsiębiorstwo INDIMO Automotive GmbH. We wrześniu 2021, za sprawą międzynarodowego przedsiębiorstwa Busnex, Seres 3 trafił do sprzedaży także w Polsce.
Partnerstwo z Huawei.
W kwietniu 2021 roku Seres przedstawił wynik współpracy z chińskim gigantem branży elektronicznej Huawei - zmodernizowany wariant modelu SF5. Partner odpowiedział za system inforozrywki i nagłośnienia, a także nowej generacji napęd hybrydowy. Dystrybucja pojazdu ruszyła w tym samym miesiącu w wybranych salonach sprzedaży Huawei w Chinach.

</doc>
<doc id="4909007" url="https://pl.wikipedia.org/wiki?curid=4909007" title="SF Motors">
SF Motors



</doc>
<doc id="4909008" url="https://pl.wikipedia.org/wiki?curid=4909008" title="Miasta Górskiego Karabachu">
Miasta Górskiego Karabachu



</doc>
<doc id="4909010" url="https://pl.wikipedia.org/wiki?curid=4909010" title="Antimo Esono">
Antimo Esono

Antimo Esono Ndongo Maye (ur. 1954, zm. 1996) – pisarz i polityk z Gwinei Równikowej.
Pochodził z grupy etnicznej Fang. Urodził się w Ebebiyín w kontynentalnej części kraju. Studiował filologię na Universidad Nacional de Educación a Distancia. Zaangażowany w działalność opozycyjną wobec rządu prezydenta Obianga Nguemy Mbasogo, należał do "Alianza Democrática Progresista" (ADP). Był, z jej ramienia, jednym z sygnatariuszy Paktu Narodowego między władzami a środowiskami opozycyjnymi podpisanego w 1993.
Ceniony za wyróżniającą się elegancją prozę, opublikował między innymi opowiadania "Afen, la cabrita reina", "La última lección del venerable Emaga Ela" (1991) i "No encontré rosas para mi madre". Przez krytykę zaliczany z reguły do twórców drugiej generacji literatury gwinejskiej.
Jego prace pojawiały się na łamach pisma "Africa 2000".

</doc>
<doc id="4909013" url="https://pl.wikipedia.org/wiki?curid=4909013" title="RSW „Prasa-Książka-Ruch”">
RSW „Prasa-Książka-Ruch”



</doc>
<doc id="4909020" url="https://pl.wikipedia.org/wiki?curid=4909020" title="Ekstraliga czeska w hokeju na lodzie (2007/2008) - sezon zasadniczy">
Ekstraliga czeska w hokeju na lodzie (2007/2008) - sezon zasadniczy



</doc>
<doc id="4909021" url="https://pl.wikipedia.org/wiki?curid=4909021" title="Seria GP2 - Sepang 2012">
Seria GP2 - Sepang 2012



</doc>
<doc id="4909022" url="https://pl.wikipedia.org/wiki?curid=4909022" title="Seria GP2 - Bahrain (1) 2012">
Seria GP2 - Bahrain (1) 2012



</doc>
<doc id="4909023" url="https://pl.wikipedia.org/wiki?curid=4909023" title="Seria GP2 - Bahrain (2) 2012">
Seria GP2 - Bahrain (2) 2012



</doc>
<doc id="4909024" url="https://pl.wikipedia.org/wiki?curid=4909024" title="Seria GP2 - Catalunya 2012">
Seria GP2 - Catalunya 2012



</doc>
<doc id="4909025" url="https://pl.wikipedia.org/wiki?curid=4909025" title="Seria GP2 - Monaco 2012">
Seria GP2 - Monaco 2012



</doc>
<doc id="4909026" url="https://pl.wikipedia.org/wiki?curid=4909026" title="Seria GP2 - Monza 2012">
Seria GP2 - Monza 2012



</doc>
<doc id="4909027" url="https://pl.wikipedia.org/wiki?curid=4909027" title="Seria GP2 - Hockenheimring 2012">
Seria GP2 - Hockenheimring 2012



</doc>
<doc id="4909028" url="https://pl.wikipedia.org/wiki?curid=4909028" title="Seria GP2 - Bahrain 2013">
Seria GP2 - Bahrain 2013



</doc>
<doc id="4909029" url="https://pl.wikipedia.org/wiki?curid=4909029" title="Seria GP2 - Yas Marina 2014">
Seria GP2 - Yas Marina 2014



</doc>
<doc id="4909031" url="https://pl.wikipedia.org/wiki?curid=4909031" title="Seria GP2 - Catalunya 2013">
Seria GP2 - Catalunya 2013



</doc>
<doc id="4909032" url="https://pl.wikipedia.org/wiki?curid=4909032" title="Seria GP2 - Monaco 2013">
Seria GP2 - Monaco 2013



</doc>
<doc id="4909034" url="https://pl.wikipedia.org/wiki?curid=4909034" title="Seria GP2 - Bahrain 2014">
Seria GP2 - Bahrain 2014



</doc>
<doc id="4909035" url="https://pl.wikipedia.org/wiki?curid=4909035" title="Seria GP2 - Sochi 2014">
Seria GP2 - Sochi 2014



</doc>
<doc id="4909036" url="https://pl.wikipedia.org/wiki?curid=4909036" title="Seria GP2 - Monza 2014">
Seria GP2 - Monza 2014



</doc>
<doc id="4909037" url="https://pl.wikipedia.org/wiki?curid=4909037" title="Seria GP2 - Spa-Francorchamps 2014">
Seria GP2 - Spa-Francorchamps 2014



</doc>
<doc id="4909038" url="https://pl.wikipedia.org/wiki?curid=4909038" title="Seria GP2 - Hungaroring 2014">
Seria GP2 - Hungaroring 2014



</doc>
<doc id="4909039" url="https://pl.wikipedia.org/wiki?curid=4909039" title="Seria GP2 - Hockenheimring 2014">
Seria GP2 - Hockenheimring 2014



</doc>
<doc id="4909040" url="https://pl.wikipedia.org/wiki?curid=4909040" title="Seria GP2 - Silverstone 2014">
Seria GP2 - Silverstone 2014



</doc>
<doc id="4909041" url="https://pl.wikipedia.org/wiki?curid=4909041" title="Seria GP2 - Red Bull Ring 2014">
Seria GP2 - Red Bull Ring 2014



</doc>
<doc id="4909043" url="https://pl.wikipedia.org/wiki?curid=4909043" title="Seria GP2 - Monaco 2014">
Seria GP2 - Monaco 2014



</doc>
<doc id="4909045" url="https://pl.wikipedia.org/wiki?curid=4909045" title="Seria GP2 - Catalunya 2014">
Seria GP2 - Catalunya 2014



</doc>
<doc id="4909047" url="https://pl.wikipedia.org/wiki?curid=4909047" title="Okręg wyborczy Amber Valley">
Okręg wyborczy Amber Valley

Okręg wyborczy Amber Valley do brytyjskiej Izby Gmin powstał w 1983 roku w hrabstwie Derbyshire. Od 2010 roku reprezentuje go Nigel Mills z Partii Konserwatywnej.
Okręg obejmuje miasta Alfreton, Heanor i Ripley. Powstał przez połączenie okręgów: Belper, South East Derbyshire i Ilkeston.

</doc>
<doc id="4909049" url="https://pl.wikipedia.org/wiki?curid=4909049" title="Seria GP2 - Yas Marina 2010">
Seria GP2 - Yas Marina 2010



</doc>
<doc id="4909050" url="https://pl.wikipedia.org/wiki?curid=4909050" title="Seria GP2 - Spa-Francorchamps 2010">
Seria GP2 - Spa-Francorchamps 2010



</doc>
<doc id="4909051" url="https://pl.wikipedia.org/wiki?curid=4909051" title="Seria GP2 - Valencia 2010">
Seria GP2 - Valencia 2010



</doc>
<doc id="4909052" url="https://pl.wikipedia.org/wiki?curid=4909052" title="Seria GP2 - Catalunya 2010">
Seria GP2 - Catalunya 2010



</doc>
<doc id="4909053" url="https://pl.wikipedia.org/wiki?curid=4909053" title="Seria GP2 - Hockenheimring 2010">
Seria GP2 - Hockenheimring 2010



</doc>
<doc id="4909054" url="https://pl.wikipedia.org/wiki?curid=4909054" title="Seria GP2 - Istanbul 2010">
Seria GP2 - Istanbul 2010



</doc>
<doc id="4909055" url="https://pl.wikipedia.org/wiki?curid=4909055" title="Seria GP2 - Hungaroring 2010">
Seria GP2 - Hungaroring 2010



</doc>
<doc id="4909056" url="https://pl.wikipedia.org/wiki?curid=4909056" title="Seria GP2 - Silverstone 2010">
Seria GP2 - Silverstone 2010



</doc>
<doc id="4909057" url="https://pl.wikipedia.org/wiki?curid=4909057" title="Seria GP2 - Monaco 2010">
Seria GP2 - Monaco 2010



</doc>
<doc id="4909058" url="https://pl.wikipedia.org/wiki?curid=4909058" title="Seria GP2 - Monza 2010">
Seria GP2 - Monza 2010



</doc>
<doc id="4909059" url="https://pl.wikipedia.org/wiki?curid=4909059" title="Seria GP2 - Istanbul 2011">
Seria GP2 - Istanbul 2011



</doc>
<doc id="4909061" url="https://pl.wikipedia.org/wiki?curid=4909061" title="Seria GP2 - Yas Marina 2011">
Seria GP2 - Yas Marina 2011



</doc>
<doc id="4909062" url="https://pl.wikipedia.org/wiki?curid=4909062" title="Seria GP2 - Monaco 2011">
Seria GP2 - Monaco 2011



</doc>
<doc id="4909063" url="https://pl.wikipedia.org/wiki?curid=4909063" title="Seria GP2 - Silverstone 2011">
Seria GP2 - Silverstone 2011



</doc>
<doc id="4909064" url="https://pl.wikipedia.org/wiki?curid=4909064" title="Seria GP2 - Bahrain (2) 2015">
Seria GP2 - Bahrain (2) 2015



</doc>
<doc id="4909065" url="https://pl.wikipedia.org/wiki?curid=4909065" title="Seria GP2 - Marina Bay 2013">
Seria GP2 - Marina Bay 2013



</doc>
<doc id="4909066" url="https://pl.wikipedia.org/wiki?curid=4909066" title="Marta Lach">
Marta Lach



</doc>
<doc id="4909067" url="https://pl.wikipedia.org/wiki?curid=4909067" title="Seria GP2 - Marina Bay 2012">
Seria GP2 - Marina Bay 2012



</doc>
<doc id="4909068" url="https://pl.wikipedia.org/wiki?curid=4909068" title="Seria GP2 - Sochi 2015">
Seria GP2 - Sochi 2015



</doc>
<doc id="4909069" url="https://pl.wikipedia.org/wiki?curid=4909069" title="Seria GP2 - Silverstone 2015">
Seria GP2 - Silverstone 2015



</doc>
<doc id="4909070" url="https://pl.wikipedia.org/wiki?curid=4909070" title="Górskie Szosowe Mistrzostwa Polski 2020">
Górskie Szosowe Mistrzostwa Polski 2020

Górskie Szosowe Mistrzostwa Polski 2020 – zawody w kolarstwie szosowym mające wyłonić najlepszych zawodników i zawodniczki w Polsce w rywalizacji na odcinkach górskich.
Baza zawodów mieściła się w Wysowej-Zdroju, a rywalizacja toczyła się na liczącej 25 kilometrów pętli rozpoczynającej się i kończącej w Uściu Gorlickim (wyjątkiem była ostatnia pętla kończąca dany wyścig, której meta znajdowała się w Kunkowej), a biegnącej przez Klimkówkę, Łosie, Bielankę, Leszczyny i Kunkowę. W rywalizacji elity mężczyźni pętlę tę pokonywali sześć razy (145 kilometrów), a kobiety czterokrotnie (95 kilometrów). Zmagania elity mężczyzn odbyły się 29 sierpnia, a kobiet dzień później.
Oprócz zmagań elity przeprowadzono również rywalizację w niższych kategoriach wiekowych.
Konkurencje indywidualne (elita).
Mężczyźni (29 sierpnia).
Do rywalizacji elity mężczyzn zgłoszono 85 zawodników, z czego na starcie stanęło 68, a sklasyfikowanych zostało 53. Złoty medal zdobył Jakub Kaczmarek, który wyprzedził Adama Stachowiaka i Pawła Franczaka.
Kobiety (30 sierpnia).
W zmaganiach elity kobiet zgłoszonych było 37 zawodniczek, z czego na starcie pojawiło się 30, a sklasyfikowanych zostało 29. Mistrzynią Polski została Marta Lach, która wyprzedziła Monikę Brzeźną i Karolinę Kumięgę.

</doc>
<doc id="4909071" url="https://pl.wikipedia.org/wiki?curid=4909071" title="Seria GP2 - Monza 2015">
Seria GP2 - Monza 2015



</doc>
<doc id="4909072" url="https://pl.wikipedia.org/wiki?curid=4909072" title="Seria GP2 - Catalunya 2015">
Seria GP2 - Catalunya 2015



</doc>
<doc id="4909073" url="https://pl.wikipedia.org/wiki?curid=4909073" title="Seria GP2 - Spa-Francorchamps 2015">
Seria GP2 - Spa-Francorchamps 2015



</doc>
<doc id="4909074" url="https://pl.wikipedia.org/wiki?curid=4909074" title="Seria GP2 - Spa-Francorchamps 2013">
Seria GP2 - Spa-Francorchamps 2013



</doc>
<doc id="4909075" url="https://pl.wikipedia.org/wiki?curid=4909075" title="Seria GP2 - Hungaroring 2012">
Seria GP2 - Hungaroring 2012



</doc>
<doc id="4909076" url="https://pl.wikipedia.org/wiki?curid=4909076" title="Seria GP2 - Monza 2013">
Seria GP2 - Monza 2013



</doc>
<doc id="4909077" url="https://pl.wikipedia.org/wiki?curid=4909077" title="Seria GP2 - Silverstone 2012">
Seria GP2 - Silverstone 2012



</doc>
<doc id="4909078" url="https://pl.wikipedia.org/wiki?curid=4909078" title="Seria GP2 - Silverstone 2013">
Seria GP2 - Silverstone 2013



</doc>
<doc id="4909079" url="https://pl.wikipedia.org/wiki?curid=4909079" title="Seria GP2 - Hungaroring 2013">
Seria GP2 - Hungaroring 2013



</doc>
<doc id="4909080" url="https://pl.wikipedia.org/wiki?curid=4909080" title="Seria GP2 - Yas Marina 2013">
Seria GP2 - Yas Marina 2013



</doc>
<doc id="4909082" url="https://pl.wikipedia.org/wiki?curid=4909082" title="Seria GP2 - Bahrain (1) 2015">
Seria GP2 - Bahrain (1) 2015



</doc>
<doc id="4909083" url="https://pl.wikipedia.org/wiki?curid=4909083" title="Seria GP2 - Red Bull Ring 2015">
Seria GP2 - Red Bull Ring 2015



</doc>
<doc id="4909084" url="https://pl.wikipedia.org/wiki?curid=4909084" title="Seria GP2 - Nürburgring 2013">
Seria GP2 - Nürburgring 2013



</doc>
<doc id="4909086" url="https://pl.wikipedia.org/wiki?curid=4909086" title="Seria GP2 - Yas Marina 2015">
Seria GP2 - Yas Marina 2015



</doc>
<doc id="4909090" url="https://pl.wikipedia.org/wiki?curid=4909090" title="Seria GP2 - Sepang 2013">
Seria GP2 - Sepang 2013



</doc>
<doc id="4909091" url="https://pl.wikipedia.org/wiki?curid=4909091" title="Seria GP2 - Monaco 2015">
Seria GP2 - Monaco 2015



</doc>
<doc id="4909092" url="https://pl.wikipedia.org/wiki?curid=4909092" title="Seria GP2 - Monza 2011">
Seria GP2 - Monza 2011



</doc>
<doc id="4909094" url="https://pl.wikipedia.org/wiki?curid=4909094" title="Seria GP2 - Hungaroring 2011">
Seria GP2 - Hungaroring 2011



</doc>
<doc id="4909095" url="https://pl.wikipedia.org/wiki?curid=4909095" title="Seria GP2 - Catalunya 2011">
Seria GP2 - Catalunya 2011



</doc>
<doc id="4909096" url="https://pl.wikipedia.org/wiki?curid=4909096" title="Seria GP2 - Valencia 2011">
Seria GP2 - Valencia 2011



</doc>
<doc id="4909097" url="https://pl.wikipedia.org/wiki?curid=4909097" title="Seria GP2 - Nürburgring 2011">
Seria GP2 - Nürburgring 2011



</doc>
<doc id="4909098" url="https://pl.wikipedia.org/wiki?curid=4909098" title="Seria GP2 - Spa-Francorchamps 2012">
Seria GP2 - Spa-Francorchamps 2012



</doc>
<doc id="4909107" url="https://pl.wikipedia.org/wiki?curid=4909107" title="Puzowo">
Puzowo

Puzowo (; ) – wieś na Białorusi, w obwodzie witebskim, w rejonie brasławskim, w sielsowiecie Widze.
Historia.
W czasach zaborów w granicach powiatu nowoaleksandrowskiego Imperium Rosyjskiego.
W latach 1921–1945 wieś leżała w Polsce, w województwie nowogródzkim (od 1926 w województwie wileńskim), w powiecie brasławskim, w gminie Widze.
Według Powszechnego Spisu Ludności z 1921 roku zamieszkiwało tu 176 osób, 162 było wyznania rzymskokatolickiego, 2 prawosławnego a 5 staroobrzędowego. Jednocześnie 171 mieszkańców zadeklarowało polską przynależność narodową a 5 inną. Było tu 39 budynków mieszkalnych. W 1931 w 36 domach zamieszkiwało 156 osób.
Miejscowość należała do parafii rzymskokatolickiej w Widzach. Podlegała pod Sąd Grodzki w m. Turmont i Okręgowy w Wilnie; właściwy urząd pocztowy mieścił się w Widzach.

</doc>
<doc id="4909108" url="https://pl.wikipedia.org/wiki?curid=4909108" title="Składowisko zbiorników paliwowych pod Fürstenwalde/Spree">
Składowisko zbiorników paliwowych pod Fürstenwalde/Spree

Składowisko czołgów i zbiorników paliwowych pod Fürstenwalde (niem. "Tanklager") – dawny poligon wojskowy, składowisko czołgów i militarna baza paliwowa zlokalizowane po południowej stronie Berkenbrücker Chaussee na wschód od Fürstenwalde/Spree, w kierunku wsi Berkenbrück w Niemczech (Brandenburgia).
W latach 30. XX wieku batalion saperów Wehrmachtu zajmujący się budową kolei i mostów, stacjonujący w koszarach przy Gartenstrasse w Fürstenwalde, poszukiwał poligonu dla realizacji swoich celów szkoleniowych. Wybrano teren po południowej stronie Szprewy, pomiędzy Fürstenwalde, a Berkenbrück. W celu połączenia go z Berkenbrücker Chaussee zbudowano kolej polową wraz z mostem nad Szprewą (jego przyczółki są widoczne do dzisiaj). Wzdłuż Berkenbrücker Chaussee powstała część budynków poligonowych (dziś w ich pozostałościach funkcjonuje klinika dla zwierząt). Obszar ten został rozbudowany po II wojnie światowej jako magazyn czołgów Armii Czerwonej. Tutaj żołnierze sowieccy stacjonujący w Fürstenwalde i okolicach zaopatrywali się także w benzynę, olej napędowy oraz olej silnikowy. Teren ogrodzony był drutem kolczastym i ścianami. W listopadzie 1993, 32 hektary terenu zostały przekazane miastu. Dziesięć lat po wycofaniu się Armii Czerwonej rozpoczęto rozbiórkę obiektów i rekultywację terenów zielonych, w tym zalesianie. Badania wykazały zagrożenie dla wód gruntowych i Szprewy. Na 32 hektarach rozebrano kwatery żołnierskie i stację paliw, oczyszczono skażoną ziemię i odzyskano 658 zbiorników paliwowych (cystern). Sześćset z nich spoczywało pod ziemią. Największe z nich miały pojemność 50.000 litrów każdy, 8,60 m długości i 2,80 m średnicy. Prace przeprowadzono w latach 2002-2004 kosztem około trzech milionów euro i siłami trzydziestu pracowników. Działania zostały sfinansowane ze środków unijnych, niemieckiego rządu federalnego, kraju związkowego i miasta Fürstenwalde.
Istniejące w przeszłości obiekty upamiętnia pierścień wycięty z jednego ze zbiorników, stojący przy klinice dla zwierząt przy Berkenbrücker Chaussee. Obok pierścienia przebiega szlak rowerowy Spreeradweg.

</doc>
<doc id="4909110" url="https://pl.wikipedia.org/wiki?curid=4909110" title="Trybulacje proboszcza P.">
Trybulacje proboszcza P.

Trybulacje proboszcza P. – ostatnia wydana powieść Zofii Romanowiczowej; ukazała się w 2001 roku, w Toruniu nakładem wydawnictwa „Algo” oraz Archiwum Emigracji. Okładkę zaprojektowała Iwona Chmielewska. Utwór powstał kilka lat wcześniej, w 1998 roku w Corconne oraz w Paryżu.
O powieści.
Trybulacje proboszcza P. to opowieść o spotkaniu młodej dziennikarki, Polki z pochodzenia, przybyłej z Paryża z byłą więźniarką obozu Ravensbrück, Iną, której pierwowzorem jest postać Janiny Iwańskiej. Wątki współczesne przeplatają się ze wspomnieniami z II wojny światowej, a także – za sprawą znalezionego w starym domu Iny pamiętnika tytułowego proboszcza – z historiami z czasów rewolucji francuskiej. Mieczysław Orski następująco opisał wzajemne zależności kilku poziomów narracji w "Trybulacjach proboszcza P.": „Mamy w tej powieści do czynienia niejako z krzyżującymi się w różnych układach odniesień historycznych i na różnych poziomach fabuły perypetiami trójkąta w taki czy inny sposób wydziedziczonych ze wspólnoty społecznej wskutek opresji politycznych”. Rafał Moczkodan w „Nowych Książkach” pisał o "Trybulacjach proboszcza P.", zestawiając je z "Ruchomymi schodami" następująco: „Lektura "Trybulacji Proboszcza P." dostarcza wielu przyjemności, choć osoby znające jedną z wcześniejszych książek Romanowiczowej – "Ruchome schody" – doznają podczas czytania nieco irytującego, literackiego "deja vu". Okazuje się bowiem, że w swej najnowszej powieści pisarka sięgnęła po szereg chwytów znanych z tej wcześniejszej. Przede wszystkim oba utwory zostały oparte na podobnym schemacie: dom – dwie postaci szukające porozumienia – trzecia postać przywoływana na różne sposoby. Oba domy są zbudowane w dużej części z kamienia. Narratorka "Trybulacji" szuka porozumienia ze znacznie starszą osobą, narratorka "Ruchomych schodów" ze znacznie młodszym Tomusiem, obie – przywołują na pamięć ludzi w ich mniemaniu zasługujących na miano wielkich – w "Trybulacjach" jest to ksiądz P., we wcześniejszej powieści – brat narratorki. W obu książkach obecny jest motyw borykania się z wojennymi wspomnieniami, w obu też w pewnej chwili dochodzi do duchowego zespolenia ludzi należących do różnych pokoleń. (...) Istotną rolę pełnią rękopisy – tu kronika "Tutejszych" i odnalezione przez przypadek "Trybulacje", tam listy oraz ukryte w walizce dzieło brata. (...) Obie narratorki (jak również Ina) zdradzają wiele podobieństw. (...) Wreszcie w obu utworach domy będące głównym ośrodkiem zdarzeń przepadają, co jest związane ze śmiercią ich bohaterek”. Natalia Królikowska, autorka książki "Eksperyment w prozie Zofii Romanowiczowej" konstatuje: „Ostatnie dwie powieści Romanowiczowej, opublikowane już w kraju "Ruchome schody" oraz "Trybulacje Proboszcza P.", powtarzają i przewartościowują wątki, motywy i zdarzenia, znane z wcześniejszych utworów pisarki”.
Kwestie genologiczne.
"Ruchome schody" powszechnie uznawane są za powieść psychologiczną.
Recepcja powieści.
Arkadiusz Morawiec w publikacji poświęconej życiu i twórczości Zofii Romanowiczowej stwierdza, iż „ostatnia książka Zofii Romanowiczowej spotkała się z życzliwym przyjęciem. Omówiono ją w sześciu recenzjach. Poświęcono jej także artykuł naukowy”.

</doc>
<doc id="4909111" url="https://pl.wikipedia.org/wiki?curid=4909111" title="Jan Włodzimierz Lasocki">
Jan Włodzimierz Lasocki

Jan Włodzimierz (Władysław) Lasocki herbu Dołęga (zm. 1674) – sędzia ziemski trocki w latach 1670–1674, podsędek trocki w latach 1664–1670, podwojewodzi trocki w latach 1661–1664, cześnik upicki w 1661 roku, sekretarz i dworzanin Jego Królewskiej Mości, starosta żyżmorski.
Był elektorem Michała Korybuta Wiśniowieckiego z województwa trockiego w 1669 roku.

</doc>
<doc id="4909112" url="https://pl.wikipedia.org/wiki?curid=4909112" title="Rataszele">
Rataszele

Rataszele (; ) – wieś na Białorusi, w obwodzie witebskim, w rejonie brasławskim, w sielsowiecie Widze.
Historia.
W czasach zaborów w granicach powiatu nowoaleksandrowskiego Imperium Rosyjskiego.
W latach 1921–1945 wieś leżała w Polsce, w województwie nowogródzkim (od 1926 w województwie wileńskim), w powiecie brasławskim, w gminie Widze.
Według Powszechnego Spisu Ludności z 1921 roku zamieszkiwało tu 67 osób, wszystkie były wyznania staroobrzędowego i zadeklarowały polską przynależność narodową. Było tu 12 budynków mieszkalnych. W 1931 w 17 domach zamieszkiwało 97 osób.
Miejscowość należała do parafii prawosławnej w Widzach. Podlegała pod Sąd Grodzki w m. Turmont i Okręgowy w Wilnie; właściwy urząd pocztowy mieścił się w Widzach.
Do 1959 wieś należała do sielsowietu Błażyszki.

</doc>
<doc id="4909114" url="https://pl.wikipedia.org/wiki?curid=4909114" title="Miasta Palestyny">
Miasta Palestyny



</doc>
<doc id="4909115" url="https://pl.wikipedia.org/wiki?curid=4909115" title="Adrian Martinez (aktor)">
Adrian Martinez (aktor)

Adrian Martinez (ur. 20 stycznia 1972 w Nowym Jorku) – amerykański aktor i komik pochodzenia meksykańskiego.

</doc>
<doc id="4909117" url="https://pl.wikipedia.org/wiki?curid=4909117" title="Miasta Kirgistanu">
Miasta Kirgistanu



</doc>
<doc id="4909118" url="https://pl.wikipedia.org/wiki?curid=4909118" title="Miasta Korei Północnej">
Miasta Korei Północnej



</doc>
<doc id="4909120" url="https://pl.wikipedia.org/wiki?curid=4909120" title="Miasta Tadżykistanu">
Miasta Tadżykistanu



</doc>
<doc id="4909123" url="https://pl.wikipedia.org/wiki?curid=4909123" title="Miasta Pakistanu">
Miasta Pakistanu



</doc>
<doc id="4909126" url="https://pl.wikipedia.org/wiki?curid=4909126" title="Miasta Mongolii">
Miasta Mongolii



</doc>
<doc id="4909127" url="https://pl.wikipedia.org/wiki?curid=4909127" title="Miasta Iranu">
Miasta Iranu



</doc>
<doc id="4909132" url="https://pl.wikipedia.org/wiki?curid=4909132" title="Rawiszki (Białoruś)">
Rawiszki (Białoruś)

Rawiszki (; ) – dawny chutor na Białorusi, w obwodzie witebskim, w rejonie brasławskim, w sielsowiecie Widze.
Historia.
Pod koniec XIX wieku ówczesny zaścianek należał do powiatu nowoaleksandrowskiego.
W latach 1921–1945 wieś i zaścianek Rawiszki leżały w Polsce, w województwie nowogródzkim (od 1926 w województwie wileńskim), w powiecie brasławskim, w gminie Widze.
Według Powszechnego Spisu Ludności z 1921 roku zamieszkiwało:
Wykaz z 1938 wymienia wyłącznie wieś. W 1931 w 12 domach zamieszkiwało 68 osób.
Miejscowość należała do parafii rzymskokatolickiej w Widzach. Podlegała pod Sąd Grodzki w m. Turmont i Okręgowy w Wilnie; właściwy urząd pocztowy mieścił się w Widzach.
W okresie radzieckim miejscowość miała status chutoru i podlegała pod sowchoz „Kamunist”.

</doc>
<doc id="4909133" url="https://pl.wikipedia.org/wiki?curid=4909133" title="Memoriał Andrzeja Trochanowskiego 2019">
Memoriał Andrzeja Trochanowskiego 2019

Memoriał Andrzeja Trochanowskiego 2019 – 31. edycja wyścigu kolarskiego Memoriał Andrzeja Trochanowskiego, która odbyła się 1 maja 2019 na liczącej ponad 168 kilometrów trasie wokół Baboszewa (kolarze pokonywali osiem rund po 21,1 kilometra każda). Wyścig był częścią UCI Europe Tour 2019.

</doc>
<doc id="4909136" url="https://pl.wikipedia.org/wiki?curid=4909136" title="Rawkieta">
Rawkieta

Rawkieta (, "Raukieta"; , "Rawkieta") – dawny chutor na Białorusi, w obwodzie witebskim, w rejonie brasławskim, w sielsowiecie Widze.
Historia.
W latach 1921–1945 ówczesna wieś leżała w Polsce, w województwie nowogródzkim (od 1926 w województwie wileńskim), w powiecie brasławskim, w gminie Widze.
Według Powszechnego Spisu Ludności z 1921 roku zamieszkiwało tu 14 osób, 2 były wyznania rzymskokatolickiego a 12 staroobrzędowego. Jednocześnie 2 mieszkańców zadeklarowało polską przynależność narodową a 12 białoruska. Były tu 3 budynki mieszkalne. W 1931 w 4 domach zamieszkiwało 19 osób.
Miejscowość należała do parafii rzymskokatolickiej w Widzach. Podlegała pod Sąd Grodzki w m. Turmont i Okręgowy w Wilnie; właściwy urząd pocztowy mieścił się w Widzach.
W okresie radzieckim miejscowość miała status chutoru i podlegała pod sowchoz „Kamunist”.

</doc>
<doc id="4909138" url="https://pl.wikipedia.org/wiki?curid=4909138" title="Seria GP2 – Bahrain 2015">
Seria GP2 – Bahrain 2015



</doc>
<doc id="4909139" url="https://pl.wikipedia.org/wiki?curid=4909139" title="European 85cc Youth Speedway Racing Cup">
European 85cc Youth Speedway Racing Cup

European 85cc Youth Speedway Racing Cup – międzynarodowe rozgrywki miniżużlowe dla zawodników do 16. roku życia w kategorii pojemnościowej 85 cm³. Rozgrywane są od 2003 roku.

</doc>
<doc id="4909141" url="https://pl.wikipedia.org/wiki?curid=4909141" title="Międzynarodowy Salon Fotografii „Tylko Jedno Zdjęcie&quot;">
Międzynarodowy Salon Fotografii „Tylko Jedno Zdjęcie&quot;

Międzynarodowy Salon Fotografii „Tylko Jedno Zdjęcie" – Międzynarodowy Konkurs Fotograficzny organizowany pod patronatem Międzynarodowej Federacji Sztuki Fotograficznej FIAP, Photographic Society of America, International Association of Art Photographers oraz Fotoklubu Rzeczypospolitej Polskiej Stowarzyszenia Twórców.
Charakterystyka.
Organizatorem konkursu jest Jarosławski Ośrodek Kultury i Sztuki. Uczestnicy konkursu nadsyłają tylko jedną fotografię do oceny i na dowolny temat. Dotychczas obyło się 13 edycji konkursu (począwszy od 2008 roku). W poszczególnych edycjach konkursu uczestniczyło od kilkudziesięciu do kilkuset autorów z całego świata – w edycjach objętych patronatem (m.in.) FIAP. 
Pokłosiem współzawodnictwa jest finałowa Gala Konkursowa w Galerii "Rynek" Jarosławskiego Ośrodka Kultury i Sztuki, połączona z prezentacją najlepszych fotografii oraz wręczeniem nagród – m.in. medali (złoty, srebrny, brązowy) i wyróżnień Międzynarodowej Federacji Sztuki Fotograficznej FIAP, medali (złoty, srebrny, brązowy) „Za Fotograficzną Twórczość” Fotoklubu Rzeczypospolitej Polskiej Stowarzyszenia Twórców, medali (złoty, srebrny, brązowy) Photographic Society of America oraz medali (złoty, srebrny, brązowy) International Association of Art Photographers.
Historia.
W latach 2008–2014 organizatorami konkursu był Miejski Ośrodek Kultury w Jarosławiu oraz Klub Fotograficzny "ATEST 70". Od 2014 organizatorem konkursu jest wyłącznie Miejski Ośrodek Kultury w Jarosławiu (obecnie Jarosławski Ośrodek Kultury i Sztuki). Od 2008 do 2012 konkurs funkcjonował pod nazwą Konfrontacje Fotograficzne „Tylko Jedno Zdjęcie", od 2013 do 2015 pod nazwą Międzynarodowe Konfrontacje Fotograficzne „Tylko Jedno Zdjęcie", od 2016 konkurs funkcjonuje pod nazwą Międzynarodowy Salon Fotografii „Tylko Jedno Zdjęcie". Od 2008 patronat nad konkursem sprawuje Fotoklub Rzeczypospolitej Polskiej Stowarzyszenie Twórców, od 2011 konkurs jest objęty również patronatem FIAP, od 2017 również patronatem International Association of Art Photographers, od 2019 również patronatem Photographic Society of America. 
W aktualnej edycji konkursu (2022) w pracach jury uczestniczą – Tomasz Sobczak (sekretarz Fotoklubu Rzeczypospolitej Polskiej Stowarzyszenia Twórców), Małgorzata Dołowska (prezes Zarządu Fotoklubu RP), Buket Özatay Cypr).

</doc>
<doc id="4909142" url="https://pl.wikipedia.org/wiki?curid=4909142" title="Bitwa pod Hrebionką">
Bitwa pod Hrebionką

Bitwa pod Hrebionką – walki polskiego 16 pułku piechoty mjr. Karola Weissa de Helmenau z oddziałami sowieckiej 17 Dywizji Strzelców w czasie lipcowej ofensywy Frontu Zachodniego Michaiła Tuchaczewskiego w okresie wojny polsko-bolszewickiej.
Sytuacja ogólna.
W pierwszej dekadzie lipca przełamany został front polski nad Autą, a wojska Frontu Północno-Wschodniego gen. Stanisława Szeptyckiego cofały się pod naporem ofensywy Michaiła Tuchaczewskiego.
W nocy z 6 na 7 lipca sforsowała Berezynę sowiecka 16 Armia Nikołaja Sołłohuba i nacierała na zachód wiążąc walką wojska polskiej 4 Armii i Grupy Poleskiej gen. Władysława Sikorskiego. 
Naczelne Dowództwo Wojska Polskiego nakazało powstrzymanie wojsk sowieckiego Frontu Zachodniego na linii „dawnych okopów niemieckich” z okresu I wojny światowej.
Walki pod Hrebionką.
Podczas walk odwrotowych toczonych nad Berezyną odwodowy 16 pułk piechoty z 6 Dywizji Piechoty 9 lipca 1920 uderzył na Hrebionkę. Podczas kilkugodzinnej bitwy z oddziałami sowieckiej 17 Dywizji Strzelców parokrotnie dochodziło do „walk na bagnety”. W momencie, kiedy piechota sowiecka wdarła się w głąb ugrupowania 16 pułku piechoty, skutecznie kontratakował IV szwadron 4 pułku ułanów.
Szarża polskiej jazdy rozbiła wysunięte do przodu oddziały przeciwnika. 
Wieczorem pułk otrzymał rozkaz odwrotu i obsadzenia Świsłoczy. 
Bilans walk.
Sukces boju pod Hrebionką 16 pułk piechoty i szwadron 4 pułku ułanów okupił stratą 58 poległych i rannych. 
Zginął między innymi dowódca 7 kompanii podporucznik Stanisław Danecki i por. Skuratowski z 4 pułku ułanów.
Na pobojowisku znaleziono ciała 127 poległych czerwonoarmistów. 

</doc>
<doc id="4909145" url="https://pl.wikipedia.org/wiki?curid=4909145" title="Rejbienie">
Rejbienie

Rejbienie – (lit. "Raibeniai") – wieś na Litwie, w okręgu uciańskim, w rejonie ignalińskim, starostwie Daugieliszki Nowe.
Historia.
W czasach zaborów w granicach Imperium Rosyjskiego.
W dwudziestoleciu międzywojennym folwark a następnie zaścianek leżał w Polsce, w województwie nowogródzkim (od 1926 w województwie wileńskim), w powiecie brasławskim, w gminie Widze.
Według Powszechnego Spisu Ludności z 1921 roku zamieszkiwało tu 6 osób, wszystkie były wyznania rzymskokatolickiego i zadeklarowały polską przynależność narodową. Był tu 1 budynek mieszkalny. W 1931 w 3 domach zamieszkiwało 19 osób.
Miejscowość należała do parafii rzymskokatolickiej w Widzach. Podlegała pod Sąd Grodzki w m. Turmont i Okręgowy w Wilnie; właściwy urząd pocztowy mieścił się w m. Widze.

</doc>
<doc id="4909147" url="https://pl.wikipedia.org/wiki?curid=4909147" title="Międzynarodowy Salon Fotografii „Tylko jedno Zdjęcie&quot;">
Międzynarodowy Salon Fotografii „Tylko jedno Zdjęcie&quot;



</doc>
<doc id="4909148" url="https://pl.wikipedia.org/wiki?curid=4909148" title="Dystrykt Gazimağusa">
Dystrykt Gazimağusa



</doc>
<doc id="4909150" url="https://pl.wikipedia.org/wiki?curid=4909150" title="Maddalena Laura Sirmen">
Maddalena Laura Sirmen

Maddalena Laura Sirmen, także Syrmen, z domu Lombardini (ur. 9 grudnia 1745 w Wenecji, zm. 18 maja 1818 tamże) – włoska kompozytorka, skrzypaczka i śpiewaczka.
Życiorys.
Ukończyła Conservatorio dei Mendicanti w Wenecji, uczyła się też w Padwie u Giuseppe Tartiniego. W 1767 roku poślubiła skrzypka Lodovico Sirmena. W 1768 roku wraz z mężem odwiedziła Paryż, odnosząc jako skrzypaczka sukces w Concert Spirituel. W latach 1772–1773 koncertowała w Londynie. Występowała też jako śpiewaczka, w 1782 roku dostała angaż do opery dworskiej w Dreźnie. W 1785 roku w Paryżu po raz ostatni wystąpiła publicznie jako skrzypaczka. Później zaprzestała działalności artystycznej.
Twórczość.
Skomponowała 6 kwartetów smyczkowych, 6 koncertów skrzypcowych, 6 triów na dwoje skrzypiec i wiolonczelę obbligato, 6 duetów na dwoje skrzypiec. Twórczość Sirmen należy stylistycznie do okresu wczesnoklasycznego, jej koncerty skrzypcowe mają budowę 3-częściową. W swoim czasie była wysoko ceniona, jednak jej twórczość szybko popadła w zapomnienie.

</doc>
<doc id="4909151" url="https://pl.wikipedia.org/wiki?curid=4909151" title="Oxford Advanced Learner's Dictionary of Current English">
Oxford Advanced Learner's Dictionary of Current English



</doc>
<doc id="4909155" url="https://pl.wikipedia.org/wiki?curid=4909155" title="Masakra w Tulsie">
Masakra w Tulsie

Masakra w Tulsie – pogrom z 1 czerwca 1921 roku dokonany na czarnoskórych mieszkańcach Tulsy.
Tło.
W 1905 r. w rejonie Tulsy odkryto złoża ropy naftowej, co spowodowało migrację w ten rejon dużej liczby Amerykanów. Biali pracowali głównie przy wydobyciu surowca, jednak czarnym uniemożliwiano tę pracę, wobec czego zakładali oni liczne przedsiębiorstwa obsługujące nafciarzy i ich pracowników. Ustawodawstwo w Oklahomie sankcjonowało segregację rasową, to za jego sprawą Afroamerykanie musieli zamieszkać w Greenwood, gdyż w białych dzielnicach nie wolno im było się osiedlać. Niektórzy czarni przedsiębiorcy, odniósłszy sukces w biznesie, sprzeciwiali się rasistowskiemu ustawodawstwu.
W Tulsie znajdowała się stworzona przez Ottowę W. Gurleya dzielnica zamożnych Afroamerykanów – Greenwood, nazywana także Czarnym Wall Street, jako że zamieszkiwała ją najzamożniejsza społeczność czarnoskórych na Południu Stanów Zjednoczonych. W dzielnicy żyło około 300 biznesmenów, w tym lekarze, farmaceuci, hotelarze, restauratorzy, sklepikarze, prawnicy, jeden pilot, ale także służba zamożnych białych.
Sukces czarnoskórych mieszkańców powodował zawiść wśród białych sąsiadów, a podsycający ją rasizm powodował niechęć i wrogie nastawienie.
Przebieg.
Bezpośrednią przyczyną pogromu, do którego doszło 31 maja 1921 r. było aresztowanie 19-letniego pucybuta Dicka Rowlanda, który dzień wcześniej w budynku Drexel, gdzie znajdowała się jedyna toaleta dla czarnoskórych w centrum Tulsy, wsiadł do windy na pierwszym piętrze. Kiedy wysiadał na trzecim piętrze, biała operatorka windy, 17-letnia Sarah Page krzyknęła – prawdopodobnie Rowland nadepnął jej na nogę.
Pod wpływem prasy przy budynku sądu w Tulsie, gdzie Rowland został osadzony po aresztowaniu, zebrał się tłum białych mężczyzn, którzy liczył około 1500 osób. Czarnoskórzy weterani I wojny światowej – niektórzy uzbrojeni – próbowali bronić Rowlanda przed linczem, ale było ich tylko 75. Szeryf odprawił jednak grupę czarnoskórych, i wraz ze swoimi podwładnymi zabarykadował się wówczas na ostatnim piętrze budynku, by chronić aresztowanego. Do starcia doszło, gdy ta grupa opuszczała budynek, a biali usiłowali rozbroić jednego z nich. W wyniku walki zastrzelony został jeden lub kilku białych, a także dwóch Afroamerykanów. Mniej liczni czarnoskórzy zaczęli uciekać w stronę Greenwood.
W ramach odwetu wczesnym rankiem następnego dnia kilkusetosobowy tłum białych udał się do tej dzielnicy, gdzie mordowano czarnoskórych, a ich ciała wrzucono do rzeki Arkansas lub pogrzebano w zbiorowych grobach. W wyniku pogromu i m.in. bombardowania dzielnicy z prywatnych samolotów zniszczono ponad sto przedsiębiorstw, szkołę, szpital, bibliotekę, sklepy, hotele, dwie redakcje gazet i kościoły oraz ponad 1200 domów, co stanowiło 35 kwartałów. Wiele budynków przed spaleniem zostało splądrowanych.
Gubernator James B.A. Robertson wprowadził stan wojenny i skierował do Tulsy gwardię narodową, w sile 1500 ludzi, która asystowała przy gaszeniu pożarów, a także rozdzielała białych i czarnoskórych.
Następstwa.
Oficjalnie zginęło 36 osób, chociaż liczba ofiar szacowana była później na około 300, zaś poszkodowanych na 800 osób, a około 10 tys. ludzi zostało bez dachu nad głową, gdyż zniszczono 1256 budynków. Poszkodowani w tych zajściach nigdy nie odzyskali majątku, ani nie uzyskali rekompensat za straty oszacowane łącznie na 1,5-1,8 mln dolarów. Wielu ocalałych opuściło Tulsę.
Masakrę i związane z nią grabieże zatuszowały władze miejskie i stanowe z pomocą Ku-Klux-Klanu. Żaden z białych uczestników masakry nie został skazany za udział w tych zajściach. Prasa nie pisała o pogromie bezpośrednio po niej, również program szkolny nie poruszał tego zagadnienia w Oklahomie do 2000 r., a w programie ogólnokrajowym pojawił się jeszcze później.
Badania i upamiętnienie.
W 2001 r. powołano oficjalną komisję do zbadania zajść z tych dni. Według badań władze miejskie były odpowiedzialne za rozwój zamieszek, a niektóre źródła wskazują, że mogły je zainicjować, gdyż w tłumie pod aresztem byli głównie policjanci, a plądrującym Greenwood wydawano policyjną broń. Burmistrz i rada miasta planowali bowiem przejąć ziemię czarnoskórych i odsunąć afroamerykańską dzielnicę dalej na północ.
Nieznana jest łączna liczba ofiar i miejsca ich pochówków, ale w 2019 r. na cmentarzu Oaklawn w północnej Tulsie odkryto prawdopodobny zbiorowy grób ofiar masakry.
Masakra w Tulsie jest osią fabularną serialu HBO pt. "Watchmen".

</doc>
<doc id="4909156" url="https://pl.wikipedia.org/wiki?curid=4909156" title="BinckBank Tour 2020">
BinckBank Tour 2020

BinckBank Tour 2020 – 16. edycja wyścigu kolarskiego BinckBank Tour, która odbyła się w dniach od 29 września do 3 października 2020. Wyścig był częścią UCI World Tour 2020.
Początkowo wyścig miał odbyć się w dniach od 31 sierpnia do 6 września 2020, jednak, ze względu na pandemię COVID-19, Międzynarodowa Unia Kolarska dokonała znaczących zmian w kalendarzu cyklu UCI World Tour 2020, w wyniku których zmagania w ramach BinckBank Tour zostały przeniesione na okres od 29 września do 3 października 2020.
W związku z zaostrzeniem przez Rząd Holandii w trakcie trwania wyścigu obostrzeń dotyczących organizacji wydarzeń na terenie tego kraju doszło do odwołania 2. etapu, a także zmiany trasy etapów 3. i 4.
Uczestnicy.
Lista startowa.
Legenda: DNF – nie ukończył etapu, OTL – przekroczył limit czasu, DNS – nie wystartował do etapu, DSQ – zdyskwalifikowany. Numer przy skrócie oznacza etap, na którym kolarz opuścił wyścig.
Wyniki etapów.
Etap 2.
Drugi etap BinckBank Tour 2020 został odwołany ze względu na zaostrzenie przez Rząd Holandii w trakcie trwania wyścigu obostrzeń dotyczących organizacji wydarzeń na terenie tego kraju i zbyt krótki czas od ogłoszenia decyzji holenderskiego rządu, który uniemożliwił organizatorom BinckBank Tour 2020 zmianę trasy 2. etapu.

</doc>
<doc id="4909157" url="https://pl.wikipedia.org/wiki?curid=4909157" title="Rejstaniszki">
Rejstaniszki

Rejstaniszki (; ) – wieś na Białorusi, w obwodzie witebskim, w rejonie brasławskim, w sielsowiecie Widze.
Historia.
W czasach zaborów wieś leżała w granicach powiatu nowoaleksandrowskiego Imperium Rosyjskiego.
W latach 1921–1945 wieś leżała w Polsce, w województwie nowogródzkim (od 1926 w województwie wileńskim), w powiecie brasławskim, w gminie Widze.
Według Powszechnego Spisu Ludności z 1921 roku zamieszkiwało tu 47 osób, wszystkie były wyznania rzymskokatolickiego i zadeklarowały polską przynależność narodową. Było tu 9 budynków mieszkalnych. W 1931 w 13 domach zamieszkiwało 66 osób.
Miejscowość należała do parafii rzymskokatolickiej w Widzach. Podlegała pod Sąd Grodzki w m. Turmont i Okręgowy w Wilnie; właściwy urząd pocztowy mieścił się w Widzach.
Do 1959 wchodziła w skład sielsowietu Błażyszki, do 2004 w skład sielsowietu Koziany.

</doc>
<doc id="4909162" url="https://pl.wikipedia.org/wiki?curid=4909162" title="Дә">
Дә

Дә – dwuznak cyrylicy wykorzystywany w zapisie języka abchaskiego. Oznacza dźwięk [], czyli labializowaną spółgłoskę zwartą dziąsłową dźwięczną.

</doc>
<doc id="4909165" url="https://pl.wikipedia.org/wiki?curid=4909165" title="FDb.cz">
FDb.cz



</doc>
<doc id="4909168" url="https://pl.wikipedia.org/wiki?curid=4909168" title="Banknoty kolekcjonerskie Narodowego Banku Polskiego">
Banknoty kolekcjonerskie Narodowego Banku Polskiego



</doc>
<doc id="4909170" url="https://pl.wikipedia.org/wiki?curid=4909170" title="Perisa">
Perisa

Perisa (gr. "Περίσσα") – wieś w południowo-wschodniej części wyspy Santoryn w archipelagu Cyklad w gminie Thira, Grecja.

</doc>
<doc id="4909184" url="https://pl.wikipedia.org/wiki?curid=4909184" title="Simen Juklerød">
Simen Juklerød

Simen Juklerød (ur. 19 maja 1994 w Bærum) – norweski piłkarz grający na pozycji lewego obrońcy lub pomocnika. Od 2021 jest zawodnikiem klubu KRC Genk.
Kariera piłkarska.
Swoją karierę piłkarską Juklerød rozpoczął w klubie IL Jutul. W 2004 roku podjął treningi w Bærum SK. W 2014 roku awansował do pierwszej drużyny. 6 kwietnia 2014 zadebiutował w niej w 1. divisjon w wygranym 4:3 domowym meczu z Hønefoss BK. W Bærum występował przez dwa sezony.
W 2016 roku Juklerød przeszedł do Vålerengi. Zadebiutował w niej 20 marca 2016 w Eliteserien w przegranym 0:1 wyjazdowym meczu ze Sogndal Fotball. W Vålerendze spędził dwa i pół roku.
Latem 2018 roku Juklerød przeszedł do belgijskiego klubu Royal Antwerp FC. Swój debiut w Royalu zaliczył 29 lipca 2018 w wygranym 1:0 wyjazdowym meczu z Royalem Charleroi. Premierowego gola na belgijskich boiskach strzelił 31 października 2018 w przegranym 2:4 domowym spotkaniu z KRC Genk. 1 sierpnia 2020 zdobył z Royalem Puchar Belgii (wystąpił w wygranym 1:0 finale z Club Brugge).
W lipcu 2021 Juklerød został zawodnikiem KRC Genk, do którego trafił na zasadzie wolnego transferu.

</doc>
<doc id="4909185" url="https://pl.wikipedia.org/wiki?curid=4909185" title="Дь">
Дь

Дь – dwuznak cyrylicy wykorzystywany w zapisie języków: dołgańskiego, erzja, jakuckiego, jukagirskiego północnego i moksza. W dołgańskim i jakuckim oznacza dźwięk [], czyli spółgłoskę zwartą podniebienną dźwięczną. W pozostałych językach oznacza dźwięk [], czyli palatalizowaną spółgłoskę zwartą dziąsłową dźwięczną. 

</doc>
<doc id="4909186" url="https://pl.wikipedia.org/wiki?curid=4909186" title="Pat Boot">
Pat Boot

Pat Boot, wł. Vernon Patrick Boot (ur. 22 października 1914 w Kaikoura, zm. 5 stycznia 1947 w Gisborne) – nowozelandzki lekkoatleta, średniodystansowiec, mistrz igrzysk Imperium Brytyjskiego, olimpijczyk.
Wystąpił w biegu na 800 metrów na igrzyskach olimpijskich w 1936 w Berlinie, odpadając w półfinale. Był również zgłoszony do biegu na 1500 metrów, lecz w nim nie wystartował.
Na igrzyskach Imperium Brytyjskiego w 1938 w Sydney zwyciężył w biegu na 880 jardów, wyprzedzając Anglika Franka Hadleya i Kanadyjczyka Billa Dale’a. Na tych samych igrzyskach zdobył brązowy medal w biegu na milę, przegrywając jedynie z Walijczykiem Jimem Alfordem i Australijczykiem Geraldem Backhouse’em.
Był mistrzem Nowej Zelandii w biegu na 880 jardów w 1935/1936, 1937/1938, 1938/1939 i 1939/1940 oraz w biegu na milę w 1935/1936.
Trzykrotnie poprawiał rekord Nowej Zelandii w biegu na 880 jardów do wyniku 1:51,2, uzyskanego podczas igrzysk Imperium Brytyjskiego w Sydney 7 lutego 1938.
Podczas II wojny światowej służył w Nowozelandzkim Korpusie Ekspedycyjnym na Bliskim Wschodzie i we Włoszech.
Zmarł w wieku 32 lat. Nie wybudził się z narkozy po zabiegu dentystycznym.

</doc>
<doc id="4909192" url="https://pl.wikipedia.org/wiki?curid=4909192" title="Dystrykt Lefke">
Dystrykt Lefke

Dystrykt Lefke (tr. "Lefke İlçesi") – jeden z 6 dystryktów Tureckiej Republiki Cypru Północnego. Stolicą dystryktu jest Lefka. Dnia 27 grudnia 2016 roku parlament Cypru Północnego jednomyślnie zagłosował za wydzieleniem Dystryktu Lefke z Dystryktu Güzelyurt. W 2006 roku terytorium zamieszkiwały 10702 osoby.
Zgodnie z prawem Republiki Cypru obszar północnocypryjskiego dystryktu Lefke wchodzi w skład cypryjskiego dystryktu Nikozja.

</doc>
<doc id="4909195" url="https://pl.wikipedia.org/wiki?curid=4909195" title="Ҟь">
Ҟь

Ҟь – dwuznak cyrylicy wykorzystywany w zapisie języka abchaskiego. Oznacza dźwięk [], czyli palatalizowaną spółgłoskę zwartą ejektywną języczkową.

</doc>
<doc id="4909200" url="https://pl.wikipedia.org/wiki?curid=4909200" title="Mahbubey Alam">
Mahbubey Alam

Mahbubey Alam (ur. 17 lutego 1949 w Munszigondźo, zm. 27 września 2020 w Dhace) – banglijski prawnik, prokurator generalny.
Działalność publiczna.
Po ukończeniu prawa, pracował jako adwokat. W okresie od 13 stycznia 2009 do śmierci 27 września 2020 był prokuratorem generalnym Bangladeszu.
Zmarł 27 września 2020 na COVID-19.

</doc>
<doc id="4909201" url="https://pl.wikipedia.org/wiki?curid=4909201" title="Jerzy Władysław Kosiłło">
Jerzy Władysław Kosiłło

Jerzy Władysław (Władysław Jerzy) Kosiłło herbu Kisiel (zm. po 1698 roku) – wojski trocki w latach 1665-1694, porucznik chorągwi kozackiej w 1661 roku.
Był elektorem Michała Korybuta Wiśniowieckiego z województwa trockiego w 1669 roku.

</doc>
<doc id="4909202" url="https://pl.wikipedia.org/wiki?curid=4909202" title="Blues rock">
Blues rock



</doc>
<doc id="4909204" url="https://pl.wikipedia.org/wiki?curid=4909204" title="Wilcza Poręba">
Wilcza Poręba

Wilcza Poręba – dawna wieś, obecnie dzielnica Karpacza, położona na wysokości 615-680 m n.p.m. na stożku napływowym w dolinie Łomniczki. Od centrum miasta oddziela ją góra Pohulanka.
Historia.
Teren znany już w średniowieczu, spenetrowany przez poszukiwaczy skarbów i złota, zasiedlony został dopiero w XVII wieku. W roku 1747 mieszkało tu 6 zagrodników; bardziej intensywne zaludnienie miało miejsce w XIX w., a pod jego koniec powstały tu pensjonaty i gospody, zwłaszcza po zbudowaniu linii kolejowej do Karpacza. Po II wojnie światowej, kiedy Wilcza Poręba znalazła się w Polsce, występujące tu rolnictwo upadło, a osada stała się dzielnicą wczasową. W latach 70. wybudowano duży hotel Novotel. 

</doc>
<doc id="4909210" url="https://pl.wikipedia.org/wiki?curid=4909210" title="Elena Cotta">
Elena Cotta

Elena Cotta (ur. 19 sierpnia 1931 w Mediolanie) – włoska aktorka filmowa, teatralna i telewizyjna. Laureatka Pucharu Volpiego dla najlepszej aktorki na 70. MFF w Wenecji za rolę wiekowej i upartej Albanki w filmie "Ulica w Palermo" (2013) w reżyserii Emmy Dante. Cotta zdobyła tę nagrodę w wieku 82 lat.

</doc>
<doc id="4909212" url="https://pl.wikipedia.org/wiki?curid=4909212" title="Ҟә">
Ҟә

Ҟә – dwuznak cyrylicy wykorzystywany w zapisie języka abchaskiego. Oznacza dźwięk [], czyli labializowaną spółgłoskę zwartą ejektywną języczkową.

</doc>
<doc id="4909213" url="https://pl.wikipedia.org/wiki?curid=4909213" title="Aaron Bell">
Aaron Bell

Aaron Stuart Bell (ur. 25 lutego 1980) – brytyjski polityk, członek Partii Konserwatywnej, od 2019 roku poseł do Izby Gmin z okręgu Newcastle-under-Lyme. 
Absolwent St John’s College w Oksfordzie, uzyskał tytuł Master of Arts w dziedzinie filozofii, polityki i ekonomii. 
Przed rozpoczęciem kariery politycznej Bell odnosił sukcesy w konkursach: był członkiem uniwersyteckiego zespołu St John's College w Oksfordzie, który zajął drugie miejsce w serii University Challenge 2000-2001, wygrał "Krypton Factor" w 2009 roku (teleturniej na wytrzymałość fizyczną i zdolności umysłowe), był członkiem zespołu, który wygrał Only Connect w 2010 roku, a także wygrał £25 000 w teleturnieju "Deal or No Deal".
Bell pracował jako kierownik ds. rozwoju handlu w Ladbrokes i firmie bukmacherskiej Bet365, a także był współzałożycielem DivideBuy, firmy zajmującej się technologią finansową, która zatrudnia 40 pracowników w Newcastle.
Kariera polityczna.
Bell dołączył do Partii Konserwatywnej w 2012 roku i brał udział w agitacji wyborczej do wyborów w 2015 roku. W 2017 roku startował w okręgu wyborczym Don Valley, ale przegrał z Caroline Flint z Partii Pracy. Został wybrany na kandydata Partii Konserwatywnej z okręgu Newcastle-under-Lyme 24 września 2019 roku.
Aaron Bell wszedł do parlamentu zdobywając 52.5% głosów, co oznaczało wzrost poparcia dla Konserwatystów o 4.4%, z przewagą 7 446 głosów nad kandydatem Partii Pracy Carlem Greatbatchem.
Życie osobiste.
Bell mieszka w Leigh z żoną Emily i trójką dzieci Jest członkiem zarządu szkoły All Saints CE First School, w której uczą się jego dzieci.

</doc>
<doc id="4909216" url="https://pl.wikipedia.org/wiki?curid=4909216" title="Stefan Halewski-Hrycyszyn">
Stefan Halewski-Hrycyszyn

Stefan Halewski-Hrycyszyn vel Hrycyszyn (ur. 25 listopada 1887, zm. ?) – major piechoty Wojska Polskiego i podpułkownik piechoty Polskich Sił Zbrojnych oraz podinspektor Policji Państwowej.
Życiorys.
Urodził się w rodzinie Jana. W czasie I wojny światowej walczył w szeregach cesarskiej i królewskiej Armii. Jego oddziałem macierzystym był pułk piechoty nr 9 z Przemyśla. W czasie służby w c. i k. Armii awansował na kolejne stopnie w korpusie oficerów rezerwy piechoty: kadeta (starszeństwo z 1 stycznia 1913), podporucznika (starszeństwo z 1 lipca 1915) i porucznika (starszeństwo z 1 listopada 1916).
8 stycznia 1924 został zatwierdzony w stopniu majora ze starszeństwem z 1 czerwca 1919 i 156. lokatą w korpusie oficerów rezerwy piechoty. Posiadał wówczas przydział w rezerwie do 79 pułku piechoty w Słonimie.
Od 1 kwietnia 1920 pełnił służbę na stanowisku powiatowego komendanta Policji Państwowej w Przemyślu. Od 6 lutego 1925 w Komendzie Wojewódzkiej Policji Państwowej w Łucku na stanowisku kierownika referatu administracyjnego, od 1 lipca 1927 oficera inspekcyjnego i zastępcy komendanta wojewódzkiego w Łucku, a od 21 czerwca 1934 oficera inspekcyjnego w Nowogródku. Na tym stanowisku zastępował komendanta wojewódzkiego P.P.
W 1934, jako oficer rezerwy pozostawał w ewidencji Powiatowej Komendy Uzupełnień Łuck. Posiadał przydział do Oficerskiej Kadry Okręgowej Nr II. Był wówczas w grupie „pełniących służbę w Policji Państwowej w stopniach oficerów P.P.” W czasie służby w Policji Państwowej awansował na stopień podinspektora.
We wrześniu 1939 został internowany na Litwie i osadzony w obozie Mejszagoła. Następnie został przekazany sowieckim władzom i osadzony w obozie kozielskim (tzw. Kozielsk II). 2 lipca 1941 został przeniesiony do Obozu jenieckiego NKWD w Griazowcu. 3 września tego roku, po uwolnieniu, przybył do miejscowości Tatiszczewo, w obwodzie saratowskim, którą wybrano na jeden z ośrodków formowania Polskich Sił Zbrojnych w ZSRR. 
W „Armii gen. Andersa” pełnił służbę na stanowisku szefa bezpieczeństwa, a od 29 września 1941 równocześnie pełniącego obowiązki dowódcy żandarmerii, która do 24 lutego 1942 występowała pod nazwą „Wojskowa Policja Polowa”. Od 19 marca 1942, po przemianowaniu Szefostwa Bezpieczeństwa w Dowództwo Żandarmerii, sprawował obowiązki dowódcy żandarmerii. W tym czasie awansował na podpułkownika. 28 marca 1942 wyjechał z ZSRR.
Stefan Halewski-Hrycyszyn był żonaty z Marią Julią Marszałek, z którą miał dwoje dzieci (ur. 1914 i 1922).

</doc>
<doc id="4909217" url="https://pl.wikipedia.org/wiki?curid=4909217" title="Қь">
Қь

Қь – dwuznak cyrylicy wykorzystywany w zapisie języka abchaskiego. Oznacza dźwięk [], czyli palatalizowaną spółgłoskę zwartą miękkopodniebienną bezdźwięczną z przydechem.

</doc>
<doc id="4909219" url="https://pl.wikipedia.org/wiki?curid=4909219" title="Biały blues">
Biały blues



</doc>
<doc id="4909223" url="https://pl.wikipedia.org/wiki?curid=4909223" title="Gloria Münchmeyer">
Gloria Münchmeyer

Gloria Münchmeyer, właśc. María Gloria Münchmeyer Barber (ur. 2 września 1938 w Santiago) – chilijska aktorka filmowa, teatralna i telewizyjna. Laureatka Pucharu Volpiego dla najlepszej aktorki na 47. MFF w Wenecji za rolę w filmie "Księżyc w lustrze" (1990) w reżyserii Silvia Caiozziego.

</doc>
<doc id="4909225" url="https://pl.wikipedia.org/wiki?curid=4909225" title="Kimberlé Williams Crenshaw">
Kimberlé Williams Crenshaw

Kimberlé Williams Crenshaw (ur. 1959 w Canton, Ohio) – amerykańska prawniczka, filozofka, feministka, twórczyni koncepcji intersekcjonalności, wykładowczyni akademicka na Uniwersytecie Kalifornijskim w Los Angeles i w Szkole Prawa Uniwersytetu Columbia, współzałożycielka i dyrektorka think tanku "The African American Policy Forum"
Życiorys.
Ukończyła studia na Uniwersytecie Cornella (licencjat), Uniwersytecie Wisconsin w Madison (magisterium). Doktorat na Uniwersytecie Harvarda. Pracowała w Sądzie Najwyższym stanu Wisconsin jako asystentka sędzi Shirley Abrahamson.
W 1989 roku opublikowała artykuł, w którym po raz pierwszy wyłożyła pojęcie intersekcjonalności, które odnosi się do tego, jak różne rodzaje przesądów splatają się ze sobą, przykładowo czarne kobiety są dyskryminowane zarówno z powodu tego, że są kobietami, jak i z powodu tego, że są czarne.

</doc>
<doc id="4909227" url="https://pl.wikipedia.org/wiki?curid=4909227" title="Seres SF5">
Seres SF5

Seres SF5 – elektryczny i hybrydowy samochód osobowy typu SUV klasy średniej produkowany pod amerykańsko-chińską marką Seres od 2019 roku.
Historia i opis modelu.
W kwietniu 2019 roku amerykańsko-chiński startup SF Motors ogłosił zmianę nazwy na Seres, czemu towarzyszyła premiera pierwszego seryjnego pojazdu w postaci samochodu elektrycznego typu crossover.
Średniej wielkości model SF5 został utrzymany w nowoczesnym wzornictwie, które charakteryzuje się zaokrągloną bryłą z łagodnie opadającą linią dachu, chowanymi klamkami i wysoko poprowadzoną linią szyb. Pas przedni zdobią wąskie, podłużne reflektory, a także zagięte paski diod LED, z koeli tylną część nadwozia przyozdobił pojedynczy pas lamp.
Lifting.
W kwietniu 2021 roku podczas międzynarodowych targów Shanghai Auto Show Seres przedstawił zmodernizowane SF5, które opracowane zostało tym razem w ścisłej współpracy z chińskim potentatem branży elektronicznej Huawei.
Restylizacja przyniosła kosmetyczne zmiany wizualne, wzbogacając pas przedni o wlot powietrza umiejscowiony w zderzaku. Większe modyfikacje wprowadzono za to pod kątem technicznym. Samochód zyskał nowy system multimedialny i nagłośnieniowy opracowany przez elektronicznego partnera, podobnie jak dopracowane wyciszenie kabiny i 11-głośnikowy system audio. Huawei odpowiedzialny był też za zmodernizowany układ napędowy wyposażony w technologię Huawei DriveONE Three-in-One Electric Drive.
Sprzedaż.
Sprzedaż Seresa SF5 ruszyła w połowie 2019 roku na rynku chińskim, gdzie rozpoczęła się także produkcja pojazdu. Pierwotnie Seres zakładał także rozpoczęcie produkcji samochodu także w Stanach Zjednoczonych z myślą o Ameryce Północnej, jednak wycofano się z tej decyzji w lipcu 2019 roku. We wrześniu 2022 rosyjskie przedsiębiorstwo Evolute z Lipiecka przedstawiło własną odmianę Seresa SF5, której produkcję z myślą o rynku wewnętrznym zaplanowano na 2023 rok pod nazwą Evolute i-Jet jako część szerszej gamy modelowej zapożyczonej od koncernu Dongfeng Motor. Pod nazwą Seres 5 zaplanowano z kolei sprzedaż samochodu na rynku europejskim, włącznie z polskim, poczynając od 2023 roku.
Dane techniczne.
Seres SF5 oferowany jest zarówno w wariancie czysto elektrycznym, jak i hybrydowym, gdzie jednostka spalinowa pełni funkcję wydłużającą zasięg. Wariant na prąd oferuje 683 KM mocy, 1040 Nm maksymalnego momentu obrotowego oraz maksymalny zasięg na jednym ładowaniu do 500 kilometrów.
Po modernizacji z kwietnia 2021 roku Seres SF5 stał się samochodem wyłącznie hybrydowym opracowanym razem z Huawei. Utworzył go 1,5-litrowy czterocylindrowy silnik benzynowy służący za tzw. range extender, z kolei napęd generowany jest przez dwa silniki elektryczne. Łącznie pojazd rozwija 551 KM i 880 Nm maksymalnego momentu obrotowego, rozwijając 100 km/h w 4,7 sekundy i 1000 kilometrów zasięgu. W trybie czysto elektrycznym pojazd osiąga ok. 180 kilometrów zasięgu.

</doc>
<doc id="4909236" url="https://pl.wikipedia.org/wiki?curid=4909236" title="Қә">
Қә

Қә – dwuznak cyrylicy wykorzystywany w zapisie języka abchaskiego. Oznacza dźwięk [], czyli uwargowioną spółgłoskę zwartą miękkopodniebienną bezdźwięczną z przydechem.

</doc>
<doc id="4909238" url="https://pl.wikipedia.org/wiki?curid=4909238" title="Alexis De Sart">
Alexis De Sart

Alexis De Sart (ur. 12 listopada 1996 w Waremme) – belgijski piłkarz grający na pozycji środkowego pomocnika. Od 2021 jest zawodnikiem klubu OH Leuven, do którego jest wypożyczony z Royal Antwerp FC.
Kariera piłkarska.
Swoją karierę piłkarską De Sart rozpoczął w 2003 roku w klubie Stade Waremmien. W 2006 roku podjął treningi w Standardzie Liège. W 2015 roku awansował do pierwszej drużyny, jednak nie zaliczył w niej debiutu w pierwszej lidze belgijskiej. W styczniu 2016 przeszedł do Sint-Truidense VV. Zadebiutował w nim 23 stycznia 2016 w przegranym 1:2 domowym meczu z KVC Westerlo. W Sint-Truidense występował do końca sezonu 2018/2019.
Latem 2019 roku De Sart przeszedł do klubu Royal Antwerp FC. Swój debiut w Royalu zaliczył 28 lipca 2019 w wygranym 4:1 wyjazdowym meczu z KAS Eupen. 1 sierpnia 2020 zdobył z Royalem Puchar Belgii (nie wystąpił w wygranym 1:0 finale z Club Brugge).
Latem 2021 De Sart został wypożyczony do OH Leuven. Zadebiutował w nim 25 lipca 2021 w przegranym 2:3 wyjazdowym meczu z KV Mechelen.
Kariera reprezentacyjna.
De Sart występował w młodzieżowych reprezentacjach Belgii: U-18, U-19 i U-21. Z tą ostatnią wystąpił w 2019 roku na Mistrzostwach Europy U-21.

</doc>
<doc id="4909239" url="https://pl.wikipedia.org/wiki?curid=4909239" title="Polissia Żytomierz (2016)">
Polissia Żytomierz (2016)

Futbolnyj Kłub „Polissia” Żytomierz () – ukraiński klub piłkarski, mający siedzibę w mieście Żytomierz, w północno-zachodniej części kraju, grający w Perszej-lidze.
Historia.
Chronologia nazw:
Piłkarski klub MFK Żytomierz został założony w miejscowości Żytomierz 16 marca 2016 decyzją Rady Miejskiej (MFK – Municypalnyj Futbolnyj Kłub, pol. Miejski Klub Piłkarski). Wcześniej do 2005 w mieście istniał Polissia Żytomierz, założony w 1959 roku. Zespół startował w rozgrywkach amatorskich mistrzostw Ukrainy, zajmując 3.miejsce w grupie 1. W następnym sezonie 2016/17 ponownie startował w amatorskich mistrzostwach oraz amatorskim pucharze Ukrainy. 16 lutego 2017 klub zmienił nazwę na Polissia Żytomierz.
21 czerwca 2017 został dopuszczony do rozgrywek Druhiej lihi i otrzymał status profesjonalny. W sezonie 2017/18 debiutował w Druhiej lidze, zajmując 8.miejsce w grupie A. W następnym sezonie awansował na trzecią pozycję. W sezonie 2019/20 ze względu na pandemię COVID-19 rozgrywki zostały przerwane. Klub rozegrał tylko 20 spotkań i zajmował drugą lokatę w grupie A przed zatrzymaniem rozgrywek. Decyzją PFL otrzymał promocję do Perszej lihi.
Barwy klubowe, strój.
Klub ma barwy żółto-zielone. Zawodnicy swoje domowe spotkania zazwyczaj grają w żółtych koszulkach, żółtych spodenkach oraz żółtych getrach.
Sukcesy.
Trofea międzynarodowe.
Nie uczestniczył w rozgrywkach europejskich (stan na 31 maja 2020).
Poszczególne sezony.
Rozgrywki międzynarodowe.
Europejskie puchary.
Nie uczestniczył w rozgrywkach europejskich.
Struktura klubu.
Stadion.
Klub piłkarski rozgrywa swoje mecze domowe na stadionie Centralnym w Żytomierzu o pojemności 21 928 widzów.
Inne sekcje.
Klub prowadzi drużyny dla dzieci i młodzieży w każdym wieku.

</doc>
<doc id="4909240" url="https://pl.wikipedia.org/wiki?curid=4909240" title="Bugibba">
Bugibba



</doc>
<doc id="4909241" url="https://pl.wikipedia.org/wiki?curid=4909241" title="Ҳә">
Ҳә

Ҳә – dwuznak cyrylicy wykorzystywany w zapisie języka abchaskiego. Oznacza dźwięk [], czyli uwargowioną spółgłoskę szczelinową gardłową bezdźwięczną.

</doc>
<doc id="4909247" url="https://pl.wikipedia.org/wiki?curid=4909247" title="Andrzej Guzik">
Andrzej Guzik

Andrzej Guzik (ur. 15 kwietnia 1943) – polski koszykarz, medalista mistrzostw polski.

</doc>
<doc id="4909252" url="https://pl.wikipedia.org/wiki?curid=4909252" title="Osowce (rejon stoliński)">
Osowce (rejon stoliński)

Osowce (; ) – wieś na Białorusi, w obwodzie brzeskim, w rejonie stolińskim, w sielsowiecie Widzibór.
W dwudziestoleciu międzywojennym leżały w Polsce, w województwie poleskim, w powiecie stolińskim, w gminie Płotnica. Po II wojnie światowej w granicach Związku Sowieckiego. Od 1991 w niepodległej Białorusi.

</doc>
<doc id="4909258" url="https://pl.wikipedia.org/wiki?curid=4909258" title="Mateusz Bychowiec">
Mateusz Bychowiec

Mateusz Bychowiec herbu własnego (zm. w 1683 roku) – pisarz ziemski trocki w latach 1669-1683, podwojewodzi trocki w latach 1664-1670, sędzia grodzki trocki w latach 1661-1663.
Poseł sejmiku trockiego na sejm 1665 roku, sejm 1667 roku.
Był elektorem Michała Korybuta Wiśniowieckiego z województwa trockiego w 1669 roku.

</doc>
<doc id="4909259" url="https://pl.wikipedia.org/wiki?curid=4909259" title="Worsyń">
Worsyń

Worsyń (; ) – wieś na Białorusi, w obwodzie brzeskim, w rejonie stolińskim, w sielsowiecie Widzibór.
Zamieszkany był przez szlachtę zaściankową. W dwudziestoleciu międzywojennym leżał w Polsce, w województwie poleskim, w powiecie stolińskim, w gminie Płotnica. Po II wojnie światowej w granicach Związku Sowieckiego. Od 1991 w niepodległej Białorusi.

</doc>
<doc id="4909263" url="https://pl.wikipedia.org/wiki?curid=4909263" title="Urząd Neustadt (Dosse)">
Urząd Neustadt (Dosse)



</doc>
<doc id="4909264" url="https://pl.wikipedia.org/wiki?curid=4909264" title="Widziborzec">
Widziborzec

Widziborzec (; ) – wieś na Białorusi, w obwodzie brzeskim, w rejonie stolińskim, w sielsowiecie Widzibór.
Zamieszkany był przez szlachtę zaściankową. W dwudziestoleciu międzywojennym leżał w Polsce, w województwie poleskim, w powiecie stolińskim, w gminie Płotnica. Po II wojnie światowej w granicach Związku Sowieckiego. Od 1991 w niepodległej Białorusi.

</doc>
<doc id="4909265" url="https://pl.wikipedia.org/wiki?curid=4909265" title="Lotnictwo wojskowe Bułgarii">
Lotnictwo wojskowe Bułgarii



</doc>
<doc id="4909267" url="https://pl.wikipedia.org/wiki?curid=4909267" title="Bjarni Benediktsson (premier)">
Bjarni Benediktsson (premier)



</doc>
<doc id="4909269" url="https://pl.wikipedia.org/wiki?curid=4909269" title="Wólka Oreja">
Wólka Oreja

Wólka Oreja (; ) – wieś na Białorusi, w obwodzie brzeskim, w rejonie stolińskim, w sielsowiecie Widzibór.
Zamieszkana była przez szlachtę zaściankową. W dwudziestoleciu międzywojennym leżała w Polsce, w województwie poleskim, w powiecie stolińskim, w gminie Płotnica. Na wschód od wsi położona była wieś Oreja (obecnie nieistniejąca).
Po II wojnie światowej w granicach Związku Sowieckiego. Od 1991 w niepodległej Białorusi.

</doc>
<doc id="4909270" url="https://pl.wikipedia.org/wiki?curid=4909270" title="Powiat Cottbus">
Powiat Cottbus



</doc>
<doc id="4909272" url="https://pl.wikipedia.org/wiki?curid=4909272" title="Qāf">
Qāf

Qāf (ق) – dwudziesta pierwsza litera alfabetu arabskiego. Używana jest do oznaczenia dźwięku [], tj. spółgłoski zwartej języczkowej bezdźwięcznej. Pochodzi od fenickiej litery kof.
W języku polskim litera qāf jest transkrybowana za pomocą litery K.
W arabskim systemie liczbowym literze qāf odpowiada liczba 100.

</doc>
<doc id="4909278" url="https://pl.wikipedia.org/wiki?curid=4909278" title="Ghelința">
Ghelința

Ghelința () – wieś w Rumunii, w okręgu Covasna, w gminie Ghelința. W 2011 roku liczyła 4600 mieszkańców.

</doc>
<doc id="4909279" url="https://pl.wikipedia.org/wiki?curid=4909279" title="Marie Brožová">
Marie Brožová

Marie Brožová (ur. 14 września 1901 w miasteczku Hustopeče nad Bečvou, zm. 26 września 1987 w Pradze) – czeska aktorka teatralna, filmowa i telewizyjna. 
Pracowała w Teatrze Narodowym w Brnie (1921–1926), Teatrze Josefa Kajetána Tyla w Pilźnie (1926–1931), Teatrze na Vinohradach w Pradze (1931–1963). 
Pochodziła z artystycznej rodziny, aktorami byli jej rodzice Karel (także reżyser i dyrektor teatru) i Kateřina oraz brat Antonín (także reżyser) i siostra Růžena (pierwsza czeska królowa piękności). Jej pierwszym mężem był architekt Karel Lhota, drugim – reżyser teatralny Bohuš Stejskal.

</doc>
<doc id="4909283" url="https://pl.wikipedia.org/wiki?curid=4909283" title="Spółgłoska boczna uderzeniowa dziąsłowa">
Spółgłoska boczna uderzeniowa dziąsłowa

Spółgłoska boczna uderzeniowa dziąsłowa – rodzaj dźwięku mowy, spotykany w niektórych językach. W Międzynarodowym alfabecie fonetycznym jest oznaczana symbolem [], a w X-SAMPA – symbolem [l\].
Artykulacja.
W czasie artykulacji podstawowego wariantu [ɺ]:

</doc>
<doc id="4909287" url="https://pl.wikipedia.org/wiki?curid=4909287" title="Zbór Chrześcijański Leczenia Duchem Bożym">
Zbór Chrześcijański Leczenia Duchem Bożym



</doc>
<doc id="4909289" url="https://pl.wikipedia.org/wiki?curid=4909289" title="Duboj">
Duboj

Duboj (, "Dubaj"; , "Duboj") – wieś na Białorusi, w obwodzie brzeskim, w rejonie stolińskim, w sielsowiecie Widzibór, przy granicy Rezerwatu Krajobrazowego Środkowa Prypeć.
Znajduje się tu parafialna cerkiew prawosławna pw. św. Mikołaja Cudotwórcy.
Historia.
Zamieszkany był przez szlachtę zaściankową. W dwudziestoleciu międzywojennym leżał w Polsce, w województwie poleskim, w powiecie stolińskim, w gminie Płotnica. Po II wojnie światowej w granicach Związku Sowieckiego. Od 1991 w niepodległej Białorusi.

</doc>
<doc id="4909293" url="https://pl.wikipedia.org/wiki?curid=4909293" title="Kopalnia rud w Rudkach">
Kopalnia rud w Rudkach

Kopalnia rud w Rudkach – kopalnia w Rudkach w rejonie świętokrzyskim eksploatująca w okresie 1925 – 1973 rudy żelaza, na potrzeby pozyskania z nich siarki oraz żelaza, a okresowo także uranu.
Złoże rud.
W Rudkach głównym elementem złożowym jest żyła hydrotermalna złożona przede wszystkim z siarczków żelaza: pirytu, miejscami też z markasytu. Żyła wypełnia dwie strefy uskokowe i biegnie po tych uskokach, zapadając w kierunku wschodnim pod kątem ponad 40 stopni. W połowie lat 40. XX w. jej rozpoznana długość wynosiła 300 m, głębokość do 120 m, a miąższość 9 m. Zasoby pirytu w rozpoznanej części złoża ustalono wówczas na prawie 1,6 mln ton. Piryt zawierał 40-50% siarki i znikome domieszki m.in. miedzi. Występował w dwóch odmianach: sypkiej i zbitej, jako naskorupienia, konkrecje. Sokołowski podawał odmienną zawartość siarki w pirycie: 37% w sypkiej i 20% w zbitej. Żyła biegnie w obrębie skał węglanowych środkowego dewonu (eiflu), które są częściowo zsyderytyzowane. W tych skałach występują gniazdowe skupienia syderytu miąższości od ponad metra do prawie 7 m i o zawartości żelaza 40-47%. Również one miały znaczenie gospodarcze, a zasoby rud syderytowych w połowie lat 40. XX w. szacowano na prawie 0,5 mln ton. Zarówno pirytowa żyła, jak i syderyty nie dochodzą do powierzchni, gdyż przykrywa je gruba strefa zwietrzelinowa w postaci czapy żelaznej złożonej głównie z pylastego hematytu, tzw. śmietany hematytowej, który powstał na drodze dehydratyzacji siarczków żelaza. Występuje tam też limonit. Czapa miąższości do 20 m dochodziła aż do powierzchni Ziemi. Hematyt ten zawierał ok. 48% Fe, a jego zasoby w 1939 r. szacowano orientacyjnie na 32 tys. ton. Mineralizację pirytową i syderytową datuje się na późny etap orogenezy waryscyjskiej, ale przed cechsztynem, zaś powstanie czapy żelaznej przypuszczalnie na okres znacznie późniejszy – paleogen – neogen.
Wydobycie.
Najstarsze ślady wydobycia rud na terenie późniejszej dwudziestowiecznej kopalni obejmują pozostałości sztolni i szybu wraz z resztkami obudów drewnianych i narzędzi kamiennych znalezione podczas badań archeologicznej w latach 1956-1959 na głębokości 16-18 m, a także ślady osadnictwa na powierzchni w Rudkach. Ta starożytna kopalnia datowana jest na podstawie ceramiki znalezionej zarówno na powierzchni, jak i w zawalisku podziemnego korytarza na późną fazę okresu wpływów rzymskich, na II – IV w. n.e. Na powierzchni znaleziono także denary z okresu panowania Wespazjana oraz Trajana. Wydobycie w tamtych okresie prowadzone było wyłącznie w obrębie hematytowej czapy żelaznej, nie ma śladów eksploatacji w skałach zawierających syderyty lub piryt. W trakcie poszukiwań archeologicznych na terenie Rudek znaleziono wielkie składowiska kloców żużli pohutniczych wraz z ceramiką okresu rzymskiego.
Zapomniane złoże powtórnie odkrył w 1922 r. Jan Samsonowicz, w efekcie czego zaczęto eksploatację hematytu z górnej części złoża. W 1933 w trakcie prac wydobywczych stwierdzono obecność w głębszej części złoża dużej żyły pirytowej o znaczeniu gospodarczym, późniejsze badania ustaliły, że jest to złoże pirytu o największych zasobach w kraju. Dokładne rozpoznanie złoża wykonał Jan Czarnocki. W 1937 r. dotychczas prywatną kopalnię upaństwowiono. Rudę syderytową wydobywano od 1933, a piryt od 1934 r. W związku z rozpoczęciem pozyskiwania żyłowego pirytu oprócz dotychczasowej kopalni odkrywkowej założono też kopalnię głębinową drążąc sztolnie i szyby w ślad za żyłą.
Przed rozpoczęciem eksploatacji pirytu w Rudkach w Polsce pozyskiwano z innych złóż około 1,2 tys. ton pirytu rocznie (1933 r.). Uruchomienie wydobycia tego minerału w Rudkach w 1934 r. spowodowało, że jego krajowa produkcja już w tym roku sięgnęła 12 tys. ton, w 1937 przekroczyła 82 tys. ton, a w 1938 r. – 92 tys. ton. W 1968 r. wydobyto 130 tys. ton pirytu z żyły i dodatkowo 170 tys. ton skały pirytonośnej, zawierającej piryt w postaci żyłek lub impregnacji w skale. Piryt wydobywano głównie jako surowiec do wytwarzania kwasu siarkowego.
Zakład górniczy oprócz samej kopalni rud i jej zabudowań obejmował także kopalnię piasków podsadzkowych w Michałowie, połączoną z Rudkami kolejką wąskotorową, a w samych Rudkach zbiorniki osadnikowe, poflotacyjne oraz zwałowiska: skały płonnej i ubogiej rudy.
Skały pirytonośne zawierały też domieszkę uranu. W trakcie wytwarzania koncentratu pirytowego w procesie wzbogacania rudy pirytowej uzyskiwano osad odpadowy wzbogacony w uran, którego zawartość wynosiła w nim 0,15%. Osad ten sprzedawano od 1964 do 1968 Zakładowi Techniczno-Doświadczalnemu
w Kowarach, gdzie produkowano z niego koncentrat uranu. W sumie sprzedano 1200 ton osadu, miał on jednak niską jakość ze względu na zbyt dużą zawartość pirytu.
Zamknięcie zakładu górniczego i rekultywacja obszarów pokopalnianych.
Pod koniec lat 60. XX w. w związku z wyeksploatowaniem najpłytszych i najbogatszych w siarkę partii złoża koszty wydobycia stawały się coraz wyższe. Poza tym w tych latach zaczęło intensywnie rozwijać wydobycie siarki rodzimej w Tarnobrzegu i jego okolicach, z której również można było produkować kwas siarkowy. Doprowadziło to do postawienia kopalni w Rudkach w stan likwidacji w 1970 r. i rozpoczęcia stopniowej rekultywacji terenów kopalnianych. Prace rekultywacyjne przeprowadzono w latach 1970-1973 i w latach 1976, 1977. Głównym problemem było skażenie siarczkami metali i produktami ich utleniania, zakwaszenie i zasolenie gruntów i wód gruntowych na terenie składowiska rud i odstojników, co skutkowało m.in. brakiem zarastania roślinnością. Rekultywacja składowiska polegało na mechanicznym rozluźnieniu budujących je iłów i usunięciu dużych brył rudy, a następnie posypanie osadów wapnem gaszonym, a później mączką fosforytową. Badania kontrolne składowiska w roku 2005 wykazały, że skażenia metalami ciężkimi nie ma, jednak wciąż osad jest silnie zakwaszany (pH nie przekracza 4) i miejscami zasolony. Tereny odstojników posypano wapnem, po czym pokryto ziemią nieskażoną, na której nasadzono różne gatunki traw i roślin motylkowych. Rekultywacja była skuteczna.

</doc>
<doc id="4909329" url="https://pl.wikipedia.org/wiki?curid=4909329" title="Rodziszki">
Rodziszki

Rodziszki – wieś na Białorusi, w obwodzie grodzieńskim, w rejonie mostowskim, w sielsowiecie Kuryłowicze.
Rodziszki – dawny zaścianek na Białorusi, w obwodzie witebskim, w rejonie brasławskim, w sielsowiecie Widze.

</doc>
<doc id="4909330" url="https://pl.wikipedia.org/wiki?curid=4909330" title="Rodziszki (obwód witebski)">
Rodziszki (obwód witebski)

Rodziszki – dawny zaścianek. Tereny na których był położony, leżą obecnie na Białorusi, w obwodzie witebskim, w rejonie brasławskim, w sielsowiecie Widze.
Historia.
W czasach zaborów w granicach powiatu nowoaleksandrowskiego Imperium Rosyjskiego.
W latach 1921–1945 zaścianek leżał w Polsce, w województwie nowogródzkim (od 1926 w województwie wileńskim), w powiecie brasławskim, w gminie Widze.
Według Powszechnego Spisu Ludności z 1921 roku zamieszkiwało tu 8 osób, 1 była wyznania prawosławnego a 7 staroobrzędowego. Jednocześnie wszyscy mieszkańcy zadeklarowali rosyjską przynależność narodową. Były tu 2 budynki mieszkalne. W 1931 w 3 domach zamieszkiwało 13 osób.
Miejscowość należała do parafii prawosławnej w Widzach. Podlegała pod Sąd Grodzki w m. Turmont i Okręgowy w Wilnie; właściwy urząd pocztowy mieścił się w Widzach.

</doc>
<doc id="4909331" url="https://pl.wikipedia.org/wiki?curid=4909331" title="Romejki (rejon ignaliński)">
Romejki (rejon ignaliński)

Romejki – (lit. "Rameikos") – wieś na Litwie, w okręgu uciańskim, w rejonie ignalińskim, starostwie Daugieliszki Nowe.
Historia.
W czasach zaborów w granicach Imperium Rosyjskiego.
W dwudziestoleciu międzywojennym wieś leżała w Polsce, w województwie nowogródzkim (od 1926 w województwie wileńskim), w powiecie brasławskim, w gminie Widze.
Według Powszechnego Spisu Ludności z 1921 roku zamieszkiwało tu 57 osób, wszystkie były wyznania rzymskokatolickiego i zadeklarowały polską przynależność narodową. Było tu 8 budynków mieszkalnych. W 1931 w 15 domach zamieszkiwały 62 osoby.
Miejscowość należała do parafii rzymskokatolickiej w Widzach. Podlegała pod Sąd Grodzki w m. Turmont i Okręgowy w Wilnie; właściwy urząd pocztowy mieścił się w m. Widze.

</doc>
<doc id="4909335" url="https://pl.wikipedia.org/wiki?curid=4909335" title="Romuliszki">
Romuliszki

Romuliszki – część chutoru Grobiszki na Białorusi, w obwodzie witebskim, w rejonie brasławskim, w sielsowiecie Widze.
Historia.
W czasach zaborów w granicach powiatu nowoaleksandrowskiego Imperium Rosyjskiego.
W latach 1921–1945 ówczesny zaścianek a następnie wieś leżała w Polsce, w województwie nowogródzkim (od 1926 w województwie wileńskim), w powiecie brasławskim, w gminie Widze.
Według Powszechnego Spisu Ludności z 1921 roku zamieszkiwało tu 11 osób, wszystkie były wyznania staroobrzędowego i zadeklarowały polską przynależność narodową. Były tu 3 budynki mieszkalne. W 1931 w 5 domach zamieszkiwało 26 osób.
Miejscowość należała do parafii rzymskokatolickiej w Widzach. Podlegała pod Sąd Grodzki w m. Turmont i Okręgowy w Wilnie; właściwy urząd pocztowy mieścił się w Widzach.

</doc>
<doc id="4909336" url="https://pl.wikipedia.org/wiki?curid=4909336" title="Rosynele">
Rosynele

Rosynele (; ) – wieś na Białorusi, w obwodzie witebskim, w rejonie brasławskim, w sielsowiecie Widze.
Dawniej Rosinele.
Historia.
W czasach zaborów w granicach powiatu nowoaleksandrowskiego Imperium Rosyjskiego.
W latach 1921–1945 wieś leżała w Polsce, w województwie nowogródzkim (od 1926 w województwie wileńskim), w powiecie brasławskim, w gminie Widze.
Według Powszechnego Spisu Ludności z 1921 roku zamieszkiwało tu 25 osób, wszystkie były wyznania rzymskokatolickiego i zadeklarowały polską przynależność narodową. Było tu 6 budynków mieszkalnych. W 1931 w 9 domach zamieszkiwały 42 osoby.
Miejscowość należała do parafii rzymskokatolickiej w Widzach. Podlegała pod Sąd Grodzki w Turmoncie i Okręgowy w Wilnie; właściwy urząd pocztowy mieścił się w Widzach.

</doc>
<doc id="4909345" url="https://pl.wikipedia.org/wiki?curid=4909345" title="Ruciny">
Ruciny

Ruciny (; ) – wieś na Białorusi, w obwodzie witebskim, w rejonie brasławskim, w sielsowiecie Widze.
Historia.
W czasach zaborów w granicach powiatu nowoaleksandrowskiego Imperium Rosyjskiego.
W latach 1921–1945 zaścianek a następnie kolonia leżała w Polsce, w województwie nowogródzkim (od 1926 w województwie wileńskim), w powiecie brasławskim, w gminie Widze.
Według Powszechnego Spisu Ludności z 1921 roku zamieszkiwało tu 31 osób, wszystkie były wyznania rzymskokatolickiego i zadeklarowały polską przynależność narodową. Było tu 8 budynków mieszkalnych. W 1931 w 7 domach zamieszkiwało 40 osób.
Miejscowość należała do parafii rzymskokatolickiej w Widzach. Podlegała pod Sąd Grodzki w Turmoncie i Okręgowy w Wilnie; właściwy urząd pocztowy mieścił się w Widzach.

</doc>
<doc id="4909346" url="https://pl.wikipedia.org/wiki?curid=4909346" title="Jerzy z Tęczyna Ossoliński">
Jerzy z Tęczyna Ossoliński

Jerzy z Tęczyna Ossoliński herbu Topór – starosta piotrkowski w latach 1658-1660 i 1661-1683, rotmistrz królewski.
Życiorys.
Był elektorem Michała Korybuta Wiśniowieckiego z województwa sieradzkiego w 1669 roku.

</doc>
<doc id="4909347" url="https://pl.wikipedia.org/wiki?curid=4909347" title="Jerzy Ossoliński (ujednoznacznienie)">
Jerzy Ossoliński (ujednoznacznienie)



</doc>
<doc id="4909348" url="https://pl.wikipedia.org/wiki?curid=4909348" title="Rzeczki (rejon brasławski)">
Rzeczki (rejon brasławski)

Rzeczki – dawny zaścianek. Tereny na których był położony, leżą obecnie na Białorusi, w obwodzie witebskim, w rejonie brasławskim, w sielsowiecie Widze.
Historia.
W czasach zaborów w granicach powiatu nowoaleksandrowskiego Imperium Rosyjskiego.
W latach 1921–1945 zaścianek leżał w Polsce, w województwie nowogródzkim (od 1926 w województwie wileńskim), w powiecie brasławskim, w gminie Widze.
W Powszechnym Spisie Ludności z 1921 roku nie podano liczby mieszkańców. W 1931 w 6 domach zamieszkiwało 29 osób.
Miejscowość należała do parafii rzymskokatolickiej w Widzach. Podlegała pod Sąd Grodzki w Turmoncie i Okręgowy w Wilnie; właściwy urząd pocztowy mieścił się w Widzach.

</doc>
<doc id="4909352" url="https://pl.wikipedia.org/wiki?curid=4909352" title="Rzepiszki">
Rzepiszki

Rzepiszki – dawna wieś. Tereny na których była położona, leżą obecnie na Białorusi, w obwodzie witebskim, w rejonie brasławskim, w sielsowiecie Widze.
Historia.
W czasach zaborów w granicach powiatu nowoaleksandrowskiego Imperium Rosyjskiego.
W latach 1921–1945 wieś leżała w Polsce, w województwie nowogródzkim (od 1926 w województwie wileńskim), w powiecie brasławskim, w gminie Widze.
Według Powszechnego Spisu Ludności z 1921 roku zamieszkiwało tu 25 osób, wszystkie były wyznania rzymskokatolickiego i zadeklarowały polską przynależność narodową. Było tu 5 budynków mieszkalnych. W 1931 w 11 domach zamieszkiwało 48 osób.
Miejscowość należała do parafii rzymskokatolickiej w Widzach. Podlegała pod Sąd Grodzki w Turmoncie i Okręgowy w Wilnie; właściwy urząd pocztowy mieścił się w Widzach.

</doc>
<doc id="4909363" url="https://pl.wikipedia.org/wiki?curid=4909363" title="Sawejki (obwód witebski)">
Sawejki (obwód witebski)

Sawejki (; ) – wieś na Białorusi, w obwodzie witebskim, w rejonie brasławskim, w sielsowiecie Widze.
Historia.
W czasach zaborów w granicach powiatu nowoaleksandrowskiego Imperium Rosyjskiego.
W latach 1921–1945 wieś leżała w Polsce, w województwie nowogródzkim (od 1926 w województwie wileńskim), w powiecie brasławskim, w gminie Widze.
Według Powszechnego Spisu Ludności z 1921 roku zamieszkiwało tu 20 osób, wszystkie były wyznania rzymskokatolickiego i zadeklarowały polską przynależność narodową. Były tu 4 budynki mieszkalne. W 1931 w 7 domach zamieszkiwały 34 osoby.
Miejscowość należała do parafii rzymskokatolickiej w Widzach. Podlegała pod Sąd Grodzki w Turmoncie i Okręgowy w Wilnie; właściwy urząd pocztowy mieścił się w Widzach.

</doc>
<doc id="4909365" url="https://pl.wikipedia.org/wiki?curid=4909365" title="Sawleżory">
Sawleżory

Sawleżory – dawna wieś. Tereny na których był położony, leżą obecnie na Białorusi, w obwodzie witebskim, w rejonie brasławskim, w sielsowiecie Widze.
Historia.
W czasach zaborów w granicach powiatu nowoaleksandrowskiego Imperium Rosyjskiego.
W latach 1921–1945 wieś leżała w Polsce, w województwie nowogródzkim (od 1926 w województwie wileńskim), w powiecie brasławskim, w gminie Widze.
Według Powszechnego Spisu Ludności z 1921 roku zamieszkiwały tu 22 osoby, wszystkie były wyznania rzymskokatolickiego i zadeklarowały polską przynależność narodową. Było tu 6 budynków mieszkalnych. W 1931 w 6 domach zamieszkiwało 29 osób.
Miejscowość należała do parafii rzymskokatolickiej w Widzach. Podlegała pod Sąd Grodzki w Turmoncie i Okręgowy w Wilnie; właściwy urząd pocztowy mieścił się w Widzach.

</doc>
<doc id="4909367" url="https://pl.wikipedia.org/wiki?curid=4909367" title="Lernentoma">
Lernentoma

Lernentoma – rodzaj widłonogów z rodziny Chondracanthidae. Nazwa naukowa tego rodzaju skorupiaków została opublikowana w 1822 roku przez francuskiego biologa Henriego Marie Ducrotay de Blainville.

</doc>
<doc id="4909369" url="https://pl.wikipedia.org/wiki?curid=4909369" title="Mesoclemmys">
Mesoclemmys

Mesoclemmys – rodzaj żółwia z rodziny matamatowatych (Chelidae).
Zasięg występowania.
Rodzaj obejmuje gatunki występujące w Ameryce Południowej (Kolumbia, Trynidad i Tobago, Wenezuela, Gujana, Surinam, Gujana Francuska, Brazylia, Ekwador, Peru, Boliwia, Paragwaj i Argentyna). 
Systematyka.
Podział systematyczny.
Do rodzaju należą następujące gatunki:

</doc>
<doc id="4909370" url="https://pl.wikipedia.org/wiki?curid=4909370" title="Lernentoma asellina">
Lernentoma asellina

Lernentoma asellina – gatunek widłonogów z rodziny Chondracanthidae. Nazwa naukowa tego gatunku skorupiaków została opublikowana w 1758 roku przez szwedzkiego biologa Karola Linneusza. 

</doc>
<doc id="4909371" url="https://pl.wikipedia.org/wiki?curid=4909371" title="Sekły">
Sekły

Sekły (; ) – chutor na Białorusi, w obwodzie witebskim, w rejonie brasławskim, w sielsowiecie Widze.
Historia.
W czasach zaborów ówczesna wieś w granicach powiatu nowoaleksandrowskiego Imperium Rosyjskiego.
W latach 1921–1945 wieś (następnie kolonia) i zaścianek Sekły leżały w Polsce, w województwie nowogródzkim (od 1926 w województwie wileńskim), w powiecie brasławskim, w gminie Widze.
Według Powszechnego Spisu Ludności z 1921 roku zamieszkiwało zaścianek 7 osób, wszystkie były wyznania rzymskokatolickiego i zadeklarowały polską przynależność narodową. Był tu 1 budynek mieszkalny. W 1931 kolonię w 5 domach zamieszkiwało 29 osób, a zaścianek liczył 18 mieszkańców mieszkających w dwóch domach.
Miejscowość należała do parafii rzymskokatolickiej w Widzach. Podlegała pod Sąd Grodzki w Turmoncie i Okręgowy w Wilnie; właściwy urząd pocztowy mieścił się w Widzach.

</doc>
<doc id="4909373" url="https://pl.wikipedia.org/wiki?curid=4909373" title="Siostrzeńce">
Siostrzeńce

Siostrzeńce (; ) – wieś na Białorusi, w obwodzie witebskim, w rejonie brasławskim, w sielsowiecie Widze.
Historia.
W czasach zaborów w granicach powiatu nowoaleksandrowskiego Imperium Rosyjskiego.
W latach 1921–1945 wieś a następnie kolonia leżała w Polsce, w województwie nowogródzkim (od 1926 w województwie wileńskim), w powiecie brasławskim, w gminie Widze a później w gminie Dryświaty.
Według Powszechnego Spisu Ludności z 1921 roku zamieszkiwało tu 80 osób, wszystkie były wyznania rzymskokatolickiego i zadeklarowały polską przynależność narodową. Było tu 16 budynków mieszkalnych. W 1931 w 15 domach zamieszkiwało 86 osób.
Miejscowość należała do parafii rzymskokatolickiej w Pelikanach. Podlegała pod Sąd Grodzki w Turmoncie i Okręgowy w Wilnie; właściwy urząd pocztowy mieścił się w Dryświatach.

</doc>
<doc id="4909374" url="https://pl.wikipedia.org/wiki?curid=4909374" title="Markevitchielinus">
Markevitchielinus

Markevitchielinus – rodzaj widłonogów z rodziny Chondracanthidae. Nazwa naukowa tego rodzaju skorupiaków została opublikowana w 1975 roku przez ukraińskiego biologa Wołodymyra Mykołajłowycza Tytara "(ukr. Володимир Миколайович Титар)".

</doc>
<doc id="4909375" url="https://pl.wikipedia.org/wiki?curid=4909375" title="Zygmunt Łubieński">
Zygmunt Łubieński

Zygmunt Łubieński herbu Pomian – chorąży większy sieradzki w latach 1649-1676, stolnik sieradzki w latach 1645-1649.
Był elektorem Michała Korybuta Wiśniowieckiego z województwa sieradzkiego w 1669 roku

</doc>
<doc id="4909376" url="https://pl.wikipedia.org/wiki?curid=4909376" title="Luigi Gatti">
Luigi Gatti



</doc>
<doc id="4909379" url="https://pl.wikipedia.org/wiki?curid=4909379" title="Siewruki (obwód witebski)">
Siewruki (obwód witebski)

Siewruki (; ) – wieś na Białorusi, w obwodzie witebskim, w rejonie brasławskim, w sielsowiecie Opsa.
Historia.
W czasach zaborów w granicach powiatu nowoaleksandrowskiego Imperium Rosyjskiego.
W latach 1921–1945 ówczesny zaścianek leżał w Polsce, w województwie nowogródzkim (od 1926 w województwie wileńskim), w powiecie brasławskim, w gminie Widze.
Według Powszechnego Spisu Ludności z 1921 roku zamieszkiwało tu 8 osób, wszystkie były wyznania rzymskokatolickiego i zadeklarowały polską przynależność narodową. Były tu 4 budynki mieszkalne. W 1931 w 3 domach zamieszkiwało 15 osób.
Miejscowość należała do parafii rzymskokatolickiej w Widzach. Podlegała pod Sąd Grodzki w Turmoncie i Okręgowy w Wilnie; właściwy urząd pocztowy mieścił się w Widzach.
Do 2004 wieś w składzie sielsowietu Widze.

</doc>
<doc id="4909381" url="https://pl.wikipedia.org/wiki?curid=4909381" title="Amunicja rozdzielnego ładowania">
Amunicja rozdzielnego ładowania



</doc>
<doc id="4909382" url="https://pl.wikipedia.org/wiki?curid=4909382" title="Markevitchielinus anchoratus">
Markevitchielinus anchoratus

Markevitchielinus anchoratus – gatunek widłonogów z rodziny Chondracanthidae. Nazwa naukowa tego gatunku skorupiaków została opublikowana w 1975 roku przez ukraińskiego biologa Wołodymyra Mykołajłowycza Tytara "(ukr. Володимир Миколайович Титар)".

</doc>
<doc id="4909383" url="https://pl.wikipedia.org/wiki?curid=4909383" title="Myuchelys">
Myuchelys

Myuchelys – rodzaj żółwia z rodziny matamatowatych (Chelidae).
Zasięg występowania.
Rodzaj obejmuje gatunki występujące w Australii. 
Systematyka.
Podział systematyczny.
Do rodzaju należą następujące gatunki:

</doc>
<doc id="4909384" url="https://pl.wikipedia.org/wiki?curid=4909384" title="Skrebenie">
Skrebenie

Skrebenie (; ) – wieś na Białorusi, w obwodzie witebskim, w rejonie brasławskim, w sielsowiecie Widze.
Historia.
W czasach zaborów w granicach powiatu nowoaleksandrowskiego Imperium Rosyjskiego.
W latach 1921–1945 wieś leżała w Polsce, w województwie nowogródzkim (od 1926 w województwie wileńskim), w powiecie brasławskim, w gminie Widze.
Według Powszechnego Spisu Ludności z 1921 roku zamieszkiwało tu 80 osób, wszystkie były wyznania rzymskokatolickiego i zadeklarowały polską przynależność narodową. Było tu 17 budynków mieszkalnych. W 1931 w 20 domach zamieszkiwało 87 osób.
Miejscowość należała do parafii rzymskokatolickiej w Widzach. Podlegała pod Sąd Grodzki w Turmoncie i Okręgowy w Wilnie; właściwy urząd pocztowy mieścił się w Widzach.

</doc>
<doc id="4909387" url="https://pl.wikipedia.org/wiki?curid=4909387" title="Skurciszki">
Skurciszki

Skurciszki – dawna wieś na Białorusi, w obwodzie witebskim, w rejonie brasławskim, w sielsowiecie Dalekie.
Skurciszki – dawna kolonia na Białorusi, w obwodzie witebskim, w rejonie brasławskim, w sielsowiecie Widze.

</doc>
<doc id="4909391" url="https://pl.wikipedia.org/wiki?curid=4909391" title="Skurciszki (sielsowiet Widze)">
Skurciszki (sielsowiet Widze)

Skurciszki – dawna kolonia. Tereny na których była położona, leżą obecnie na Białorusi, w obwodzie witebskim, w rejonie brasławskim, w sielsowiecie Widze.
Historia.
W czasach zaborów w granicach powiatu nowoaleksandrowskiego Imperium Rosyjskiego.
W latach 1921–1945 zaścianek a następnie kolonia leżała w Polsce, w województwie nowogródzkim (od 1926 w województwie wileńskim), w powiecie brasławskim, w gminie Widze.
Według Powszechnego Spisu Ludności z 1921 roku zamieszkiwało tu 16 osób, wszystkie były wyznania rzymskokatolickiego i zadeklarowały polską przynależność narodową. Były tu 4 budynki mieszkalne. W 1931 w 4 domach zamieszkiwały 22 osoby.
Miejscowość należała do parafii rzymskokatolickiej w Widzach. Podlegała pod Sąd Grodzki w Turmoncie i Okręgowy w Wilnie; właściwy urząd pocztowy mieścił się w Widzach.

</doc>
<doc id="4909395" url="https://pl.wikipedia.org/wiki?curid=4909395" title="David Ausubel">
David Ausubel

David Ausubel (ur. 25 października 1918 w Nowym Jorku, zm. 9 lipca 2008) – amerykański psycholog i psychiatra.
Życiorys.
Wychowywał się na Brooklynie w Nowym Jorku. Uczęszczał na Uniwersytet Pensylwanii (m.in. psychologia). Ukończył kurs medyczny na Middlesex University i odbył staż w Szpitalu Gouveneur na dolnym Manhattanie. Podczas II wojny światowej odbywał służbę wojskową w jednostkach medycznych. Został przydzielony do oddziału UNRRA w Stuttgarcie, gdzie pracował z osobami przesiedlanymi. Po powrocie do Stanów Zjednoczonych pracował jako psychiatra w US Public Health Service w Kentucky, w Buffalo Psychiatric Centre oraz w Bronx Psychiatric Centre. Uzyskał doktorat z psychologii rozwojowej na Columbia University. W latach 1957–1958 otrzymał stypendium naukowe Fulbrighta. W jego ramach przeprowadzał badania porównawcze motywacji zawodowej Maorysów i Europejczyków. W 1973 przeszedł na emeryturę akademicką i poświęcił się praktyce psychiatrycznej, którą prowadził do 1994. Po jej zakończeniu napisał jeszcze cztery książki.
Zainteresowania i osiągnięcia.
Jego główne zainteresowania to: psychopatologia ogólna, rozwój ego, narkomania i psychiatria sądowa. Publikował książki z zakresu psychologii rozwojowej i edukacyjnej oraz na temat uzależnienia od narkotyków, psychopatologii oraz rozwoju ego. Opublikował ponadto więcej niż 150 artykułów w czasopismach psychologicznych i psychiatrycznych. W 1976 otrzymał nagrodę "Thorndike Award" od Amerykańskiego Towarzystwa Psychologicznego za wybitny, psychologiczny wkład w edukację. Był twórcą autorskiej teorii uczenia się (ang. "meaningful learning theory") z 1963, a także teorii subsumpcji (ang. "subsumption theory"), w której uczenie się opiera się na rodzajach nadrzędnych, reprezentacyjnych i kombinatorycznych procesów zachodzących podczas odbioru informacji.

</doc>
<doc id="4909399" url="https://pl.wikipedia.org/wiki?curid=4909399" title="Phrynops">
Phrynops

Phrynops – rodzaj żółwia z rodziny matamatowatych (Chelidae).
Zasięg występowania.
Rodzaj obejmuje gatunki występujące w Ameryce Południowej (Kolumbia, Trynidad i Tobago, Wenezuela, Gujana, Surinam, Gujana Francuska, Brazylia, Ekwador, Peru, Boliwia, Paragwaj, Argentyna i Urugwaj). 
Systematyka.
Podział systematyczny.
Do rodzaju należą następujące gatunki:

</doc>
<doc id="4909403" url="https://pl.wikipedia.org/wiki?curid=4909403" title="Wollumbinia bellii">
Wollumbinia bellii



</doc>
<doc id="4909404" url="https://pl.wikipedia.org/wiki?curid=4909404" title="Smele">
Smele

Smele – dawna wieś. Tereny na których była położona, leżą obecnie na Białorusi, w obwodzie witebskim, w rejonie brasławskim, w sielsowiecie Widze.
Dawnej Śmiele.
Historia.
W czasach zaborów w granicach powiatu nowoaleksandrowskiego Imperium Rosyjskiego.
W latach 1921–1945 wieś leżała w Polsce, w województwie nowogródzkim (od 1926 w województwie wileńskim), w powiecie brasławskim, w gminie Widze.
Według Powszechnego Spisu Ludności z 1921 roku zamieszkiwało tu 45 osób, wszystkie były wyznania rzymskokatolickiego i zadeklarowały polską przynależność narodową. Było tu 11 budynków mieszkalnych. W 1931 w 11 domach zamieszkiwało 59 osób.
Miejscowość należała do parafii rzymskokatolickiej w Widzach. Podlegała pod Sąd Grodzki w Turmoncie i Okręgowy w Wilnie; właściwy urząd pocztowy mieścił się w Widzach.

</doc>
<doc id="4909407" url="https://pl.wikipedia.org/wiki?curid=4909407" title="Rajd Sardynii 2020">
Rajd Sardynii 2020

Rajd Sardynii 2020 (17. Rally Italia Sardegna) – 17. Rajd Sardynii rozgrywany we Włoszech w dniach 8-11 października. Była to szósta runda Rajdowych Mistrzostw Świata w roku 2020. Rajd był rozegrany na nawierzchni szutrowej. W rajdzie zawodnicy startowali między innymi w kategoriach WRC, WRC2 i WRC-3. Rajd pierwotnie miał się odbyć w czerwcu, lecz został przełożony na termin jesienny z powodu pandemii COVID-19.
Rajd wygrał Hiszpan Dani Sordo, który wyprzedził Belga Thierry Neuville o ponad pięć sekund, obaj zasiadali za kierownicą Hyundaia i20 Coupe WRC. Na trzecim miejscu z ponad sześciosekundową stratą do zwycięzcy, dojechał Francuz Sébastien Ogier kierujący samochodem Toyota Yaris WRC. Jedyny Polak startujący w tym rajdzie Kajetan Kajetanowicz, kierujący Škodą Fabią R5 Evo, zajął dziewiąte miejsce w klasyfikacji generalnej i drugie w klasie WRC3. W swojej klasie Kajetanowicz przegrał tylko z mistrzem Polski w rajdach w sezonie 2020 Finem Jari Huttunenen, kierującym samochodem Hyundaiem i20 R5. Kajetanowicz mógł osiągnąć lepszy wyniki gdyby nie przebita opona i konieczność jej wymiany na piętnastym odcinku specjalnym.
Lista startowa.
Poniższa lista startowa spośród 63 załóg biorących udział w rajdzie, przedstawia tylko zawodników startujących w mistrzowskiej klasie: WRC, WRC2, WRC3 i Junior WRC.
Wyniki rajdu.
W klasyfikacji generalnej dodatkowe punkty przyznawane są za odcinek Power Stage. W klasyfikacji Junior WRC dodatkowe punkty są przyznawane za każdy wygrany OS.
Klasyfikacje po 6 rundach RMŚ.
Punkty otrzymuje 10 pierwszych zawodników, którzy ukończą wyścig według klucza:
W tabeli uwzględniono miejsce, które zajął zawodnik w poszczególnym rajdzie, a w indeksie górnym umieszczono miejsce uzyskane na ostatnim odcinku specjalnym tzw. Power Stage, w którym punkty przyznawane są według porządku:
Klasyfikacja producentów RMŚ.
WRC 2
Kierowcy
WRC 3
Kierowcy
Junior WRC
Kierowcy

</doc>
<doc id="4909408" url="https://pl.wikipedia.org/wiki?curid=4909408" title="Paul von Borcke">
Paul von Borcke

Paul Albert Leberecht von Borcke (ur. 30 października 1840 w Grabowie, powiat Regenwalde, zm. 8 stycznia 1893 w Rynowie) — niemiecki właściciel majątku ziemskiego i poseł do parlamentu.

</doc>
<doc id="4909409" url="https://pl.wikipedia.org/wiki?curid=4909409" title="Imperio de mentiras">
Imperio de mentiras

Imperium kłamstw – meksykańska telenowela z 2020 roku. Wyprodukowana przez Giselle González dla Televisy i emitowana na kanale Las Estrellas.
Polska premiera odbyła się 13 października 2021 na kanale Novelas+.
Zarys fabuły.
Leonardo i Elisa poznają się w tragicznych okolicznościach - ona traci ojca, a on narzeczoną. Podczas gdy bohaterowie próbują odkryć prawdę o zbrodni, rodzi się między nimi miłość.
Emisja w Polsce.
Telenowela w Polsce emitowana jest od 13 października 2021 roku, od poniedziałku do piątku premierowo o godzinie 15.00 na tematycznym kanale Novelas+.
Lektorem telenoweli jest Alek Pawlikowski. Opracowaniem wersji polskiej zajęło się Canal+.

</doc>
<doc id="4909414" url="https://pl.wikipedia.org/wiki?curid=4909414" title="Śmilginiszki">
Śmilginiszki

Śmilginiszki – (lit. "Smilginiškė") – wieś na Litwie, w okręgu uciańskim, w rejonie ignalińskim, starostwie Rymszany.
Dawnej Smilginiszki.
Historia.
W czasach zaborów w granicach Imperium Rosyjskiego. W 1896 zamieszkiwało tu 71 osób.
W dwudziestoleciu międzywojennym wieś i kolonia leżały w Polsce, w województwie nowogródzkim (od 1926 w województwie wileńskim), w powiecie brasławskim, w gminie Widze.
Powszechny Spis Ludności z 1921 roku nie podaje liczby mieszkańców. W 1931 wieś w 14 domach zamieszkiwało 61 osób, a kolonia liczyła 30 mieszkańców i 5 domów.
Miejscowości należały do parafii rzymskokatolickiej w Widzach. Podlegały pod Sąd Grodzki w Turmoncie i Okręgowy w Wilnie; właściwy urząd pocztowy mieścił się w Widzach.

</doc>
<doc id="4909421" url="https://pl.wikipedia.org/wiki?curid=4909421" title="Dominik Furch">
Dominik Furch

Dominik Furch (ur. 19 kwietnia 1990 w Pradze) – czeski hokeista, reprezentant Czech, olimpijczyk.
Kariera.
Wychowanek klubu HC Kobra Praga w rodzinnym mieście. Przez wiele lat występował w zespołach juniorskich i seniorskim Slavii Praga. W maju 2015 przeszedł do rosyjskiego klubu Awangard Omsk w rozgrywkach KHL. Wiosną 2017 przedłużył tam kontrakt o dwa lata. W maju 2018 został przetransferowany do Siewierstali Czerepowiec w tej samej lidze. Od maja 2019 był zawodnikiem szwedzkiej drużyny Örebro HK. W połowie 2020 został bramkarzem białoruskiego zespołu Dynama Mińsk, powracając tym samym do KHL. W sierpniu przeszedł do HC Pilzno 1929. Od października 2021 zawodnik szwedzkiego Färjestad BK. We wrześniu 2022 przeszedł do Komety Brno.
W barwach juniorskich kadr Czech uczestniczył w turniejach mistrzostw świata juniorów do lat 18 edycji 2007, 2008 oraz mistrzostw świata juniorów do lat 20 edycji 2009. W barwach reprezentacji seniorskiej uczestniczył w turniejach mistrzostw świata edycji 2016 (zagrał cztery spotkania), 2017 (nie wystąpił w żadnym meczu) oraz zimowych igrzysk olimpijskich 2018 (nie wystąpił w żadnym meczu).

</doc>
<doc id="4909423" url="https://pl.wikipedia.org/wiki?curid=4909423" title="Zoom (oprogramowanie)">
Zoom (oprogramowanie)

Zoom – oprogramowanie do wideokonferencji opracowane przez Zoom Technologies z San Jose.
Charakterystyka.
Darmowa wersja zapewnia usługę czatu wideo, która umożliwia jednoczesne korzystanie z maksymalnie 100 urządzeń, z 40-minutowym ograniczeniem czasowym w przypadku bezpłatnych kont, w których odbywają się spotkania dla trzech lub więcej uczestników. Użytkownicy mają możliwość uaktualnienia poprzez wykupienie abonamentu na jeden z jego płatnych planów – najwyższy pozwala na jednoczesną obsługę do 1000 osób, bez ograniczeń czasowych.
Twórca Zooma.
Spółkę Zoom Technologies założył w 2011 Eric Yuan, który wcześniej pracował w koncernie Cisco Systems nad środowiskami do pracy zdalnej. Zoom wystartował w 2013 roku. Po roku miał już 10 mln użytkowników, a w 2015 roku z jej usług korzystało już 56 tys. firm na całym świecie. W styczniu 2017 roku spółka została wyceniona przez inwestorów na miliard dolarów, co umieściło ją w gronie tzw. jednorożców – firm, których wycena osiąga co najmniej 1 miliard dolarów. W marcu 2019 roku Zoom Technologies zadebiutował na giełdzie NASDAQ.
Podczas pandemii COVID-19.
Podczas pandemii COVID-19 wywołanej przez wirusa SARS-CoV-2 nastąpił znaczny wzrost wykorzystania Zooma i podobnych produktów do pracy zdalnej i edukacji na odległość oraz relacji społecznych online. W 2020 roku w ciągu zaledwie trzech pierwszych miesięcy z Zooma skorzystało więcej osób niż w całym 2019 roku. Zaprezentowane przez producenta Zooma dane za maj, czerwiec i lipiec 2020 roku wskazują na 350 proc. wzrost przychodów. Świadkowie Jehowy z dobrowolnych datków zakupili konta Zoom dla ponad 65 000 zborów w przeszło 170 krajach, by mogli korzystać z nich podczas swoich zebrań zborowych (dodatkowo większość Świadków Jehowy na świecie korzysta z tego oprogramowania w celach religijnych).
Kontrowersje.
Platforma była krytykowana za jej słabe zabezpieczenia, umożliwiające ataki hakerskie i wykradanie danych wrażliwych, należących do użytkowników. Zarzucano jej też daleko posuniętą inwigilację oraz wskazywano, że firma do obsługi połączeń wykorzystuje chińskie serwery. Osoby na czołowych stanowiskach w firmie oskarżono o współpracę z władzami Chin.

</doc>
<doc id="4909428" url="https://pl.wikipedia.org/wiki?curid=4909428" title="Pınar Çağlar Gençtürk">
Pınar Çağlar Gençtürk

Pınar Çağlar Gençtürk (ur. 1982 w İzmicie) – turecka aktorka i reżyserka.
Życiorys.
Ukończyła studia na wydziale teatralnym Uniwersytetu Yeditepe w Stambule, a następnie studia z zakresu filmu i dramatu na uniwersytecie Kadir Has. Po studiach występowała w teatrze i w filmie. W 2004 zadebiutowała w serialu "Buyuk Bulusma". Zagrała rolę sułtanki Beyhan w serialu "Wspaniałe stulecie". Od 2019 gra rolę lekarki w serialu "Kadin".
W 2013 wyróżniona dwiema nagrodami dla najlepszych aktorek drugoplanowych występujących w tureckich teatrach.

</doc>
<doc id="4909429" url="https://pl.wikipedia.org/wiki?curid=4909429" title="Stary Dwór (rejon brasławski)">
Stary Dwór (rejon brasławski)

Stary Dwór (; ) – wieś na Białorusi, w obwodzie witebskim, w rejonie brasławskim, w sielsowiecie Widze.
Historia.
W czasach zaborów w granicach powiatu nowoaleksandrowskiego Imperium Rosyjskiego.
W latach 1921–1945 wieś leżała w Polsce, w województwie nowogródzkim (od 1926 w województwie wileńskim), w powiecie brasławskim, w gminie Widze.
Według Powszechnego Spisu Ludności z 1921 roku zamieszkiwały tu 43 osoby, wszystkie były wyznania rzymskokatolickiego i zadeklarowały polską przynależność narodową. Było tu 8 budynków mieszkalnych. W 1931 w 12 domach zamieszkiwało 77 osób.
Miejscowość należała do parafii rzymskokatolickiej w Widzach. Podlegała pod Sąd Grodzki w Turmoncie i Okręgowy w Wilnie; właściwy urząd pocztowy mieścił się w Widzach.

</doc>
<doc id="4909431" url="https://pl.wikipedia.org/wiki?curid=4909431" title="Josephine Baker (ujednoznacznienie)">
Josephine Baker (ujednoznacznienie)



</doc>
<doc id="4909433" url="https://pl.wikipedia.org/wiki?curid=4909433" title="Komarniki">
Komarniki



</doc>
<doc id="4909435" url="https://pl.wikipedia.org/wiki?curid=4909435" title="Tadeusz Feliś">
Tadeusz Feliś

Tadeusz Józef Feliś ps. „Czarny Polak” (ur. 17 stycznia 1919 w Kotliskach, zm. 20 maja 1977 w Witoni) – major Wojska Polskiego, uczestnik walk partyzanckich w latach 1941–1944 w Jugosławii i powojennej kampanii przeciwko oddziałom Ukraińskiej Powstańczej Armii w południowo-wschodniej Polsce, członek Związku Walki Zbrojnej.
Życiorys.
Był synem Józefa i Antoniny. W 1945 roku w Łodzi zawarł związek małżeński z Zofią Domańską, z którą miał córki Barbarę i Marię.
Karierę wojskową rozpoczął jako kapral podchorąży zgłaszając się na ochotnika na front we wrześniu 1939 roku, kiedy wybuchła II wojna światowa. Został skierowany do batalionu 37 pułku piechoty do Łęczycy. Pułk, w którym służył wchodził w skład Armii „Poznań” dowodzonej przez gen. Kutrzebę. Brał udział w Bitwie nad Bzurą, gdzie został ranny. 
Po klęsce wrześniowej zatrudnił się jako robotnik w ekspedycji kolejowej w Kutnie. Tam też wstąpił do ZWZ (Związek Walki Zbrojnej), komórki kutnowskiego węzła kolejowego kierowanej przez Wilhelma Czarneckiego. Za działalność w organizacji został zaocznie skazany przez Niemców na śmierć. Ukrywał się w okolicach rzeki Bzury potem wyjechał do Kijowa, gdzie przez pół roku pracował w firmie budowlanej Wartbrueckener Tiefbau. Odnaleziony przez Niemców musiał uciekać. Opuścił kraj z zamiarem wstąpienia do polskiej armii na Zachodzie i przez Berlin oraz Ateny dotarł do Jugosławii. Nawiązał kontakt z jugosłowiańskim ruchem oporu. Walczył w okolicach Jagodiny (w latach 1946–1992 Svetozarevo), Kragujevaca, Ćupriji, Stalacia w środkowej Serbii, nad Morawą. Dowodził polską grupą partyzancką. Sławę w Jugosławii zdobył wykonując w 1943 roku wyrok śmierci na specjalnym pełnomocniku Himmlera – generale SS Krebse, który w Belgradzie kierował operacjami zwalczania ruchu partyzanckiego.
Po udziale w partyzantce jugosłowiańskiej, w listopadzie 1944 roku wraz z jedenastoma żołnierzami, przez Bukareszt i Lwów dotarł do Lublina – wówczas już wyzwolonego – i wstąpił do 1 Armii Wojska Polskiego. W stopniu podporucznika brał udział w wyzwalaniu Warszawy, a potem przeszedł cały szlak bojowy do Berlina. W lipcu 1945 roku wrócił z polskiego garnizonu w Berlinie do Łodzi. Tydzień później otrzymał rozkaz wyjazdu na kampanię przeciwko oddziałom UPA w południowo-wschodniej Polsce. Służbę wojskową zakończył w stopniu majora.
Po zakończeniu służby pracował w spółdzielni inwalidów „Elektra” w Kutnie. Zmarł 20 maja 1977 roku. Spoczął na cmentarzu parafialnym w Witoni.

</doc>
<doc id="4909440" url="https://pl.wikipedia.org/wiki?curid=4909440" title="Komarniki (Białoruś)">
Komarniki (Białoruś)

Komarniki (; ) – wieś na Białorusi, w obwodzie brzeskim, w rejonie stolińskim, w sielsowiecie Widzibór.
Zamieszkane były przez szlachtę zaściankową. W dwudziestoleciu międzywojennym leżały w Polsce, w województwie poleskim, w powiecie stolińskim, w gminie Płotnica. Po II wojnie światowej w granicach Związku Sowieckiego. Od 1991 w niepodległej Białorusi.

</doc>
<doc id="4909441" url="https://pl.wikipedia.org/wiki?curid=4909441" title="Pelomedusa">
Pelomedusa

Pelomedusa – rodzaj żółwia z rodziny pelomeduzowatych (Pelomedusidae).
Zasięg występowania.
Rodzaj obejmuje gatunki występujące w Afryce (Senegal, Gambia, Gwinea Bissau, Gwinea, Sierra Leone, Wybrzeże Kości Słoniowej, Mali, Burkina Faso, Ghana, Togo, Benin, Niger, Nigeria, Sudan, Erytrea, Dżibuti, Somalia, Etiopia, Sudan Południowy, Republika Środkowoafrykańska, Kongo, Demokratyczna Republika Konga, Rwanda, Burundi, Uganda, Kenia, Tanzania, Malawi, Zambia, Angola, Namibia, Botswana, Zimbabwe, Mozambik, Eswatini, Lesotho i Południowa Afryka) i na Półwyspie Arabskim (Arabia Saudyjska i Jemen). 
Systematyka.
Podział systematyczny.
Do rodzaju należą następujące gatunki:

</doc>
<doc id="4909451" url="https://pl.wikipedia.org/wiki?curid=4909451" title="Pavel Francouz">
Pavel Francouz

Pavel Francouz (ur. 3 czerwca 1990 w Pilznie) – czeski hokeista, reprezentant Czech, olimpijczyk.
Kariera.
Wychowanek klubu HC Pilzno w rodzinnym mieście. Po kilku latach gry w zespołach juniorskich i seniorskim macierzystego klubu w maju 2010 przeszedł do HC Slovan Ústečtí Lvi. W październiku 2011 został zawodnikiem Oceláři Trzyniec, a w maju 2012 powrócił do Usti nad Labem, skąd natychmiast został przekazany do HC Litvinov. Ta, rozegrał trzypełne sezony czeskiej ekstraligi. W kwietniu 2015 przeszedł do rosyjskiego klubu Traktor Czelabińsk w rozgrywkach KHL. Po rozegraniu trzech sezonów w maju 2018 został zawodnikiem amerykańskiego klubu Colorado Avalanche w rozgrywkach NHL. W sezonie NHL (2018/2019) rozegrał tylko dwa mecze (22 grudnia 2018 i 2 stycznia 2019), zaś w tym okresie występował głównie w Colorado Eagles w rozgrywkach AHL. W sezonie NHL (2019/2020) grał już etatowo w Colorado Avalanche. Przedłużał tam kontrakt w maju 2019 o rok, w lutym 2020 o dwa lata.
W barwach juniorskich kadr Czech uczestniczył w turniejach mistrzostw świata juniorów do lat 18 edycji 2008 oraz mistrzostw świata juniorów do lat 20 edycji 2010. W barwach reprezentacji seniorskiej uczestniczył w turniejach mistrzostw świata edycji 2013 (zagrał dwa spotkania), 2014 nie wystąpił w żadnym meczu), 2016 (zagrał cztery spotkania), 2017 (zagrał cztery spotkania), 2018 (zagrał pięć spotkań), 2019 (zagrał trzy spotkania) oraz zimowych igrzysk olimpijskich 2018 (zagrał sześć spotkań).

</doc>
<doc id="4909453" url="https://pl.wikipedia.org/wiki?curid=4909453" title="Kruszyna (obwód brzeski)">
Kruszyna (obwód brzeski)

Kruszyna (; ) – wieś na Białorusi, w obwodzie brzeskim, w rejonie stolińskim, w sielsowiecie Widzibór.
W dwudziestoleciu międzywojennym chutor leżący w Polsce, w województwie poleskim, w powiecie stolińskim, w gminie Stolin. Po II wojnie światowej w granicach Związku Sowieckiego. Od 1991 w niepodległej Białorusi.

</doc>
<doc id="4909457" url="https://pl.wikipedia.org/wiki?curid=4909457" title="Alton (Kalifornia)">
Alton (Kalifornia)

Alton (dawniej Hansen) jest obszarem niemunicypalnym w hrabstwie Humboldt w Kalifornii. Znajduje się południowy wschód od Fortuny. Alton leży wzdłuż US Route 101 i California State Route 36.

</doc>
<doc id="4909468" url="https://pl.wikipedia.org/wiki?curid=4909468" title="Krzysztof Szczucki">
Krzysztof Szczucki

Krzysztof Łukasz Szczucki (ur. 18 października 1986 w Elblągu) – polski prawnik i urzędnik państwowy, doktor habilitowany nauk prawnych, od 2020 prezes Rządowego Centrum Legislacji.
Życiorys.
Absolwent I Liceum Ogólnokształcące im. Juliusza Słowackiego w Elblągu, gdzie był pomysłodawcą utworzenia w mieście Młodzieżowej Rady Miasta. W 2010 ukończył z wyróżnieniem studia na Wydziale Prawa i Administracji Uniwersytetu Warszawskiego, został nauczycielem akademickim i adiunktem w Katedrze Prawa Karnego Porównawczego na tej uczelni. W 2014 doktoryzował się na podstawie napisanej pod kierunkiem Michała Królikowskiego pracy pt. "Wykładnia prokonstytucyjna dóbr chronionych w polskim prawie karnym". Autor i współautor publikacji naukowych i komentarzy do aktów prawnych (m.in. do ustawy o Sądzie Najwyższym); specjalizował się w zakresie prawa karnego, prawa konstytucyjnego, bioetyki i filozofii prawa. W ramach UW kierował Centrum Promocji Polskich Nauk Prawnych, był również prezesem Instytutu Rzeczypospolitej im. Pawła Włodkowica.
W latach 2009–2011 pracował jako ekspert ds. legislacji w Biurze Analiz Sejmowych. W latach 2012–2013 był nauczycielem wiedzy o społeczeństwie w XXXIII LO w Warszawie, następnie przez rok przebywał jako "visiting scholar" w Maurer Law School na Uniwersytecie Indiany. W latach 2015–2016 zatrudniony jako główny specjalista w zespole prawa karnego Biura Rzecznika Praw Obywatelskich, następnie do 2020, główny specjalista w Biurze Prawa i Ustroju Kancelarii Prezydenta RP w czasie kadencji Andrzeja Dudy. Od lutego do sierpnia 2020 pozostawał zastępcą dyrektora departamentu prawnego w Kancelarii Prezesa Rady Ministrów Mateusza Morawieckiego. 1 września 2020 objął funkcję prezesa Rządowego Centrum Legislacji.
Uznany przez Dziennik Gazetę Prawną za 26. najbardziej wpływowego prawnika w Polsce, w rankingu za rok 2020.
W czasie trwania jego kadencji Rzecznik Praw Obywatelskich Adam Bodnar wyraził zaniepokojenie zwłoką w publikacji w Dzienniku Ustaw jednej z ustaw covidowych, która w ówczesnym brzmieniu jak przyznał rzecznik rządu była efektem pomyłki w głosowaniu nad poprawkami Senatu.
Również za jego kadencji Rządowe Centrum Legislacji przez ponad trzy miesiące od wydania wyroku Trybunału Konstytucyjnego z 22 października 2020 w sprawie aborcji, który doprowadził do masowych protestów ulicznych, nie publikowało go w Dzienniku Ustaw. Zgodnie ze stanowiskiem Rady Ministrów, Rządowe Centrum Legislacji opublikowało wyrok po ogłoszeniu jego uzasadnienia. W związku z brakiem przepisów określających konkretną datę publikacji wyroku Trybunału Konstytucyjnego oraz z racji poważnych napięć społecznych Rada Ministrów uzasadniła takie działanie stanem wyższej konieczności, stwierdzając że publikacja wyroku z uzasadnieniem pozwoli na lepsze zrozumienie motywów oraz skutków prawnych orzeczenia Trybunału Konstytucyjnego. Przeciwko stanowisku Rady Ministrów wystąpił sędzia Trybunału Konstytucyjnego Jarosław Wyrembak, wskazując na konieczność niezwłocznej publikacji wyroku bez względu na sporządzenie uzasadnienia. Działanie Rządowego Centrum Legislacji spotkało się z niezadowoleniem ze strony organizacji Pro-Life, które domagały się natychmiastowej publikacji wyroku.
Na rozprawie w Trybunale Konstytucyjnym 13 lipca 2021 jako prezes Rządowego Centrum Legislacji reprezentował premiera Mateusza Morawieckiego, który zaskarżył do Trybunału Konstytucyjnego przepisy Traktatu o Unii Europejskiej. 
18 października 2021 na podstawie dorobku naukowego oraz rozprawy pt. "W poszukiwaniu legitymizacji etycznej zasad odpowiedzialności karnej", Rada Naukowa Dyscypliny Nauki Prawne Uniwersytetu Warszawskiego nadała mu stopień naukowy doktora habilitowanego w zakresie nauk prawnych. 
14 października 2022 został kierownikiem Akademii Prawa i Sprawiedliwości. 

</doc>
<doc id="4909469" url="https://pl.wikipedia.org/wiki?curid=4909469" title="Wasilij Askalepow">
Wasilij Askalepow

Wasilij Siemionowicz Askalepow (ros. Василий Семёнович Аскалепов, ur. w miejscowości Jermakowskaja w Pierwszym Okręgu Dońskim w Obwodzie Wojska Dońskiego (obecnie w rejonie tacynskim w obwodzie rostowskim), zm. 24 kwietnia 1948 w Moskwie) – radziecki generał major, Bohater Związku Radzieckiego (1944).
Życiorys.
Po ukończeniu szkoły podstawowej pracował w kopalni. Od lutego 1918 służył w Armii Czerwonej, brał udział w wojnie domowej jako żołnierz i dowódca plutonu w pułku kawalerii, walczył na Froncie Południowym, Południowo-Wschodnim i Południowo-Zachodnim oraz w składzie Sił Zbrojnych Ukrainy i Krymu. Brał udział w walkach z wojskami Denikina i Wrangla i w likwidacji oddziałów Machno na południu Ukrainy. 20 listopada 1920 został ranny. Później służył w pułku kawalerii w Północnokaukaskim Okręgu Wojskowym, biorąc udział w likwidacji zbrojnych grup w guberni stawropolskiej i obwodzie tereckim, w 1924 ukończył rostowską szkołę piechoty. W sierpniu i wrześniu 1925 i 1926 brał udział w likwidacji powstańczych grup antyradzieckich w Czeczenii, Osetii i Dagestanie, w 1927 ukończył kursy doskonalenia kadry dowódczej i do 1929 był dowódcą szwadronu w Północnokaukaskim Okręgu Wojskowym. W 1934 ukończył Akademię Wojskową im. Frunzego i został szefem sztabu pułku kawalerii w Ukraińskim Okręgu Wojskowym, później szefem wydziału sztabu 7 Korpusu Kawalerii w Kijowskim Okręgu Wojskowym (w Szepetówce), od listopada 1936 do stycznia 1937 dowodził 29 pułkiem kawalerii w Kijowskim Okręgu Wojskowym.
14 stycznia 1937 został zwolniony z armii, a 1 lipca 1937 aresztowany podczas stalinowskich czystek w armii i poddany śledztwu. 5 lipca 1939 został zwolniony z aresztu i przywrócony do służby w armii, został wykładowcą taktyki kursów doskonalenia kadry dowódczej Północnokaukaskiego Okręgu Wojskowego. W styczniu 1940 został przeniesiony do Zabajkalskiego Okręgu Wojskowego jako dowódca 118 pułku kawalerii, a od kwietnia 1941 zastępca dowódcy 152 Dywizji Piechoty. W czerwcu 1941 przeniesiono go do Kijowskiego Okręgu Wojskowego.
Od lipca 1941 uczestniczył w wojnie z Niemcami, w sierpniu 1941 został dowódcą 46 Dywizji Piechoty na Froncie Zachodnim. Walczył pod Smoleńskiem, 18 sierpnia 1941 został lekko ranny. W grudniu 1941 objął dowództwo 108 Dywizji Kawalerii, a od kwietnia do sierpnia 1942 dowodził 107 Dywizją Kawalerii sformowaną w Środkowoazjatyckim Okręgu Wojskowym. Od września do listopada 1942 dowodził 292 Dywizją Piechoty, następnie 173 Dywizją Piechoty (od marca 1943: 77 Gwardyjską Dywizją Piechoty). Walczył na Froncie Dońskim (od września 1942 do lutego 1943), Briańskim (od maja do sierpnia 1943), Centralnym (we wrześniu i październiku 1943), Białoruskim (od października 1943 do lutego 1944), 2 (od lutego do kwietnia 1944) i 1 Białoruskim (od kwietnia 1944 do maja 1945). Brał udział w bitwie pod Stalingradem, operacji orłowskiej, operacji czernihowsko-prypeckiej, kalenkowicko-mozyrskiej, brzesko-lubelskiej, warszawsko-poznańskiej i berlińskiej. Wyróżnił się w bitwie o Dniepr, podczas której 28 września 1943 podległe mu oddziały sforsowały rzekę w rejonie ripkyńskim w obwodzie czernihowskim.
Po wojnie dowodził 77 Dywizją Gwardyjską w Grupie Wojsk Radzieckich w Niemczech, a od lutego 1946 w Archangielskim Okręgu Wojskowym. Od czerwca 1946 do stycznia 1948 był dowódcą 10 Gwardyjskiej Samodzielnej Dywizji Piechoty w Archangielskim Okręgu Wojskowym w Mołotowsku (obecnie Siewierodwińsk w obwodzie archangielskim), w styczniu 1948 objął dowództwo 11 Samodzielnej Brygady Piechoty w Północnokaukaskim Okręgu Wojskowym (w Dzaudżikau, obecnie Władykaukaz). Zmarł w Moskwie i został pochowany na Cmentarzu Dońskim.
Odznaczenia.
i medale.

</doc>
<doc id="4909472" url="https://pl.wikipedia.org/wiki?curid=4909472" title="Miguel Ángel Revilla Roiz">
Miguel Ángel Revilla Roiz



</doc>
<doc id="4909473" url="https://pl.wikipedia.org/wiki?curid=4909473" title="Wasilij Tokranow">
Wasilij Tokranow

Wasilij Wiktorowicz Tokranow, ros. Василий Викторович Токранов (ur. 2 sierpnia 1989 w Almietjewsku) – rosyjski hokeista, reprezentant Rosji.
Kariera.
Wychowanek Nieftianika Almietjewsk. Od sezonu 2007/2008 przez wiele lat grał w Ak Barsie Kazań w lidze KHL. W maju 2018 został zawodnikiem SKA Sankt Petersburg, wiążąc się czteroletnim kontraktem. W maju 2022 powrócił do klubu z Kazania.
W barwach juniorskiej kadr Rosji uczestniczył w turniejach mistrzostw świata juniorów do lat 18 edycji 2007 oraz mistrzostw świata juniorów do lat 20 edycji 2009. Brał udział w turniejach zimowej uniwersjady edycji 2009, 2011. W późniejszych latach bywał reprezentantem kadry seniorskiej.

</doc>
<doc id="4909476" url="https://pl.wikipedia.org/wiki?curid=4909476" title="Len Hutton">
Len Hutton

Imię i nazwisko Len Hutton nosili lub noszą m.in.:

</doc>
<doc id="4909486" url="https://pl.wikipedia.org/wiki?curid=4909486" title="Zamczysko (Złożeniec)">
Zamczysko (Złożeniec)



</doc>
<doc id="4909490" url="https://pl.wikipedia.org/wiki?curid=4909490" title="Wasilij Bancekin">
Wasilij Bancekin

Wasilij Nikołajewicz Bancekin (ros. Василий Николаевич Банцекин, ur. 13 stycznia 1923 we wsi Łaszyno w powiecie jegorjewskim w guberni moskiewskiej, zm. w listopadzie 1943 w obwodzie homelskim) – radziecki żołnierz, czerwonoarmista, uczestnik wojny z Niemcami, uhonorowany pośmiertnie tytułem Bohatera Związku Radzieckiego (1944).
Życiorys.
Urodził się w rodzinie chłopskiej. Od 1933 mieszkał z rodziną w Syzraniu, gdzie skończył 6 klas szkoły, po czym został uczniem ślusarza. 26 czerwca 1942 został powołany do Armii Czerwonej i wcielony do 380 zapasowego pułku piechoty. Od 28 lutego 1943 uczestniczył w walkach z Niemcami, walczył na Froncie Centralnym w składzie 109 gwardyjskiego pułku piechoty. Został członkiem WKP(b). Brał udział w operacji orłowskiej i czernihowsko-prypeckiej jako telefonista 109 gwardyjskiego pułku piechoty 37 Gwardyjskiej Dywizji Piechoty 19 Korpusu Piechoty 65 Armii. 27 marca 1943 przyznano mu Medal za Odwagę. Podczas walk pod Dmitrowskiem w obwodzie orłowskim 9 sierpnia 1943 w starciu z grupą niemieckich żołnierzy zabił osobiście podobno 9 wrogów. Następnego dnia ubezpieczał łączność telefoniczną między dowódcą kompanii a dowódcą batalionu podczas odpierania niemieckich kontrataków, przywracając łączność utraconą od nieprzyjacielskiego ognia. 12 września 1943 podczas forsowania Desny w rejonie Nowogrodu Siewierskiego jako jeden z pierwszych przekroczył rzekę pod ogniem wroga. Po natknięciu się na pole minowe na prawym brzegu, zaczął wykopywać miny; wykopał wówczas 32 z nich. Zniszczył również wówczas granatem stanowisko ogniowe wroga. 21 września w walce o wieś Kudłajewka wdarł się do wsi wraz z drużyną żołnierzy i pomógł w opanowaniu trzech domów, z których wnętrza wróg prowadził ogień. Miał wówczas zabić granatami 17 Niemców. Później brał udział w walkach w obwodzie homelskim, podczas których zaginął bez wieści. Uchwałą Prezydium Rady Najwyższej ZSRR z 15 stycznia 1944 otrzymał tytuł Bohatera Związku Radzieckiego i Order Lenina.

</doc>
<doc id="4909492" url="https://pl.wikipedia.org/wiki?curid=4909492" title="Bitwa pod Gieranonami">
Bitwa pod Gieranonami

Bitwa pod Gieranonami – walki polskiej 17 Wielkopolskiej Dywizji Piechoty gen. Aleksandra Osińskiego z oddziałami sowieckiej 11 Dywizji Strzelców komdiwa Sołoduchina w czasie lipcowej ofensywy Frontu Zachodniego Michaiła Tuchaczewskiego w okresie wojny polsko-bolszewickiej.
Położenie wojsk przed bitwą.
W pierwszej dekadzie lipca przełamany został front polski nad Autą, a wojska Frontu Północno-Wschodniego gen. Stanisława Szeptyckiego cofały się pod naporem ofensywy Michaiła Tuchaczewskiego.
Naczelne Dowództwo nakazało powstrzymanie wojsk sowieckiego Frontu Zachodniego na linii dawnych okopów niemieckich z okresu I wojny światowej.
Sytuacja operacyjna, a szczególnie upadek Wilna i obejście pozycji polskich od północy, wymusiła jednak dalszy odwrót.
1 Armia gen. Gustawa Zygadłowicza cofała się nad Niemen, 4 Armia nad Szczarę, a Grupa Poleska na Kanał Ogińskiego i Pińsk.
Działania wojsk.
Dzień 14 lipca rozstrzygnął los polskiej obrony na pozycji okopów poniemieckich. Wobec sytuacji jaka wytworzyła się na lewem skrzydle 1 Armii, jej dowództwo nakazało odwrót na nową linię obrony, mającą na celu osłonę Lidy.
W tym czasie 17 Wielkopolska Dywizja Piechoty broniła frontu na odcinku Żuprany – Krewo. Zgodnie z rozkazem dowództwa Frontu Północno-Zachodniego, rozpoczęła odwrót przez Holszany na Lidę. Wykorzystała to sowiecka 11 Dywizja Strzelców, weszła w lukę w polskim ugrupowaniu w rejonie Krewa, wyprzedziła 17 DP i 15 lipca zastąpiła jej drogę pod Trebami. W Trebach nieprzyjaciel zdobył szpital polowy 17 DP i część jej taborów. Wysiłki 17 Dywizji Piechoty przebicia się przez kordon okrążenia nie powiodły się. W nocy jej oddziały skoncentrowały się w rejonie Dziewieniszek.
16 lipca polska dywizja wznowiła natarcie. Po ciężkiej walce XXXIV Brygada Piechoty przebiła się pod Dziewieniszkami, ale atakująca na Gieranony XXXIII Brygada Piechoty nie uzyskała powodzenia i poniosła duże straty. Artyleria sowiecka ze stanowisk ogniowych spod Melechów celnym ogniem ostrzeliwała kolumny polskie, powodując wiele szkód. Dowódca dywizji rzucił na Melechy I/68 pułku piechoty, wspierany przez 4 kompanię ckm. Atak okazał się skuteczny, przeciwnik i wycofał się z wioski, a pod naciskiem innych oddziałów brygady opuścił także Gieranony i kolumna polskiej brygady mogła podjąć marsz.
Sowieci z okolicznych lasów ostrzeliwali kolumnę ogniem broni maszynowej i nękali atakami cofające się oddziały. Żołnierze maszerującego w ugrupowaniu brygady dywizjonu 17 pułku artylerii ciężkiej bronili dział w walce wręcz i ponieśli wysokie straty. Z powodu błota i wybicia większości koni, obsługi nie mogły odprzodkować ciężkich dział, które ostatecznie, po zniszczeniu przyrządów celowniczych, pozostawili na drodze. Pozostawiono także działa baterii lekkich. Tylko 3. bateria 18 pułku artylerii polowej, maszerująca w ariergardzie, prowadziła ogień na wprost do napierającego przeciwnika. Ponieważ kontynuowanie marszu silnie ostrzeliwaną drogą było niemożliwe, piechota pozostawiła armaty oraz tabory i wycofywała się dalej przez bagna.
Bilans walk.
Przebicie przez pierścień okrążenia pod Gieranonami XXXIII Brygada Piechoty przypłaciła stratą około 250 poległych i rannych. Straciła dwadzieścia dział i tabory. Dywizjon artylerii ciężkiej utracił całkowicie zdolność bojową. Odtworzony w Lesznie, w wojnie polsko-bolszewickiej udziału już nie wziął.

</doc>
<doc id="4909494" url="https://pl.wikipedia.org/wiki?curid=4909494" title="Pelusios">
Pelusios

Pelusios – rodzaj żółwia z rodziny pelomeduzowatych (Pelomedusidae).
Zasięg występowania.
Rodzaj obejmuje gatunki występujące w Afryce (Senegal, Gambia, Gwinea Bissau, Gwinea, Sierra Leone, Liberia, Wybrzeże Kości Słoniowej, Mali, Burkina Faso, Ghana, Togo, Benin, Niger, Nigeria, Kamerun, Czad, Sudan, Somalia, Etiopia, Sudan Południowy, Republika Środkowoafrykańska, Gwinea Równikowa, Wyspy Świętego Tomasza i Książęca Gabon, Kongo, Demokratyczna Republika Konga, Rwanda, Burundi, Uganda, Kenia, Tanzania, Malawi, Zambia, Angola, Namibia, Botswana, Zimbabwe, Mozambik, Madagaskar, Seszele, Eswatini i Południowa Afryka). 
Systematyka.
Podział systematyczny.
Do rodzaju należą następujące gatunki: 

</doc>
<doc id="4909495" url="https://pl.wikipedia.org/wiki?curid=4909495" title="La Flèche Wallonne 2020">
La Flèche Wallonne 2020

La Flèche Wallonne 2020, znany również w spolszczonej formie jako Walońska Strzała 2020 – 84. edycja wyścigu kolarskiego La Flèche Wallonne, która odbyła się 30 września 2020; wyścig był częścią UCI World Tour 2020.
Wyścig początkowo miał odbyć się 22 kwietnia 2020, jednak, ze względu na pandemię COVID-19, Międzynarodowa Unia Kolarska dokonała znaczących zmian w kalendarzu cyklu UCI World Tour 2020, w wyniku których zmagania w Walonii zostały przeniesione na 30 września 2020.
Uczestnicy.
Lista startowa.
Legenda: DNF – nie ukończył, OTL – przekroczył limit czasu, DNS – nie wystartował, DSQ – zdyskwalifikowany.

</doc>
<doc id="4909497" url="https://pl.wikipedia.org/wiki?curid=4909497" title="Puchar Króla Mendoga w koszykówce mężczyzn">
Puchar Króla Mendoga w koszykówce mężczyzn

Puchar Króla Mendoga (lit. Karaliaus Mindaugo taurė) – cykliczne krajowe rozgrywki sportowe, prowadzone systemem pucharowym, organizowane corocznie (co sezon) przez Litewską Federację Koszykówki dla litewskich męskich klubów koszykarskich. Drugie – po mistrzostwach Litwy – rozgrywki w hierarchii ważności, w litewskiej koszykówce, rozgrywane od 2016.
Historia i format rozgrywek.
Nowy turniej zaprezentowano 1 grudnia 2015, aby zastąpić Puchar LKF oraz mecz gwiazd ligi LKL.
W 2016 otrzymał oficjalna nazwę Kidy Tour King Mindaugas Cup ze względu na sponsora. Osiem czołowych zespołów po rozegraniu dwóch pierwszych rund ligi litewskiej przystąpiło do trzydniowego turnieju, rozegranego w Wilnie, w Siemens Arena. Turniej zaczyna się od ćwierćfinałów z udziałem ośmiu drużyn. Drugi najlepszy zespół po rozegraniu II rundy ligi LKL staje do rywalizacji z zespołem, zajmującym siódme miejsce, a następnie analogicznie. W pierwszym finale Lietuvos Rytas pokonał Žalgiris 67-57.
W 2017 zmieniono po raz kolejny format Kidy Tour King Mindaugas Cup. Zespoły podzielono na grupy 1-4, 5-8. Pierwszy final four w nowym formacie rozegrano w Kownie, gdzie Žalgiris pokonał Lietkabelis 84-63 w finale.
W 2018 oficjalna nazwa Pucharu Króla Mendoga została zmieniona na SIL King Mindaugas Cup ze względu na umowy sponsorskie. Format rozgrywek został zachowany, zespoły podzielono na grupy 1-4 i 5-8. Ćwierćfinały były rozgrywane na terenie zespołu z wyższym bilansem w LKL. Final Four został rozegrany w Kłajpedzie, gdzie Žalgiris pokonał Lietuvos Rytas 81-62.
Latem 2018 ogłoszono rozszerzenie turnieju. Do udziału zaproszono zespoły z niższej ligi NKL, a turniej rozpoczęto w październiku. Turnieju został rozegrany pod oficjalną nazwą Kidy Tour King Mindaugas Cup. W rozgrywkach 2018-2019 wzięło udział dziesięć drużyn LKL i cztery kluby z NKL (Nacionalinė krepšinio lyga – II liga). Rywalizowały one w cztero-rundowym turnieju. Sześć najlepszych drużyn 6 LKL zyskiwało automatycznie miejsca w ćwierćfinałach, a najsłabsze cztery drużyny musiały rywalizować z czterema, z niższej ligi NKL. Po raz pierwszy spotkania na własnym terenie i na wyjeździe były rozgrywane w fazie ćwierćfinałowej. Final Four zostało rozegrane w Wilnie, po raz drugi. Rytas pokonał Žalgiris 70-67.
Latem 2019 zdecydowano się na kolejna zmianę formatu rozgrywek. Wprowadzono dwie dodatkowe drużyny z NKL, rozszerzając łączną liczbę uczestników do szesnastu. Zachowano system cztero-rundowy. Sześć najniżej sklasyfikowanych zespołów LKL rywalizowało z tymi z NKL. Spośród sześciu zwycięzców pierwszej rundy, dwóch z najlepszych bilansem w minionym roku uzyskiwało automatyczny awans do rundy ćwierćfinałowej. Pozostałe cztery rywalizowały na własnym terenie oraz na wyjeździe o dwa miejsca w ćwierćfinałach. W tej rundzie zespoły z miejsc od 1 do 4 z zeszłego roku stanęły do rywalizacji z drużynami, który wywalczyły sobie awans w drugiej rundzie.

</doc>
<doc id="4909498" url="https://pl.wikipedia.org/wiki?curid=4909498" title="Karaliaus Mindaugo taurė">
Karaliaus Mindaugo taurė



</doc>
<doc id="4909499" url="https://pl.wikipedia.org/wiki?curid=4909499" title="Puchar Litwy w koszykówce mężczyzn">
Puchar Litwy w koszykówce mężczyzn



</doc>
<doc id="4909502" url="https://pl.wikipedia.org/wiki?curid=4909502" title="Len Hutton (lekkoatleta)">
Len Hutton (lekkoatleta)

Len Hutton, wł. Leonard McPhee Hutton (ur. 13 kwietnia 1908 w Montrealu, zm. 29 września 1976 tamże) – kanadyjski lekkoatleta, specjalista skoku w dal i trójskoku, zwycięzca igrzysk Imperium Brytyjskiego w 1930.
Zwyciężył w skoku w dal (wyprzedzając Reginalda Revansa z Anglii oraz Johannesa Viljoena ze Związku Południowej Afryki) oraz zdobył brązowy medal w trójskoku (za swym kolegą z reprezentacji Kanady Gordonem Smallacombe i Revansem) na igrzyskach Imperium Brytyjskiego w 1930 w Hamilton.
Odpadł w kwalifikacjach skoku w dal na igrzyskach olimpijskich w 1932 w Los Angeles, mając wszystkie skoki nieważne.
Był mistrzem Kanady w skoku w dal w 1927 i 1928 oraz wicemistrzem w 1932.
Był również zawodnikiem futbolu kanadyjskiego. W 1931 zdobył Puchar Greya z drużyną Montreal AAA Winged Wheelers.

</doc>
<doc id="4909504" url="https://pl.wikipedia.org/wiki?curid=4909504" title="Maksim Szałunow">
Maksim Szałunow

Maksim Walerjewicz Szałunow, ros. Максим Валерьевич Шалунов (ur. 31 stycznia 1993 w Czelabińsku) – rosyjski hokeista, reprezentant Rosji.
Kariera.
Wychowanek Traktora Czelabińsk. W maju 2010 w KHL Junior Draft został wybrany przez tenże klub z numerem 15. Przez cztery sezony grał w juniorskich rozgrywkach MHL. W barwach Traktora zadebiutował także w seniorskich rozgrywkach KHL, a także w barwach Czełmietu grał w lidze WHL do 2013. W NHL Entry Draft 2011 został wybrany przez Chicago Blackhawks z numerem 109. W październiku 2013 został zawodnikiem Rockford IceHogs w rozgrywkach AHL. W jego barwach grał sezonie AHL (2013/2014), a także w drużynie Toledo Walleye w lidze ECHL. W czerwcu 2014 prawa do niego nabył od Traktora klub Admirał Władywostok, a w lipcu 2014 przejął Sibir Nowosybirsk. Rozegrał tam trzy sezony KHL. Wiosną 2017 przeszedł do CSKA Moskwa. Tam w lipcu 2020 przedłużył kontrakt o kolejny rok. W sierpniu 2021 ogłoszono jego zakontraktowanie przez Łokomotiw Jarosław i podpisanie trzyletniego kontraktu.
W barwach juniorskich kadr Rosji uczestniczył w turniejach mistrzostw świata do lat 17 edycji 2010, mistrzostw świata juniorów do lat 18 edycji 2010, 2011, mistrzostw świata juniorów do lat 20 edycji 2013. W barwach reprezentacji seniorskiej uczestniczył w turnieju mistrzostw świata edycji 2018. W składzie reprezentacji Rosyjskiego Komitetu Olimpijskiego (ang. ROC) brał udział w turnieju MŚ edycji 2021.

</doc>
<doc id="4909513" url="https://pl.wikipedia.org/wiki?curid=4909513" title="Puchar Króla Mindaugasa">
Puchar Króla Mindaugasa



</doc>
<doc id="4909514" url="https://pl.wikipedia.org/wiki?curid=4909514" title="Siergiej Czernych">
Siergiej Czernych

Siergiej Aleksandrowicz Czernych (ros. Сергей Александрович Черных, ur. w Niżnym Tagile, zm. 16 października 1941) – radziecki lotnik wojskowy, generał major lotnictwa, Bohater Związku Radzieckiego (1936).
Życiorys.
Urodził się w rodzinie robotniczej. Skończył 7 klas niepełnej szkoły średniej i szkołę fabryczno-zawodową, następnie pracował jako ślusarz. Od grudnia 1930 służył w Armii Czerwonej, w 1933 ukończył wojskową szkołę pilotów w Stalingradzie (obecnie Wołgograd). Od 1932 należał do WKP(b). Był młodszym lotnikiem i potem starszym lotnikiem 61 samodzielnej eskadry lotnictwa myśliwskiego, w marcu 1936 został dowódcą klucza w 107 eskadrze lotnictwa myśliwskiego 83 Brygady Lotnictwa Myśliwskiego Sił Powietrznych Białoruskiego Okręgu Wojskowego. Od listopada 1936 do lutego 1937 brał udział w wojnie domowej w Hiszpanii jako dowódca klucza myśliwców I-16 w stopniu porucznika. Do końca grudnia 1936 zestrzelił trzy samoloty wroga, w tym Messerschmitta B-109, za co został przedstawiony do odznaczenia tytułem Bohatera Związku Radzieckiego. Do momentu powrotu z Hiszpanii miał wylatane 115 godzin i odniesione 5 zwycięstw osobiście oraz dwa w grupie.
W maju 1937 został dowódcą oddziału lotniczego w stopniu starszego porucznika, a w sierpniu 1937 dowódcą eskadry w stopniu majora. Na początku 1938 awansowano go na pułkownika i mianowano dowódcą 83 Brygady Lotniczej, w październiku 1938 został zastępcą dowódcy Sił Powietrznych Zabajkalskiego Okręgu Wojskowego, następnie zastępcą dowódcy Sił Powietrznych 2 Samodzielnej Dalekowschodniej Armii Czerwonego Sztandaru i zastępcą dowódcy Sił Powietrznych Frontu Dalekowschodniego. W maju 1940 został zastępcą dowódcy Sił Powietrznych Odeskiego Okręgu Wojskowego, a w czerwcu 1940 dowódcą 9 Mieszanej Dywizji Lotniczej Zachodniego Specjalnego Okręgu Wojskowego (4 czerwca 1940 otrzymał stopień generała majora). W 1940 ukończył kursy doskonalenia wyższej kadry dowódczej przy Akademii Sztabu Generalnego. Od 1937 był deputowanym do Rady Najwyższej ZSRR 1 kadencji.
Po ataku Niemiec na ZSRR był dowódcą 9 Mieszanej Dywizji Lotniczej Frontu Zachodniego, biorąc udział w walkach obronnych mimo zniszczenia przez niemieckie ataki na lotniskach 347 spośród 409 samolotów należących do tej dywizji. 8 lipca 1941 został aresztowany w Briańsku pod zarzutem karygodnej bezczynności, tchórzostwa i niewykonania rozkazu. 28 lipca 1941 Wojskowe Kolegium Sądu Najwyższego ZSRR skazało go na śmierć. Został rozstrzelany 16 października 1941 wraz z innymi dowódcami obwinionymi o niepowodzenia w początkowym okresie wojny. 5 sierpnia 1958 został pośmiertnie zrehabilitowany. Jego imieniem nazwano ulicę w Niżnym Tagile.

</doc>
<doc id="4909516" url="https://pl.wikipedia.org/wiki?curid=4909516" title="Liège-Bastogne-Liège 2020">
Liège-Bastogne-Liège 2020

Liège-Bastogne-Liège 2020 – 106. edycja wyścigu kolarskiego Liège-Bastogne-Liège, która odbyła się 4 października 2020; wyścig jest częścią UCI World Tour 2020.
Wyścig początkowo miał odbyć się 26 kwietnia 2020, jednak, ze względu na pandemię COVID-19, Międzynarodowa Unia Kolarska dokonała znaczących zmian w kalendarzu cyklu UCI World Tour 2020, w wyniku których zmagania w Belgii zostały przeniesione.
Uczestnicy.
Lista startowa.
Legenda: DNF – nie ukończył, OTL – przekroczył limit czasu, DNS – nie wystartował, DSQ – zdyskwalifikowany.

</doc>
<doc id="4909518" url="https://pl.wikipedia.org/wiki?curid=4909518" title="Walońska Strzała 2020">
Walońska Strzała 2020



</doc>
<doc id="4909523" url="https://pl.wikipedia.org/wiki?curid=4909523" title="Kościół Świętych Apostołów Piotra i Pawła w Skokach">
Kościół Świętych Apostołów Piotra i Pawła w Skokach

Kościół Świętych Apostołów Piotra i Pawła – rzymskokatolicki poewangelicki kościół filialny należący do parafii św. Mikołaja Biskupa w Skokach (dekanat gośliński archidiecezji gnieźnieńskiej). 
Kamień węgielny pod obecną świątynię został położony w dniu 17 czerwca 1855 roku. Świątynia została poświęcona w dniu 14 grudnia 1856 roku. Całkowity koszt budowy wyniósł około 30500 marek. Pieniądze zgromadzone zostały dzięki zbiórce datków przekazanych przez Stowarzyszenie Gustawa Adolfa, naczelnego prezydenta Eugena von Puttkamera i króla Fryderyka Wilhelma IV Pruskiego.
Po II wojnie światowej od 1946 roku ze względu na prace remontowe kościoła św. Mikołaja Biskupa w Skokach, odprawiane były w kościele Msze święte i nabożeństwa, odbywały się również lekcje religii oraz nauki przygotowujące dzieci do przyjęcia I Komunii świętej. W 1972 roku została zniszczona wieża świątyni, natomiast w budowli został urządzony magazyn m.in. zboża i obuwia. Na przełomie lat siedemdziesiątych i osiemdziesiątych XX wieku, po uprzednim gruntownym remoncie, świątynia zaczęła ponownie pełnić swoje funkcje sakralne. Wówczas, w 1978 roku, została wykonana również nowa metalowa konstrukcja zamiast wieży.

</doc>
<doc id="4909526" url="https://pl.wikipedia.org/wiki?curid=4909526" title="Ilja Osipow">
Ilja Osipow

Ilja Timofiejewicz Osipow (ros. Илья Тимофеевич Осипов, ur. 1922 we wsi Sarykowo obecnie w rejonie krasnogorskim w Kraju Ałtajskim, zm. w styczniu 1944 na Ukrainie) – radziecki żołnierz, czerwonoarmista, Bohater Związku Radzieckiego (1944).
Życiorys.
Urodził się w rodzinie chłopskiej. Skończył 5 klas szkoły we wsi Tajna w rejonie krasnogorskim. Po śmierci rodziców mieszkał u starszej siostry we wsi Turoczak, skończył 8 klas szkoły w Gornoałtajsku, po czym pracował w sowchozie. W grudniu 1941 został powołany do Armii Czerwonej, od września 1942 uczestniczył w wojnie z Niemcami. Walczył na Froncie Dońskim (od września 1942 do maja 1943), Woroneskim (od maja do października 1943) i 1 Ukraińskim (od października 1943). Jako żołnierz 134 samodzielnego zmotoryzowanego batalionu mostowo-pontonowego 6 Brygady Mostowo-Pontonowej 40 Armii 27 sierpnia 1943 brał udział w budowaniu mostu przez Worsklę podczas forsowania tej rzeki niedaleko Ochtyrki; miał wówczas spędzić w wodzie 10 godzin budując most, mimo niemieckich nalotów. 28 i 29 sierpnia 1943 dowodził grupą żołnierzy instalujących umocnienia mostu w wodzie. 25 września 1943 brał udział w forsowaniu Dniepru w rejonie kaharłyckim w obwodzie kijowskim i w budowaniu molo na rzece pod ogniem wroga; miał wówczas spędzić podczas tej budowy ponad 2,5 godzin w wodzie, a następnego dnia ponad 3 godziny, pomagając ratować prom zatopiony przez Niemców. Został za to odznaczony orderem. Później miał w ciągu jednej doby wykonać promem 15 kursów przez Dniepr, przewożąc przez rzekę czołgi i artylerię. W styczniu 1944 podczas walk zaginął bez wieści.

</doc>
<doc id="4909530" url="https://pl.wikipedia.org/wiki?curid=4909530" title="Feniks Bucza">
Feniks Bucza



</doc>
<doc id="4909535" url="https://pl.wikipedia.org/wiki?curid=4909535" title="Długa Góra (Wyżyna Częstochowska)">
Długa Góra (Wyżyna Częstochowska)

Długa Góra (468 m) – wzniesienie w obrębie wsi Złożeniec w województwie śląskim, w powiecie zawierciańskim, w gminie Pilica. Znajduje się pomiędzy zabudowanymi obszarami miejscowości Ryczów i Złożeniec. W opracowaniach turystycznych lokalizowane jest w Paśmie Smoleńsko-Niegowonickim, w podziale fizyczno-geograficznym Polski według Jerzego Kondrackiego znajduje się na Wyżynie Ryczowskiej wchodzącej w skład Wyżyny Częstochowskiej.
Długa Góra jest porośnięta lasem. U jej północnych podnóży znajduje się należący do Złożeńca przysiółek Siustry. W lesie jest wiele skał, a wśród nich Długa Skała z Półką, która jest obiektem wspinaczki skalnej.
W skałach Długiej Góry są 3 jaskinie: Okap na Długiej Górze, Schronisko na Długiej Górze, Schronisko przy Siustrach.

</doc>
<doc id="4909536" url="https://pl.wikipedia.org/wiki?curid=4909536" title="Iwan Zinowjew">
Iwan Zinowjew

Iwan Dmitrijewicz Zinowjew (ros. Иван Дмитриевич Зиновьев, ur. we wsi Dubowka, zm. 1942 w Norwegii) – radziecki pułkownik, uczestnik wojny z Finlandią i wojny z Niemcami, Bohater Związku Radzieckiego (1940).
Życiorys.
Po ukończeniu 5 klas szkoły pracował w gospodarstwie rolnym. Od 1927 służył w Wojskach Pogranicznych OGPU, w 1928 ukończył szkołę młodszych dowódców i został dowódcą drużyny. Jako żołnierz 47 oddziału pogranicznego Środkowoazjatyckiego Okręgu Pogranicznego brał aktywny udział w walkach z basmaczami, w listopadzie 1931 został ciężko ranny w walce z dużą grupą basmaczy. W 1932 został dowódcą plutonu, w 1934 skończył kursy przy Charkowskiej Szkole Wojsk Pogranicznych OGPU i został szefem sztabu komendantury pogranicznej w Turkmeńskiej SRR. W 1939 ukończył Wyższą Szkołę Pograniczną NKWD ZSRR i wraz z innymi jej absolwentami został skierowany na front wojny z Finlandią. Jako dowódca kompanii 4 pułku pogranicznego wojsk NKWD w stopniu kapitana brał udział w ochronie komunikacji frontowej. 15 grudnia 1939 uczestniczył w odpieraniu wielu fińskich kontrataków. 10 stycznia 1940 został ranny w walce. 12 lutego 1940 poprowadził żołnierzy, doprowadzając do przerwania fińskiego okrążenia. Po zakończeniu wojny z Finlandią został skierowany na studia do Akademii Wojskowej im. Frunzego, jednak atak Niemiec na ZSRR zmusił go do przerwania nauki. W 1941 został dowódcą 393 Dywizji Piechoty 6 Armii Frontu Południowo-Zachodniego w stopniu pułkownika. Jesienią 1941 brał udział w operacji barwienkowsko-łozowskiej. 29 maja 1942 został ciężko ranny i wzięty do niewoli. Był więźniem obozu jenieckiego w Niemczech, później w Norwegii. Podjął próbę ucieczki z obozu, za co został rozstrzelany. W mieście Kerki jego imieniem nazwano ulicę, a w 2004 w jego rodzinnej wsi zbudowano jego pomnik.

</doc>
<doc id="4909538" url="https://pl.wikipedia.org/wiki?curid=4909538" title="Grand Prix Eifelu 2020">
Grand Prix Eifelu 2020

Grand Prix Eifelu 2020, oficjalnie Formula 1 Aramco Großer Preis der Eifel 2020 – jedenasta runda Mistrzostw Świata Formuły 1 w sezonie 2020. Grand Prix odbyło się w dniach na 9–11 października 2020 na torze Nürburgring w Nürburgu. Wyścig wygrał Lewis Hamilton (Mercedes), a na podium stanęli także kolejno Max Verstappen (Red Bull) i Daniel Ricciardo (Renault). Po starcie z pole position Valtteri Bottas (Mercedes) nie ukończył wyścigu.
Tło.
Grand Prix Eifelu, które pierwotnie nie znajdowało się w kalendarzu Formuły 1 na sezon 2020, zostało do niego dodane w związku z pandemią COVID-19. Będzie to inauguracyjny wyścig pod nazwą Grand Prix Eifelu, chociaż wyścigi Mistrzostw Świata odbywały się na torze Nürburgring czterdzieści razy: jako Grand Prix Niemiec, Grand Prix Europy i Grand Prix Luksemburga.
W pierwszym treningu mieli wziąć udział Mick Schumacher oraz Callum Ilott, którzy mieli testować odpowiednio dla Alfy Romeo oraz Haasa. Sesja treningowa została jednak odwołana z powodu złych warunków atmosferycznych, w wyniku czego kierowcy nie zadebiutowali w Formule 1 podczas tego weekendu wyścigowego.
Lance Stroll nie wziął udziału w trzeciej sesji treningowej i nie wystąpił w kwalifikacjach oraz wyścigu. Kanadyjczyka zastąpił Nico Hülkenberg. Stroll od momentu pojawienia się w Niemczech nie czuł się dobrze i narzekał m.in. na ból żołądka. Zespół Racing Point podkreślił, że Stroll otrzymał negatywny wynik testu na obecność koronawirusa, więc w tym przypadku przyczyną nie był COVID-19.
Wyniki.
Zwycięzcy sesji treningowych.
Pierwsza i druga sesja treningowa zostały odwołane z powodu złych warunków atmosferycznych, uniemożliwiających start helikoptera medycznego.
Klasyfikacja po wyścigu.
Kierowcy.
Źródło: FIA
Konstruktorzy.
Źródło: FIA

</doc>
<doc id="4909545" url="https://pl.wikipedia.org/wiki?curid=4909545" title="Michaił Potapow">
Michaił Potapow

Michaił Fieofanowicz Potapow (ros. Михаил Феофанович Потапов, ur. 23 stycznia 1921 w miejscowości Bakłanowskaja obecnie w rejonie dubowskim w obwodzie rostowskim, zm. 8 lipca 1943 w obwodzie kurskim) – radziecki wojskowy, kapitan, uczestnik wojny z Niemcami, uhonorowany pośmiertnie tytułem Bohatera Związku Radzieckiego (1943).
Życiorys.
W 1938 skończył szkołę we wsi Dubowskoje, następnie wyjechał do Moskwy z zamiarem wstąpienia do Moskiewskiej Szkoły Artylerii, którą ukończył w 1940. Uczestniczył w wojnie z Niemcami od 22 czerwca 1941. Brał udział m.in. w bitwie pod Stalingradem i bitwie kurskiej. Walczył w składzie 1188 pułku artylerii przeciwpancernej 13 Brygady Artylerii Przeciwpancernej 2 Armii Pancernej. Podczas bitwy pod Stalingradem 30 września 1942 jako dowódca baterii w stopniu starszego porucznika zastąpił rannego celowniczego i rannego dowódcę działa, obsługując działo artyleryjskie, zadając wrogowi straty i przyczyniając się do odparcia niemieckiego kontrataku. Został za to odznaczony orderem. Podczas bitwy na łuku kurskim 8 lipca 1943 również zastąpił rannego celowniczego działa, niszcząc niemieckie czołgi. Wkrótce potem zginął.

</doc>
<doc id="4909546" url="https://pl.wikipedia.org/wiki?curid=4909546" title="Góra Kajdana">
Góra Kajdana

Góra Kajdana (421 m) – wzniesienie w obrębie wsi Ryczów w województwie śląskim, w powiecie zawierciańskim, w gminie Ogrodzieniec. Znajduje się wśród pól uprawnych po północno-zachodniej stronie zabudowań tej wsi zlokalizowanych przy drodze z Ryczowa do Złożeńca, w odległości około 450 m od tej drogi. W opracowaniach turystycznych Góra Kajdana lokalizowana jest w Paśmie Smoleńsko-Niegowonickim, w podziale fizyczno-geograficznym Polski według Jerzego Kondrackiego znajduje się na Wyżynie Ryczowskiej wchodzącej w skład Wyżyny Częstochowskiej.
Góra Kajdana to mało wybitny, bezleśny pagór wśród pól uprawnych. Na części z nich zaprzestano już uprawy i w 2020 roku są to zarastające drzewami Ni krzewami nieużytki.

</doc>
<doc id="4909547" url="https://pl.wikipedia.org/wiki?curid=4909547" title="Jaime Blanco García">
Jaime Blanco García

Jaime María Blanco García (ur. 1 maja 1944 w Santander, zm. 24 września 2020 tamże) – hiszpański polityk, lekarz i samorządowiec, wieloletni parlamentarzysta krajowy i regionalny, w latach 1990–1991 prezydent Kantabrii.
Życiorys.
Urodził się jako najmłodsze z dziewięciorga dzieci. Ukończył studia medyczne na Uniwersytecie w Sewilli, specjalizując się w zakresie chirurgii i intensywnej terapii, następnie pracował w szpitalu w Santander. W 1975 należał do założycieli Hiszpańskiej Socjalistycznej Partii Robotniczej. Od 1977 do 2000 był sekretarzem jej kantabryjskiego oddziału, kilkukrotnie (do 1992) był też liderem lokalnych list wyborczych PSOE.
W latach 1977–1987 był członkiem Rady Konstytucyjnej i następnie Kongresu Deputowanych I, II i III kadencji. W 1978 podczas demonstracji został pobity przez policjanta, co zaskutkowało wnioskiem o odwołanie ministra spraw wewnętrznych ze strony PSOE. W 1983 wybrany do Parlamentu Kantabrii (zrezygnował z mandatu), zasiadł w nim w kolejnej kadencji (1987–1990). Jednocześnie w 1987 znalazł się w Senacie z nominacji wspólnoty autonomicznej Kantabria. 5 grudnia 1990 objął stanowisko prezydenta Kantabrii po uchwaleniu wotum nieufności wobec Juana Hormaechei. W 1991 socjaliści ponieśli porażkę wyborczą, w związku z czym 2 lipca 1991 zakończył pełnienie funkcji i zrezygnował z mandatu w kantabryjskim parlamencie. W 1991 i 1994 bezskutecznie starał się o powrót na fotel prezydenta.
W międzyczasie kontynuował działalność na poziomie krajowym: od 1993 do 1996 należał do Senatu V kadencji (wybranego w wyborach bezpośrednich), a od 1996 do 2004 – Kongresu Deputowanych VI, VII kadencji. Od 2004 do 2011 ponownie zasiadał w Senacie VIII i IX kadencji. Pełnił m.in. funkcję przewodniczącego komisji obrony (2004–2008), od 2004 do 2008 był też członkiem Zgromadzenia Parlamentarnego Rady Europy. W 2011 nie ubiegał się o reelekcję.
Życie prywatne.
Był żonaty z lekarką Maríą Ángeles Ruiz-Tagle, a następnie z lokalną polityk Rosą Inés Garcíą. Miał dwoje dzieci. Zmarł wskutek kilku długotrwałych chorób.

</doc>
<doc id="4909549" url="https://pl.wikipedia.org/wiki?curid=4909549" title="Bednarka (wzgórze)">
Bednarka (wzgórze)

Bednarka (443 m) – wzniesienie w obrębie wsi Ryczów w województwie śląskim, w powiecie zawierciańskim, w gminie Ogrodzieniec. Znajduje się wśród pól uprawnych po południowo-wschodniej stronie drogi z Ryczowa do Złożeńca, w odległości około 120 m od tej drogi, z tyłu za zabudowaniami oddzielającymi ją od drogi. W opracowaniach turystycznych lokalizowane jest w Paśmie Smoleńsko-Niegowonickim, w podziale fizycznogeograficznym Polski według Jerzego Kondrackiego znajduje się na Wyżynie Ryczowskiej wchodzącej w skład Wyżyny Częstochowskiej.
Bednarka to mało wybitny pagór wśród pól uprawnych. Zaprzestano na nich już uprawy i w 2020 roku Bednarka porośnięta jest drzewami i krzewami.

</doc>
<doc id="4909550" url="https://pl.wikipedia.org/wiki?curid=4909550" title="Walentin Minczew">
Walentin Minczew

Walentin Minczew, bułg. Валентин Минчев – bułgarski kierowca wyścigowy.
Życiorys.
Rywalizował w drugiej połowie lat 80. w krajowych mistrzostwach Formuły Easter. W 1987 roku zajął m.in. czwarte miejsce w zawodach Pista Sliwen i zajął dziewiąte miejsce w klasyfikacji końcowej mistrzostw kraju. W sezonie 1988 zwyciężył w zawodach Pista Sofia i był drugi w wyścigu Pista Sliwen, dzięki czemu został wicemistrzem serii, o 0,1 punktu za Stamo Iliewem. W 1989 roku Minczew wygrał wyścig Pista Sliwen i zajmując drugą pozycję w zawodach Pista Prista. W mistrzostwach Bułgarii kierowca ponownie zajął drugie miejsce, ulegając o dwa punkty Rajczo Sergiewowi. Ponadto kierowca wystartował wówczas w wyścigu Pucharu Pokoju i Przyjaźni na torze Poznań, gdzie zajął trzynaste miejsce.

</doc>
<doc id="4909551" url="https://pl.wikipedia.org/wiki?curid=4909551" title="Zapasy na Letnich Igrzyskach Olimpijskich 1928 – waga średnia mężczyzn w stylu wolnym">
Zapasy na Letnich Igrzyskach Olimpijskich 1928 – waga średnia mężczyzn w stylu wolnym

Rywalizacja w wadze do 79 kg w zapasach w stylu wolnym na Letnich Igrzyskach Olimpijskich 1928 została rozegrana w dniach 30 lipca - 1 sierpnia.
W zawodach wzięło udział 9 zawodników.
Wyniki.
Runda o brązowy medal.
Ralph Hammonds oraz Anton Praeg z uwagi na odniesione kontuzje w rundzie o srebrny medal, nie stanęli do rundy o brązowy medal. W związaku z tym medal brązowy zdobył Samuel Rabin

</doc>
<doc id="4909553" url="https://pl.wikipedia.org/wiki?curid=4909553" title="Zapasy na Letnich Igrzyskach Olimpijskich 1928 – waga półciężka mężczyzn w stylu wolnym">
Zapasy na Letnich Igrzyskach Olimpijskich 1928 – waga półciężka mężczyzn w stylu wolnym

Rywalizacja w wadze do 87 kg w zapasach w stylu wolnym na Letnich Igrzyskach Olimpijskich 1928 została rozegrana w dniach 30 lipca - 1 sierpnia.
W zawodach wzięło udział 7 zawodników.

</doc>
<doc id="4909555" url="https://pl.wikipedia.org/wiki?curid=4909555" title="Jewgienij Ptuchin">
Jewgienij Ptuchin

Jewgienij Sawwicz Ptuchin (ros. Евгений Саввич Птухин, ur. w Jałcie, zm. 23 lutego 1942) – radziecki generał porucznik lotnictwa, Bohater Związku Radzieckiego (1940).
Życiorys.
Od 1905 mieszkał z rodziną w Moskwie. Uczył się w szkole technicznej, której nie ukończył z powodu ciężkiego położenia materialnego rodziny. W lutym 1918 wstąpił ochotniczo do Armii Czerwonej, w marcu 1918 został członkiem RKP(b). Brał udział w wojnie domowej na Froncie Południowym, Południowo-Zachodnim i Zachodnim, walcząc z armią Denikina, a także w wojnie z Polską. W 1923 ukończył szkołę lotniczą w Jegorjewsku, później szkołę lotniczą w Borisoglebsku, w 1925 został dowódcą klucza. W grudniu 1927 objął dowództwo oddziału lotniczego w 2 Brygadzie Lotniczej Sił Powietrznych Białoruskiego Okręgu Wojskowego w Witebsku, w 1929 skończył kursy doskonalenia kadry dowódczej przy Wojskowej Akademii Powietrznej im. Żukowskiego i został dowódcą komisarzem 15 samodzielnej eskadry lotnictwa myśliwskiego, w maju 1934 dowódcą komisarzem 450 Mieszanej Brygady Lotniczej w Smoleńsku, a w lipcu 1935 dowódcą 453 (później 142) brygady myśliwców w Bobrujsku. 28 listopada 1935 otrzymał stopień kombriga. Od maja 1937 do stycznia 1938 jako starszy doradca wojskowy dowódcy republikańskich sił powietrznych i dowódca grupy myśliwców brał udział w wojnie domowej w Hiszpanii, uczestnicząc w walkach powietrznych, w których strącił co najmniej jeden samolot wroga. Był ranny. W kwietniu 1938 został dowódcą Sił Powietrznych Leningradzkiego Okręgu Wojskowego, w 1939 ukończył kursy doskonalenia kadry dowódczej przy Akademii Sztabu Generalnego. Od 22 lutego 1938 miał stopień komkora (z pominięciem stopnia komdiwa). Podczas wojny z Finlandią w styczniu 1940 został naczelnikiem Sił Powietrznych Frontu Północno-Zachodniego. Umiejętnie dowodził lotnictwem podczas tej wojny, m.in. podczas przełamywania linii Mannerheima. Od maja 1940 do stycznia 1941 i ponownie od marca 1941 był dowódcą Sił Powietrznych Kijowskiego Specjalnego Okręgu Wojskowego, od stycznia do marca 1941 pełnił funkcję naczelnika Głównego Zarządu Obrony Przeciwlotniczej Armii Czerwonej. 4 czerwca 1940 otrzymał stopień generała porucznika.
Po ataku Niemiec na ZSRR został dowódcą Sił Powietrznych Frontu Południowo-Zachodniego, jednak już 24 czerwca 1941 (po dwóch dniach) został odwołany ze stanowiska i wezwany do Moskwy, gdzie został aresztowany. 13 lutego 1942 postanowieniem specjalnej narady przy Ludowym Komisarzu Spraw Wewnętrznych ZSRR (Ławrientiju Berii) został skazany na śmierć i następnie rozstrzelany. Uchwałą Prezydium Rady Najwyższej ZSRR z 15 maja 1943 został pozbawiony wszystkich odznaczeń. 6 października 1954 został pośmiertnie zrehabilitowany przez Wojskowe Kolegium Sądu Najwyższego ZSRR, a 22 maja 1965 Prezydium Rady Najwyższej ZSRR zdecydowało o przywróceniu mu odznaczeń.

</doc>
<doc id="4909556" url="https://pl.wikipedia.org/wiki?curid=4909556" title="Mount Maburgos">
Mount Maburgos

Mount Maburgos – góra na wyspie Luzon w Filipinach. Znajduje się w prowincji Batangas i regionie Calabarzon, na północnym zachodzie kraju, 80 km na południowy zachód od stolicy, Manili.

</doc>
<doc id="4909557" url="https://pl.wikipedia.org/wiki?curid=4909557" title="Zapasy na Letnich Igrzyskach Olimpijskich 1928 – waga ciężka mężczyzn w stylu wolnym">
Zapasy na Letnich Igrzyskach Olimpijskich 1928 – waga ciężka mężczyzn w stylu wolnym

Rywalizacja w wadze powyżej 87 kg w zapasach w stylu wolnym na Letnich Igrzyskach Olimpijskich 1928 została rozegrana w dniach 30 lipca - 1 sierpnia.
W zawodach wzięło udział 7 zawodników.

</doc>
<doc id="4909559" url="https://pl.wikipedia.org/wiki?curid=4909559" title="Rynek Ratusz we Wrocławiu">
Rynek Ratusz we Wrocławiu

Rynek Ratusz – ulica położona we Wrocławiu, przebiegająca w obrębie Rynku, od Ratusza wokół zespołu zabudowy śródrynkowej (tretu), na Starym Mieście, w ramach osiedla Stare Miasto. Wszystkie punkty adresowe zabudowy tretu z wejściem od strony Rynku przypisane są do tej ulicy – rynek Ratusz – a punkty adresowe zabudowy okalającej Rynek przypisane są do samego Rynku. Jeden z trzech we Wrocławiu obiektów, wg stanu na 2020 rok, z wyróżnikiem nazwy (kategoria/rodzaj w bazie TERYT spis ULIC) "rynek". Wszystkie budynki położone przy ulicy wpisane są do rejestru zabytków. 
Nazwy.
W swojej historii ulica nosiła następujące nazwy:
Proponowano także utworzenie różnych nazw dla poszczególnych odcinków – stron tretu, jednakże projektu tego nie wdrożono:
Układ drogowy.
Droga ta biegnie w obrębie wrocławskiego Rynku wokół zespołu zabudowy śródrynkowej, przy czym nie obejmuje odcinka wokół Ratusza. Nie jest w żaden sposób wyodrębniona z placu, choć jest widoczna na niektórych odcinkach, przykładowo w posadce zachodniej strony rynku w postaci odpowiednio ułożonej nawierzchni kamiennej.
Ulica łączy się w formie otwartego placu przeznaczonego do ruchu pieszego z wrocławskim Rynkiem, po jednej stronie, a po stronie zabudowanej z przejściami do wnętrza zespołu zabudowy śródrynkowej. Tylko połączenie z Sukiennicami od strony wschodniej jest połączeniem otwartym, niezabudowanym. Pozostałe mają formę przejść lub przejazdów bramowych.
Zabudowa i zagospodarowanie.
Cała zabudowa przy tej ulicy skoncentrowana jest w obrębie zespołu zabudowy śródrynkowej (tretu) przy czym wszystkie budynki przy tej ulicy są zabytkami wpisanymi do rejestru zabytków. Powierzchnia tego obszaru otoczonego rynkiem Ratusz wynosi około 1,1 ha. Zabudowa ta dla punktów adresowych z wejściami od strony Rynku ma przypisane adresy do rynek Ratusz. Natomiast druga strona ulicy to poszczególne części rynku w postaci placu ograniczanego zabudową okalającą Rynek z przypisanymi punktami adresowymi do rynek Rynek.
Jak wyżej zaznaczono zabudowa ulicy znajduje się po jej jednej stronie i obejmuje budynki o funkcji usługowej i handlowej w parterach, a często także na wyższych kondygnacjach. Funkcje mieszkalne dopuszczalne są wyłącznie na kondygnacjach powyżej parteru. Sama droga wzdłuż zabudowanej pierzei ulicy częściowo wykorzystywana jest pod urządzenie letnich ogródków kawiarnianych jako przedłużenia sal konsumpcyjnych lokali gastronomicznych i tym samym nie jest dostępna dla ruchu pieszego z wyłączeniem dojść do budynków.
Wybrane obiekty i instytucje:
Ulica położona jest w obszarze znajdującym się na wysokości bezwzględnej pomiędzy 119,0 a 120,5 m n.p.m. Jest on objęty rejonem statystycznym nr 933110, w którym gęstość zaludnienia wynosiła 5454 osób/km2 przy 564 osobach zameldowanych (według stanu na dzień 31.12.2019 r.).
Ochrona konserwatorska i zabytki.
Obszar, na którym położona jest rynek Ratusz, podlega ochronie w ramach zespołu urbanistycznego Starego Miasta z XIII–XIX wieku, wpisanego do rejestru zabytków pod nr. rej.: 196 z 15.02.1962 oraz A/1580/212 z 12.05.1967 r. Inną formą ochrony tych obszarów jest ustanowienie historycznego centrum miasta, w nieco szerszym obszarowo zakresie niż wyżej wskazany zespół urbanistyczny, jako pomnik historii. Samo miasto włączyło ten obszar jako cenny i wymagający ochrony do Parku Kulturowego "Stare Miasto", który zakłada ochronę krajobrazu kulturowego oraz uporządkowanie, zachowanie i właściwe kształtowanie krajobrazu kulturowego oraz historycznego charakteru najstarszej części miasta. Ochronie, w postaci wymogu ich zachowania, podlegają także przejścia przez blok zabudowy śródrynkowej łączące poszczególne odcinki rynku Ratusz, tj. "Przejście Sukiennice", "Przejście Żelaźnicze", "Przejście Garncarskie", oraz "Przejście Pokutnicze" – łączące ul. Więzienną z ul. Św. Doroty (obecnie Zaułek Jerzego Grotowskiego). Także zarówno Ratusz, jak i cały blok śródrynkowy podlegają ochronie oraz wskazywane są jako obiekty stanowiące centralną dominantę o najwyższej hierarchii i najbardziej prestiżowym znaczeniu. Dodatkową formą ochrony dla niektórych budynków jest zakaz zmiany funkcji przeznaczonych wyłącznie na funkcję kultury – "Ośrodek Kultury i Sztuki" zgodnie z Rozporządzeniem Ministra Kultury i Sztuki, który obejmuje zabytkowe kamienice rynek Ratusz nr 24 oraz 25, 26 i 27.
Przy ulicy i w najbliższym sąsiedztwie znajdują się następujące zabytki i inne obiekty historyczne:
Punkty widokowe.
Ochronie podlegają także wyznaczone punkty widokowe, przy czym, są one wyznaczone zarówno z rynku Ratusza na wybrane obiekty i całe zespoły położone wokół Rynku, jak i z wybranych punktów na zabudowę przy rynku Ratuszu.
Ochrona zieleni.
Przy rynku Ratuszu zieleń stanowią drzewa wkomponowane w obszar placu, które podlegają wymogowi ich zachowania. Znajdują się one w formie szpaleru przy południowym odcinku (o przebiegu wschód-zachód) oraz wzdłuż odcinka zachodniego (o przebiegu północ-południe), a także pojedyncze drzewa przy odcinku wschodnim (o przebiegu wschód-zachód).
Baza TERYT.
Dane Głównego Urzędu Statystycznego z bazy TERYT, spis ulic (ULIC):

</doc>
<doc id="4909561" url="https://pl.wikipedia.org/wiki?curid=4909561" title="Rózga">
Rózga

Rózga – cienka gałązka bez liści. W tradycji tzw. mikołajkowej, rózgę mogły dostać niegrzeczne dzieci od św. Mikołaja.

</doc>
<doc id="4909562" url="https://pl.wikipedia.org/wiki?curid=4909562" title="Iwan Busłajew">
Iwan Busłajew

Iwan Jefimowicz Busłajew (ros. Иван Ефимович Буслаев, ur. we wsi Wsiewołodczina w powiecie saratowskim w guberni saratowskiej, zm. 30 maja 1967 w Białej Cerkwi) – radziecki generał major, Bohater Związku Radzieckiego (1943).
Życiorys.
Urodził się w rodzinie chłopskiej. W grudniu 1925 został powołany do Armii Czerwonej, skończył wojskową szkołę piechoty, był kolejno dowódcą plutonu, kompanii i batalionu. Od 1931 należał do WKP(b). W 1937/1938 uczestniczył w wojnie domowej w Hiszpanii, za udział w której został odznaczony orderem. Po powrocie do ZSRR służył w Białoruskim Okręgu Wojskowym, we wrześniu 1939 brał udział w ataku na Polskę. W sierpniu 1940 objął dowództwo 603 pułku piechoty w 161 Dywizji Piechoty. Po ataku Niemiec na ZSRR uczestniczył w walkach obronnych pod Mińskiem oraz nad Berezyną i Dnieprem. Od grudnia 1941 walczył na Froncie Wołchowskim, w lutym 1942 z powodu choroby został odesłany do szpitala. W kwietniu 1942 został dowódcą 6 Brygady formowanej w Uralskim Okręgu Wojskowym, z którą od lipca 1942 brał udział w bitwie pod Stalingradem, w lutym i marcu 1943 w operacji charkowskiej w składzie 6 Armii Frontu Południowo-Zachodniego. Od czerwca 1943 do końca wojny dowodził 213 Dywizją Piechoty, na czele której w nocy na 27 września 1943 forsował Dniepr. Za zasługi bojowe w bitwie o Dniepr 25 października 1943 otrzymał stopień generała majora. Wraz z dywizją brał udział w operacji humańsko-botoszańskiej, jassko-kiszyniowskiej i forsowaniu Dniestru i Prutu. Następnie na 1 Froncie Ukraińskim uczestniczył w operacji wiślańsko-odrzańskiej i berlińskiej. W 1948 ukończył Wyższą Akademię Wojskową im. Woroszyłowa i został dowódcą 10 Dywizji Artylerii, w 1956 zakończył służbę wojskową.
Odznaczenia.
I inne.

</doc>
<doc id="4909564" url="https://pl.wikipedia.org/wiki?curid=4909564" title="Kościół Wniebowzięcia Najświętszej Maryi Panny w Prużanie">
Kościół Wniebowzięcia Najświętszej Maryi Panny w Prużanie

Kościół pw. Wniebowzięcia Najświętszej Maryi Panny w Prużanie – zabytkowy neoklasycystyczny rzymskokatolicki kościół znajdujący się w Prużanie. Wikariuszem był tutaj późniejszy kardynał ks. Kazimierz Świątek. Sowieci, okupujący miasto od 1944 zamknęli kościół i przebudowali (1950) na dom kultury. 1 kwietnia 1993 został zwrócony wiernym.

</doc>
<doc id="4909566" url="https://pl.wikipedia.org/wiki?curid=4909566" title="Stryłungi">
Stryłungi

Stryłungi – (lit. "Strilungiai") – wieś na Litwie, w okręgu uciańskim, w rejonie ignalińskim, starostwie Rymszany.
Historia.
W czasach zaborów wieś leżała w granicach Imperium Rosyjskiego.
W dwudziestoleciu międzywojennym wieś leżała w Polsce, w województwie nowogródzkim (od 1926 w województwie wileńskim), w powiecie brasławskim, w gminie Widze.
Według Powszechnego Spisu Ludności z 1921 roku zamieszkiwało tu 176 osób, wszystkie były wyznania rzymskokatolickiego i zadeklarowały polską przynależność narodową. Były tu 32 budynki mieszkalne. W 1931 w 42 domach zamieszkiwało 193 osoby.
Miejscowość należała do parafii rzymskokatolickiej w Widzach. Podlegała pod Sąd Grodzki w m. Turmont i Okręgowy w Wilnie; właściwy urząd pocztowy mieścił się w m. Widze.

</doc>
<doc id="4909572" url="https://pl.wikipedia.org/wiki?curid=4909572" title="Stukopiowo">
Stukopiowo

Stukopiowo – dawny zaścianek i folwark. Tereny na których były położone, leżą obecnie na Białorusi, w obwodzie witebskim, w rejonie brasławskim, w sielsowiecie Widze.
Dawnej Stukopieja a na mapie WIG figuruje jako Stukopiewo.
Historia.
W czasach zaborów w granicach powiatu nowoaleksandrowskiego Imperium Rosyjskiego.
W latach 1921–1945 zaścianek i folwark Stukopiowo leżały w Polsce, w województwie nowogródzkim (od 1926 w województwie wileńskim), w powiecie brasławskim, w gminie Widze.
Powszechny Spisu Ludności z 1921 roku wymienia jedynie folwark w którym zamieszkiwało 4 osoby, wszystkie były wyznania rzymskokatolickiego i zadeklarowały polską przynależność narodową. Był tu 1 budynek mieszkalny. Wykaz wymienia zaścianek, który w 1931 zamieszkiwało 15 osób w dwóch domach oraz folwark z jednym domem i 8 mieszkańcami.
Miejscowości należały do parafii rzymskokatolickiej w Widzach. Podlegały pod Sąd Grodzki w Turmoncie i Okręgowy w Wilnie; właściwy urząd pocztowy mieścił się w Widzach.

</doc>
<doc id="4909573" url="https://pl.wikipedia.org/wiki?curid=4909573" title="Stunżyszki">
Stunżyszki

Stunżyszki (; ) – wieś na Białorusi, w obwodzie witebskim, w rejonie brasławskim, w sielsowiecie Widze.
Historia.
W czasach zaborów w granicach powiatu nowoaleksandrowskiego Imperium Rosyjskiego.
W latach 1921–1945 folwark a następnie zaścianek leżał w Polsce, w województwie nowogródzkim (od 1926 w województwie wileńskim), w powiecie brasławskim, w gminie Widze.
Według Powszechnego Spisu Ludności z 1921 roku zamieszkiwało tu 12 osób, wszystkie były wyznania rzymskokatolickiego i zadeklarowały polską przynależność narodową. Był tu 1 budynek mieszkalny. W 1931 w 5 domach zamieszkiwało 41 osób.
Miejscowość należała do parafii rzymskokatolickiej w Twereczu. Podlegała pod Sąd Grodzki w Turmoncie i Okręgowy w Wilnie; właściwy urząd pocztowy mieścił się w Widzach.

</doc>
<doc id="4909574" url="https://pl.wikipedia.org/wiki?curid=4909574" title="Abacetus duvivieri">
Abacetus duvivieri

Abacetus duvivieri – gatunek chrząszcza z rodziny biegaczowatych i podrodziny Pterostichinae. Został opisany przez Tichona Cziczerina w 1899 roku. Jako miejsce typowe autor wskazał Albertville (obecnie Kalemie, Demokratyczna Republika Konga) na zachodnim brzegu jeziora Tanganika oraz rzekę Timvoua na południe od tego jeziora. Długość ciała okazów typowych (samca i samicy): 8 mm.

</doc>
<doc id="4909575" url="https://pl.wikipedia.org/wiki?curid=4909575" title="Chełmczyk">
Chełmczyk

Chełmczyk – góra położona w polsce, województwie dolnośląskim, powiecie kamiennogórskim, gminie Lubawka. Wznosi się na wysokość 765 m n.p.m..
Położenie.
Góra położona jest w zachodniej części Bramy Lubawskiej, na północ od Jeziora Bukowskiego, pomiędzy wsiami Stara Białka i Paczyn.
Turystyka.
Na sam szczyt nie prowadzi żaden szlak turystyczny, lecz są dwa szlaki turystyczne u podnóży góry.
Szczyt jest w całości zalesiony, a jego południowe zbocza są strome.

</doc>
<doc id="4909577" url="https://pl.wikipedia.org/wiki?curid=4909577" title="Love Me Now">
Love Me Now

Love Me Now – singel polskiego DJ-a i producenta muzycznego Gromee’ego. Piosenka powstała przy gościnnym udziale nigeryjskiego piosenkarza WurlDa i amerykańskiego rapera Devvona Terrella. Singel został wydany 10 kwietnia 2019.
Kompozycja znalazła się na 62. miejscu listy AirPlay – Top, najczęściej odtwarzanych utworów w polskich rozgłośniach radiowych.
Geneza utworu i historia wydania.
Utwór napisali i skomponowali Andrzej Gromala, Sadiq Onifade i Devvon Terrell. Jest to czwarta współpraca DJ-a z nigeryjskim piosenkarzem WurlDem.
Singel ukazał się w formacie digital download 10 kwietnia 2019 w Polsce za pośrednictwem wytwórni płytowej Sony Music.
„Love Me Now” w stacjach radiowych.
Nagranie było notowane na 62. miejscu w zestawieniu AirPlay – Top, najczęściej odtwarzanych utworów w polskich rozgłośniach radiowych.
Powiedz mi (kto w tych oczach mieszka).
Powiedz mi (kto w tych oczach mieszka) – singel polskiego DJ-a i producenta muzycznego Gromee’ego. Piosenka powstała przy gościnnym udziale polskiej piosenkarki Ani Dąbrowskiej i polskiego rapera Abradaba. Utwór pochodzi z pierwszego minialbumu Gromee’ego pt. "Tiny Sparks". Singel został wydany 3 lipca 2020. Utwór jest polską wersją singla „Love Me Now”.
Kompozycja znalazła się na 6. miejscu listy AirPlay – Top, najczęściej odtwarzanych utworów w polskich rozgłośniach radiowych. Nagranie otrzymało w Polsce status platynowej płyty, przekraczając liczbę 20 tysięcy sprzedanych kopii.
Geneza utworu i historia wydania.
Utwór napisali i skomponowali Andrzej Gromala, Anna Dąbrowska i Marcin Marten. Piosenka jest polską wersją singla „Love Me Now”.
Singel ukazał się w formacie digital download 3 lipca 2020 w Polsce za pośrednictwem wytwórni płytowej Sony Music. Piosenka została umieszczona na pierwszym minialbumie Gromee’ego – "Tiny Sparks".
We wrześniu singel miał został zaprezentowany w konkursie „Premier” podczas 57. Krajowego Festiwalu Piosenki Polskiej w Opolu, lecz poprzez naruszenie regulaminu konkursu, utwór został usunięty:
„Powiedz mi (kto w tych oczach mieszka)” w stacjach radiowych.
Nagranie było notowane na 6. miejscu w zestawieniu AirPlay – Top, najczęściej odtwarzanych utworów w polskich rozgłośniach radiowych.
Teledysk.
Do utworu powstał teledysk, za którego produkcję odpowiada Wow Pictures, a za scenariusz Paweł Grabowski. Wideo udostępniono 28 sierpnia 2020 za pośrednictwem serwisu YouTube. 

</doc>
<doc id="4909579" url="https://pl.wikipedia.org/wiki?curid=4909579" title="Edgaras Ulanovas">
Edgaras Ulanovas

Edgaras Ulanovas (ur. 7 stycznia 1992 w Kownie) – litewski koszykarz, występujący na pozycji niskiego skrzydłowego, multimedalista międzynarodowych imprez młodzieżowych..
W 2008 wystąpił w meczu wschodzących gwiazd – Jordan Classic International. W 2012 i 2013 wziął udział w Adidas Eurocampie.
15 czerwca 2021 opuścił klub obecnie zawodnik Fenerbahçe Beko.

</doc>
<doc id="4909581" url="https://pl.wikipedia.org/wiki?curid=4909581" title="Prałatura terytorialna Sicuani">
Prałatura terytorialna Sicuani



</doc>
<doc id="4909582" url="https://pl.wikipedia.org/wiki?curid=4909582" title="Świetlickie">
Świetlickie

Świetlickie – dawna wieś. Tereny na których była położona, leżą obecnie na Białorusi, w obwodzie witebskim, w rejonie brasławskim, w sielsowiecie Dalekie.
Historia.
W czasach zaborów w granicach powiatu nowoaleksandrowskiego Imperium Rosyjskiego.
W latach 1921–1945 wieś leżała w Polsce, w województwie nowogródzkim (od 1926 w województwie wileńskim), w powiecie brasławskim, w gminie Widze.
W Powszechnym Spisie Ludności z 1921 roku nie podano danych dotyczących miejscowości. Wykaz z 1938 pod wspólną nazwą Świetlickie podał dane dotyczące osad Chatki, Rubież i wsi Świetlickie. W 1931 było tu 10 domów mieszkalnych.
Miejscowość należała do parafii rzymskokatolickiej w Widzach. Podlegała pod Sąd Grodzki w Turmoncie i Okręgowy w Wilnie; właściwy urząd pocztowy mieścił się w Widzach.

</doc>
<doc id="4909586" url="https://pl.wikipedia.org/wiki?curid=4909586" title="Palkor Czade">
Palkor Czade

Klasztor Palkor Czade ("Pälk’or Cz'äde", tybet. དཔལ་ཆོས་དགོན།) – klasztor buddyjski będący ośrodkiem Gelug, Sakja i Drukpa kagju, szkół buddyzmu tybetańskiego. Znajduje się w Gyangzê, w prefekturze miejskiej Xigazê, Tybetański Region Autonomiczny, Chiny.
Klasztor założył ok. 1420 r. książę Rabten Kunsang (fundator najważniejszych budowli w mieście Gyangzê) jako ośrodek głównych szkół buddyzmu tybetańskiego. We wnętrzu tego klasztoru gromadzili się na modlitwie mnisi ze wszystkich okolicznych klasztorów. W głównej sali zgromadzeń stoją dwa trony: jeden dalajlamy, a drugi lamy szkoły Sakja. Obok, w głównej kaplicy Tsangkhang znajduje się posąg Buddy Siakjamuniego w otoczeniu bóstw.
Na terenie klasztoru znajduje się największa w Tybecie i najlepiej zachowana stupa (czorten) zwana Kumbum, zbudowana około 1440 r. przez Rabten Kunsanga. Nazwa „Kumbum” oznacza „sto tysięcy wizerunków” i rzeczywiście stupę wypełniają tysiące posągów, fresków i mandali. Kumbum ma osiem pięter, a zwieńczona jest złotą kopułą. Na każdym piętrze znajdują się kaplice, dekorowane z wyjątkowym przepychem i bogactwem zdobień.
Podczas rewolucji kulturalnej kompleks klasztorny został niemal całkowicie zniszczony. Spośród trzynastu budynków klasztornych ocalały tylko dwa i stupa Kumbum.

</doc>
<doc id="4909590" url="https://pl.wikipedia.org/wiki?curid=4909590" title="Abena Oppong-Asare">
Abena Oppong-Asare

Abena Oppong-Asare – brytyjska polityk Partii Pracy, od 2019 roku posłanka do Izby Gmin z okręgu Erith and Thamesmead. Ona i Bell Ribeiro-Addy, obie wybrane w wyborach powszechnych w 2019 r., są pierwszymi posłankami Wielkiej Brytanii pochodzącymi z Ghany.
Studiowała politykę i stosunki międzynarodowe na Uniwersytecie w Kent, gdzie uzyskała tytuł magistra.
Kariera polityczna.
Oppong-Asare jest przewodniczącą Labour Women's Network. W latach 2014–2018 była radną londyńskiej gminy Bexley z ramienia Partii Pracy, pełniącą funkcję zastępczyni lidera Labour Group od 2014 do 2016 r. Wcześniej była asystentką parlamentarną, łączniczką w okręgu wyborczym i doradczynią Seema Mahotry, pełniącej funkcję Seema Malhotry pełniącej funkcję Minister Cieni ds. Zapobiegania Przemocy Wobec Kobiet i Dziewcząt. Zgłosiła swoją kandydaturę do parlamentu z ramienia Erith i Thamesmead, kiedy urzędująca posłanka Teresa Pearce ogłosiła, że ustąpi w następnych wyborach.
14 stycznia 2020 r. Oppong-Asare została Parlamentarnym Sekretarzem dla Luke Pollarda, nowego sekretarza cieni ds. Środowiska, Żywności i Spraw Wsi.
16 kwietnia 2020 r. została mianowana osobistą sekretarz parlamentarną Anneliese Dodds, nowo mianowanej kanclerz skarbu w gabinecie cieni.

</doc>
<doc id="4909591" url="https://pl.wikipedia.org/wiki?curid=4909591" title="Order Doskonałości (Kanada)">
Order Doskonałości (Kanada)



</doc>
<doc id="4909600" url="https://pl.wikipedia.org/wiki?curid=4909600" title="Iwona Kozłowska (ambasador)">
Iwona Kozłowska (ambasador)

Iwona Kozłowska – polska urzędniczka i dyplomatka, ambasador RP w Szwajcarii (od 2020).
Życiorys.
Iwona Kozłowska ukończyła germanistykę na Uniwersytecie Wrocławskim (1990–1995). W trakcie studiów przebywała na stażach i stypendiach w Heidelbergu (1992, 1993/94), Bochum (1993) i Grand Canyon University w Phoenix w Arizonie. W 1996 rozpoczęła studia europejskie w Wyższej Szkole Technicznej w Akwizgranie, które ukończyła w 1999 z tytułem magistra.
W październiku 1999 została wicedyrektorką Instytutu Polskiego w Berlinie. W 2001 przeniosła się do Biura Współpracy z Zagranicą w Kancelarii Prezydenta RP, gdzie pracowała na stanowisku ds. Europy Zachodniej oraz Trójkąta Weimarskiego. W 2005 rozpoczęła pracę w wydziale krajów niemieckojęzycznych Departamentu Unii Europejskiej Ministerstwa Spraw Zagranicznych. W 2007 w stopniu I radcy wyjechała na stanowisko kierowniczki Wydziału Politycznego Ambasady RP w Berlinie, którym kierowała do 2012. W latach 2012–2014 zastępczyni dyrektora Biura Pełnomocnika Prezesa Rady Ministrów ds. Dialogu Międzynarodowego w Kancelarii Prezesa Rady Ministrów. Inicjatorka i autorka koncepcji wystawy „Odwaga i pojednanie” Muzeum Historii Polski zrealizowanej w Krzyżowej. Od 2014 zastępczyni dyrektora, a od 2019 dyrektorka Departamentu Współpracy z Polonią i Polakami za Granicą MSZ. Inicjatorka programu „Polacy światu” oraz akcji „Polonia for Neighbours” i „Poland at Your Home”. W sierpniu 2020 została powołana na stanowisko ambasador RP w Szwajcarii z dodatkową akredytacją w Liechtensteinie. Listy uwierzytelniające złożyła 13 października 2020.
W 2019 odznaczona przez Prezydenta RP Złotym Krzyżem Zasługi „za zasługi w służbie zagranicznej, za osiągnięcia w podejmowanej z pożytkiem dla kraju działalności zawodowej i dyplomatycznej”. W tym samym roku decyzją Szefa Urzędu ds. Kombatantów i Osób Represjonowanych wyróżniona medalem „Pro Patria” w uznaniu szczególnych zasług na rzecz  kultywowania pamięci o walce o niepodległość RP.
Biegle włada niemieckim i angielskim oraz w stopniu podstawowym francuskim i rosyjskim. Zamężna, matka syna i córki.

</doc>
<doc id="4909607" url="https://pl.wikipedia.org/wiki?curid=4909607" title="Teoremat Coase'a">
Teoremat Coase'a



</doc>
<doc id="4909609" url="https://pl.wikipedia.org/wiki?curid=4909609" title="Siginka">
Siginka

Siginka – część wsi Widze Łowczyńskie na Białorusi, w obwodzie witebskim, w rejonie brasławskim, w sielsowiecie Widze.
Dawniej Syginka.
Historia.
W czasach zaborów w granicach powiatu nowoaleksandrowskiego Imperium Rosyjskiego.
W latach 1921–1945 ówczesny zaścianek leżał w Polsce, w województwie nowogródzkim (od 1926 w województwie wileńskim), w powiecie brasławskim, w gminie Widze.
Według Powszechnego Spisu Ludności z 1921 roku zamieszkiwało tu 40 osób, 29 było wyznania rzymskokatolickiego, 9 staroobrzędowego a 2 mojżeszowego. Jednocześnie 29 mieszkańców zadeklarowało polską przynależność narodową, 9 białoruską a 2 żydowską. Było tu 5 budynków mieszkalnych. W 1931 w 1 domu zamieszkiwało 6 osób.
Miejscowość należała do parafii rzymskokatolickiej w Widzach. Podlegała pod Sąd Grodzki w Turmoncie i Okręgowy w Wilnie; właściwy urząd pocztowy mieścił się w Widzach.

</doc>
<doc id="4909610" url="https://pl.wikipedia.org/wiki?curid=4909610" title="Bitwa pod Moryniem">
Bitwa pod Moryniem

Bitwa pod Moryniem – walki polskiego Nowogródzkiego pułku strzelców z oddziałami sowieckiej 21 Dywizji Strzelców Iwana Smolina w czasie lipcowej ofensywy Frontu Zachodniego Michaiła Tuchaczewskiego w okresie wojny polsko-bolszewickiej.
Położenie wojsk przed bitwą.
W pierwszej dekadzie lipca przełamany został front polski nad Autą, a wojska Frontu Północno-Wschodniego gen. Stanisława Szeptyckiego cofały się pod naporem ofensywy Michaiła Tuchaczewskiego.
Naczelne Dowództwo nakazało powstrzymanie wojsk sowieckiego Frontu Zachodniego na linii dawnych okopów niemieckich z okresu I wojny światowej.
Sytuacja operacyjna, a szczególnie upadek Wilna i obejście pozycji polskich od północy, wymusiła jednak dalszy odwrót. 1 Armia gen. Gustawa Zygadłowicza cofała się nad Niemen, 4 Armia nad Szczarę, a Grupa Poleska na Kanał Ogińskiego i Pińsk.
Działania wojsk.
Dzień 14 lipca rozstrzygnął los polskiej obrony na pozycji okopów poniemieckich. Wobec sytuacji jaka wytworzyła się na lewem skrzydle 1 Armii, jej dowództwo nakazało odwrót na nową linię obrony mającą na celu osłonę Lidy.
14 lipca 1 Dywizja Litewsko-Białoruska gen. Jana Rządkowskiego otrzymała rozkaz opuszczenia linii okopów niemieckich z czasów I wojny światowej, a o świcie 16 lipca obsadziła odcinek frontu na północ od Niemna, od Honczar po Kierwy. Nowogródzki pułk strzelców obsadził odcinek Zbójsk – Pawłowicze – Honczary.
Nacierające z dużym impetem sowieckie 21. i 56 Dywizja Strzelców po kilkugodzinnej walce przełamały jej obronę w rejonie Kierwy – Dunaj. Dywizja cofała się dalej z zamiarem obrony na linii Gawii. Do 18.00 oddziały dywizji przechodziły przez most na południowy brzeg Niemna. 
Na skutek nieporozumienia saperzy przedwcześnie wysadzili most na Niemnie pod Moryniem i tym samym odcięli jedyną drogę odwrotu nowogródzkiemu pułkowi strzelców.
Pułk, wzmocniony 9 baterią 1 pułku artylerii Litewsko-Białoruskiej por. Kitkiewicza, odcięty od sił głównych macierzystej dywizji, zajął stanowiska na północ od Morynia i zatrzymał ścigające go oddziały 21 Dywizji Strzelców. Jednak przewaga liczebna nieprzyjaciela była znaczna, a na posiłki dowódca Nowogródzkiego ps mjr. Kazimierz Rybicki liczyć nie mógł. Zdecydował się więc na uderzenie II batalionem, a pod osłoną zapadającego zmroku ściągnął swoje pododdziały ze stanowisk obronnych i nocą z 16 na 17 lipca przeprowadził je w bezwzględnej ciszy brzegiem Niemna, tuż obok sowieckich pozycji. O świcie przez bród przeprawiono się przez Niemen. Następnego dnia pułk dołączył do pozostałych oddziałów dywizji. Wyczyn ten był szeroko komentowany w całej 1 Dywizji Litewsko-Białoruskiej i dodatnio wpłynął na nastroje polskich żołnierzy.

</doc>
<doc id="4909613" url="https://pl.wikipedia.org/wiki?curid=4909613" title="Firmin Ayessa">
Firmin Ayessa

Firmin Ayessa (ur. 2 listopada 1951 w Ondza-Makoua) – kongijski polityk, minister stanu ds. administracji państwowej, pracy i bezpieczeństwa socjalnego.
Życiorys.
Firmin Ayessa urodził się 2 listopada 1951 roku w miejscowości Ondza-Makoua w departamencie Cuvette. Ukończył szkołę podstawową w Makoua oraz szkołę średnią w Brazzaville. Ukończył studia w dziedzinie literatury na Uniwersytecie w Brazzaville oraz w dziedzinie komunikacji na Université Bordeaux III. W latach 1978–1980 był dyrektorem programowym i dziennikarzem w Radio Congo. W 1992 roku został redaktorem naczelnym tygodnika "Aujourd'hui" wydawanego w Brazzaville.
Kariera polityczna.
W latach 1980–1984 był doradcą ds. komunikacji w ambasadzie Konga w Paryżu. W 1984 roku objął stanowisko dyrektora gabinetu ministra informacji, poczty i telekomunikacji, stanowisko to pełnił do 1993 roku, a następnie, został mianowany głównym doradcą Denisa Sassou-Nguesso do spraw mediów. W 1990 roku wstąpił do Kongijskiej Partii Pracy, w tym samym roku został członkiem Komitetu Centralnego partii. W latach 1989–1991 był dyrektorem generalnym Kongijskiej Agencji Informacyjnej (fr. "Agence Congolaise d’Information", ACI).
W 1997 roku, po oficjalnym zakończeniu wojny domowej, został mianowany ministrem odpowiedzialnym za relacje z rządem przejściowym oraz za organizację Narodowego Forum Pokoju (fr. "Forum national pour la paix"). Od 1999 do 2002 roku był dyrektorem gabinetu prezydenta Konga, co czyniło go de facto premierem.
Podczas wyborów prezydenckich w 2002 roku został mianowany rzecznikiem prezydenta. W wyborach w maju 2002 roku został wybrany deputowanym do Zgromadzenia Narodowego z okręgu Makoua. W 2007 roku został mianowany dyrektorem biura prezydenta republiki w randze ministra stanu. Na tym stanowisku odegrał kluczową rolę w zawieszeniu broni i poprawy relacji rządu z Frédéricem Bintsamou.
W wyborach parlamentarnych w 2007 roku został ponownie wybrany deputowanym, uzyskując 99,59% głosów w pierwszej turze. Reelekcję uzyskał także w wyborach w 2012 roku, uzyskując 72,75% głosów oraz w wyborach parlamentarnych w 2017 roku, uzyskując 100% głosów w okręgu.
22 sierpnia 2017 roku został powołany w skład rządu na stanowisko wicepremiera ds. administracji państwowej, reformy państwa i bezpieczeństwa socjalnego.
Po utworzeniu nowego rządu, przez premiera Anatole Collinet Makosso, 15 maja 2021 roku został powołany na stanowisko ministra stanu ds. administracji państwowej, pracy i bezpieczeństwa socjalnego.
Życie prywatne.
Firmin Ayessa jest żonaty. Jest ojcem Bélindy Ayessa, współzałożycielki, byłej dziennikarki i redaktorki naczelnej "Les Dépêches de Brazzaville", obecnej dyrektorki "Pierre Savorgnan de Brazza memorial".

</doc>
<doc id="4909619" url="https://pl.wikipedia.org/wiki?curid=4909619" title="Johann Stoeckel">
Johann Stoeckel

Johann Stoeckel, Johann Stöckel (ur. ?, zm. 1667 w Gdańsku) – brandenburski urzędnik pocztowy i dyplomata.
Pełnił kolejno funkcje Poczmistrza (1654–1657) i rezydenta Brandenburgii w Gdańsku (1661–1667), gdzie zmarł. 

</doc>
<doc id="4909621" url="https://pl.wikipedia.org/wiki?curid=4909621" title="Ałtynbek Sułajmanow">
Ałtynbek Sułajmanow

Ałtynbek Turdubajewicz Sułajmanow (; ur. 24 września 1972 we wsi Szankoł w rejonie Nookat) – kirgiski polityk, deputowany do Rady Najwyższej IV, V oraz VI kadencji.
Biografia.
Wykształcenie.
Ukończył trzy kierunki: prawo na Kirgiskim Narodowym Uniwersytecie, ekonomię na Oszyńskim Uniwersytecie Technologicznym oraz stosunki międzynarodowe na Akademii Dyplomatycznej.
Kariera polityczna.
Po raz pierwszy wybrany do Rady Najwyższej w 2007 z list Ak Dżoł, gdzie sprawował funkcję zastępcy przewodniczącego komitetu do spraw budżetu i finansów. Po raz kolejny wybrany w 2010 z list partii Respublika. Przez całą kadencję pozostawał liderem tej frakcji parlamentarnej. Do 2012 sprawował funkcję przewodniczącego komitetu do spraw ekonomicznej i finansowej polityki. W 2015 ponownie wziął udział w wyborach tym razem startując z listy partii Bir Boł dostając się do Parlamentu, w którym sprawował funkcję lidera frakcji parlamentarnej Bir Boł. W wyborach parlamentarnych w 2020 wystartował z dziesiątego miejsca z listy Bir Boł.

</doc>
<doc id="4909622" url="https://pl.wikipedia.org/wiki?curid=4909622" title="Zygmunt Jasnoch">
Zygmunt Jasnoch

Zygmunt Jasnoch (ur. 12 września 1955 w Kamieniu Pomorskim) – artysta plastyk, z wykształcenia inżynier. Od roku 1958 do dnia dzisiejszego mieszka w Kołobrzegu. W roku 1976 ukończył Technikum Rybołówstwa Morskiego w Kołobrzegu (obecnie: Zespół Szkół Morskich). W 1977 roku podjął studia w Instytucie Inżynierii Środowiska Wyższej Szkoły Inżynierskiej w Koszalinie, które ukończył w 1982 roku. Swoje uzdolnienia plastyczne rozwijał w Pracowni Kołobrzeskiego Ośrodka Kultury w latach 1974 - 1980, biorąc równocześnie udział w dorocznych przeglądach kołobrzeskiej plastyki nieprofesjonalnej organizowanych w Matej Galerii w Kołobrzegu oraz przeglądach wojewódzkich organizowanych przez Wojewódzki Dom Kultury w Koszalinie. W roku 2001 został przyjęty do Związku Polskich Artystów Plastyków na podstawie prac przez komisję w Gdańsku.
Od 2003 roku jest współzałożycielem i członkiem Stowarzyszenia Artystów „Grupa Kołobrzeg”. Od najmłodszych lat zachwycał się sztukami pięknymi, zwłaszcza malarstwem. Stworzył setki prac o zróżnicowanej tematyce, zarówno w nurcie realizmu symbolicznego, jak i czystej abstrakcji. Brał udział we wszystkich wystawach organizowanych przez ZPAP oddział Koszalin Słupsk, oraz SA „Grupa Kołobrzeg”. Miał wiele wystaw indywidualnych zarówno w Polsce, jak i za granicą.

</doc>
<doc id="4909623" url="https://pl.wikipedia.org/wiki?curid=4909623" title="Ałtynbek Syłajmanow">
Ałtynbek Syłajmanow



</doc>
<doc id="4909624" url="https://pl.wikipedia.org/wiki?curid=4909624" title="Szarkiszki (sielsowiet Widze)">
Szarkiszki (sielsowiet Widze)

Szarkiszki (; ) – chutor na Białorusi, w obwodzie witebskim, w rejonie brasławskim, w sielsowiecie Widze.
Historia.
W czasach zaborów w granicach powiatu nowoaleksandrowskiego Imperium Rosyjskiego.
W latach 1921–1945 wieś a następnie zaścianek leżał w Polsce, w województwie nowogródzkim (od 1926 w województwie wileńskim), w powiecie brasławskim, w gminie Widze.
Według Powszechnego Spisu Ludności z 1921 roku zamieszkiwało tu 21 osób, wszystkie były wyznania rzymskokatolickiego i zadeklarowały polską przynależność narodową. Były tu 3 budynki mieszkalne. W 1931 w 4 domach zamieszkiwało 20 osób.
Miejscowość należała do parafii rzymskokatolickiej w Widzach. Podlegała pod Sąd Grodzki w Turmoncie i Okręgowy w Wilnie; właściwy urząd pocztowy mieścił się w Widzach.

</doc>
<doc id="4909625" url="https://pl.wikipedia.org/wiki?curid=4909625" title="Szarkiszki">
Szarkiszki



</doc>
<doc id="4909629" url="https://pl.wikipedia.org/wiki?curid=4909629" title="Komin Węgrzynowicza">
Komin Węgrzynowicza

Komin Węgrzynowicza, Żleb Węgrzynowicza lub Węgrzynowicz – wielki żleb i komin na północnej ścianie Wołowego Grzbietu () w polskich Tatrach Wysokich. Jest dolnym przedłużeniem wąskiego żlebka opadającego z Małej Rogatej Szczerbiny do Zachodu Grońskiego. Poniżej niego żlebek ten przekształca się w olbrzymie żlebisko o deniwelacji około 580 m, uchodzące do najniższej części Małego Wołowego Żlebu. Ujście to znajduje się kilkadziesiąt merów powyżej miejsca, w którym Mały Wołowy Żleb łączy się z Wielkim Wołowym Żlebem.
Opis.
W Kominie Węgrzynowicza wyróżniają się 4 części:
Kominem Węgrzynowicza prowadzi droga wspinaczkowa (IV w skali UIAA, czas przejścia 4 godz.). Najtrudniejszy jest drugi odcinek powyżej Wołowej Galerii (5 wyciągów). Pierwsze przejście: Tadeusz Nowicki i Zenon Węgrzynowicz 24 sierpnia 1950 r. Pierwsze przejście zimowe: Janusz Kurczab, Ryszard Szafirski i Krzysztof Zdzitowiecki 18–19 i 22 grudnia 1962 r. (przeszli drogę w dwóch etapach).
Znajduje się w rejonie dopuszczonym do uprawiania taternictwa, jest jednak mało popularny i jego przejścia są rzadkością. Znany himalaista Maciej Berbeka zapytany o swoje najlepsze przejścia tatrzańskie, wymienił tylko 5 przejść, w tym zimowe przejście Kominem Węgrzynowicza w 1972 r. (było to dopiero czwarte zimowe przejście tym kominem).

</doc>
<doc id="4909630" url="https://pl.wikipedia.org/wiki?curid=4909630" title="Żleb Węgrzynowicza">
Żleb Węgrzynowicza



</doc>
<doc id="4909632" url="https://pl.wikipedia.org/wiki?curid=4909632" title="Szkile">
Szkile

Szkile – dawna wieś. Tereny na których była położona, leżą obecnie na Białorusi, w obwodzie witebskim, w rejonie brasławskim, w sielsowiecie Widze.
Historia.
W czasach zaborów w granicach powiatu nowoaleksandrowskiego Imperium Rosyjskiego.
W latach 1921–1945 wieś leżała w Polsce, w województwie nowogródzkim (od 1926 w województwie wileńskim), w powiecie brasławskim, w gminie Widze.
Według Powszechnego Spisu Ludności z 1921 roku zamieszkiwało tu 17 osób, wszystkie były wyznania rzymskokatolickiego i zadeklarowały polską przynależność narodową. Były tu 4 budynki mieszkalne. W 1931 w 8 domach zamieszkiwało 40 osób.
Miejscowość należała do parafii rzymskokatolickiej w Widzach. Podlegała pod Sąd Grodzki w Turmoncie i Okręgowy w Wilnie; właściwy urząd pocztowy mieścił się w Widzach.

</doc>
<doc id="4909633" url="https://pl.wikipedia.org/wiki?curid=4909633" title="Mistrzostwa Ameryki U-20 w Piłce Ręcznej Kobiet 2001">
Mistrzostwa Ameryki U-20 w Piłce Ręcznej Kobiet 2001

Mistrzostwa Ameryki U-20 w Piłce Ręcznej Kobiet 2001 – czwarte mistrzostwa Ameryki U-20 w piłce ręcznej kobiet, oficjalny międzynarodowy turniej piłki ręcznej o randze mistrzostw kontynentu organizowany przez PATHF mający na celu wyłonienie najlepszej złożonej z zawodniczek do lat dwudziestu żeńskiej reprezentacji narodowej w Ameryce. Odbył się w dniach 12–16 marca 2001 roku w Montrealu. Tytułu zdobytego w 1998 roku broniła reprezentacja Brazylii.
Mistrzostwa były jednocześnie eliminacjami do MŚ 2001. Z kompletem zwycięstw w turnieju triumfowały Brazylijki, wraz z Argentynkami uzyskując awans na mistrzostwa świata.

</doc>
<doc id="4909637" url="https://pl.wikipedia.org/wiki?curid=4909637" title="Szlawiszki">
Szlawiszki

Szlawiszki (; ) – dawny chutor na Białorusi, w obwodzie witebskim, w rejonie brasławskim, w sielsowiecie Widze.
Historia.
W czasach zaborów w granicach powiatu nowoaleksandrowskiego Imperium Rosyjskiego.
W latach 1921–1945 zaścianek a następnie wieś leżała w Polsce, w województwie nowogródzkim (od 1926 w województwie wileńskim), w powiecie brasławskim, w gminie Widze.
Według Powszechnego Spisu Ludności z 1921 roku zamieszkiwało tu 12 osób, wszystkie były wyznania rzymskokatolickiego i zadeklarowały polską przynależność narodową. Były tu 3 budynki mieszkalne. W 1931 w 4 domach zamieszkiwało 19 osób.
Miejscowość należała do parafii rzymskokatolickiej w Widzach. Podlegała pod Sąd Grodzki w Turmoncie i Okręgowy w Wilnie; właściwy urząd pocztowy mieścił się w Widzach.
Miejscowość została zlikwidowana w 2011.

</doc>
<doc id="4909638" url="https://pl.wikipedia.org/wiki?curid=4909638" title="Witold Marowski">
Witold Marowski

Witold Marek Marowski – polski inżynier, dr hab. nauk technicznych, profesor uczelni Instytutu Pojazdów i Maszyn Roboczych, prodziekan Wydziału Samochodów i Maszyn Roboczych Politechniki Warszawskiej.
Życiorys.
Obronił pracę doktorską, 26 stycznia 2004 uzyskał stopień doktora habilitowanego. Został zatrudniony na stanowisku profesora nadzwyczajnego w Instytucie Podstaw Budowy Maszyn na Wydziale Samochodów i Maszyn Roboczych Politechniki Warszawskiej.
Jest profesorem uczelni Instytutu Pojazdów i Maszyn Roboczych, oraz prodziekanem na Wydziale Samochodów i Maszyn Roboczych Politechniki Warszawskiej.

</doc>
<doc id="4909644" url="https://pl.wikipedia.org/wiki?curid=4909644" title="Albești">
Albești



</doc>
<doc id="4909653" url="https://pl.wikipedia.org/wiki?curid=4909653" title="Stanisław Radkowski">
Stanisław Radkowski

Stanisław Radkowski – polski inżynier, dr hab. nauk technicznych, profesor Instytutu Pojazdów i Maszyn Roboczych Wydziału Samochodów i Maszyn Roboczych Politechniki Warszawskiej.
Życiorys.
W 1973 ukończył studia mechaniczne w Politechnice Warszawskiej. Obronił pracę doktorską, 26 lutego 1996 habilitował się na podstawie pracy zatytułowanej "Diagnozowanie powstawania uszkodzeń na podstawie niskoenergetycznych składowych sygnału wibroakustycznego". 9 grudnia 2002 nadano mu tytuł profesora w zakresie nauk technicznych. Pracował w Szkole Wyższej Warszawskiej.
Był profesorem zwyczajnym w Instytucie Pojazdów na Wydziale Samochodów i Maszyn Roboczych Politechniki Warszawskiej, prezesem Polskiego Towarzystwa Diagnostyki Technicznej, członkiem prezydium Komitetu Budowy Maszyn na IV Wydziale - Nauk Technicznych Polskiej Akademii Nauk, dyrektorem w Instytucie Pojazdów i dziekanem na Wydziale Samochodów i Maszyn Roboczych Politechniki Warszawskiej.
Jest profesorem Instytutu Pojazdów i Maszyn Roboczych Wydziału Samochodów i Maszyn Roboczych Politechniki Warszawskiej.

</doc>
<doc id="4909654" url="https://pl.wikipedia.org/wiki?curid=4909654" title="Sam Richardson">
Sam Richardson

Imię i nazwisko Sam Richardson nosili lub noszą m.in.:
Zob. też:

</doc>
<doc id="4909657" url="https://pl.wikipedia.org/wiki?curid=4909657" title="Adam Afriyie">
Adam Afriyie

Adam Afriyie (ur. 4 sierpnia 1965) – brytyjski polityk i biznesmen. Członek Partii Konserwatywnej. Od 2005 członek Izby Gmin z okręgu Windsor.
Wczesne życie i wykształcenie.
Adam Afriyie urodził się w Londynie, w dzielnicy Wimbledon. Jego matka jest Angielką, a ojciec pochodzi z Ghany. Ma siedmioro przyrodniego rodzeństwa i brata. Wychował się na osiedlu komunalnym w Peckham. Ukończył ekonomię rolnictwa w Wye College na poziomie licencjata (BSc).
Kariera biznesowa.
Afriyie jest prezesem firmy informatycznej Connect Support Services, którą założył w 1993 r. Był właścicielem 2/3 udziałów w firmie DeHavilland, zajmującej się monitorowaniem sytuacji politycznej, które sprzedał firmie Emap za 18 milionów funtów. Był regionalnym finalistą konkursu Ernst and Young Entrepreneur of the Year w 2003 roku. 
Był także członkiem zarządu Museum of London, Museum in Docklands i dyrektorem centroprawicowego think-tanku Policy Exchange.
Kariera polityczna.
W 1990 roku wstąpił do Partii Konserwatywnej. W 1999 r. pracował dla Jeffreya Archera podczas jego nieudanej kampanii na burmistrza Londynu. W 2003 roku został wybrany na kandydata do parlamentu z okręgu Windsor. Po raz pierwszy został wybrany w wyborach w 2005 roku zdobywając 49.5% głosów. Swoją pierwszą przemowę w Izbie Gmin wygłosił 23 maja 2005 roku. W 2010 r. z powodzeniem startował o reelekcję, zwiekszając udział głosów do 60.8%. 
W parlamencie był członkiem Komisji Specjalnej ds. Nauki i Technologii od 2005 r. do jej zniesienia w lipcu 2007 r., Obecnie jest członkiem Komisji Selekcyjnej ds. Dzieci, Szkół i Rodzin. Od 2010 roku jest Przewodniczącym Konserwatywnego Forum Technologii oraz przewodniczącym Sejmowego Biura Nauki i Techniki.
Afriyie głosował przeciwko ustawie o małżeństwie (nadającej prawo zawierania małżeństw parom o tej samej płci), powołując się na obawę o wolność religijną. Dodał również, że uważa, że związki partnerskie powinny być nadal dozwolone, aczkolwiek nie zgadzał się na proponowaną ustawę o małżeństwie.
W listopadzie 2013 r. Afriyie zaproponował poprawkę do ustawy zakładającą wcześniejsze głosowanie za wcześniejszym referendum w sprawie członkostwa w Unii Europejskiej, wbrew wyraźnym głosom z jego partii. 
Nawet po marginalnym (6% głosów) odrzuceniu rebelianckiej ustawy o wczesnym referendum, twierdził, że opinia publiczna popiera takie posunięcie.
W grudniu 2014 r. Afriyie wraz z sześcioma innymi posłami Partii Konserwatywnej głosował przeciwko ustawie o równych wynagrodzeniach, która wymagałaby od wszystkich firm zatrudniających ponad 250 pracowników deklarowania różnicy w wynagrodzeniach między średnimi wynagrodzeniami mężczyzn i kobiet.
Życie osobiste.
W 2004 r. Adam Afriyie i jego żona Romi wygrali sprawę o zniesławienie przeciwko tabloidowi "The Mail on Sunday".
W sierpniu 2005 r. poślubił swoją drugą i obecną żonę Tracy-Jane (z domu Newell).
W lutym 2013 r. oszacowano, że majątek Afriyie ma wartość 13–100 mln GBP. Afryie jest właścicielem dużego domu w Westminsterze, a także XVII-wiecznego klasztoru w Old Windsor zwanego "The Priory".
Mieszka z żoną i piątką dzieci.

</doc>
<doc id="4909660" url="https://pl.wikipedia.org/wiki?curid=4909660" title="Szmele">
Szmele

Szmele – (lit. "Smėliai") – wieś na Litwie, w okręgu uciańskim, w rejonie ignalińskim, starostwie Daugieliszki Nowe.
Historia.
W czasach zaborów wieś leżała w granicach Imperium Rosyjskiego. W 1905 wieś zamieszkiwało 44 osoby.
W dwudziestoleciu międzywojennym wieś leżała w Polsce, w województwie nowogródzkim (od 1926 w województwie wileńskim), w powiecie brasławskim, w gminie Widze.
Według Powszechnego Spisu Ludności z 1921 roku zamieszkiwało tu 50 osób, wszystkie były wyznania rzymskokatolickiego i zadeklarowały polską przynależność narodową. Było tu 10 budynków mieszkalnych. W 1931 w 8 domach zamieszkiwało 45 osób.
Miejscowość należała do parafii rzymskokatolickiej w Widzach. Podlegała pod Sąd Grodzki w Turmoncie i Okręgowy w Wilnie; właściwy urząd pocztowy mieścił się w Widzach.
W Szmelach urodził się tu Jan Giriatowicz.

</doc>
<doc id="4909662" url="https://pl.wikipedia.org/wiki?curid=4909662" title="Cops">
Cops



</doc>
<doc id="4909663" url="https://pl.wikipedia.org/wiki?curid=4909663" title="Robert Zalewski">
Robert Zalewski

Robert Piotr Zalewski – polski inżynier, profesor nauk technicznych, profesor Instytutu Podstaw Budowy Maszyn Wydziału Samochodów i Maszyn Roboczych Politechniki Warszawskiej. Prorektor ds. studenckich PW w kadencji 2020–2024.
Życiorys.
20 kwietnia 2005 obronił pracę doktorską "Analiza właściwości mechanicznych struktur granulowanych umieszczonych w szczelnej przestrzeni z podciśnieniem", 26 czerwca 2013 habilitował się na podstawie pracy zatytułowanej "Modelowanie i badania wpływu podciśnienia na właściwości mechaniczne specjalnych struktur granulowanych". Tytuł profesora otrzymał w 2021 roku. W kadencji 2020-2024 prorektor ds. studenckich Politechniki Warszawskiej. Wcześniej pełnij funkcję prodziekana na Wydziale Samochodów i Maszyn Roboczych Politechniki Warszawskiej. Jest członkiem Komisji Nauk Technicznych na III Wydziale Nauk Ścisłych i Technicznych Polskiej Akademii Umiejętności.

</doc>
<doc id="4909664" url="https://pl.wikipedia.org/wiki?curid=4909664" title="Śniegiszki">
Śniegiszki



</doc>
<doc id="4909666" url="https://pl.wikipedia.org/wiki?curid=4909666" title="Food Studies">
Food Studies



</doc>
<doc id="4909669" url="https://pl.wikipedia.org/wiki?curid=4909669" title="Piotr Przybyłowicz">
Piotr Przybyłowicz

Piotr Maria Przybyłowicz – polski inżynier, dr hab. nauk technicznych, profesor uczelni Instytutu Podstaw Budowy Maszyn, dziekan Wydziału Samochodów i Maszyn Roboczych Politechniki Warszawskiej.
Życiorys.
21 czerwca 1995 obronił pracę doktorską "Aktywne tłumienie drgań za pomocą elementów piezoelektrycznych", 20 grudnia 2002 habilitował się na podstawie pracy zatytułowanej "Piezoelectric Vibration Control of Rotating Structures". Jest profesorem uczelni Instytutu Podstaw Budowy Maszyn i dziekanem na Wydziale Samochodów i Maszyn Roboczych Politechniki Warszawskiej.
Był prodziekanem na Wydziale Samochodów i Maszyn Roboczych Politechniki Warszawskiej.

</doc>
<doc id="4909670" url="https://pl.wikipedia.org/wiki?curid=4909670" title="Sam Richardson (lekkoatleta)">
Sam Richardson (lekkoatleta)

Sam Richardson, wł. Samuel Cromwell Richardson (ur. 17 listopada 1917 w Toronto, zm. w 1989) – kanadyjski lekkoatleta, specjalista skoku w dal i trójskoku, zwycięzca igrzysk Imperium Brytyjskiego w 1934.
Zwyciężył w skoku w dal (wyprzedzając Johanna Luckhoffa ze Związku Południowej Afryki oraz Jacka Metcalfe’a z Australii) oraz zdobył srebrny medal w trójskoku (za Metcalfe’em, a przed Haroldem Brainsbym z Nowej Zelandii) na igrzyskach Imperium Brytyjskiego w 1934 w Londynie.
Zajął 5. miejsce w sztafecie 4 × 100 metrów, 14. miejsce w skoku w dal i 20. miejsce w trójskoku na igrzyskach olimpijskich w 1936 w Berlinie.
Był mistrzem Kanady w skoku w dal w 1935 i 1936 oraz w trójskoku w latach 1934–1936, a także brązowym medalistą w biegu na 100 jardów w 1940.
Był rekordzistą Kanady w skoku w dal (7,594 m, uzyskany 9 sierpnia 1935 w Hamilton) i w trójskoku (14,81 m, uzyskany 28 czerwca 1938 w Hamilton).

</doc>
<doc id="4909674" url="https://pl.wikipedia.org/wiki?curid=4909674" title="Cuba Libre">
Cuba Libre



</doc>
<doc id="4909675" url="https://pl.wikipedia.org/wiki?curid=4909675" title="Państwa uczestniczące w Zimowych Igrzyskach Olimpijskich 1988">
Państwa uczestniczące w Zimowych Igrzyskach Olimpijskich 1988

Państwa uczestniczące w Zimowych Igrzyskach Olimpijskich 1988 – lista państw, reprezentowanych przez narodowe komitety olimpijskie, które wysłały przynajmniej jednego sportowca na XV Zimowe Igrzyska Olimpijskie w 1988 roku w Calgary.
Podczas igrzysk olimpijskich w Calgary udział w zawodach wzięli sportowcy z 57 państw. Najliczniej reprezentowanym kontynentem była Europa (28 państw), kolejnymi według liczby państw uczestniczących były: Azja (12 państw), Ameryka Północna (8 państw), Ameryka Południowa i Australia i Oceania (po 4 państwa) oraz Afryka (1 państwo). Wśród państw uczestniczących były kraje debiutujące w zimowych igrzyskach olimpijskich: Antyle Holenderskie, Fidżi, Guam, Gwatemala, Jamajka i Wyspy Dziewicze Stanów Zjednoczonych.
Pod względem liczby uczestników najliczniejszą reprezentację wystawiły Stany Zjednoczone, w barwach których zaprezentowało się 117 sportowców (31 kobiet i 87 mężczyzn). Stany Zjednoczone jako jedyne wystawiły swoich sportowców we wszystkich 46 konkurencjach.
W klasyfikacji medalowej pierwsze miejsce zajęła reprezentacja Związku Socjalistycznych Republik Radzieckich, w dorobku której znalazło się 29 medali (11 złotych, 9 srebrnych i 9 brązowych). W klasyfikacji indywidualnej pierwsze miejsce zajęli "ex aequo" holenderska łyżwiarka szybka Yvonne van Gennip oraz fiński skoczek narciarski Matti Nykänen. Oboje zdobyli po trzy złote medale olimpijskie.
Liczebność reprezentacji.
Największą liczbę sportowców na igrzyska olimpijskie w Calgary wysłały Stany Zjednoczone – w zawodach wzięło udział 117 reprezentantów tego kraju (31 kobiet i 86 mężczyzn). Stany Zjednoczone, jako jedyna reprezentacja w Calgary, wystawiła przynajmniej jednego sportowca we wszystkich 46 konkurencjach olimpijskich. Kolejnymi reprezentacjami pod względem liczebności były: gospodarz igrzysk Kanada (112 sportowców) i Związek Socjalistycznych Republik Radzieckich (101). Były to jedyne trzy reprezentacje liczące powyżej 100 sportowców. Kadry składające się z ponad 50 sportowców powołało 13 państw. Poza Stanami Zjednoczonymi, Kanadą i ZSRR przynajmniej jednego reprezentanta w każdej dyscyplinie w Calgary wystawiły Republika Federalna Niemiec i Austria.
Ogółem do zawodów przystąpiło 1424 sportowców z 57 państw (dla porównania, podczas poprzednich zimowych igrzysk, w 1984 roku w Sarajewie do zawodów przystąpiło 1273 sportowców reprezentujących 49 narodowe komitety olimpijskie). Sześć państw wystawiło tylko jednego swojego reprezentanta.
W tabeli przedstawiono zestawienie państw według liczby uczestników zawodów olimpijskich w Calgary. Uwzględniono wyłącznie tych sportowców, którzy wzięli udział w zawodach (zostali zgłoszeni do startu w swojej konkurencji). Pominięto zatem zawodników rezerwowych, kontuzjowanych i tych, którzy wycofali się ze startu przed rozpoczęciem zawodów. Wskazano również, poza numerem porządkowym dla kolejności alfabetycznej, numerację według kolejności wejścia na stadion podczas ceremonii otwarcia igrzysk, a także liczbę dyscyplin i konkurencji, w których wskazany kraj był reprezentowany. Nie uwzględniono dyscyplin pokazowych, które nie są zaliczane do klasyfikacji medalowej igrzysk (curling, short track, narciarstwo osób niepełnosprawnych i narciarstwo dowolne).
Udział reprezentacji w poszczególnych dyscyplinach sportowych.
Podczas igrzysk olimpijskich w Calgary przeprowadzono 46 konkurencji w 10 dyscyplinach sportowych. W porównaniu do igrzysk w Sarajewie w 1984 roku, w programie igrzysk w Calgary znalazło się o siedem konkurencji więcej. Po raz pierwszy rozdano medale olimpijskie w konkursach drużynowych w skokach narciarskich i kombinacji norweskiej, w biegu łyżwiarskim na 5000 m oraz supergigancie kobiet i mężczyzn. Ponadto, po 40 latach do kalendarza olimpijskiego przywrócono kombinację alpejską.
Najwięcej konkurencji – po dziesięć – przeprowadzono w narciarstwie alpejskim i łyżwiarstwie szybkim, osiem w biegach narciarskich, a cztery w łyżwiarstwie figurowym. W kalendarzu znalazła się jedna dyscyplina zespołowa – hokej na lodzie, w którym przeprowadzono turniej mężczyzn. Najwięcej państw – 43 – wystawiło swoich reprezentantów w narciarstwie alpejskim, 35 państw było reprezentowanych w biegach narciarskich, a 26 w łyżwiarstwie figurowym.
W tabeli zaprezentowano zestawienie państw według liczby reprezentantów w poszczególnych dyscyplinach sportowych na igrzyskach w Calgary. Uwzględniono tylko sportowców, którzy wystąpili w zawodach (bądź zostali zgłoszeni do startu). Pominięto zatem zawodników rezerwowych, kontuzjowanych i tych, którzy wycofali się ze startu przed rozpoczęciem zawodów. Czterech zawodników wystąpiło na tych igrzyskach w dwóch różnych dyscyplinach, co opatrzono stosownymi przypisami. 
Najlepsi zawodnicy poszczególnych reprezentacji.
Na igrzyskach w Calgary medalistami zostali sportowcy z 17 państw, z których reprezentanci 11 państw zdobyli przynajmniej jeden złoty medal olimpijski. Zwycięzcą klasyfikacji medalowej, z jedenastoma złotymi, dziewięcioma srebrnymi i dziewięcioma brązowymi medalami, została reprezentacja ZSRR. Reprezentacja Związku Radzieckiego ustanowiła nowy rekord pod względem liczby zdobytych medali podczas jednej edycji zimowych igrzysk olimpijskich, uzyskując ich łącznie 29. Drugie miejsce w tabeli medalowej zajęła reprezentacja NRD (25 medali – 9 złotych, 10 srebrnych i 6 brązowych), a trzecie Szwajcarii (15 medali – po 5 każdego koloru). Najbardziej utytułowanymi zawodnikami igrzysk byli holenderska panczenistka Yvonne van Gennip i fiński skoczek narciarski Matti Nykänen. Oboje zdobyli w Calgary po trzy złote medale. Ogółem przynajmniej dwukrotnymi multimedalistami igrzysk zostało 41 sportowców, spośród których 27 zdobyło co najmniej jeden złoty medal.
W tabeli przedstawiono państwa uczestniczące w igrzyskach w Calgary wraz z liczbą zdobytych medali oraz nazwiskami sportowców, którzy dla danej reprezentacji uzyskali najlepszy rezultat. W przypadku państw, które zdobyły co najmniej jeden medal, był to sportowiec, który zdobył najwięcej medali olimpijskich. W pozostałych przypadkach wskazano sportowca, który zajął najwyższe miejsce spośród wszystkich startujących w danej reprezentacji.

</doc>
<doc id="4909679" url="https://pl.wikipedia.org/wiki?curid=4909679" title="Bitwa o Mińsk">
Bitwa o Mińsk



</doc>
<doc id="4909681" url="https://pl.wikipedia.org/wiki?curid=4909681" title="Śniegiszki (sielsowiet Widze)">
Śniegiszki (sielsowiet Widze)

Śniegiszki (; ) – chutor na Białorusi, w obwodzie witebskim, w rejonie brasławskim, w sielsowiecie Widze.
Dawnej Snegiszki.
Historia.
W czasach zaborów w granicach powiatu nowoaleksandrowskiego Imperium Rosyjskiego.
W latach 1921–1945 wieś leżała w Polsce, w województwie nowogródzkim (od 1926 w województwie wileńskim), w powiecie brasławskim, w gminie Widze.
Według Powszechnego Spisu Ludności z 1921 roku zamieszkiwały tu 34 osoby, wszystkie były wyznania staroobrzędowego i zadeklarowały polską przynależność narodową. Było tu 7 budynków mieszkalnych. W 1931 w 22 domach zamieszkiwały 102 osoby.
Miejscowość należała do parafii prawosławnej w Widzach. Podlegała pod Sąd Grodzki w Turmoncie i Okręgowy w Wilnie; właściwy urząd pocztowy mieścił się w Widzach.

</doc>
<doc id="4909682" url="https://pl.wikipedia.org/wiki?curid=4909682" title="Gmina Piotrolesie">
Gmina Piotrolesie



</doc>
<doc id="4909683" url="https://pl.wikipedia.org/wiki?curid=4909683" title="Gmina Solice Dolne">
Gmina Solice Dolne



</doc>
<doc id="4909684" url="https://pl.wikipedia.org/wiki?curid=4909684" title="Instytut Europy Środkowej">
Instytut Europy Środkowej

Instytut Europy Środkowej – jednostka badawczo-rozwojowa z siedzibą w Lublinie, utworzona w 2018 r. w miejsce Instytutu Europy Środkowo-Wschodniej.
Do zadań Instytutu należy:
1) prowadzenie działalności analitycznej wspierającej działania polityczne na rzecz budowania współpracy z państwami Europy Środkowej i Europy Środkowo-Wschodniej;
2) współpraca z zagranicznymi podmiotami zajmującymi się stosunkami międzynarodowymi, ze szczególnym uwzględnieniem podmiotów mających siedzibę w państwach Europy Środkowej i Europy Środkowo-Wschodniej;
3) prowadzenie badań naukowych w dziedzinie nauk społecznych i humanistycznych, ze szczególnym uwzględnieniem stosunków międzynarodowych, polityki zagranicznej oraz planowanych projektów współpracy międzynarodowej i transgranicznej w Europie Środkowej i Europie Środkowo-Wschodniej;
4) przygotowywanie analiz, ekspertyz i studiów z zakresu, o którym mowa w pkt 3;
5) współpraca z polskimi i zagranicznymi instytucjami, ośrodkami nauki, organizacjami społecznymi i osobami fizycznymi oraz promocja poza granicami Rzeczypospolitej Polskiej polskiej myśli społecznej w zakresie stosunków międzynarodowych, współpracy międzynarodowej oraz polityki zagranicznej i historycznej;
6) współpraca z jednostkami akademickimi, naukowymi, analitycznymi oraz eksperckimi, w tym zagranicznymi, na rzecz realizacji badań naukowych, o których mowa w pkt 3, oraz w celu pozyskiwania funduszy, a także komercjalizacja uzyskanych wyników badawczych;
7) przekazywanie analiz, ekspertyz i studiów, o których mowa w pkt 4, oraz ich wyników organom władzy publicznej;
8) gromadzenie specjalistycznego księgozbioru i dokumentacji naukowej oraz organizowanie szkoleń z zakresu, o którym mowa w pkt 3;
9) organizowanie seminariów i konferencji w celu prezentowania wyników badań z zakresu, o którym mowa w pkt 3;
10) upowszechnianie wiedzy o stanie i procesach zmian sytuacji międzynarodowej oraz rozwoju stosunków międzynarodowych, ze szczególnym uwzględnieniem państw Europy Środkowej i Europy Środkowo-Wschodniej, w tym prowadzenie działalności wydawniczej, zwłaszcza naukowej, oraz organizowanie szkoleń.

</doc>
<doc id="4909686" url="https://pl.wikipedia.org/wiki?curid=4909686" title="Deleni">
Deleni



</doc>
<doc id="4909688" url="https://pl.wikipedia.org/wiki?curid=4909688" title="Tavaszi szél vizet áraszt">
Tavaszi szél vizet áraszt

Tavaszi szél vizet áraszt (tłum. wiosną wiatr wzburza wodę) – węgierska pieśń ludowa pochodząca z Mołdawii, która związana jest z madziarskojęzyczną grupą etniczną Czangoszów. Utwór jest jedną z najpopularniejszych węgierskich pieśni ludowych.
Tekst pieśni opowiada o cudzie życia, możliwościach i szansie na nowy początek, a także ciągłości i wiecznej nadziei, którą można znaleźć w otaczającym ludzi zamęcie.
Historia.
W 1930 roku Sándor Veress, uczeń Béli Bartóka i Zoltána Kodály’ego, odwiedził Mołdawię. Zebrał tam zbiór regionalnych pieśni, wśród których była też „Tavaszi szél vizet áraszt”. Veress udał się wtedy do małej wioski Valea Seacă (węg. "Bogdánfalva"), zamieszkałej przez Czangoszów. Znajdowała się tam węgierska szkoła, gdzie odkrył tę węgierską pieśń ludową.
Utwór „Tavaszi szél vizet áraszt” jest w starym mołdawskim stylu. Przez dziesięciolecia dzieło stało się jedną z najpopularniejszych węgierskich pieśni ludowych. Utwór jest też popularny wśród obcokrajowców, ponieważ tekst ma mniej skomplikowaną fonetykę – w pierwszych dwu zwrotkach występuje tylko 6 z 14 samogłosek.
Ta ludowa pieśń śpiewana jest przez, posługującą się językiem madziarskim, grupę etniczną Czangoszów w mołdawskich szkołach i kościołach.
Muzyka i melodia.
&lt;score vorbis="1" midi="1"&gt;
 «
 \relative c' {
 \key d \minor
 \time 4/4
 \tempo 4 = 72
 \set Staff.midiInstrument = "english horn"
 \transposition c'
% Tavaszi szél vizet áraszt
 f4 g a8 a4. g4 g8( a) f4 g \bar "||"
% virágom, virágom.
 a8 a4. g4 g8( a) f2 c \bar "||"
% Minden madár társat választ
 f4 g a8 a4. g4 g8( a) f( e) d4 \bar "||"
% virágom, virágom.
 g8 g4( a8) f4 e d2 d \bar "|."
 \addlyrics {
 Ta -- va -- szi szél vi -- zet á -- raszt,
 vi -- rá -- gom, vi -- rá -- gom.
 Min -- den ma -- dár tár -- sat vá -- laszt,
 vi -- rá -- gom, vi -- rá -- gom.
 »
&lt;/score&gt;
Tekst w języku węgierskim.
Źródło: 
Wersje innych wykonawców.
Gdy w lipcu 1986 roku brytyjski zespół Queen wystąpił w Budapeszcie, podczas trasy "Magic Tour", wykonał na okoliczność ich pierwszego (i jedynego) koncertu za żelazną kurtyną pieśń „Tavaszi szel vizet araszt”. Utwór wykonali Freddie Mercury (śpiew) i Brian May (gitara) podczas akustycznego fragmentu występu grupy. Bezpośrednio przez odśpiewaniem i wokalizą Mercury stwierdził: „teraz jest trudniejszy kawałek”; po zakończeniu pieśni May pozdrowił w języku węgierskim publiczność słowem: "[e]gészségedre" (tłum. na zdrowie). Grupa zagrała na Stadionie Ludowym ("Népstadion"), gdzie pojawiło się fanów zespołu, którzy przybyli z wielu innych państw bloku wschodniego. Mercury, zanim zaśpiewał utwór, zapisał na wewnętrznej stronie lewej dłoni tekst pieśni w zapisie fonetycznym.
Po raz pierwszy zapis koncertu wydano w 1987 roku na VHS "Live in Budapest" (reż. János Zsombolyai). W 2012 roku wydane zostało DVD "" z zapisem koncertu zespołu Queen, na którym znalazła się ta węgierska pieśń ludowa.
W maju 1992 roku na tym samym budapesztańskim stadionie ("Népstadion") amerykański zespoł rockowy Guns N’ Roses zagrał utwór „Tavaszi szel vizet araszt”.

</doc>
<doc id="4909695" url="https://pl.wikipedia.org/wiki?curid=4909695" title="Criminal (serial telewizyjny)">
Criminal (serial telewizyjny)

Criminal – paneuropejski serial kryminalny realizowany na zlecenie platformy Netflix. Pierwsza seria, licząca łącznie 12 odcinków i składająca się składająca się z czterech równoległych, liczących po 3 odcinki, wariantów narodowych i językowych (', ', ' i ') została udostępniona abonentom Netfliksa w dniu 20 września 2019 r. Kolejne cztery odcinki, rozgrywające się wyłącznie w Wielkiej Brytanii, miały swoją premierę 16 września 2020 r. Twórcami koncepcji serialu są Brytyjczycy Jim Field Smith i George Kay. 
Koncepcja i fabuła.
W przeciwieństwie do większości seriali posiadających swoje lokalne wersje w różnych krajach, "Criminal" został zrealizowany z założeniem, iż widzowie nie będą oglądać tylko jednej z odsłon, lecz wszystkie. W związku z tym scenariusze każdego z odcinków pisane były osobno i od podstaw, a nie jako adaptacje historii zrealizowanych wcześniej w innym języku. Wszystkie wersje narodowe łączy natomiast ogólna koncepcja fabularna, w ramach której każdy odcinek rozgrywa się wyłącznie w policyjnym pokoju przesłuchań oraz sąsiednich pomieszczeniach i przedstawia przesłuchanie osoby podejrzanej o popełnienie przestępstwa przez zespół policjantów. 
Produkcja.
Choć każda wersja językowa ma własną obsadę, a częściowo także zespół kreatywny (reżyserzy, scenarzyści itd.), wszystkie odcinki z 2019 r. zostały zrealizowane na tym samym planie zdjęciowym, zbudowanym w hali filmowej w ośrodku produkcyjnym Ciudad de la Tele w Madrycie. W 2020 r., w którym zrealizowano wyłącznie "brytyjskie" odcinki, zdjęcia odbywały się w Shepperton Studios w Londynie. 

</doc>
<doc id="4909701" url="https://pl.wikipedia.org/wiki?curid=4909701" title="Taleniszki">
Taleniszki

Taleniszki (; ) – chutor na Białorusi, w obwodzie witebskim, w rejonie brasławskim, w sielsowiecie Widze.
Historia.
W czasach zaborów w granicach powiatu nowoaleksandrowskiego Imperium Rosyjskiego.
W latach 1921–1945 ówczesny zaścianek a następnie wieś leżała w Polsce, w województwie nowogródzkim (od 1926 w województwie wileńskim), w powiecie brasławskim, w gminie Widze.
Według Powszechnego Spisu Ludności z 1921 roku zamieszkiwało tu 13 osób, wszystkie były wyznania rzymskokatolickiego i zadeklarowały polską przynależność narodową. Były tu 3 budynki mieszkalne. W 1931 w 3 domach zamieszkiwało 17 osób.
Miejscowość należała do parafii rzymskokatolickiej w Widzach. Podlegała pod Sąd Grodzki w Turmoncie i Okręgowy w Wilnie; właściwy urząd pocztowy mieścił się w Widzach.

</doc>
<doc id="4909702" url="https://pl.wikipedia.org/wiki?curid=4909702" title="Rząd Ciriaca De Mity">
Rząd Ciriaca De Mity

Rząd Ciriaca De Mity – rząd Republiki Włoskiej funkcjonujący od 13 kwietnia 1988 do 22 lipca 1989.
Gabinet powstał w trakcie X kadencji Izby Deputowanych i Senatu, zastąpił rząd Giovanniego Gorii. Koalicję popierającą nowy gabinet tworzyły Chrześcijańska Demokracja (DC), Włoska Partia Socjalistyczna (PSI), Włoska Partia Republikańska (PRI), Włoska Partia Socjaldemokratyczna (PSDI) oraz Włoska Partia Liberalna (PLI). Rząd zakończył funkcjonowanie po powołaniu jeszcze w trakcie tej samej kadencji szóstego gabinetu Giulia Andreottiego.

</doc>
<doc id="4909705" url="https://pl.wikipedia.org/wiki?curid=4909705" title="European 125cc Youth Track Racing Cup">
European 125cc Youth Track Racing Cup

European 125cc Youth Track Racing Cup – międzynarodowe rozgrywki miniżużlowe dla zawodników do 16. roku życia w kategorii pojemnościowej 125 cm³. Rozgrywane są od 2004 roku. Do 2011 roku były rozgrywane na torach trawiastych.

</doc>
<doc id="4909708" url="https://pl.wikipedia.org/wiki?curid=4909708" title="EHF Liga Mistrzów 2020/2021">
EHF Liga Mistrzów 2020/2021

61. edycja Ligi Mistrzów w piłce ręcznej mężczyzn. Do występów w EHF Liga Mistrzów uprawnionych jest 16 drużyn. 61. edycja jest j edycją Ligi Mistrzów w formule rozgrywek w dwóch grupach. Liga Mistrzów w piłce ręcznej stała się bardziej elitarna, ze względu na występ wyłącznie mistrzów krajowych (oprócz Niemiec, Francji i Węgier). Do 16 zakwalifikowanych drużyn należą:
Grupa A.
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
Grupa B.
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
Najskuteczniejsi bramkarze.
Stan na 16.10.2020 r.

</doc>
<doc id="4909709" url="https://pl.wikipedia.org/wiki?curid=4909709" title="Fântânele">
Fântânele



</doc>
<doc id="4909711" url="https://pl.wikipedia.org/wiki?curid=4909711" title="Wanty-Groupe Gobert">
Wanty-Groupe Gobert



</doc>
<doc id="4909714" url="https://pl.wikipedia.org/wiki?curid=4909714" title="Хә">
Хә

Хә – dwuznak cyrylicy wykorzystywany w zapisie języka abchaskiego. Oznacza dźwięk [], czyli uwargowioną spółgłoskę szczelinową miękkopodniebienną bezdźwięczną.

</doc>
<doc id="4909719" url="https://pl.wikipedia.org/wiki?curid=4909719" title="Wołowa Kazalnica">
Wołowa Kazalnica

Wołowa Kazalnica (ok. 2260 m) – najwyższy punkt wielkiej trójkątnej ściany na północnych stokach Wołowego Grzbietu w polskich Tatrach Wysokich. Dolna część ściany ma budowę płytową. Ścianę od prawej strony (patrząc od dołu) ogranicza Komin Węgrzynowicza, z lewej Zachód Grońskiego, podstawę zaś tworzy Wołowa Galeria. Wysokość ściany wynosi od 0 w lewej części do 220 m w prawej. Wierzchołek znajduje się w linii spadku kulminacyjnego punktu Rogatej Grani, nad Zachodem Grońskiego wznosi się zaledwie kilka centymetrów. Występujące w Wołowej Kazalnicy formacje skalne nie mają przedłużeń w ścianie ciągnącej się nad Zachodem Grońskiego do grani.

</doc>
<doc id="4909722" url="https://pl.wikipedia.org/wiki?curid=4909722" title="Lista odcinków serialu Doktor z alpejskiej wioski – nowy rozdział">
Lista odcinków serialu Doktor z alpejskiej wioski – nowy rozdział

W tym artykule znajduje się lista odcinków serialu "Górski lekarz" (niem. "Der Bergdoktor") emitowanego w Polsce na antenie Romance TV pod tymże tytułem oraz nadawanego przez stację TVP2 pod nazwą "Doktor z alpejskiej wioski – nowy rozdział". Serial jest remakiem innej produkcji, produkowanej w latach 1992–1999: "Doktor z alpejskiej wioski" (niem. "Der Bergdoktor").

</doc>
<doc id="4909723" url="https://pl.wikipedia.org/wiki?curid=4909723" title="Metałurh Zaporoże (2017)">
Metałurh Zaporoże (2017)

Metałurh Zaporoże (, "Municypalnyj Futbolnyj Kłub "Metałurh" (Zaporiżżia)") – ukraiński klub piłkarski, mający siedzibę w mieście Zaporoże, w południowo-wschodniej części kraju, grający w Druhiej-lidze.
Historia.
Chronologia nazw:
31 maja 2017 roku decyzją Rady Miejskiej w miejscowości Zaporoże został założony klub piłkarski MFK Metałurh (MFK - Municypalny Futbolowy Klub). W mieście do 7 czerwca 2018 również istniał inny Metałurh Zaporoże, założony w 1935 roku. 
12 czerwca 2018 roku klub został dopuszczony do rozgrywek Druhiej lihi i otrzymał status profesjonalny. W sezonie 2018/19 debiutował w Druhiej lidze, zajmując drugie miejsce w grupie B, i zdobył awans do Perszej lihi. Ale w następnym sezonie po zajęciu przedostatniej pozycji spadł z powrotem do Druhiej lihi.
Barwy klubowe, strój.
Klub ma barwy czerwono-czarno-żółte. Zawodnicy swoje domowe spotkania zazwyczaj grają w czerwonych koszulkach, czarnych spodenkach oraz żółtych getrach.
Sukcesy.
Trofea międzynarodowe.
Nie uczestniczył w rozgrywkach europejskich (stan na 31-05-2020).
Poszczególne sezony.
Rozgrywki międzynarodowe.
Europejskie puchary.
Nie uczestniczył w rozgrywkach europejskich.
Struktura klubu.
Stadion.
Klub piłkarski rozgrywa swoje mecze domowe na stadionie Sławutycz Arena w Zaporożu o pojemności 11 883 widzów, który ma wymiary 105 x 68 metrów.

</doc>
<doc id="4909724" url="https://pl.wikipedia.org/wiki?curid=4909724" title="Frédéric Devreese">
Frédéric Devreese

Frédéric Devreese (ur. 2 czerwca 1929 w Amsterdamie, zm. 28 września 2020 w Brukseli) – belgijski dyrygent, kompozytor muzyki filmowej.
Życiorys.
Devreese był znany z muzyki filmowej, w tym "Benvenuta" André Delvaux i "Okrutny uścisk" Marion Hänsel.
Urodzony w Amsterdamie Devreese pierwsze muzyczne szkolenie otrzymał od swojego ojca, kompozytora-dyrygenta Godfrieda Devreese (1893–1972).
Studiował kompozycję u Marcela Poota i dyrygenturę u René Defosseza w Brukseli, kompozycję u Ildebrando Pizzettiego w Rzymie w latach 1952–1955 oraz dyrygenturę u Hansa Swarowsky’ego w Wiedniu w latach 1955–56.
Devreese komponował muzykę na fortepianie, muzykę kameralną, orkiestrę, chór, operę i balet, ale stał się powszechnie znany dzięki swojej muzyce filmowej. Ponadto napisał utwór na Międzynarodowy Konkurs Muzyczny im. Królowej Elżbiety Belgijskiej w Brukseli (1983, IV Koncert) oraz konkurs im. Adolphe’a Saxa w Dinant (1998, Ostinati).
Pełnił funkcję dyrygenta Orkiestry Filharmonicznej BRT oraz orkiestr gościnnych na całym świecie. Za nagrania do serii „Antologia muzyki flamandzkiej” Marco Polo był nominowany do nagrody Ambasadora Kultury Flandrii w latach 1996–97.
Życie prywatne.
Devreese był żonaty z Annie De Clerck. Zmarł 28 września 2020 roku na raka w wieku 91 lat.
Odznaczenia.
W 1996 roku został pasowany na rycerza Belgii przez Alberta II Koburga. Jego mottem jest "Tenuto".

</doc>
<doc id="4909727" url="https://pl.wikipedia.org/wiki?curid=4909727" title="Ferdynand Markiewicz">
Ferdynand Markiewicz

Ferdynand Tadeusz Markiewicz (ur. 1 stycznia 1895 w Stróżach Wyżnych, zm. 1980) – major piechoty Wojska Polskiego, kawaler Orderu Virtuti Militari.
Życiorys.
Urodził się w Stróżach, w ówczesnym powiecie grybowskim Królestwa Galicji i Lodomerii, w rodzinie Ludwika, urzędnika kolejowego, i Marii ze Szpakowskich. 15 września 1913 wstąpił do Związku Strzeleckiego w Nowym Sączu. W 1914 złożył maturę w c. k. Gimnazjum I Wyższym w Nowym Sączu i rozpoczął studia prawnicze na Uniwersytecie Jagiellońskim, które po dwóch semestrach przerwał wybuch I wojny światowej. Od sierpnia do grudnia 1914 służył w 1 Pułku Piechoty Legionów, następnie w 5 Pułku Piechoty Legionów. W maju 1915 w bitwie pod Konarami został ciężko ranny. Od listopada 1916 do 15 czerwca 1917 był komendantem Powiatowego Urzędu Zaciągu w Hrubieszowie.
14 kwietnia 1919 został mianowany z dniem 1 kwietnia 1919 podporucznikiem w piechocie. W listopadzie 1928 został przeniesiony z 7 Pułku Piechoty Legionów w Chełmie do Baonu Podchorążych Rezerwy Piechoty Nr 6A w Zaleszczykach na stanowisko dowódcy kompanii. W lipcu 1929 został przeniesiony do Biura Personalnego Ministerstwa Spraw Wojskowych w Warszawie. 17 grudnia 1931 został mianowany majorem ze starszeństwem z 1 stycznia 1932 i 47. lokatą w korpusie oficerów piechoty. W kwietniu 1934 został przeniesiony do 36 Pułku Piechoty Legii Akademickiej w Warszawie na stanowisko dowódcy batalionu. Później został przesunięty na stanowisko II zastępcy dowódcy pułku (kwatermistrza).
W czasie kampanii wrześniowej 1939 dostał się do niemieckiej niewoli. Przebywał w Stalagu IV B, Oflagu II B Arnswalde, od 15 maja 1942 do stycznia 1945 w Oflagu II D Gross-Born oraz Stalagu X B Sandbostel, gdzie doczekał wyzwolenia 29 kwietnia 1945. W 1946 w Adelheide k. Bremy na wniosek komisji historycznej dla obozów jeńców wojennych gen. dyw. Tadeusza Piskora przygotował sprawozdanie z działalności wyszkoleniowej w oflagach II B Arnswalde i II D Gross-Born.
Po wojnie powrócił do Polski i wstąpił do Ludowego Wojska Polskiego. Zmarł w 1980.
Był mężem Stefanii z Boguckich (1895–1965). 

</doc>
<doc id="4909728" url="https://pl.wikipedia.org/wiki?curid=4909728" title="Alex Hillhouse">
Alex Hillhouse

Alexander John Hillhouse (ur. 31 marca 1907 w Melbourne, zm. 3 marca 1983 tamże) – australijski lekkoatleta, długodystansowiec, dwukrotny medalista igrzysk Imperium Brytyjskiego, olimpijczyk.
Zdobył srebrne medale w biegu na 3 mile (przegrywając jedynie ze Stanem Tomlinem z Anglii, a wyprzedzając innego Anglika Jacka Winfielda) oraz z biegu na 2 mile z przeszkodami (za Anglikiem George’em Baileyem, a przez innym Anglikiem Vernonem Morganem) na igrzyskach Imperium Brytyjskiego w 1930 w Hamilton. Zajął 10. miejsce w biegu na 5000 metrów na igrzyskach olimpijskich w 1932 w Los Angeles. Ustanowił wówczas rekord Australii na tym dystansie czasem 15:06,0 (inne źródło podaje czas 15:14,0).
Był mistrzem Australii w biegu przełajowym w 1929 oraz w biegu na milę i biegu na 3 mile w 1931/1932, a także wicemistrzem w biegach na milę i na 3 mile w 1929/1930.

</doc>
<doc id="4909730" url="https://pl.wikipedia.org/wiki?curid=4909730" title="Цә">
Цә

Цә – dwuznak cyrylicy wykorzystywany w zapisie języka abchaskiego. Oznacza dźwięk [], czyli uwargowioną spółgłoskę zwarto-szczelinową dziąsłowo-podniebienną bezdźwięczną z przydechem.

</doc>
<doc id="4909734" url="https://pl.wikipedia.org/wiki?curid=4909734" title="Eberhard Hänsel">
Eberhard Hänsel

Eberhard Hänsel – niemiecki kierowca wyścigowy.
Życiorys.
W latach 70. rywalizował Melkusem RS 1000 w wyścigach górskich. W 1987 roku podjął się startów w klasie II (LK II) Wschodnioniemieckiej Formuły Easter. Rywalizował wówczas MT 77. W 1989 roku zajął czwarte miejsce w klasyfikacji LK II, dzięki czemu awansował do klasy I (LK I). W sezonie 1990 zajął trzecie miejsce w mistrzostwach NRD Formuły Easter. Ponadto wystartował wówczas w rundzie Pucharu Pokoju i Przyjaźni w Schleizu.
Po zjednoczeniu Niemiec ścigał się w Formule Euro Cup. W 1993 roku zmienił samochód na Reynarda. Hänsel wygrał wyścigi na torach Most, Zandvoort i Poznań i został wicemistrzem serii, ulegając jedynie Wolframowi Centnerowi. W 1995 roku zajął siódme miejsce w klasyfikacji. W 2005 roku został komisarzem technicznym HAIGO.

</doc>
<doc id="4909738" url="https://pl.wikipedia.org/wiki?curid=4909738" title="Ӡә">
Ӡә

Ӡә – dwuznak cyrylicy wykorzystywany w zapisie języka abchaskiego. Oznacza dźwięk [], czyli uwargowioną spółgłoskę zwarto-szczelinową dziąsłowo-podniebienną dźwięczną.

</doc>
<doc id="4909739" url="https://pl.wikipedia.org/wiki?curid=4909739" title="Pulse (album)">
Pulse (album)



</doc>
<doc id="4909741" url="https://pl.wikipedia.org/wiki?curid=4909741" title="P•U•L•S•E">
P•U•L•S•E



</doc>
<doc id="4909743" url="https://pl.wikipedia.org/wiki?curid=4909743" title="Władysław z Rokszyc Zapolski">
Władysław z Rokszyc Zapolski

Władysław z Rokszyc Zapolski herbu Pobóg – stolnik brzeskokujawski w latach 1668-1686, wojski mniejszy sieradzki w latach 1664-1667, wojski piotrkowski w latach 1660-1664.
Był elektorem Michała Korybuta Wiśniowieckiego z województwa sieradzkiego w 1669 roku.

</doc>
<doc id="4909744" url="https://pl.wikipedia.org/wiki?curid=4909744" title="P•U•L•S•E (film)">
P•U•L•S•E (film)



</doc>
<doc id="4909748" url="https://pl.wikipedia.org/wiki?curid=4909748" title="Жә">
Жә

Жə – dwuznak cyrylicy wykorzystywany w zapisie języka abchaskiego. Oznacza dźwięk [], czyli uwargowioną spółgłoskę szczelinową zadziąsłową dźwięczną.

</doc>
<doc id="4909750" url="https://pl.wikipedia.org/wiki?curid=4909750" title="Herb Szadka">
Herb Szadka



</doc>
<doc id="4909753" url="https://pl.wikipedia.org/wiki?curid=4909753" title="Ҵә">
Ҵә

Ҵә – dwuznak cyrylicy wykorzystywany w zapisie języka abchaskiego. Służy do oznaczania dźwięku [].

</doc>
<doc id="4909756" url="https://pl.wikipedia.org/wiki?curid=4909756" title="Mężczyzna moich marzeń">
Mężczyzna moich marzeń

Mężczyzna moich marzeń (fr. "Décalage Horaire") – francuska komedia romantyczna z 2002 roku w reżyserii Danièle Thompson, wyprodukowany przez wytwórnię StudioCanal.
Premiera filmu odbyła się 7 września 2002 podczas 27. Międzynarodowego Festiwau Filmowego w Toronto. Trzy tygodnie później, 30 września, obraz trafił do kin na terenie Francji.
Fabuła.
Film opisuje historię kosmetyczki Rose (Juliette Binoche), która właśnie rozstała się z partnerem i jedzie do Meksyku w poszukiwaniu nowej pracy. Szef kuchni Félix (Jean Reno) powraca ze Stanów, aby odnaleźć kobietę, którą wciąż kocha. Oboje spotykają się na paryskim lotnisku. Rose jest pełną pasji ekstrawertyczką, a Félix małomównym introwertykiem. Niechęć rodzi się między nimi natychmiast, jednak strajk obsługi i fatalna pogoda zmuszają ich do dłuższej interakcji i współdzielenia ostatniego pokoju w lotniskowym hotelu.
Odbiór.
Krytyka.
Film "Mężczyzna moich marzeń" spotkał się z mieszaną reakcją krytyków. W serwisie Rotten Tomatoes 57% z sześćdziesięciu dziewięciu recenzji filmu jest pozytywne (średnia ocen wyniosła 5,86 na 10). Na portalu Metacritic średnia ocen z 28 recenzji wyniosła 53 punkty na 100.

</doc>
<doc id="4909757" url="https://pl.wikipedia.org/wiki?curid=4909757" title="Pogorzelica Sandra">
Pogorzelica Sandra

Pogorzelica Sandra – przystanek kolejowy w Pogorzelicy, w województwie zachodniopomorskim, w Polsce. Przystanek powstał w 2017 na tyłach kompleksu wczasowego Sandra Spa, który współfinansował budowę przystanku.

</doc>
<doc id="4909758" url="https://pl.wikipedia.org/wiki?curid=4909758" title="Aleksandr Juniow">
Aleksandr Juniow

Aleksandr Pietrowicz Juniow (ros. Александр Петрович Юнёв, ur. 28 września 1924 we wsi Krasawka w kantonie fiodorowskim w Niemieckiej Nadwołżańskiej ASRR (obecnie w rejonie fiodorowskim w obwodzie saratowskim), zm. 18 lutego 1952) – radziecki wojskowy, Bohater Związku Radzieckiego (1945).
Życiorys.
Skończył niepełną szkołę średnią. Od sierpnia 1942 uczestniczył w wojnie z Niemcami, walcząc na Froncie Zachodnim, Południowo-Zachodnim, Woroneskim, 1, 2 i 3 Ukraińskim. Brał udział w bitwie pod Stalingradem i Kurskiem, walkach o Ukrainę, Mołdawię, Rumunię i Węgry. Pięciokrotnie był ciężko ranny: 12 grudnia 1942, 6 sierpnia 1943, 17 stycznia 1944, 30 stycznia i 17 marca 1945. W marcu 1945 jako dowódca działonu 2 gwardyjskiego pułku powietrznodesantowego 3 Gwardyjskiej Dywizji Powietrznodesantowej brał udział w walkach w rejonie jeziora Balaton. Gdy dwa niemieckie bataliony i 7 czołgów zaatakowało pozycję radzieckiego pułku, Juniow zabił wielu niemieckich żołnierzy, odpierając atak. 10 marca wraz z plutonem odpierał kolejny niemiecki kontratak, zadając wrogowi duże straty. Po wojnie ukończył szkołę wojsk pancernych, służył w Centralnej Grupie Wojsk. Został pochowany na centralnym cmentarzu w Wiedniu.
Odznaczenia.
I medale.

</doc>
<doc id="4909760" url="https://pl.wikipedia.org/wiki?curid=4909760" title="Spółgłoska dwuwargowa uderzeniowa">
Spółgłoska dwuwargowa uderzeniowa

Spółgłoska dwuwargowa uderzeniowa – rodzaj dźwięku mowy, spotykany w niektórych językach. W Międzynarodowym alfabecie fonetycznym jest oznaczana symbolem [].

</doc>
<doc id="4909761" url="https://pl.wikipedia.org/wiki?curid=4909761" title="Grupa WP">
Grupa WP



</doc>
<doc id="4909762" url="https://pl.wikipedia.org/wiki?curid=4909762" title="Krzysztof Olszowski">
Krzysztof Olszowski

Krzysztof Olszowski herbu Prus II (zm. 1673) – stolnik sieradzki w latach 1670–1673, podczaszy wieluński w latach 1658–1670.
Był elektorem Michała Korybuta Wiśniowieckiego z województwa sieradzkiego i ziemi wieluńskiej w 1669 roku.

</doc>
<doc id="4909764" url="https://pl.wikipedia.org/wiki?curid=4909764" title="Wirtualna Polska Media">
Wirtualna Polska Media



</doc>
<doc id="4909765" url="https://pl.wikipedia.org/wiki?curid=4909765" title="Władimir Pikałow">
Władimir Pikałow

Władimir Karpowicz Pikałow (ros. Владимир Карпович Пикалов, ur. 15 września 1924 w Armawirze, zm. 29 marca 2003 w Moskwie) – szef Wojsk Chemicznych Ministerstwa Obrony ZSRR, generał pułkownik, Bohater Związku Radzieckiego (1986).
Życiorys.
Skończył 9 klas szkoły średniej. W czerwcu 1941 został powołany do Armii Czerwonej, w lutym 1942 ukończył rostowską szkołę artylerii. Od marca 1942 walczył kolejno na Froncie Zachodnim, Stalingradzkim, Dońskim, Stepowym i 2 Białoruskim. Brał udział w bitwie pod Moskwą, operacji woronesko-woroszyłowgradzkiej, bitwie pod Stalingradem i Kurskiem, operacji białoruskiej i innych walkach. W lipcu 1944 został lekko ranny, a w marcu 1945 ciężko. Za zasługi bojowe został odznaczony trzema orderami i wieloma medalami. Po wojnie służył w wojskach chemicznych, w 1952 ukończył Wojskową Akademię Obrony Chemicznej im. Woroszyłowa. Od 1949 należał do WKP(b), w 1968 ukończył Wojskową Akademię Sztabu Generalnego Sił Zbrojnych ZSRR i został zastępcą naczelnika Wojskowej Akademii Obrony Chemicznej, a w 1969 naczelnikiem Wojsk Chemicznych Ministerstwa Obrony ZSRR. Pełnił tę funkcję również podczas katastrofy w Czarnobylu 26 kwietnia 1986. Za udział w likwidacji skutków tej katastrofy otrzymał tytuł Bohatera Związku Radzieckiego. Na początku 1989 został zwolniony ze służby. Został pochowany na Cmentarzu Dońskim.
Odznaczenia i nagrody.
I inne.

</doc>
<doc id="4909766" url="https://pl.wikipedia.org/wiki?curid=4909766" title="Harale">
Harale

Harale () – wieś w Rumunii, w okręgu Covasna, w gminie Ghelința. W 2011 roku liczyła 215 mieszkańców.

</doc>
<doc id="4909767" url="https://pl.wikipedia.org/wiki?curid=4909767" title="Sowia Przełęcz">
Sowia Przełęcz

Sowia Przełęcz (cz. "Sovi Sedlo") – przełęcz w Karkonoszach rozdzielająca wzniesienia Skalny Stół w Kowarskim Grzbiecie i Czarną Kopę w Czarnym Grzbiecie. Jest usytuowana na wysokości 1164 m n.p.m..
Przełęcz jest zbudowana z łupków łyszczykowych. Jest częściowo zalesiona lasem regla górnego. Na przełęczy rozpoczyna się stroma Sowia Dolina, którą płynie potok Niedźwiada.

</doc>
<doc id="4909768" url="https://pl.wikipedia.org/wiki?curid=4909768" title="Violett Beane">
Violett Beane

Violett Beane (ur. 18 maja 1996 w St. Petersburgu na Florydzie) – amerykańska aktorka, która wystąpiła m.in. w serialach "Flash", "Pozostawieni" i "God Friended Me".

</doc>
<doc id="4909769" url="https://pl.wikipedia.org/wiki?curid=4909769" title="Spółgłoska uderzeniowa wargowo-zębowa">
Spółgłoska uderzeniowa wargowo-zębowa

Spółgłoska uderzeniowa wargowo-zębowa – rodzaj dźwięku mowy, spotykany w niektórych językach. W Międzynarodowym alfabecie fonetycznym jest oznaczana symbolem [].

</doc>
<doc id="4909771" url="https://pl.wikipedia.org/wiki?curid=4909771" title="ⱱ">
ⱱ



</doc>
<doc id="4909772" url="https://pl.wikipedia.org/wiki?curid=4909772" title="ⱱ̟">
ⱱ̟



</doc>
<doc id="4909773" url="https://pl.wikipedia.org/wiki?curid=4909773" title="ɺ">
ɺ



</doc>
<doc id="4909777" url="https://pl.wikipedia.org/wiki?curid=4909777" title="CWOL">
CWOL



</doc>
<doc id="4909778" url="https://pl.wikipedia.org/wiki?curid=4909778" title="Michaił Parsegow">
Michaił Parsegow

Michaił (Mikael) Artiemjewicz Parsegow (orm. Միքայել Պարսեղով, ros. Михаил (Микаел) Артемьевич Парсегов; ur. we wsi Madatkent (obecnie Kołchozaszen) w Górskim Karabachu, zm. 27 kwietnia 1964 w Leningradzie) – radziecki generał pułkownik artylerii, Bohater Związku Radzieckiego (1940).
Życiorys.
Urodził się w ormiańskiej rodzinie. W wieku 12 lat został osierocony, po czym wyjechał do Azji Środkowej w poszukiwaniu pracy. W 1916 został powołany do rosyjskiej armii, brał udział w I wojnie światowej na Froncie Kaukaskim. W 1918 ochotniczo wstąpił do nowo utworzonej Armii Czerwonej i został członkiem RKP(b), od listopada 1918 do listopada 1919 walczył z basmaczami na Froncie Turkiestańskim, później walczył w Emiracie Buchary przeciwko grupom popierającym emira. W 1922 skończył kursy dowódców artylerii w Taszkencie, później służył w Leningradzkim Okręgu Wojskowym, w 1926 ukończył kursy doskonalenia kadry dowódczej i został dowódcą baterii w 13 pułku piechoty. W marcu 1928 został dowódcą dywizjonu pułku artylerii ciężkiej, w sierpniu 1930 dowódcą 5 samodzielnego terytorialnego dywizjonu w Nadwołżańskim Okręgu Wojskowym, a w listopadzie 1931 dowódcą i komisarzem 57 pułku artylerii Zabajkalskiego Okręgu Wojskowego. W 1936 ze złotym medalem ukończył Akademię Wojskową im. Frunzego i został dowódcą 69 pułku artylerii ciężkiej w 19 Korpusu Piechoty, a w lipcu 1937 naczelnikiem artylerii Leningradzkiego Okręgu Wojskowego. Brał udział w wojnie z Finlandią jako dowódca artylerii 7 Armii w stopniu komdiwa, przyczyniając się do przełamania fińskiej obrony i linii Mannerheima na początku marca 1940. Za zasługi bojowe w wojnie zimowej otrzymał tytuł Bohatera Związku Radzieckiego.
W lipcu 1940 został generalnym inspektorem artylerii Armii Czerwonej, a na początku czerwca 1941 naczelnikiem artylerii Kijowskiego Specjalnego Okręgu Wojskowego. Po ataku Niemiec na ZSRR był zastępcą dowódcy i jednocześnie naczelnikiem artylerii Frontu Południowo-Zachodniego. Brał udział m.in. w operacji jeleckiej i barwienkowsko-łozowskiej w grudniu 1941 i w styczniu 1942, w których się wyróżnił. Od stycznia do lipca 1942 był dowódcą 40 Armii na Froncie Południowo-Zachodnim i od maja 1942 Briańskim, w lipcu 1942 został mianowany dowódcą artylerii Frontu Dalekowschodniego. W wojnie z Japonią w 1945 był naczelnikiem artylerii 2 Frontu Dalekowschodniego, wnosząc duży wkład w rozbicie Armii Kwantuńskiej. Brał udział w zajęciu Harbinu i innych miast i miejscowości w Chinach, a także południowej części Sachalina i Kuryli. Po wojnie dowodził artylerią Dalekowschodniego Okręgu Wojskowego, we wrześniu 1946 został zastępcą dowódcy artylerii w Północnej Grupie Wojsk w Polsce. W 1948 ukończył wyższe kursy akademickie przy Wyższej Akademii Wojskowej im. Woroszyłowa i został dowódcą artylerii Białoruskiego, a w czerwcu 1954 Leningradzkiego Okręgu Wojskowego. Od sierpnia 1961 był naczelnikiem wydziału w Wojskowej Akademii Artylerii im. Kalinina.
Odznaczenia.
I medale.

</doc>
<doc id="4909780" url="https://pl.wikipedia.org/wiki?curid=4909780" title="Terebiszcze">
Terebiszcze

Terebiszcze (; ) – wieś na Białorusi, w obwodzie brzeskim, w rejonie stolińskim, w sielsowiecie Widzibór.
W przeciwieństwie do sąsiednich wsi, zamieszkanych przez szlachtę zaściankową, w Terebiszczach mieszkali chłopi. W dwudziestoleciu międzywojennym leżały w Polsce, w województwie poleskim, w powiecie stolińskim, w gminie Stolin. Po II wojnie światowej w granicach Związku Sowieckiego. Od 1991 w niepodległej Białorusi.

</doc>
<doc id="4909782" url="https://pl.wikipedia.org/wiki?curid=4909782" title="Demokrat Leonow">
Demokrat Leonow

Demokrat Władimirowicz Leonow (ros. Демократ Владимирович Леонов, ur. 1 kwietnia 1926 w Baku, zm. 15 marca 1969 na rzece Ussuri) – radziecki pułkownik wojsk pogranicznych, uhonorowany pośmiertnie tytułem Bohatera Związku Radzieckiego (1969).
Życiorys.
Urodził się w rosyjskiej rodzinie pogranicznika. Do 1943 skończył 9 klas szkoły w Archangielsku, później pracował jako kontroler celny. Od 1943 służył w Wojskach Pogranicznych NKWD, w 1945 ukończył wojskową szkołę pograniczną NKWD i ochrony granic ZSRR Zakaukazia w mieście Ordżonikidze (obecnie Władykaukaz), a w 1954 ukończył Wojskowy Instytut MWD. Był szefem sztabu oddziału pogranicznego Zakaukaskiego Okręgu Pogranicznego, w 1968 otrzymał stopień pułkownika i został przeniesiony do miasta Iman (obecnie Dalnierieczensk) w Kraju Nadmorskim jako naczelnik 57 oddziału pogranicznego KGB. Podczas konfliktu nad Ussuri z Chinami, 15 marca 1969 prowadząc grupę czołgistów (T-62) brał udział w odpieraniu zbrojnego ataku chińskich sił na wyspie Damanskij na rzece Ussuri. Jego czołg został trafiony z granatnika, a on sam został ranny. Zdołał opuścić uszkodzony czołg, jednak trafił go chiński strzelec, zabijając go strzałem w serce. 21 marca 1969 Prezydium Rady Najwyższej ZSRR pośmiertnie przyznało mu tytuł Bohatera Związku Radzieckiego i Order Lenina. Był także odznaczony medalami.

</doc>
<doc id="4909783" url="https://pl.wikipedia.org/wiki?curid=4909783" title="Vilnis Pirtnieks">
Vilnis Pirtnieks

Vilnis Pirtnieks (ur. 1938) – radziecki (łotewski) kierowca wyścigowy.
Życiorys.
Rywalizował w sportach wodnych, a w sportach motorowych zadebiutował w 1975 roku podczas zawodów Dzintara Volga na torze Biķernieki. Ścigał się wówczas Estonią 18. W 1977 roku Łotysz zadebiutował w mistrzostwach ZSRR Formuły 3, zajmując piętnaste miejsce w klasyfikacji. W 1978 roku zmienił pojazd na Estonię 18M z silnikiem Łady. W 1981 roku Pirtnieks zdobył mistrzostwo Łotewskiej Formuły 3. Po 1984 roku zakończył karierę.

</doc>
<doc id="4909785" url="https://pl.wikipedia.org/wiki?curid=4909785" title="Tulen Kabiłow">
Tulen Kabiłow

Tulen Kabiłow (ros. Тулен Кабилов, ur. 1917 w aule Asy-Saga obecnie w obwodzie ałmaackim, zm. 10 kwietnia 1945 k. Królewca) – radziecki wojskowy, sierżant, uhonorowany pośmiertnie tytułem Bohatera Związku Radzieckiego (1945).
Życiorys.
Urodził się w kazachskiej rodzinie chłopskiej. Wcześnie został osierocony, wychowywał się w rodzinie starszej siostry. Miał wykształcenie niepełne średnie, po ukończeniu kursów w Ałma-Acie pracował jako rachmistrz w kołchozie. Od 1940 należał do WKP(b). W 1942 został powołany do Armii Czerwonej, od maja 1942 uczestniczył w wojnie z Niemcami. Walczył pod Stalingradem, nad Donem i na Lewobrzeżnej Ukrainie oraz w krajach bałtyckich. W 1945 był dowódcą drużyny 72 gwardyjskiego pułku piechoty 24 Gwardyjskiej Dywizji Piechoty 43 Armii 3 Frontu Białoruskiego w stopniu sierżanta. 8 kwietnia 1945 brał udział w szturmie Królewca, podczas którego zniszczył granatem karabin maszynowy wroga. 10 kwietnia podczas odpierania kontrataku wroga trafił granatem działo samobieżne wroga, jednak sam zginął.
Odznaczenia.
I inne.

</doc>
<doc id="4909786" url="https://pl.wikipedia.org/wiki?curid=4909786" title="Philippe Rondot">
Philippe Rondot

Philippe Rondot (ur. 5 października 1936 w Nancy, zm. 31 grudnia 2017 w Fléty) – francuski generał, wieloletni pracownik wywiadu. Współpracował zarówno z wywiadem krajowym DST, jak i zagranicznym DGSE – dwoma tradycyjnie konkurującymi służbami.
Wczesne życie.
Philippe Rondot urodził się w Nancy w 1936 r. W 1965 r. Ukończył École Spéciale Militaire de Saint-Cyr.
Kariera.
Rondot wstąpił do SDECE (przodek obecnego DGSE) w 1965 roku, a pod koniec lat 70. dołączył do DST. Brał udział w schwytaniu „Szakala” w Sudanie w 1994 roku.
W trakcie swojej kariery prowadził szczegółowy dziennik w którym notował tajne informacje dotyczące działań francuskiego wywiadu oraz podsumowania poufnych rozmów dotczących się na najwyższych szczeblach władzy. Zostały one zajęte przez francuski wymiar sprawiedliwości na potrzeby śledztwa związanego z aferą Clairstream, a we wrześniu 2009 zostały opublikowane przez "Libération".
Rondot został Wielkim Oficerem Legii Honorowej w 2006 roku.
Śmierć.
Rondot zmarł 31 grudnia 2017 r. w swojej posiadłości w Fléty.

</doc>
<doc id="4909787" url="https://pl.wikipedia.org/wiki?curid=4909787" title="Pleskawica">
Pleskawica

Pleskawica, pljeskavica (serb. "пљескавица", chorw. "pljeskavica", od "pljeskati / пљескати" – klaskać, plaskać, klepać) – kotlet z mielonego mięsa prażony na ruszcie, popularny zwłaszcza w krajach zachodniobałkańskich.
Oryginalne pochodzenie wywodzone jest z kuchni serbskiej, ale jako specyficzne danie szeroko rozpowszechniło się poza Chorwacją i Bośnią także w innych krajach dawnej Jugosławii (Czarnogórze, Kosowie, Macedonii, Słowenii); spotykane jest też w Albanii, Bułgarii i Rumunii (Banat).
Tradycyjną pleskawicę przyrządza się z mieszanki co najmniej dwóch mięs (jagnięciny lub baraniny, wołowiny, cielęciny, wieprzowiny), z dodatkiem cebuli i przypraw. Niekiedy do masy tej dodaje się smalec i tartą bułkę. Pieczona jest na ruszcie (grillu) w postaci plackowatych kotletów i zwykle podawana z pastą ajwar, świeżym kajmakiem lub pieczywem typu pita (bośniacka "lepinja").
Ze względu na ich specyfikę najbardziej znane są jej odmiany pochodzące z południowej Serbii. Przede wszystkim renomowana "Leskovačka pljeskavica" z mięsa wołowego (lub wieprzowego) z dodatkiem cebuli i posypywana ostrą papryką. "Šarska pljeskavica" z wołowiny wyróżnia się dodatkiem pikantnego kaszkawału, "hajdučką pljeskavicę" cechuje połączenie wołowiny z wędzoną wieprzowiną, a "Vranjska pljeskavica" przyrządzana jest wyłącznie z mięsa wieprzowego. Za najpopularniejszą uznawana jest "gurmanska pljeskavica" z kaszkawałem i boczkiem lub szynką oraz niewielkim dodatkiem posiekanej ostrej papryki.
W Bośni pleskawica sporządzana jest wyłącznie z wołowiny ze względu na muzułmański zakaz spożywania mięsa wieprzowego.
Wraz z jugosłowiańską emigracją zarobkową w minionych dziesięcioleciach danie to pojawiło się również w jadłospisie Austrii, Niemiec i Szwecji.

</doc>
<doc id="4909788" url="https://pl.wikipedia.org/wiki?curid=4909788" title="Ghidfalău (gmina)">
Ghidfalău (gmina)

Ghidfalău – gmina w Rumunii, w okręgu Covasna. Obejmuje miejscowości Angheluș, Fotoș, Ghidfalău i Zoltan. W 2011 roku liczyła 2660 mieszkańców.

</doc>
<doc id="4909791" url="https://pl.wikipedia.org/wiki?curid=4909791" title="Angheluș">
Angheluș

Angheluș () – wieś w Rumunii, w okręgu Covasna, w gminie Ghidfalău. W 2011 roku liczyła 683 mieszkańców.

</doc>
<doc id="4909792" url="https://pl.wikipedia.org/wiki?curid=4909792" title="Biskupi Sicuani">
Biskupi Sicuani

Biskupi Sicuani – biskupi diecezjalni prefektury terytorialnej, a od 2020 diecezji Sicuani.

</doc>
<doc id="4909793" url="https://pl.wikipedia.org/wiki?curid=4909793" title="Fotoș">
Fotoș

Fotoș () – wieś w Rumunii, w okręgu Covasna, w gminie Ghidfalău. W 2011 roku liczyła 368 mieszkańców.

</doc>
<doc id="4909794" url="https://pl.wikipedia.org/wiki?curid=4909794" title="Ghidfalău">
Ghidfalău

Ghidfalău () – wieś w Rumunii, w okręgu Covasna, w gminie Ghidfalău. W 2011 roku liczyła 1164 mieszkańców.

</doc>
<doc id="4909795" url="https://pl.wikipedia.org/wiki?curid=4909795" title="Humberto Requena">
Humberto Requena

Humberto „Bert” Requena Jr. (ur. 13 lipca 1986 w Santa Elena) – belizeński piłkarz występujący na pozycji lewego obrońcy lub pomocnika, reprezentant kraju, obecnie zawodnik Belmopan Bandits.
Kariera klubowa.
Requena pochodzi z miasta Santa Elena, a karierę piłkarską rozpoczynał w sąsiadującej miejscowości San Ignacio w klubie Hankook Verdes. Wywalczył z nim dwa tytuły mistrza Belize (2007/2008, 2014/2015 Closing), wicemistrzostwo Belize (2009 Spring) oraz superpuchar Belize (2008). W 2015 roku przeniósł się do stołecznej drużyny Belmopan Bandits FC. Zdobył z nią pięć mistrzostw Belize (2015/2016 Closing, 2016/2017 Opening, 2016/2017 Closing, 2017/2018 Closing, 2018/2019 Opening) oraz trzy wicemistrzostwa Belize (2017/2018 Opening, 2018/2019 Closing, 2019/2020 Opening).
Kariera reprezentacyjna.
W seniorskiej reprezentacji Belize Requena zadebiutował za kadencji selekcjonera Vincenzo Alberto Annese, 10 października 2019 w przegranym 0:4 meczu z Saint Kitts i Nevis w ramach Ligi Narodów CONCACAF.

</doc>
<doc id="4909798" url="https://pl.wikipedia.org/wiki?curid=4909798" title="Säkkijärven polkka">
Säkkijärven polkka

Säkkijärvi polka ("pol. Polka z Säkkijärvi") – fińska piosenka, znana głównie z pełnienia roli sygnału interferencyjnego podczas rozminowywania Wyborga w 1940 roku. 
Jej melodia powstała w Säkkijärvi, które zostało utracone na rzecz ZSRR podczas wojny zimowej, do czego nawiązuje warstwa liryczna utworu powstała już po cesji tamtych obszarów. 
Polka ta była wykorzystywana jako jeden z możliwych sygnałów na pierwszych telefonach Nokia.

</doc>
<doc id="4909799" url="https://pl.wikipedia.org/wiki?curid=4909799" title="Zoltan (wieś)">
Zoltan (wieś)

Zoltan () – wieś w Rumunii, w okręgu Covasna, w gminie Ghidfalău. W 2011 roku liczyła 445 mieszkańców.

</doc>
<doc id="4909800" url="https://pl.wikipedia.org/wiki?curid=4909800" title="Friedrich Ludwig Kirchhoff">
Friedrich Ludwig Kirchhoff

Friedrich Ludwig Kirchhoff (ur. przypuszczalnie ok. lat 50. XVIII w., zm. na pocz. XIX w.) – rytownik niemiecki działający w Szczecinie, twórca wedut. Być może wykształcenie artystyczne zdobywał w Berlinie. Obecny w mieście podczas pożaru szczecińskiego kościoła Mariackiego 9 lipca 1789. Współcześnie uznawany za osobę zatrudnianą przez magistrat, z zadaniem dokumentowania zarówno obrazu miasta, jak i jego budowli i wydarzeń z nimi związanych. Warsztatowo jego przedstawienia są dobre, wykonywał je z umiejętnym zastosowaniem perspektywy. Twórczość ukierunkowana na szczegółowość (szczególnie w wedutach) i wierność rzeczywistemu wyglądowi obiektów miejskich, wartościowa także dlatego, że przedstawia tę szczecińską architekturę z ostatniej ćwierci XVIII w., która jest skądinąd nieznana.
Autor siedmiu znanych, wykonanych przez niego i sygnowanych przedstawień, mających charakter rycin warsztatowych:

</doc>
<doc id="4909803" url="https://pl.wikipedia.org/wiki?curid=4909803" title="Piotr Babak">
Piotr Babak

Piotr Korniejewicz Babak (ros. Пётр Корнеевич Бабак, ur. we wsi Kostianiec w powiecie starokonstantynowskim w guberni wołyńskiej (obecnie w rejonie starokonstantynowskim w obwodzie chmielnickim), zm. 22 lutego 1992 w Kiszyniowie) – radziecki wojskowy, pułkownik, Bohater Związku Radzieckiego (1944).
Życiorys.
Urodził się w wielodzietnej (9 dzieci) biednej ukraińskiej rodzinie chłopskiej. Po ukończeniu 7-letniej szkoły pracował w kołchozie w rodzinnej wsi, w 1935 ukończył technikum pedagogiczne w mieście Proskurow (obecnie Chmielnicki), po czym pracował jako nauczyciel we wsi Seredincy w rejonie szepetowskim. W październiku 1936 został powołany do Armii Czerwonej, w 1939 ukończył kijowską szkołę piechoty. Brał udział w wojnie z Finlandią, za okazane w niej męstwo został odznaczony orderem. Od 1940 należał do WKP(b). Od 22 czerwca 1941 uczestniczył w wojnie z Niemcami, walczył na Froncie Południowo-Zachodnim jako szef sztabu batalionu powietrznodesantowego, biorąc udział w walkach obronnych na Ukrainie. We wrześniu 1941 został odwołany z frontu i skierowany na szkolenie, w 1942 ukończył kursy dowódców pułków piechoty. Od marca do maja 1942 walczył na Froncie Północno-Zachodnim, we wrześniu 1942 został zastępcą dowódcy 114 gwardyjskiego pułku piechoty 37 Gwardyjskiej Dywizji Piechoty w 4 Armii Pancernej i 62 Armii na Froncie Stalingradzkim. Brał udział w bitwie pod Stalingradem i później w dalszych walkach na Froncie Zachodnim, 14 lipca 1943 został ranny. Od września 1943 do końca wojny dowodził 479 pułkiem piechoty w 149 Dywizji w składzie 65, 13 i 3 Gwardyjskiej Armii na Froncie Centralnym, od października 1943 Białoruskim i od grudnia 1943 1 Ukraińskim. 15/16 października 1943 brał udział w forsowaniu Dniepru w obwodzie homelskim; za zasługi bojowe w bitwie o Dniepr został przedstawiony do odznaczenia tytułem Bohatera Związku Radzieckiego. Uczestniczył w operacji homelsko-rzeczyskiej (listopad 1943), operacji kijowskiej (listopad-grudzień 1943), operacji żytomiersko-berdyczowskiej (grudzień 1943-styczeń 1944), korsuń-szewczenkowskiej (luty 1944) i proskurowsko-czerniowieckiej (marzec-kwiecień 1944). Szczególnie wyróżnił się w operacji lwowsko-sandomierskiej. W nocy na 1 sierpnia 1944 dowodzony przez niego pułk sforsował Wisłę w okolicach Dębna w powiecie opatowskim, następnie odpierał niemieckie kontrataki, zajmując przyczółek. Zimą 1945 brał udział w operacji wiślańsko-odrzańskiej, zadając wrogowi duże straty. W 1949 ukończył Akademię Wojskową im. Frunzego, w 1956 zakończył służbę w stopniu pułkownika.
Odznaczenia.
I inne.

</doc>
<doc id="4909805" url="https://pl.wikipedia.org/wiki?curid=4909805" title="Nana-Yaw Amankwah-Mensah">
Nana-Yaw Amankwah-Mensah



</doc>
<doc id="4909808" url="https://pl.wikipedia.org/wiki?curid=4909808" title="Mariusz Kicia">
Mariusz Kicia

Mariusz Artur Kicia (ur. 3 marca 1973) – polski ekonomista, doktor habilitowany nauk ekonomicznych, dziekan Wydziału Ekonomicznego UMCS.
Życiorys.
Absolwent I Liceum Ogólnokształcącego im. Stanisława Staszica w Lublinie. W 1997 ukończył Ekonomię na Wydziale Ekonomicznym UMCS, a w 1999 Matematykę na Wydziale Matematyki i Fizyki UMCS. Od 1997 zatrudniony w Zakładzie Gospodarki Rynkowej (obecnie Katedra Bankowości i Rynków Finansowych) na Wydziale Ekonomicznym UMCS. Stopień doktora nauk ekonomicznych uzyskał w 2004 na UMCS na podstawie pracy pt. „Wpływ nowych informacji na kursy akcji notowane na Giełdzie Papierów Wartościowych w Warszawie S.A.”. Stopień doktora habilitowanego nauk ekonomicznych uzyskał na UMCS w 2020 na podstawie pracy pt. „Behawioralne uwarunkowania dynamiki cen akcji. Od inwestora do rynku”. Od 1 września 2020 dziekan Wydziału Ekonomicznego UMCS. Autor ponad 70 artykułów z zakresu rynków kapitałowych.
Oprócz działalności naukowej, jest też prezesem zarządu Account Doradztwo Gospodarcze Sp. z o.o. Jest przewodniczącym rady nadzorczej Syntea S.A. Pełnił funkcję członka rad nadzorczych: LubMAN UMCS sp. z o.o., FAWAG Lubelskie Fabryki Wag S.A., Interbud-Lublin S.A.

</doc>
<doc id="4909809" url="https://pl.wikipedia.org/wiki?curid=4909809" title="Ebru Timtik">
Ebru Timtik

Ebru Timtik (ur. 1978, zm. 27 sierpnia 2020 w Stambule) – kurdyjsko-turecka prawnik, która zmarła po 238 dniach strajku głodowego, w czasie którego domagała się uczciwego procesu.
Biografia.
Ebru Timtik była w grupie 18 prawników reprezentujących klientów krytycznych wobec tureckiego rządu, których aresztowano we wrześniu 2017 roku. W marcu 2019 roku turecki sąd uznał prawników za winnych członkostwa lub stowarzyszenia z nielegalną organizacją – Rewolucyjną Partią i Frontem Wyzwolenia i skazał na kary długoletniego więzienia. Ebru Timtik została skazana na 13,5 roku więzienia. Timtik złożyła odwołanie, gdy to nie przyniosło skutku, podjęła decyzję o strajku głodowym. Rozpoczynając go 2 stycznia 2020 roku. 30 lipca Ebru Timtik i Aytaç Unsal (prawnik skazany na 10,5 roku więzienia, który rozpoczął strajk głodowy miesiąc po Timtik) trafili do szpitali w Stambule. Ebru Timtik zmarła 27 sierpnia, ważąc 30 kilogramów. Jej pogrzeb odbył się 30 sierpnia. Ebru Timtik jest czwartym tureckim więźniem w tym roku, który zmarł w wyniku podjęcia strajku głodowego. Pozostali zmarli to: Helin Bölek i Ibrahim Gökçek (członkowie zespołu muzycznego Grup Yorum) oraz Mustafa Koçak.

</doc>
<doc id="4909810" url="https://pl.wikipedia.org/wiki?curid=4909810" title="Achmatger Gardapchadze">
Achmatger Gardapchadze

Achmatger Buchułowicz Gardapchadze (gruz. ახმათგერ ბუხულის ძე გარდაფხაძე, ros. Ахматгер Бухулович Гардапхадзе, ur. 15 maja 1943 we wsi Leuszeri w rejonie Lentechi) – pilot instruktor załogi samolotu Tu-134 tbiliskiego przedsiębiorstwa lotniczego, Bohater Związku Radzieckiego (1984).
Życiorys.
Urodził się w gruzińskiej rodzinie chłopskiej. Miał wykształcenie średnie. W 1976 został członkiem KPZR. Jako pilot instruktor załogi samolotu Tu-134 lotnictwa cywilnego tbiliskiego przedsiębiorstwa lotniczego 18 listopada 1983 w charakterze dowódcy załogi wykonał lot na trasie Tbilisi-Batumi-Kijów-Leningrad z 57 pasażerami i 7 członkami załogi na pokładzie. Podczas lotu samolot został uprowadzony przez 9 uzbrojonych ludzi, którzy zabili trzech członków załogi i zażądali zmiany kursu i lądowania na Cyprze. Wówczas Gardapchadze zachowując zimną krew strzelił z broni osobistej do terrorystów. 19 listopada w Tbilisi miała miejsce zbrojna operacja mająca na celu uwolnienie zakładników. Jeden terrorysta został zastrzelony, drugi sam się zastrzelił. Po 6 godzinach i 55 minutach operacji grupa przestępców została zatrzymana, a pasażerowie uwolnieni. Za męstwo i heroizm okazane podczas uprowadzenia samolotu Gardapchadze otrzymał tytuł Bohatera Związku Radzieckiego i Order Lenina decyzją Prezydium Rady Najwyższej ZSRR z 6 lutego 1984.

</doc>
<doc id="4909813" url="https://pl.wikipedia.org/wiki?curid=4909813" title="Ottavia Piccolo">
Ottavia Piccolo

Ottavia Piccolo (ur. 9 października 1949 w Bolzano) – włoska aktorka filmowa, teatralna i telewizyjna. Od kinowego debiutu w "Lamparcie" (1963) Luchina Viscontiego wystąpiła w ponad 60 filmach i serialach telewizyjnych. Za rolę w filmie "Metello" (1970) Maura Bologniniego otrzymała nagrodę dla najlepszej aktorki na 23. MFF w Cannes.

</doc>
<doc id="4909816" url="https://pl.wikipedia.org/wiki?curid=4909816" title="Katolicka Partia Ludowa">
Katolicka Partia Ludowa

Katolicka Partia Ludowa (niderl. "Katholieke Volkspartij", KVP) – partia polityczna w Holandii w latach 1945-1980.
Historia.
Partia powstała 22 grudnia 1945 zastępując Rzymskokatolicką Partię Stanu. Wchodziła w koalicje rządowe, a spośród dziesięciu premierów (do 1977) pięciu było przedstawicielami KVP. Na skutek postępującego procesu laicyzacji życia politycznego, partie konfesjonalne w tym KVP zaczęły się radykalizować, co w efekcie przełożyło się na ich spadek poparcia. W 1976 Katolicka Partia Ludowa wraz z kalwińską Partią Antyrewolucyjną i protestancką Chrześcijańską Unią Historyczną zawarły przedwyborczy sojusz, który ostatecznie zakończył się powstaniem 11 października 1980 Apelu Chrześcijańsko-Demokratycznego.

</doc>
<doc id="4909817" url="https://pl.wikipedia.org/wiki?curid=4909817" title="Adolfo Obiang Bikó">
Adolfo Obiang Bikó

Adolfo Obiang Bikó (ur. 30 kwietnia 1940) – polityk i pisarz z Gwinei Równikowej.
Pochodzi z wpływowej rodziny ze znaczącym śladem w historii Gwinei, sięgającym początków obecności Hiszpanów w Zatoce Gwinejskiej. Jego dziadek, Ngwanza, był najwyższym wodzem Fangów w kontynentalnej części obecnej Gwinei Równikowej. Wraz z królem Corisco Bonkoro I był również stroną rozlicznych porozumień traktatowych z mocarstwami europejskimi, przede wszystkim z Hiszpanią i Wielką Brytanią. Jego pradziadek natomiast, Obama-Nveiñg, był jednym z przywódców zbrojnego oporu Fangów wobec obecności kolonialnej i został stracony przez Hiszpanów w Puerto Iradier w pierwszej części XIX wieku.
Niejako w zgodzie z rodzinnymi tradycjami wcześnie zaangażował się w rodzący się w Gwinei Hiszpańskiej ruch niepodległościowy. Był członkiem "Mutualidad Guineana", stowarzyszenia utworzonego przez gwinejskich uchodźców politycznych w Gabonie, uznawanego za zaczątek późniejszego Ruchu Wyzwolenia Narodowego Gwinei Równikowej ("Movimiento Nacional de Liberación de Guinea Ecuatorial", MONALIGE). Zaangażowany następnie czynnie w działalność tej partii, wchodził w skład sekcji zagranicznej jej komitetu wykonawczego. Był jej delegatem na szczyty Organizacji Jedności Afrykańskiej, reprezentował też MONALIGE w Demokratycznej Republice Konga (1964). Oddelegowany przez partię do dalszej aktywności międzynarodowej, był jej obserwatorem politycznym przy ONZ w Nowym Jorku i w USA (1965-1966). Brał udział w pracach Konferencji Konstytucyjnej Gwinei Równikowej, jako reprezentant kierownictwa MONALIGE. Był też jednym z sygnatariuszy artykułów niepodległości młodego kraju.
Jeden z najwcześniejszych przywódców opozycji wobec rządów prezydentów Macíasa Nguemy i Obianga Nguemy Mbasogo, w 1970 był współzałożycielem i stanął na czele Frontu Wyzwolenia Gwinei Równikowej ("Frente de Liberación de Guinea Ecuatorial", FRELIGE). Od dekad przebywa na emigracji politycznej, od 2003 mieszka w Stanach Zjednoczonych, posiada również amerykański paszport. Pozostaje przewodniczącym MONALIGE.
Jest autorem licznych książek, tak w języku hiszpańskim jak i w języku angielskim, w tym "Fernando Poo, the Myth of Spanish Colonialism." (1994), "Equatorial Guinea from Spanish Colonialism to the Discovery of Oil. A Personal Account." (2000), "Naked Like the Others: In Prison in Gabon, Africa." (2009) oraz "¡QUIÉN ES QUIÉN! En el submundo del narcotráfico y lavado de dinero negro del Siglo XXI" (2019).

</doc>
<doc id="4909818" url="https://pl.wikipedia.org/wiki?curid=4909818" title="Silnik turbinowy">
Silnik turbinowy



</doc>
<doc id="4909820" url="https://pl.wikipedia.org/wiki?curid=4909820" title="Juniszcze">
Juniszcze

Juniszcze (; ) – wieś na Białorusi, w obwodzie brzeskim, w rejonie stolińskim, w sielsowiecie Widzibór.
Miejscowość leży po obu stronach toru kolejowego linii Buchlicze – Łuniniec. Dawniej wieś położona była na wschód od toru. Na zachód znajdował się folwark.
Historia.
Dawniej wieś i folwark, występujący także pod nazwą Juniskie Chutory. Folwark zamieszkany był przez szlachtę zaściankową. Juniszcze były własnością rodziców rosyjskiego prozaika i dramaturga pochodzenia polskiego Jurija Oleszy. Majątek został przez nich sprzedany jeszcze w czasach carskich.
W dwudziestoleciu międzywojennym leżały w Polsce, w województwie poleskim, w powiecie stolińskim, w gminie Stolin. Po II wojnie światowej w granicach Związku Sowieckiego. Od 1991 w niepodległej Białorusi.

</doc>
<doc id="4909821" url="https://pl.wikipedia.org/wiki?curid=4909821" title="Biskupi Hưng Hóa">
Biskupi Hưng Hóa

Biskupi Hưng Hóa – administratorzy, biskupi diecezjalni i biskupi pomocniczy wikariatu apostolskiego (do 1924 Górnego Tonkinu) Hưng Hóa, a od 1960 diecezji Hưng Hóa.

</doc>
<doc id="4909825" url="https://pl.wikipedia.org/wiki?curid=4909825" title="Ludzie i bogowie">
Ludzie i bogowie

Ludzie i bogowie – polski serial wojenny emitowany od 13 września 2020 na antenie TVP1.
Fabuła.
Serial opowiada historię oddziału likwidacyjnego kontrwywiadu Armii Krajowej. Serial opowiada historię grupy „Pazur”, a przede wszystkim dwóch głównych egzekutorów – „Onyksa” i „Dagera”, którzy zabijają Niemców oraz zdrajców. Pierwowzorem oddziału jest oddział bojowy "Wapiennik", który zajmował się likwidacją osób skazanych wyrokami sądów podziemnych. 
Głównymi bohaterami serialu są dwaj przyjaciele: dowódca oddziału porucznik Leszek Zaremba ps. „Onyks” (Jacek Knap) oraz kapral Tadeusz Korzeniewski ps. „Dager” (). 

</doc>
<doc id="4909849" url="https://pl.wikipedia.org/wiki?curid=4909849" title="Ronald Levy">
Ronald Levy

Ronald Levy (ur. 30 października 1992 w Westmoreland) – jamajski lekkoatleta, płotkarz.
Zwyciężył w biegu na 110 metrów przez płotki na igrzyskach Wspólnoty Narodów w 2018 w Gold Coast, przed swym rodakiem Hansle Parchmentem i Nicholasem Houghiem z Australii. Zajął drugie miejsce w zawodach pucharu interkontynentalnego w 2018 w Ostrawie.
W 2021 zdobył brązowy medal podczas igrzysk olimpijskich w Tokio.
Złoty medalista mistrzostw Jamajki.

</doc>
<doc id="4909859" url="https://pl.wikipedia.org/wiki?curid=4909859" title="Radosław Mącik">
Radosław Mącik

Radosław Mącik (ur. 13 maja 1972) – polski ekonomista, doktor habilitowany nauk ekonomicznych, profesor Uniwersytetu Marii Curie-Skłodowskiej w Lublinie.
Życiorys.
W 1996 ukończył ekonomikę i organizację przedsiębiorstw na Wydziale Ekonomicznym UMCS, broniąc pracę dyplomową „Instrumenty rynku pieniężnego”. Stopień doktora nauk ekonomicznych uzyskał tamże w 2003 na podstawie pracy pt. „Wykorzystanie Internetu jako źródła informacji marketingowej przedsiębiorstw” (promotorka – Genowefa Sobczyk). Stopień doktora habilitowanego nauk ekonomicznych uzyskał w 2014 w oparciu o pracę pt. „Technologie informacyjne i telekomunikacyjne jako moderator procesów podejmowania decyzji zakupowych przez konsumentów”.
Od 1996 zatrudniony na Wydziale Ekonomicznym UMCS, początkowo w Zakładzie Ekonomiki Przedsiębiorstwa i Marketingu, później w Zakładzie Marketingu, Katedrze Marketingu, Zakładzie Badań Marketingowych, a obecnie Katedrze Metod Badawczych Zarządzania. W latach 2016–2019 był prodziekanem ds. Badań Naukowych i Współpracy Międzynarodowej na Wydziale Ekonomicznym UMCS. W latach 2017–2019 był kierownikiem Zakładu Badań Marketingowych, a w latach 2019–2020 był dziekanem Wydziału Ekonomicznego UMCS. Od 2019 jest kierownikiem Katedry Metod Badawczych Zarządzania. Od stycznia do czerwca 2001 przebywał na stażu badawczym na University of Massachusetts Amherst.

</doc>
<doc id="4909864" url="https://pl.wikipedia.org/wiki?curid=4909864" title="Ulica Szczytnicka we Wrocławiu">
Ulica Szczytnicka we Wrocławiu

Ulica Szczytnicka – ulica położona we Wrocławiu na osiedlu Plac Grunwaldzki, w dawnej dzielnicy Śródmieście. Łączy ulicę Kardynała Stefana Wyszyńskiego i Kardynała Bolesława Kominka z ulicą Mikołaja Reja, Marii Curie-Skłodowskiej i Władysława Nehringa. Ulica ma długości.
Historia.
Obszar przez który przebiega ulica Szczytnicka (a także ulica Kardynała Bolesława Kominka, do 1989 r. będąca częścią ulicy Szczytnickiej), nazywany był Zatumiem (wymieniane od XIV wieku). Obejmował teren od ramienia rzeki Odry opływającej wyspę Ostrów Tumski od strony wschodniej i północnej. Po rozbiórce fortyfikacji miasta prowadzonej od 1808 r. zasypano także to ramię łącząc Ostrów Tumski z Zatumiem. Główna drogą tego obszaru biegła od terenu placu Katedralnego z którym połączona była mostem, rozebranym przy likwidacji koryta rzecznego. Jej przebieg był mocno nieregularny. Droga prowadziła w kierunku wschodnim do rogatki szczytnickiej (położonej w miejscu targowiska) i do cmentarza św. Wawrzyńca. Droga ta stanowiła ówcześnie oś komunikacyjną Zatumia i oddzielała posiadłości dziekana i prepozyta. Dopiero po uregulowaniu jej przebiegu (prace prowadzono od lat 60. XIX wieku), oraz wytyczeniu w 1824 roku, a także po jej poszerzeniu, nabrała ona dzisiejszego kształtu.
W latach 1837-1872 na południe od ulicy J. Kroll urządził ogród zimowy. Wzdłuż ulicy zbudowano oranżerię i kolumnady, wśród drzew pawilony i kioski o różnym przeznaczaniu. W ogrodzie urządzono teatr letni. W 1872 scena została zniszczona, a obszar ogrodu przeznaczony do zabudowy.
Przy ulicy Szczytnickiej w 1888 r. w domu pod numerem 29 mieszkał krótko Jan Kasprowicz. Z kolei w latach 1907-1908 przy tej ulicy mieszkał archeolog Józef Kostrzewski. Obaj studiowali w swoich czasach na Uniwersytecie Wrocławskim. Innym znanym mieszkańcem ulicy pod numerem 28 był lekarz dra Jan Knosała, który w 1920 r. został aresztowany za agitację wśród wrocławskich polaków aby głosowali w plebiscycie za przyłączeniem Górnego Śląska do Polski. Aresztowano go pod zarzutem zdrady, o czym Wojciech Korfanty informował Prezydium Rady Ministrów RP.
Przed II wojną światową obszar ten zabudowany był kamienicami z XIX i początku XX wieku. Część z nich uległa zniszczeniu w wyniku działań wojennych prowadzonych podczas oblężenia Wrocławia w 1945 r. Natomiast zabudowa terenów na południe od ulicy do Odry Głównej została niemal całkowicie zniszczona, a jej pozostałości przewidziano do wyburzenia (włącznie z kamienicami przy samej ulicy) i włączenia w obręb nowej dzielnicy uniwersyteckiej, projektu Krystyny i Mariana Barskich. Dzięki społecznej interwencji zabudowę przy ulicy uratowano i poddano rewaloryzacji. W miejscu zburzonych budynków po wojnie budowano na części ulicy zabudowę uzupełniono budynkami plombowymi. Na wolnym terenie przy ulicy Kardynała Stefana Wyszyńskiego zbudowano nowe osiedle mieszkaniowe po stronie północnej i szkołę po stronie południowej, w której mieściło się szkoła podstawowa, otwarta 4 listopada 1965 r., a później XIV Liceum Ogólnokształcącego im. Polonii Belgijskiej.
Miejska Rada Narodowa uchwałą Nr VI/36/89 z 30.05.1989 r. wydzieliła z ulicy Szczytnickiej nową ulicę Kardynała Bolesława Kominka długości 87 m.
W 2004 r. na skwerze powstał pomnik Adolfa Marii Bocheńskiego. Natomiast w kolejnych latach ramach Wrocławskiego Budżetu Obywatelskiego 2017 zrealizowano projekt nr 196 obejmujący rewitalizacje skweru Adolfa Marii Bocheńskiego. Budżet zadania wyniósł 250 000 zł.
Zabudowa południowej strony ulicy rozpoczęła się od powstania budynku biurowego GreenDay zbudowanego w latach 2012-2014. Od 2015 r. przystąpiono do rozbiórki budynku XIV Liceum Ogólnokształcącego. W jego miejscu w latach 2015-2017 zbudowano biurowiec Green2Day. Jego otwarcie nastąpiło 5.09.2018 r..
Nazwy.
W swojej historii ulica nosiła następujące nazwy:
Źródła pierwotnej nazwy tej drogi – Jelenia – upatruje się w nazwie gospody Pod Białym Jeleniem mieszczącej się pod współczesnym nr 19-21, ówcześnie przy skrzyżowaniu ze zlikwidowanym odcinkiem ulicy Sępa-Szarzyńskiego prowadzącym do Odry. Później nazwę tę stosowano do ulicy Sępa-Szarzyńskiego. Nazwa "Scheitniger Strasse" odnosiła się wprost do nazwy osiedla "Scheitnig", dziś Szczytniki. Współczesna nazwa ulicy została nadana przez Zarząd Wrocławia i ogłoszona w okólniku nr 60 z 21.09.1945 r. oraz nr 76 z 19.10.1945 r..
Układ drogowy.
Do ulicy Szczytnickiej przypisana jest droga gminna o długości (numer drogi 105340D, numer ewidencyjny drogi G1053400264011), oraz droga wewnętrzna stanowiąca sięgacz o długości biegnący od ulicy do Kampusu Grunwaldzkiego Uniwersytetu Wrocławskiego. Na całej długości drogi gminnej przebiega dwutorowa linia tramwajowa.
Ulica łączy się z następującymi drogami kołowymi:
Przystanek komunikacji miejskiej przy ulicy Kardynała Stefana Wyszyńskiego nosi nazwę "Katedra", a przystanek w ciągu ulicy Szczytnickiej nosi nazwę "Reja".
Ścieżka rowerowa biegnie od ulicy Kardynała Stefana Wyszyńskiego do sięgacza kampusu i łączy się ze ścieżkami wymienionej ulicy. Tu znajduje się także stacja roweru miejskiego. Ścieżki biegną także przy skwerze i przez urządzony tam zieleniec.
Zabudowa i zagospodarowanie.
Strona północna ulicy obejmuje w początkowym biegu teren, na którym znajduje się powojenna zabudowa, w szczególności punktowe bloki położone przy ulicy Kardynała Stefana Wyszyńskiego 29 i szczytnickiej 18. Dalej między ulicą Mikołaja Sępa-Szarzyńskiego i Piwną znajduje się Skwer Adolfa Marii Bocheńskiego z urządzonym zieleńcem i pomnikiem Adolfa Marii Bocheńskiego. Dalszy odcinek ulicy zabudowany jest ciągłą zabudową pierzejową, na którą składają się przedwojenne kamienice i uzupełniająca zabudowa plombowa o numerach parzystych od 26 do 54.
Po stronie południowej znajduje się zabudowa kompleksu biurowego przy ulicy Szczytnickiej 9 (GreenDay) i 11 (Green2Day). W przerwie między tą zabudową a dalszym odcinkiem ulicy przebiega sięgacz ulicy Szczytnickiej na końcu której znajduje się wjazd na teren Kampusu Grunwaldzkiego Uniwersytetu Wrocławskiego.
Dalszy odcinek ulicy po stronie południowej zabudowany jest ciągłą zabudową pierzejową, na którą składają się przedwojenne kamienice i uzupełniająca zabudowa plombowa, analogicznie do strony północnej, o numerach nieparzystych od 27 do 51.
Wybrane obiekty.
Biurowce GreenDay i Green2Day.
Przy ulicy Szczytnickiej 9 i 11 zbudowano dwa budynki biurowe. Pierwszy z nich GreenDay (ulica Szczytnicka 9) powstał w latach 2012-2014. Oferuje około 14.500 m2 powierzchni biurowej i 218 miejsca postojowe. Jego powierzchnia użytkowa wynosi 25 100 m2, a kubatura 110 000 m3. Budynek ma 6 kondygnacji nadziemnych i dwie podziemne. W latach 2015-2017 zrealizowano budowę drugiego z nich Green2Day (ulica Szczytnicka 11). Jest to budynek o 7 kondygnacjach nadziemnych i dwóch podziemnych. Oferuje około 17.000 (18.000) m2 powierzchni biurowej i 231 miejsca postojowe. Posiada certyfikację LEED Platinum. Projekt obu budynków powstał w Maćków Pracownia Projektowa z siedzibą we Wrocławiu, zaś generalnym wykonawcą była firma Skanska S.A. z Warszawy.
Szczytnicka 35.
Kamienica z usługowym parterem przy ulicy Szczytnickej 35 została zbudowana przed 1871 r., w 2008 r. przeprowadzono jej remont. Jest ona uwzględniona w gminnej ewidencji zabytków. Budynek położony jest w pierzei południowej ulicy. Ma pięć kondygnacji nadziemnych. Jego główną funkcją jest funkcja mieszkalna. Obejmuje 14 mieszkań.
Szczytnicka 51.
Kamienica, która obecnie użytkowana jest jako budynek mieszkalny z usługowym parterem przy ulicy Szczytnickiej 51 (ulicy Benedykta Polaka 22), zbudowana została w latach 1891-1900. Jest ona uwzględniona w gminnej ewidencji zabytków. Od 1916 r. mieścił się tu zajazd "Zum goldenen Adler". Budynek ma sześć kondygnacji nadziemnych. W 2007 roku przeprowadzono jego rewitalizację.
Demografia.
Ulica przebiega przez kilka rejonów statystycznych o wysokim stopniu zaludnienia przy czym dane pochodzą z 31.12.2019 r..
Ochrona i zabytki.
Przy ulicy i w najbliższym sąsiedztwie znajdują się następujące zabytki i inne obiekty historyczne:
Baza TERYT.
Dane Głównego Urzędu Statystycznego z bazy TERYT, spis ulic (baza ULIC):

</doc>
<doc id="4909865" url="https://pl.wikipedia.org/wiki?curid=4909865" title="Michaił Naumienkow">
Michaił Naumienkow

Michaił Siergiejewicz Naumienkow, ros. Михаил Сергеевич Науменков (ur. 19 lutego 1993 w Moskwie) – rosyjski hokeista, reprezentant Rosji.
Kariera.
Wychowanek CSKA Moskwa. W KHL Junior Draft z 2010 został wybrany przez tenże klub. Przez pięć sezonów grał w juniorskich rozgrywkach MHL. W drużynie seniorskiej CSKA w rozgrywkach KHL występuje od sezonu KHL (2013/2014). W jego trakcie, w grudniu 2013 został przekazany do Admirała Władywostok (w toku wymiany za Enwera Lisina, zaś wraz z nim przekazany został Ilja Zubow), a na początku edycji KHL (2014/2015) we wrześniu 2014 został przywrócony do CSKA. W kwietniu 2015 podpisał tam trzyletni kontrakt. W sezonie KHL (2017/2018) był kapitanem drużyny. W lipcu 2020 prolongował umowę o rok. Pod koniec listopada 2020 został przetransferowany z CSKA do Saławata Jułajew Ufa w toku wymiany za Nikitę Sosznikowa.
W kadrze juniorskiej Rosji uczestniczył w turnieju mistrzostw świata juniorów do lat 20 edycji 2012. W sezonie 2016/2017 został reprezentantem kadry seniorskiej kraju.

</doc>
<doc id="4909866" url="https://pl.wikipedia.org/wiki?curid=4909866" title="Artego Bydgoszcz">
Artego Bydgoszcz



</doc>
<doc id="4909868" url="https://pl.wikipedia.org/wiki?curid=4909868" title="Mohylew III">
Mohylew III

Mohylew III (; ) – stacja kolejowa w miejscowości Mohylew, w obwodzie mohylewskim, na Białorusi. Leży na linii Osipowicze - Mohylew - Krzyczew.

</doc>
<doc id="4909870" url="https://pl.wikipedia.org/wiki?curid=4909870" title="Paulin Kouabénan N'Gnamé">
Paulin Kouabénan N'Gnamé

Paulin Kouabénan N'Gnamé (ur. 12 maja 1962 w Mérékou, zm. 21 marca 2008 w Méagui) – iworyjski duchowny katolicki, biskup San Pedro-en-Côte d’Ivoire w latach 2007-2008.
Życiorys.
Święcenia kapłańskie przyjął 6 sierpnia 1989 i został inkardynowany do diecezji Bondoukou. Po czteroletnim stażu wikariuszowskim w parafii katedralnej został skierowany do Rzymu na studia doktoranckie z prawa kanonicznego. W 1997 powrócił do kraju i został wikariuszem w jednej z parafii w Bondokou, zaś rok później objął stanowisko wykładowcy seminarium w Anyama. W 2001 wybrany wikariuszem generalnym diecezji.
1 marca 2007 papież Benedykt XVI mianował go biskupem San Pedro-en-Côte d’Ivoire. Sakry biskupiej udzielił mu 12 maja 2007 jego poprzednik i ówczesny arcybiskup Gagnoa, abp Barthélémy Djabla.
Zmarł w Méagui 21 marca 2008 i został pochowany w katedrze w San Pédro 3 kwietnia 2008.

</doc>
<doc id="4909871" url="https://pl.wikipedia.org/wiki?curid=4909871" title="Puchar Węgier w koszykówce mężczyzn">
Puchar Węgier w koszykówce mężczyzn

Puchar Cypru w koszykówce mężczyzn (węg. Tibor Zsíros Magyar Kupa) – cykliczne krajowe rozgrywki sportowe, prowadzone systemem pucharowym, organizowane corocznie (co sezon) przez Węgierską Federację Koszykówki dla węgierskich męskich klubów koszykarskich. Drugie – po mistrzostwach Węgier – rozgrywki w hierarchii ważności, w węgierskiej koszykówce, rozgrywane od 1951.
Finaliści pucharu.
Format Final Eight (od 2014).
Od 2014 turniej w formacie knock-out był rozgrywany z udziałem ośmiu drużyn. Zespoły kwalifikowały się do turnieju na podstawie bilansu w lidze Nemzeti Bajnokság I/A. Pucharu otrzymał nazwę po sławnym, węgierskim zawodniku, trenerze i sędzi Tiborze Zsírosie.
Liderzy strzelców finału i MVP.
Od 2017, nagroda Most valuable player jest przyznawana wyłącznie najlepszemu zawodnikowi zwycięskiej drużyny.

</doc>
<doc id="4909872" url="https://pl.wikipedia.org/wiki?curid=4909872" title="Powiat halicki (I Rzeczpospolita)">
Powiat halicki (I Rzeczpospolita)

Powiat halicki, ukr. Галицький повіт – dawna jednostka samorządu terytorialnego i podziału administracyjnego czasów I Rzeczypospolitej z siedzibą w Haliczu. Istniała w XV–XVIII wiekach.

</doc>
<doc id="4909873" url="https://pl.wikipedia.org/wiki?curid=4909873" title="Andriej Swietłakow">
Andriej Swietłakow

Andriej Pawłowicz Swietłakow, ros. Андрей Павлович Светлаков (ur. 6 kwietnia 1996 w Moskwie) – rosyjski hokeista, reprezentant Rosji.
Kariera.
Wychowanek klubu Siewiernaja Zwiezda Moskwa. Karierę rozwijał w CSKA Moskwa i jemu podległych zespołach w rozgrywkach juniorskich MHL oraz seniorskich WHL. W 2013 w KHL Junior Draft został wybrany przez tenże klub z numerem 80. Przez cztery sezony grał w juniorskich rozgrywkach MHL. W barwach CSKA zadebiutował także w seniorskich rozgrywkach KHL w sezonie KHL (2015/2016). Przedłużał kontrakt z CSKA wiosną 2017 o trzy lata i latem 2019 o dwa lata.
W barwach juniorskich kadr Rosji uczestniczył w turniejach mistrzostw świata do lat 17 edycji 2013 oraz mistrzostw świata juniorów do lat 20 edycji 2016. W barwach reprezentacji seniorskiej zadebiutował w sezonie 2015/2016 i występował w kolejnych latach.

</doc>
<doc id="4909874" url="https://pl.wikipedia.org/wiki?curid=4909874" title="Sally Raguib">
Sally Raguib

Sally Raguib (ur. 8 września 1996) – dżibutańska judoka. Uczestniczka Letnich Igrzysk Olimpijskich w Londynie w 2012 roku. Jedyną, przegraną walkę na turnieju stoczyła z Rumunką Coriną Căprioriu. Sally Raguib zdobyła brązowy medal na Igrzyskach panarabskich w 2011 roku w Doha, poza tym wielokrotnie uczestniczyła w innych międzynarodowych turniejach takich jak Mistrzostwa Afryki, czy też juniorskie Mistrzostwa Świata.

</doc>
<doc id="4909876" url="https://pl.wikipedia.org/wiki?curid=4909876" title="Centrum Operacji Morskich">
Centrum Operacji Morskich



</doc>
<doc id="4909877" url="https://pl.wikipedia.org/wiki?curid=4909877" title="Janusz Szopa">
Janusz Szopa

Janusz Antoni Szopa (ur. 6 stycznia 1948 w Katowicach) – polski matematyk, doktor habilitowany, profesor nadzwyczajny 
Akademii Wychowania Fizycznego w Katowicach, specjalista w zakresie stosowania metod matematycznych w naukach technicznych i zarządzaniu, a także w nauce o kulturze fizycznej.
W latach 1996-2000 był rektorem Politechniki Częstochowskiej, jest doktorem honoris causa i profesorem wizytującym tej uczelni.
Janusz Szopa jest także działaczem społecznym i współtwórcą jogi akademickiej.
Dorobek naukowy.
Na dorobek naukowy Janusza Szopy składają się:
W pracy naukowej Janusz Szopa zajmował się:
Wykształcenie i funkcje akademickie.
W roku 1970 ukończył matematykę na Uniwersytecie Śląskim. Doktorat obronił w 1976 roku na Politechnice Śląskiej, a habilitował się w roku 1987 w Akademii Górniczo-Hutniczej.
Dziekan Wydziału Zarządzania Sportem i Turystyką, kierownik Zespołu Dydaktycznego Technik Relaksacyjnych i Jogi w AWF w Katowicach.
Rektor, prorektor, dziekan, dyrektor Instytutu Matematyki i Informatyki, kierownik Zakładu Technik Relaksacyjnych i Jogi w Politechnice Częstochowskiej.
Działalność samorządowa i społeczna.
W latach 1994-1998 był członkiem Rady Miasta Częstochowy i uczestniczył w pracach Komisji Gospodarki oraz Komisji Rewizyjnej.
Jest promotorem zdrowego stylu życia, twórcą i kierownikiem kursów instruktora
rekreacji ruchowej w oparciu o system ćwiczeń hatha jogi. Kursy te ukończyło
przeszło 700 osób. Kieruje studiami podyplomowymi „Relaksacja i joga” w
Akademii Wychowania Fizycznego w Warszawie. Współtworzył program kształcenia
terapeutów uzdrowiskowych. 
Nagrody i wyróżnienia.
Za swą działalność został odznaczony m.in. Krzyżem Kawalerskim Orderu
Odrodzenia Polski (2001) oraz Złotą Odznakę Ministra Sportu „Za Zasługi dla
Sportu” (2005).
W latach 2013 i 2014 uzyskał dyplom Najlepszego Profesora Akademii Wychowania
Fizycznego im. Jerzego Kukuczki w Katowicach.
W 2014 roku został nominowany w Plebiscycie 25-lecia organizowanym przez
„Gazetę Wyborczą” do grona 25 osób najbardziej zasłużonych dla Częstochowy i
regionu w ostatnim ćwierćwieczu.
W 2015 roku za swą działalność jako wolontariusz w Stowarzyszeniu Hospicjum
„Dar Serca” oraz w Stowarzyszeniu Pomocy Dzieciom „Skrawek Nieba” otrzymał
tytuł „Mecenas Pomocy Społecznej” miasta Częstochowy.
Działalność profilaktyki prozdrowotnej.
Janusz Szopa posiada międzynarodowe dyplomy nauczyciela jogi według metody Iyengara i Shivanandy i jest instruktorem relaksacji, jogi i kinezypsychoprofilaktyki. 
Twórca programów nauczania oraz wykładowca technik relaksacyjnych, kinezypsychoprofilaktyki, jogi, psychosomatyki i zarządzania stresem w polskich i zagranicznych uczelniach wyższych oraz programu kształcenia terapeutów uzdrowiskowych. 
Współorganizator i wykładowca programów europejskich, rządowych i samorządowych z zakresu rekreacji ruchowej dla osób w wieku dojrzałym. Od lat współpracuje z instytutami jogi oraz uczelniami indyjskimi. 
Organizator i wykładowca kursów instruktorskich z zakresu rekreacji ruchowej w oparciu o system fizycznych ćwiczeń jogi. Wypromował około 1000 instruktorów rekreacji ruchowej (jest to tytuł zawodowy w dziedzinie kultury fizycznej) w specjalności hatha joga, kinezypsychoprofilaktyka lub fitness – ćwiczenia psychofizyczne. 
Współtwórca naukowo-badawczo-szkoleniowego częstochowsko-katowickiego centrum jogi oraz naukowych konferencji o jodze. 
Kierownik studiów podyplomowych „Relaksacja i joga” na Wydziale Rehabilitacji AWF Warszawa, które ukończyło około 300 słuchaczy.
Autor i współautor 3 książek oraz około 75 publikacji naukowych i kilkunastu artykułów popularyzatorskich z zakresu jogi i jej zastosowań w profilaktyce zdrowia, a także około 120 artykułów z zakresu nauk technicznych i nauk o zarządzaniu. 
Twórca sekcji jogi w Klubie Uczelnianym AZS Politechniki Częstochowskiej, Koła Naukowego Joga w AWF Katowice, współtwórca Stowarzyszenia Jogi Akademickiej (wiceprezes), Polskiego Stowarzyszenia Jogi Iyengara (wiceprezes 2003-2008) oraz innych organizacji zajmujących się promocją jogi.

</doc>
<doc id="4909878" url="https://pl.wikipedia.org/wiki?curid=4909878" title="Szlak pieszy nr 1005">
Szlak pieszy nr 1005

 Szlak Łącznikowy Warnowski, szlak pieszy nr 1005 – znakowany jednoetapowy szlak turystyczny w województwie zachodniopomorskim, długości 0,6 km, na terenie Wolińskiego Parku Narodowego. Szlak łączy stację kolejową Warnowo i szlak pieszy nr 1001, z którym łączy się na skrzyżowaniu dróg w Warnowie.
Przebieg szlaku.
Początkiem szlaku jest dworzec kolejowy stacji Warnowo. Szlak prowadzi asfaltową drogą przez tereny leśne oraz miejscowość Warnowo do węzła szlaków turystycznych na skrzyżowaniu dróg w Warnowie. Szlak kończy się przy szlaku pieszym zielonym prowadzącym przez Pojezierze Warnowsko-Kołczewskie
Miejsca na szlaku.
Warnowo.
W znajdującej się przy końcu szlaku miejscowości Warnowo zabytkiem są zabudowania leśniczówki, przy której warte obejrzenia są pomnikowe drzewa: żywotnik olbrzymi i lipy. Pochodzące z Warnowa ofiary I wojny światowej upamiętnia pomnik.
Obwód ochronny Warnowo.
Obwód ochronny Warnowo należą do najcenniejszych przyrodniczo obszarów chronionych Wolińskiego Parku Narodowego. Pokrywają go stare lasy mieszane bukowo-sosnowe, w których występują też 300-letnie dębiny. Kombinacja jezior połączonych Lewieńską Strugą tworzy dobre warunki do bytowania licznych gatunków zwierząt wodnych oraz ptaków, a otaczające jeziora lasy stanowią ostoję i miejsce rozmnażania się ssaków i ptaków.

</doc>
<doc id="4909881" url="https://pl.wikipedia.org/wiki?curid=4909881" title="Andriej Kuźmienko">
Andriej Kuźmienko

Andriej Aleksandrowicz Kuźmienko, ros. Андрей Александрович Кузьменко (ur. 4 lutego 1996 w Jakucku) – rosyjski hokeista, reprezentant Rosji.
Kariera.
Wychowanek klubu Biełyje Miedwiedi Moskwa. Karierę rozwijał w CSKA Moskwa i jemu podległych zespołach w rozgrywkach juniorskich MHL oraz seniorskich WHL. W 2013 w KHL Junior Draft został wybrany przez tenże klub z numerem 45. Przez pięć sezonów grał w juniorskich rozgrywkach MHL. W barwach CSKA zadebiutował także w seniorskich rozgrywkach KHL w sezonie KHL (2014/2015). Wiosną 2017 przedłużył kontrakt z CSKA o trzy lata. W sierpniu 2018 został przetransferowany do SKA Sankt Petersburg w toku wymiany za Siergieja Kalinina. W czerwcu 2022 ogłoszono podpisanie przez niego dwuletniego kontraktu z kanadyjskim klubem w NHL.
W barwach juniorskich kadr Rosji uczestniczył w turniejach mistrzostw świata do lat 17 edycji 2013 oraz mistrzostw świata juniorów do lat 20 edycji 2016. W barwach reprezentacji seniorskiej zadebiutował w sezonie 2017/2018 i występował w kolejnych latach. W składzie reprezentacji Rosyjskiego Komitetu Olimpijskiego (ang. ROC) brał udział w turnieju MŚ edycji 2021.

</doc>
<doc id="4909882" url="https://pl.wikipedia.org/wiki?curid=4909882" title="Piotr Kozarzewski">
Piotr Kozarzewski

Piotr Kozarzewski (ur. 13 września 1960) – polski ekonomista, politolog, historyk, doktor habilitowany nauk o polityce i ekonomii, profesor UMCS.
Życiorys.
W 1982 ukończył studia historyczne na Wydziale Historii Moskiewskiego Uniwersytetu Państwowego im. M.W. Łomonosowa. Stopień doktora nauk humanistycznych uzyskał w Instytucie Studiów Politycznych PAN w 1999 na podstawie pracy pt. "Przekształcenia własnościowe w spółkach pracowniczych: procesy ekonomiczne i świadomość kadry kierowniczej" (promotorem był prof. dr hab. Edmund Wnuk-Lipiński). Stopień doktora habilitowanego nauk humanistycznych otrzymał w Instytucie Studiów Politycznych PAN w 2007 za pracę pt. "Prywatyzacja w krajach postkomunistycznych". Stopień doktora habilitowanego nauk społecznych otrzymał na Wydziale Ekonomicznym UMCS w 2020 na podstawie pracy pt. "Polityka właścicielska państwa w okresie transformacji systemowej. Próba syntezy".
W latach 1985–1995 pracował jako asystent w Instytucie Międzynarodowych Badań Ekonomicznych i Politycznych Rosyjskiej Akademii Nauk w Moskwie. W latach 1989–1992 był zatrudniony jako asystent w Instytucie Nauk Ekonomicznych PAN. W latach 1992–2013 pracował w Instytucie Studiów Politycznych PAN, początkowo jako asystent, następnie awansował na stanowisko adiunkta, docenta i profesora nadzwyczajnego. W latach 2007–2014 pracował na stanowisku profesora nadzwyczajnego w Wyższej Szkole Biznesu – National-Louis University w Nowym Sączu, a w latach 2015–2016 w Wyższej Szkole Informatyki i Ekonomii TWP w Olsztynie również na stanowisku profesora nadzwyczajnego. Od 2016 zatrudniony na stanowisku profesora nadzwyczajnego w Katedrze Polityki Gospodarczej i Regionalnej na Wydziale Ekonomicznym UMCS.
Równolegle od 1992 roku był zatrudniony w Centrum Analiz Społeczno-Ekonomicznych (CASE). Brał udział jako ekspert m.in. w następujących projektach międzynarodowych:
Autor ponad 200 publikacji w języku polskim, angielskim, rosyjskim i bułgarskim.

</doc>
<doc id="4909885" url="https://pl.wikipedia.org/wiki?curid=4909885" title="Spółgłoska drżąca dwuwargowa">
Spółgłoska drżąca dwuwargowa



</doc>
<doc id="4909888" url="https://pl.wikipedia.org/wiki?curid=4909888" title="Karkaralińsk">
Karkaralińsk



</doc>
<doc id="4909890" url="https://pl.wikipedia.org/wiki?curid=4909890" title="Joseph Beyrle">
Joseph Beyrle

Joseph R. Beyrle (ros. Джозеф Байерли, tr. "Dzhozef Bayyerli"; ur. 25 sierpnia 1923, zm. 12 grudnia 2004) jest uważany za jedynego amerykańskiego żołnierza, który służył w czasie II wojny światowej zarówno w Armii Stanów Zjednoczonych, jak i Armii Czerwonej. Brał udział w Operacji Albany, desantach powietrznych 101 Dywizji Powietrznodesantowej w dniach 5–6 czerwca 1944 r. jako członek 506. Pułku Piechoty Spadochronowej. Został schwytany przez żołnierzy III Rzeszy i wysłany na wschód jako jeniec wojenny.
Po kilku nieudanych próbach Beyrle uciekł z niemieckiego obozu dla jeńców, Stalagu III-C, w styczniu 1945 roku i dołączył do radzieckiego batalionu czołgów pod dowództwem Aleksandry Samusenko. Ranny został ewakuowany i ostatecznie przedostał się do Stanów Zjednoczonych w kwietniu 1945 roku. Beyrle zmarł w 2004 roku i został pochowany na Cmentarzu Narodowym w hrabstwie Arlington.
Wczesne życie.
Joe był trzecim z siedmiorga dzieci Williama i Elizabeth Beyrle’ów, których rodzice przybyli do Ameryki z Niemiec w XIX wieku. Miał sześć lat, kiedy nastąpił wielki kryzys. Jego ojciec, pracownik fabryki, stracił pracę; rodzina została eksmitowana z domu i zmuszona do zamieszkania u babci Joego. Beyrle powiedział później swoim dzieciom, że niektóre z jego najwcześniejszych wspomnień dotyczyły stania z ojcem w rządowych kolejkach po żywność. Jego dwaj starsi bracia porzucili szkołę średnią i przystąpili do rządowego programu konserwatorskiego, wysyłając do domu dość pieniędzy, by reszta rodziny mogła pozostać razem. Starsza siostra zmarła na szkarlatynę w wieku 16 lat.
Armia Stanów Zjednoczonych.
Po zaciągnięciu się do służby Beyrle zgłosił się na ochotnika, by zostać spadochroniarzem, a po ukończeniu podstawowego szkolenia piechoty powietrznej w Obozie Toccoa został przydzielony do 506. Pułku Piechoty Spadochronowej 101 Dywizji Powietrznodesantowej, „Wrzeszczących Orłów”. Beyrle specjalizował się w łączności radiowej i rozbiórkach. Najpierw stacjonował w Ramsbury w Anglii, aby przygotować się na nadchodzącą inwazję aliantów z zachodu. Po dziewięciu miesiącach szkolenia Beyrle ukończył dwie misje w okupowanej Francji w kwietniu i maju 1944 r., dostarczając złoto francuskiemu ruchowi oporu.
6 czerwca (D-Day), samolot C-47 Beyrle’a znalazł się pod ostrzałem wroga nad wybrzeżem Normandii co zmusiło Beyrle’a do skoku z wyjątkowo małej wysokości 120 metrów (360 stóp). Po wylądowaniu w Saint-Côme-du-Mont sierżant Beyrle stracił kontakt z innymi spadochroniarzami, ale udało mu się wysadzić w powietrze elektrownię. Wykonywał również inne misje sabotażowe, zanim kilka dni później został schwytany przez niemieckich żołnierzy.
Jeniec wojenny.
Przez następne siedem miesięcy Beyrle był przetrzymywany w siedmiu różnych niemieckich więzieniach. Uciekł dwukrotnie, ale za każdym razem został złapany. Beyrle i jego współwięźniowie mieli nadzieję znaleźć Armię Czerwoną, która znajdowała się niedaleko. Po drugiej ucieczce (w której wraz z towarzyszami wyruszył do Polski, ale przez pomyłkę wsiadł do pociągu do Berlina), Beyrle został przekazany gestapo przez niemieckiego cywila. Pobity i torturowany, został zwolniony do niemieckiego wojska po tym, jak wkroczyli urzędnicy i ustalili, że Gestapo nie ma jurysdykcji nad jeńcami wojennymi.
Beyrle trafił do obozu jenieckiego Stalag III-C w Drzewicach, z którego uciekł na początku stycznia 1945 roku. Udał się na wschód, mając nadzieję na spotkanie z armią radziecką. Napotykając radziecką brygadę czołgów w połowie stycznia, uniósł ręce, trzymając paczkę papierosów Lucky Strike i krzyknął po rosyjsku: „Amerikansky tovarishch ! („Amerykański towarzysz!”). Beyrle w końcu zdołał przekonać dowódcę batalionu (Aleksandrę Samusenko, rzekomo jedyną czołgistkę tej rangi w wojnie), by pozwolił mu walczyć u boku jednostki w drodze do Berlina, rozpoczynając tym samym miesięczny pobyt w sowieckim batalionie czołgów, gdzie doceniono jego doświadczenie i znajomość mechaniki czołgowych silników.
Armia Czerwona.
Nowy batalion Beyrle’a wyzwolił pod koniec stycznia jego dawny obóz Stalag III-C, ale w pierwszym tygodniu lutego został ranny podczas ataku niemieckich bombowców nurkujących. Został ewakuowany do radzieckiego szpitala w Landsberg an der Warthe (obecnie Gorzów Wielkopolski w Polsce), gdzie odwiedził go sowiecki marszałek Gieorgij Żukow, który zaintrygowany jedynym nie-sowietem w szpitalu, poznał jego historię przez tłumacza, następnie dostarczył Beyrle’owi oficjalne dokumenty w celu ponownego przyłączenia się do sił amerykańskich.
Dołączając do radzieckiego konwoju wojskowego, Beyrle przybył do ambasady USA w Moskwie w lutym 1945 r., tylko po to, aby dowiedzieć się, że został zgłoszony przez Departament Wojny USA jako zabity w akcji 10 czerwca 1944 r. we Francji. Msza pogrzebowa odbyła się na jego cześć w Muskegon, a jego nekrolog został opublikowany w lokalnej gazecie. Funkcjonariusze ambasady w Moskwie, niepewni co do jego prawdziwości, umieścili go pod strażą piechoty morskiej w hotelu Metropol do czasu ustalenia jego tożsamości na podstawie odcisków palców.
Pogrzeb.
Ciało z nieśmiertelnikami Beyrle’a znaleziono w Normandii wkrótce po D-Day. Jego rodzina w Muskegon została poinformowana o śmierci Josepha we wrześniu 1944 roku. Jeszcze w tym samym miesiącu, 17 września, rodzice Josepha odprawili za niego mszę pogrzebową w kościele należącym do parafii św. Józefa w Muskegon. Szczątki osoby, która uznana została za Josepha Beyrle’go, spoczywają w Sainte-Mère-Église we Francji na amerykańskim cmentarzu nr 2 (działka A, rząd II, grób nr 48). Najprawdopodobniej spoczywa tam niemiecki żołnierz który ukradł nieśmiertelniki Beyrle’a. W późniejszych latach Beyrle zawsze składał wizytę na tym cmentarzu by oddać hołd poległym.
Po służbie.
Beyrle wrócił do domu w Michigan 21 kwietnia 1945 roku i dwa tygodnie później obchodził Dzień VE w Chicago. W 1946 roku ożenił się z JoAnne Hollowell – ślubu udzielił ten sam duchowny, który dwa lata wcześniej odprawił mszę pogrzebową Josepha Beyrle’a.
Po wojnie przez 28 lat pracował dla Brunswick Corporation, zanim przeszedł na emeryturę w 1981 roku jako kierownik transportu morskiego.
Jego wyjątkowa zasługa przyniosła mu medale od prezydenta USA Billa Clintona i prezydenta Rosji Borysa Jelcyna podczas ceremonii w Ogrodzie Różanym w Białym Domu z okazji 50. rocznicy D-Day w 1994 roku.
Śmierć i dziedzictwo.
Beyrle zmarł we śnie na niewydolność serca 12 grudnia 2004 roku podczas wizyty w Toccoa w stanie Georgia, gdzie trenował ze spadochroniarzami w 1942 roku. Miał 81 lat. Został pochowany z wyróżnieniem w sekcji 1 Cmentarza Narodowego w Arlington w kwietniu 2005 roku. Jego żona, JoAnne Beyrle, zmarła dwa lata później, 12 września 2006.
Beyrle i jego żona JoAnne mieli córkę Julie i dwóch synów. Starszy syn, Joe Beyrle II, służył w 101. Dywizji Powietrznodesantowej podczas wojny w Wietnamie. Jego syn John Beyrle był ambasadorem Stanów Zjednoczonych w Rosji w latach 2008–2012.
17 września 2002 r. Wydawnictwo Random House opublikowało książkę Thomasa Taylora o Beyrle’u, pt. "The Simple Sounds of Freedom". Wersja Ballantine w miękkiej oprawie, pt. "Behind Hitler’s Lines", ukazała się 1 czerwca 2004 (nie ukazały się polskie wydania tych książek).
W 2005 roku odsłonięto tablicę na ścianie kościoła w Saint-Côme-du-Mont we Francji, gdzie Beyrle wylądował 6 czerwca 1944 roku.
Wystawa poświęcona życiu i doświadczeniom wojennym Joe Beyrle została pokazana w Moskwie i trzech innych rosyjskich miastach w 2010 roku.
W 2004 roku podczas wizyty w Rosji Joseph Beyrle odebrał spersonalizowany karabin maszynowy z rąk Michaiła Kałasznikowa.

</doc>
<doc id="4909895" url="https://pl.wikipedia.org/wiki?curid=4909895" title="Spółgłoska drżąca dwuwargowa bezdźwięczna">
Spółgłoska drżąca dwuwargowa bezdźwięczna

Spółgłoska drżąca dwuwargowa bezdźwięczna – rodzaj dźwięku spółgłoskowego występujący w językach naturalnych. W międzynarodowej transkrypcji fonetycznej IPA oznaczana symbolem: [].
Tylko kilka języków rozróżnia fonetycznie spółgłoskę drżącą dwuwargową bezdźwięczną i jej dźwięczny wariant; np. mangbetu (Kongo) czy ninde (Vanuatu).
Artykulacja.
W czasie artykulacji podstawowego wariantu []:

</doc>
<doc id="4909897" url="https://pl.wikipedia.org/wiki?curid=4909897" title="Podocnemididae">
Podocnemididae

Podocnemididae – rodzina żółwi z podrzędu żółwi bokoszyjnych (Pleurodira).
Zasięg występowania.
Rodzina obejmuje gatunki występujące w Ameryce Południowej i na Madagaskarze. 
Podział systematyczny.
Podocnemididae jest taksonem siostrzanym dla Pelomedusidae z którym tworzą nadrodzinę Pelomedusoidea.
Do rodziny należą następujące rodzaje:

</doc>
<doc id="4909899" url="https://pl.wikipedia.org/wiki?curid=4909899" title="Envoy (marka samochodów)">
Envoy (marka samochodów)

Envoy – dawny kanadyjski producent samochodów osobowych z siedzibą w Oshawie działający w latach 1959–1970. Marka należała do amerykańskiego koncernu General Motors. 
Historia.
Na przełomie lat 50. i 60. kanadyjski oddział General Motors utworzył markę Envoy, mając na celu sprzedawanie na lokalnym rynku samochodów importowanych z Wielkiej Brytanii. Ofertę zasiliły modele opracowane na bazie modeli Vauxhalla, a także duży pojazd dostawczy konstrukcji bratniego Bedforda.
Samochody pod marką Envoy oferowano w Kanadzie przez 11 lat, do 1970 roku. Ostatnim modelem, jaki wprowadzono do portfolio, był niewielki pojazd Envoy Epic będący eksportową odmianą Vauxhalla Viva. Po 1970 roku Envoy został trwale zlikwidowany i zniknął z rynku.

</doc>
<doc id="4909900" url="https://pl.wikipedia.org/wiki?curid=4909900" title="Carl Olof Sjøqvist">
Carl Olof Sjøqvist



</doc>
<doc id="4909901" url="https://pl.wikipedia.org/wiki?curid=4909901" title="Spółgłoska nosowa dwuwargowa">
Spółgłoska nosowa dwuwargowa



</doc>
<doc id="4909902" url="https://pl.wikipedia.org/wiki?curid=4909902" title="Spółgłoska półotwarta wargowo-zębowa">
Spółgłoska półotwarta wargowo-zębowa



</doc>
<doc id="4909904" url="https://pl.wikipedia.org/wiki?curid=4909904" title="Maksim Mamin (ur. 1995)">
Maksim Mamin (ur. 1995)

Maksim Władimirowicz Mamin, ros. Максим Владимирович Мамин (ur. 13 stycznia 1995 w Moskwie) – rosyjski hokeista, reprezentant Rosji.
Kariera.
Wychowanek CSKA Moskwa. W maju 2012 w KHL Junior Draft został wybrany przez tenże klub z numerem 44. Przez cztery sezony grał w juniorskich rozgrywkach MHL. W barwach CSKA zadebiutował w seniorskich rozgrywkach KHL w sezonie KHL (2014/2015). W kwietniu 2015 przedłużył kontrakt z klubem o dwa lata. Wcześniej, w NHL Entry Draft 2013 został wybrany przez Florida Panthers z numerem 175 (przekazany z Anaheim Ducks). W maju 2017 podpisał kontrakt wstępujący z tym klubem. W jego barwach grał w sezonie NHL (2017/2018), a ponadto grał w drużynie farmerskiej, Springfield Thunderbirds, w AHL. Na początku następnego sezonu, w listopadzie 2018 został wypożyczony z powrotem do CSKA. W kwietniu 2019 przedłużył kontrakt z CSKA o dwa lata. Pod koniec lipca 2021 ogłoszono jego transfer do Florida Panthers w NHL i roczny kontrakt. W lipcu 2022 powrócił do CSKA.
W barwach juniorskich kadr Rosji uczestniczył w turniejach mistrzostw świata do lat 17 edycji 2012 oraz mistrzostw świata juniorów do lat 20 edycji 2015. W barwach reprezentacji seniorskiej uczestniczył w turnieju mistrzostw świata edycji 2018.

</doc>
<doc id="4909907" url="https://pl.wikipedia.org/wiki?curid=4909907" title="Maksim Mamin">
Maksim Mamin



</doc>
<doc id="4909910" url="https://pl.wikipedia.org/wiki?curid=4909910" title="Czesław Kluczny">
Czesław Kluczny

Czesław Kluczny (ur. 20 maja 1908 w Strzemieszycach Wielkich, zm. 6 kwietnia 1979) – polski matematyk, profesor, specjalista w dziedzinie równań różniczkowych.
Życiorys.
W latach 1927-32 studiował matematykę na Uniwersytecie Jagiellońskim. W 1959 również na Uniwersytecie Jagiellońskim obronił doktorat, a w 1961 uzyskał habilitację na Uniwersytecie Marii Curie-Skłodowskiej w Lublinie. W roku 1971 uzyskał tytuł profesora nadzwyczajnego. Specjalizował się w teorii równań różniczkowych zwyczajnych. 
Z Politechniką Śląską związany od roku 1950. W roku 1969 rozpoczął pracę na stanowisku docenta na Wydziale Matematyczno-Fizycznym (obecny Wydział Matematyki Stosowanej). W latach 1971-1976 był dyrektorem Instytutu Matematyki na tym wydziale i pełnił rolę kierownika zespołu Równań Różniczkowych.

</doc>
<doc id="4909911" url="https://pl.wikipedia.org/wiki?curid=4909911" title="ʙ̥">
ʙ̥



</doc>
<doc id="4909915" url="https://pl.wikipedia.org/wiki?curid=4909915" title="Chevrolet Rekord">
Chevrolet Rekord



</doc>
<doc id="4909916" url="https://pl.wikipedia.org/wiki?curid=4909916" title="Kāf">
Kāf

Kāf (ك) – dwudziesta druga litera alfabetu arabskiego. Używana jest do oznaczenia dźwięku [], tj. spółgłoski zwartej miękkopodniebiennej bezdźwięcznej. Pochodzi od fenickiej litery kaf.
W języku polskim litera kāf jest transkrybowana za pomocą litery K.
W arabskim systemie liczbowym literze kāf odpowiada liczba 20.

</doc>
<doc id="4909918" url="https://pl.wikipedia.org/wiki?curid=4909918" title="Aleksandra Sambor">
Aleksandra Sambor

Aleksandra Sambor z domu Szymczak (również Ola Sambor) (ur. 29 września 1962, zm. 19 lipca 2016) – polska artystka plastyk, współtwórczyni zakopiańskiego Radia Alex, malarka, nauczycielka.
Absolwentka Wydziału Grafiki gdańskiej ASP. W latach 80. XX w. współtworzyła scenografie do spektakli Teatru Witkacego. W Radiu Alex pracowała jako menadżerka i spikerka.
Była pedagogiem w Prywatnym Gimnazjum i Liceum Janiny Gościej w Zakopanem. Pracowała jako nauczycielka plastyki.
Była autorką obrazów do trzech bocznych ołtarzy w sanktuarium na zakopiańskiej Olczy, upamiętniających świętych: Józefa z Nazaretu, Wincentego a Paulo i Jana Pawła II.
Życie prywatne.
Jej fotografie zamieszczane były na okładkach czasopism. Z mężem Piotrem Samborem mieli dwoje dzieci. Przez kilka lat walczyła z poważną chorobą. Została pochowana 22 lipca 2016 na cmentarzu w Olczy.

</doc>
<doc id="4909919" url="https://pl.wikipedia.org/wiki?curid=4909919" title="Jan Poborowski">
Jan Poborowski

Jan Karol Poborowski (ur. 21 października 1896 w Kielcach, zm. ?) – major piechoty Wojska Polskiego, kawaler Orderu Virtuti Militari.
Życiorys.
Urodził się w Kielcach, w rodzinie Teofila. 6 sierpnia 1914, jako student szkoły technicznej wstąpił do Legionów Polskich. Został wcielony do 12. kompanii III baonu 3 Pułku Piechoty. Od 10 maja 1915 służył w 12. kompanii III baonu 4 Pułku Piechoty. 21 października 1915 awansował na sierżanta. Zaginął 7 lipca 1916. Odnalazł się na Syberii, gdzie walczył w szeregach 5 Dywizji Strzelców Polskich.
17 grudnia 1931 został mianowany majorem ze starszeństwem z 1 stycznia 1932 i 51. lokatą w korpusie oficerów piechoty. W marcu 1932 został wyznaczony w 3 Batalionie Strzelców w Rembertowie na stanowisko obwodowego komendanta Przysposobienia Wojskowego. W czerwcu 1933 został przeniesiony do 22 Pułk Piechoty w Siedlcach na stanowisko dowódcy batalionu. W grudniu 1935 został przesunięty na stanowisko kwatermistrza, a później na stanowisko dowódcy III batalionu.
W czasie kampanii wrześniowej 1939 dowodził I batalionem 22 pp. Dostał się do niemieckiej niewoli. Przebywał w Oflagu IV A Hohnstein.

</doc>
<doc id="4909921" url="https://pl.wikipedia.org/wiki?curid=4909921" title="Adam Bogislav Rubach">
Adam Bogislav Rubach

Adam Bogislav Rubach, Adamus Bogislaus Rubach (ur. 12 lutego 1652 w Kamieniu Pomorskim, zm. przed 1717 ?) – brandenburski prawnik i dyplomata.
Syn Adama Rubacha, który był prepozytem w Kamieniu Pomorskim, i Emerentii. Studiował prawo na uniwersytecie w Królewcu ("Albertus-Universität Königsberg") (–1679). Pełnił funkcję rezydenta Brandenburgii w Gdańsku (1694–1718).

</doc>
<doc id="4909922" url="https://pl.wikipedia.org/wiki?curid=4909922" title="Podocnemis">
Podocnemis

Podocnemis – rodzaj żółwia bokoszyjnego z rodziny Podocnemididae.
Zasięg występowania.
Rodzaj obejmuje gatunki występujące w Ameryce Południowej (Kolumbia, Wenezuela, Gujana, Surinam, Gujana Francuska, Brazylia, Ekwador, Peru i Boliwia). 
Systematyka.
Podział systematyczny.
Do rodzaju należą następujące gatunki:

</doc>
<doc id="4909924" url="https://pl.wikipedia.org/wiki?curid=4909924" title="Artiom Błażyjewski">
Artiom Błażyjewski

Artiom Michajłowicz Błażyjewski, ros. Артем Михайлович Блажиевский (ur. 20 marca 1994 w Moskwie) – rosyjski hokeista, reprezentant Rosji.
Kariera.
Wychowanek CSKA Moskwa. Przez cztery sezony grał w juniorskich rozgrywkach MHL. W seniorskich rozgrywkach KHL w sezonie KHL (2014/2015) w październiku 2014 został przekazany do Torpedo Niżny Nowogród. W maju 2015 został przetransferowany z powrotem do CSKA. Przedłużał kontrakt z CSKA o dwa lata w kwietniu 2017 i kwietniu 2019 o trzy lata. W grudniu 2021 został przetransferowany do Traktora Czelabińsk.
W sezonie 2014/2015 zadebiutował w barwach reprezentacji seniorskiej Rosji.

</doc>
<doc id="4909926" url="https://pl.wikipedia.org/wiki?curid=4909926" title="Aleksander Oczkowski">
Aleksander Oczkowski

Aleksander Oczkowski (ur. 9 grudnia 1933 w Bielsku) – polski kierowca rajdowy i wyścigowy.
Życiorys.
Karierę sportową rozpoczął od startów w rajdach w 1964 roku. Był pilotem takich zawodników, jak Otto Bartkowiak i Henryk Mandera. Jako kierowca na początku kariery używał Trabanta P601, a od 1970 – Polskiego Fiata 125p. Zajął m.in. trzecie miejsce w Rajdzie Wisły 1970 i piąte w Rajdzie Dolnośląskim 1971.
W 1972 roku skoncentrował się na startach samochodami Formuły Easter. Do 1975 roku jego mechanikiem był Andrzej Wojciechowski. W swoim pierwszym sezonie startów – 1973 – Oczkowski wygrał dwa wyścigi i zdobył tytuł mistrza Polski. Zadebiutował wówczas ponadto w Pucharze Pokoju i Przyjaźni, zajmując m.in. trzecie miejsce w wyścigu w Toruniu. Rok później zajął natomiast szóste miejsce w zawodach na torze Most. W 1975 roku rozpoczął starty nowym Promotem Polonia I. W 1976 roku, po powrocie Formuły Easter do klasyfikacji mistrzostw Polski, wygrał zawody na torze Magnolia. W 1979 roku wygrał wyścig w Poznaniu. W sezonie 1980 również wygrał zawody w Poznaniu i zdobył wicemistrzostwo kraju. Następnie zakończył karierę.

</doc>
<doc id="4909928" url="https://pl.wikipedia.org/wiki?curid=4909928" title="University of Western Sydney">
University of Western Sydney



</doc>
<doc id="4909941" url="https://pl.wikipedia.org/wiki?curid=4909941" title="Aida (film 2020)">
Aida (film 2020)

Aida (oryg. "Quo vadis, Aida?") – bośniacko–austriacko–rumuńsko–niemiecko–polski film fabularny z 2020 roku w reżyserii Jasmili Žbanić.
Opis fabuły.
Akcja filmu rozgrywa się w lipcu 1995 w Srebrenicy. Do miasta wkraczają oddziały serbskie gen. Ratko Mladicia. Pracująca dla ONZ tłumaczka Aida próbuje ocalić swoją rodzinę przed wymordowaniem jej przez Serbów. 
Premiera filmu miała miejsce w ramach sekcji konkursowej na 77. MFF w Wenecji. 
Nagrody i wyróżnienia.
Film został wyróżniony nagrodą Złotej Pomarańczy dla najlepszego filmu na MFF w Antalyi. Obraz został zgłoszony do nagrody Amerykańskiej Akademii Filmowej w kategorii najlepszego filmu nieanglojęzycznego i znalazł się w gronie nominowanych. W 2022 film zwyciężył w czterech kategoriach Polskich Nagród Filmowych (film, reżyseria, scenariusz i montaż). 

</doc>
<doc id="4909942" url="https://pl.wikipedia.org/wiki?curid=4909942" title="Vedžer">
Vedžer

Vedžer – potok w powiecie Turčianske Teplice w środkowej Słowacji. Ma długość 5,2 km i jest lewostronnym dopływem rzeki Hron.
Vedžer wypływa w górach Zar na wysokości około 650 m w dolinie między stokami szczytów Zniev (szczyt) (985 m) i Chlieviská (1024 m). Spływa dnem tej doliny w kierunku południowo-wschodnim. U podnóży góry Zniev wykonano duży staw zasilany przez wodę z potoku Vedžer. W dolnym biegu potok płynie przez Kotlinę Turczańską i przepływa przez miejscowość Moškovec. W obrębie zabudowanego obszaru tej miejscowości jego koryto jest hydrotechniczne uregulowane. W Moškovcu potok uchodzi do Hronu na wysokości około 441 m. 

</doc>
<doc id="4909945" url="https://pl.wikipedia.org/wiki?curid=4909945" title="Paweł Pasierbiak">
Paweł Pasierbiak

Paweł Pasierbiak – polski ekonomista, doktor habilitowany nauk społecznych.
Życiorys.
W 2000 ukończył Ekonomię na Wydziale Ekonomicznym UMCS. W 1998, podczas studiów, w ramach stypendium naukowego studiował w Bluffton College (obecnie Bluffton University) w USA. Stopień doktora nauk ekonomicznych uzyskał w 2008 na Wydziale Ekonomicznym UMCS za pracę pt. „Miejsce Unii Europejskiej w zagranicznej ekspansji Japonii. Stopień doktora habilitowanego nauk społecznych uzyskał w 2020 na UMCS za pracę pt. „Efekty procesów integracyjnych w Azji Wschodniej w warunkach transformacji układu sił gospodarczych w regionie”.
Od 2000 zatrudniony w Zakładzie Gospodarki Światowej i Integracji Europejskiej (w 2009 przemianowanym na Katedrę Gospodarki Światowej i Integracji Europejskiej), początkowo jako asystent, następnie jako adiunkt, a obecnie jako adiunkt ze stopniem doktora habilitowanego. Od 2020 kierownik tejże katedry.
Od 2013 jest też Wydziałowym koordynatorem programów międzynarodowych na Wydziale Ekonomicznym UMCS. W przeszłości pracował także w Lubelskiej Szkole Biznesu, Puławskiej Szkole Wyższej, Wyższej Szkole Przedsiębiorczości i Administracji w Lublinie, Wyższej Szkole Handlowej w Radomiu, a także jako profesor wizytujący m.in. w Universität Kassel, Universidad de Malaga, Jefferson Educational Society, Teikyo University oraz Kanagawa University. Członek Polskiego Stowarzyszenia Badań Wspólnoty Europejskiej, Polskiego Towarzystwa Ekonomicznego, European Association for Japanese Studies oraz Association for Asian Studies.
Autor wielu publikacji, głównie dotyczących roli Azji Wschodniej w gospodarce światowej.

</doc>
<doc id="4909951" url="https://pl.wikipedia.org/wiki?curid=4909951" title="Tałaciszki">
Tałaciszki

Tałaciszki – (lit. "Toliotiškė") – wieś na Litwie, w okręgu uciańskim, w rejonie ignalińskim, starostwie Rymszany.
Historia.
W czasach zaborów wieś leżała w granicach Imperium Rosyjskiego.
W dwudziestoleciu międzywojennym wieś leżała w Polsce, w województwie nowogródzkim (od 1926 w województwie wileńskim), w powiecie brasławskim, w gminie Widze.
Według Powszechnego Spisu Ludności z 1921 roku zamieszkiwało tu 15 osób, wszystkie były wyznania rzymskokatolickiego i zadeklarowały polską przynależność narodową. Były tu 4 budynki mieszkalne. W 1931 w 6 domach zamieszkiwały 24 osoby.
Miejscowość należała do parafii rzymskokatolickiej w Widzach. Podlegała pod Sąd Grodzki w Turmoncie i Okręgowy w Wilnie; właściwy urząd pocztowy mieścił się w Widzach.

</doc>
<doc id="4909952" url="https://pl.wikipedia.org/wiki?curid=4909952" title="Pawieł Karnauchow">
Pawieł Karnauchow

Pawieł Andriejewicz Karnauchow, ros. Павел Андреевич Карнаухов, błr. Павел Андрэевіч Карнаухаў – Pawieł Andrejewicz Karnauchau (ur. 15 marca 1997 w Mińsku) – rosyjski hokeista pochodzenia białoruskiego, reprezentant Rosji, olimpijczyk.
Jego brat Michaił (ur. 1994) także został hokeistą (bramkarzem) i reprezentantem Białorusi. Ich ojciec Andrej Karnauchau został dyrektorem szkoły hokejowej SDJuSzOR Junost' w Mińsku.
Kariera.
Wychowanek Junosti Mińsk. W sezonie 2013/2014 grał w drużynie Krasnaja Armija Moskwa (podległej CSKA Moskwa) w juniorskich rozgrywkach MHL. Tuż po nim w 2014 w KHL Junior Draft został wybrany przez CSKA Moskwa z numerem 8 oraz w drafcie do kanadyjskich juniorskich rozgrywek CHL przez klub Calgary Hitmen z numerem 56 (runda 5). W następstwie tego rozegrał w barwach tej drużyny dwa sezony w juniorskiej lidze WHL (2014/2015 i 2015/2016). W międzyczasie, w NHL Entry Draft 2015 został wybrany przez Calgary Flames z numerem 136. W czerwcu 2016 został przekazany z Calgary do CSKA Moskwa. Od tego czasu zadebiutował w barwach CSKA w seniorskich rozgrywkach KHL w sezonie KHL (2016/2017), a jednocześnie grywał jeszcze w lidze MHL oraz w drużynie farmerskiej, Zwieździe Moskwa, w rosyjskich rozgrywkach WHL. Potem przedłużał kontrakt z CSKA w lipcu 2017 o trzy lata, w czerwcu 2020 o kolejne trzy lata.
Zdecydował się na grę w barwach reprezentacji Rosji. W barwach juniorskich kadr Rosji uczestniczył w turnieju mistrzostw świata juniorów do lat 20 edycji 2017. W barwach reprezentacji seniorskiej Rosji zadebiutował w sezonie 2019/2020. W składzie reprezentacji Rosyjskiego Komitetu Olimpijskiego (ang. ROC) brał udział w turnieju MŚ edycji 2021. W barwach reprezentacji Rosyjskiego Komitetu Olimpijskiego uczestniczył w turnieju zimowych igrzysk olimpijskich 2022.

</doc>
<doc id="4909953" url="https://pl.wikipedia.org/wiki?curid=4909953" title="JaJuan Johnson">
JaJuan Johnson

JaJuan Johnson (ur. 8 lutego 1989 w Indianapolis) – amerykański koszykarz występujący na pozycjach silnego skrzydłowego lub środkowego, obecnie zawodnik Bayernu Monachium.

</doc>
<doc id="4909955" url="https://pl.wikipedia.org/wiki?curid=4909955" title="Teleburniszki">
Teleburniszki

Teleburniszki – dawna wieś. Tereny na których była położona, leżą obecnie na Białorusi, w obwodzie witebskim, w rejonie brasławskim, w sielsowiecie Widze.
Historia.
W czasach zaborów w granicach powiatu nowoaleksandrowskiego Imperium Rosyjskiego.
W latach 1921–1945 wieś leżała w Polsce, w województwie nowogródzkim (od 1926 w województwie wileńskim), w powiecie brasławskim, w gminie Widze.
Według Powszechnego Spisu Ludności z 1921 roku zamieszkiwało tu 31 osób, wszystkie były wyznania rzymskokatolickiego i zadeklarowały polską przynależność narodową. Były tu 4 budynki mieszkalne. W 1931 w 5 domach zamieszkiwały 22 osoby.
Miejscowość należała do parafii rzymskokatolickiej w Widzach. Podlegała pod Sąd Grodzki w Turmontcie i Okręgowy w Wilnie; właściwy urząd pocztowy mieścił się w Widzach.

</doc>
<doc id="4909956" url="https://pl.wikipedia.org/wiki?curid=4909956" title="Topolka">
Topolka

Topolka – dawny zaścianek. Tereny na których był położony, leżą obecnie na Białorusi, w obwodzie witebskim, w rejonie brasławskim, w sielsowiecie Widze.
Historia.
W czasach zaborów w granicach powiatu nowoaleksandrowskiego Imperium Rosyjskiego.
W latach 1921–1945 zaścianek leżał w Polsce, w województwie nowogródzkim (od 1926 w województwie wileńskim), w powiecie brasławskim, w gminie Widze.
Według Powszechnego Spisu Ludności z 1921 roku zamieszkiwało tu 9 osób, wszystkie były wyznania rzymskokatolickiego i zadeklarowały polską przynależność narodową. Był tu 1 budynek mieszkalny. W 1931 w 2 domach zamieszkiwało 18 osób.
Miejscowość należała do parafii rzymskokatolickiej w Widzach. Podlegała pod Sąd Grodzki w Turmoncie i Okręgowy w Wilnie; właściwy urząd pocztowy mieścił się w Widzach.

</doc>
<doc id="4909958" url="https://pl.wikipedia.org/wiki?curid=4909958" title="Ranger (marka samochodów)">
Ranger (marka samochodów)

Ranger – dawny południowoafrykański producent samochodów osobowych z siedzibą w Port Elizabeth działający w latach 1968–1978. Marka należała do amerykańskiego koncernu General Motors. 
Historia.
W połowie 1968 roku General Motors zdecydowało się wprowadzić do sprzedaży w Południowej Afryce nową markę samochodów Ranger jako alternatywę dla oferowanego lokalnie Opla oraz Chevroleta. 
Ofertę utworzył bliźniaczy wobec europejskiego Opla Rekorda duży sedan, noszący różne nazwy w zależności od wariantu wyposażeniowego w postaci oznaczeń numerycznych. Ranger był obecny w sprzedaży w RPA przez kolejne 5 lat, znikając z rynku w 1973 roku.
Europa.
Niezależnie od rynku południowoafrykańskiego, General Motors zdecydowało się wprowadzić w 1970 roku do sprzedaży markę Ranger także w Europie Zachodniej, z ograniczeniem do Belgii i Szwajcarii.
Tutejszy wariant modelu Ranger również był bliźniaczą wersją Opla Rekorda, dostępną z innymi jednostkami napędowymi. Na rynku europejskim Ranger pozostał w sprzedaży o 5 lat dłużej od rynku południowoafrykańskiego, znikając z rynku trwale w 1978 roku.

</doc>
<doc id="4909966" url="https://pl.wikipedia.org/wiki?curid=4909966" title="Centrum Operacji Morskich - Dowództwo Komponentu Morskiego">
Centrum Operacji Morskich - Dowództwo Komponentu Morskiego



</doc>
<doc id="4909967" url="https://pl.wikipedia.org/wiki?curid=4909967" title="Alton, Kalifornia">
Alton, Kalifornia



</doc>
<doc id="4909968" url="https://pl.wikipedia.org/wiki?curid=4909968" title="Trabszyszki">
Trabszyszki

Trabszyszki (; ) – chutor na Białorusi, w obwodzie witebskim, w rejonie brasławskim, w sielsowiecie Widze.
Historia.
W czasach zaborów w granicach powiatu nowoaleksandrowskiego Imperium Rosyjskiego.
W latach 1921–1945 wieś leżała w Polsce, w województwie nowogródzkim (od 1926 w województwie wileńskim), w powiecie brasławskim, w gminie Widze.
Według Powszechnego Spisu Ludności z 1921 roku zamieszkiwało tu 41 osób, wszystkie były wyznania rzymskokatolickiego i zadeklarowały polską przynależność narodową. Było tu 9 budynków mieszkalnych. W 1931 w 10 domach zamieszkiwało 50 osób.
Miejscowość należała do parafii rzymskokatolickiej w Widzach. Podlegała pod Sąd Grodzki w Turmoncie i Okręgowy w Wilnie; właściwy urząd pocztowy mieścił się w Widzach.
Do 1957 chutor wchodził w skład sielsowietu Jerkańce.

</doc>
<doc id="4909970" url="https://pl.wikipedia.org/wiki?curid=4909970" title="Parafia św. Antoniego Padewskiego w Jęczmieniszkach">
Parafia św. Antoniego Padewskiego w Jęczmieniszkach

Parafia św. Antoniego Padewskiego w Jęczmieniszkach (lt. Eitminiškių Šv. Antano Paduviečio parapija) – parafia rzymskokatolicka w Jęczmieniszkach. Jest parafią w Dekanacie Kalwaryjskim archidiecezji wileńskiej.
Historia.
W 1744 roku wieś leżała w parafii Niemenczyn w dekanacie wileńskim diecezji wileńskiej. W 1685 r. wieś ofiarowano misjonarzom w Wilnie. Uważa się, iż zbudowali oni tutaj kaplicę, zamkniętą przez Rosjan w 1866 r.
Parafia powstała w 1922 r., a dwa lata później zbudowano drewniany kościół. W 1934 r. leżała w dekanacie kalwaryjskim archidiecezji wileńskiej. Tego samego roku proboszczem parafii został litwin ks. Ambroży Jakawonis. 
II wojna światowa.
Podczas II wojny światowej władze Armii Krajowej zainteresowały się ks. Jakawonisem, gdy terenowa konspiracyjna siatka kontrwywiadu przekazała meldunek, że w kazaniach obiecuje on 300 dni odpustu za zabicie Polaka. Działalność antypolska i kolaboracja z policją litewską (Saugumą) skłoniły sztab Okręgu Wileńskiego AK do zbadania sprawy i wpłynięcia na ks. Jakawonisa, by zaprzestał tego rodzaju działań. Po przybyciu na teren parafii zrobiono wywiad, który potwierdził zarzuty wobec miejscowego proboszcza. Po południu pierwszego dnia świąt Wielkanocnych (w 1944 roku) grupa operatywna, w skład której wchodziło m.in. dwóch oficerów kontrwywiadu, przybyła na plebanię. Ksiądz Jakawonis przyjął ich wrogo i usiłował zniszczyć jakieś kartki. Okazało się, że był to „kolejny numerowany donos na polskich parafian z Jęczmieniszek, adresowany do Saugumy”. W donosie tym chciał przesłać wykaz mieszkańców swojej parafii, należących do siatki konspiracyjnej AK i wrogich wobec niemieckiego okupanta. Lista zawierała kilkadziesiąt nazwisk i gdyby trafiła w ręce litewskiej policji i gestapo, byłaby wyrokiem śmierci dla tych ludzi i być może groziłaby zesłaniem do obozów koncentracyjnych ich rodzin. Proboszcza wzięto poza Jęczmieniszki i decyzją Wojskowego Sądu Specjalnego AK zapadł wyrok śmierci i konfident został rozstrzelany. Miejsce jego pochówku jest nieznane. W 1988 r. na cmentarzu w Jęczmieniszkach wzniesiono pomnik upamiętniający księdza Jakawonisa.

</doc>
<doc id="4909971" url="https://pl.wikipedia.org/wiki?curid=4909971" title="Polerieka (Abramová)">
Polerieka (Abramová)

Polerieka – dawniej samodzielna wieś, obecnie część wsi Abramová w powiecie Turčianske Teplice, kraju żylińskim, w północno-centralnej Słowacji. Znajduje się w Kotlinie Turczańskiej u podnóży gór Żar. Zabudowania wsi rozłożyły się nad brzegami potoku Polerieka. Pierwsza wzmianka o wsi pochodzi z dokumentu z 1361 roku, na którym wymieniona jest jako Paralaka. W późniejszych dokumentach wymieniana jako Polereka lub Proloka (1363), Poleryka (1534), od 1543 jako Polerieka. 
Na przełomie XIX i XX wieku wieś liczyła od 70 do 100 mieszkańców, w latach 80. XX w. 29 mieszkańców. Większość z nich wyjechała w okresie socjalizmu, głównie do Martina i okolicznych wiosek. W 2006 roku w Poleriekach mieszkało tylko 12 osób. Większość domów jest wykorzystywana tylko jako domy letniskowe.

</doc>
<doc id="4909972" url="https://pl.wikipedia.org/wiki?curid=4909972" title="Punkt Dandy'ego">
Punkt Dandy'ego

Punkt Dandy'ego – punkt orientacyjny w neurochirurgii. Wykorzystywany jako punkt wejścia dla otworu trepanacyjnego w okolicy potylicznej. Zlokalizowany jest 2 cm bocznie od linii środkowej i 3 cm powyżej inionu. U dzieci zwykle odpowiada przecięciu się szwu węgłowego i linii źrenicznej.

</doc>
<doc id="4909974" url="https://pl.wikipedia.org/wiki?curid=4909974" title="Trejbsze">
Trejbsze

Trejbsze (; ) – wieś na Białorusi, w obwodzie witebskim, w rejonie brasławskim, w sielsowiecie Widze.
Historia.
W czasach zaborów wieś leżała w granicach powiatu nowoaleksandrowskiego Imperium Rosyjskiego.
W latach 1921–1945 wieś leżała w Polsce, w województwie nowogródzkim (od 1926 w województwie wileńskim), w powiecie brasławskim, w gminie Widze.
Według Powszechnego Spisu Ludności z 1921 roku zamieszkiwały tu 43 osoby, wszystkie były wyznania rzymskokatolickiego i zadeklarowały polską przynależność narodową. Było tu 9 budynków mieszkalnych. W 1931 w 35 domach zamieszkiwało 135 osób.
Miejscowość należała do parafii rzymskokatolickiej w Widzach. Podlegała pod Sąd Grodzki w Turmoncie i Okręgowy w Wilnie; właściwy urząd pocztowy mieścił się w Widzach.

</doc>
<doc id="4909975" url="https://pl.wikipedia.org/wiki?curid=4909975" title="Naka (rzeka)">
Naka (rzeka)



</doc>
<doc id="4909976" url="https://pl.wikipedia.org/wiki?curid=4909976" title="Polerieka">
Polerieka



</doc>
<doc id="4909977" url="https://pl.wikipedia.org/wiki?curid=4909977" title="Nikita Sosznikow">
Nikita Sosznikow

Nikita Dmitrijewicz Sosznikow, ros. Никита Дмитриевич Сошников (ur. 14 października 1993 w Niżnym Tagile) – rosyjski hokeista, reprezentant Rosji.
Jego brat Artiom (ur. 1997) także został hokeistą.
Kariera.
Wychowanek Sputnika Niżny Tagił. W KHL Junior Draft z 2010 został wybrany przez Atłant Mytiszczi. Od tego czasu przez trzy sezony rozwijał karierę rozwijał w zespołach z Mytiszczi w juniorskich rozgrywkach MHL. Od 2013 do 2015 przez dwa sezony w barwach Atłanta grał w seniorskich rozgrywkach KHL. W marcu 2015 podpisał kontrakt wstępujący z kanadyjskim klubem Toronto Maple Leafs w rozgrywkach NHL. W jego barwach grał w trzech kolejnych sezonach NHL, jednocześnie występując w drużynie farmerskiej w rozgrywkach AHL. W lutym 2018 został przetransferowany do amerykańskiego zespołu St. Louis Blues, gdzie w czerwcu tego roku przedłużył kontrakt o rok. W czerwcu 2019 ogłoszono jego transfer do Saławatu Jułajew Ufa. Pod koniec listopada 2020 został przetransferowany z Saławata do CSKA Moskwa w toku wymiany za Michaiła Naumienkowa. Od października 2021 zawodnik Awangarda Omsk. We wrześniu 2022 podpisał roczny kontrakt z New York Islanders z NHL. Zagrał w trzech spotkaniach, po czym w listopadzie 2022 został umieszczony na liście "waivers" i następnie występował w zespole Bridgeport Islanders w lidze AHL. W grudniu 2022 jego kontrakt z NYI został rozwiązany,
W barwach reprezentacji seniorskiej Rosji uczestniczył w turnieju mistrzostw świata edycji 2018.

</doc>
<doc id="4909978" url="https://pl.wikipedia.org/wiki?curid=4909978" title="Pabonka">
Pabonka

Pustelnia Pabonka (tybet. "Pha bong kha") – klasztor buddyjski, najważniejsza i największa pustelnia klasztoru Sera. Znajduje się na północnych przedmieściach Lhasy, Tybetański Region Autonomiczny, Chiny.
Jest to prawdopodobnie jeden z najstarszych klasztorów Lhasy, starszy niż Dżokhang i Ramocze. Jego fundatorem był w VII wieku król Songcen Gampo na miejscu wcześniej istniejącej twierdzy. Było to od początku miejsce medytacji i odosobnień najważniejszych osób w Tybecie (król Trisong Decen, Guru Rinpocze, twórca alfabetu tybetańskiego Thonmi Sambhota, Congkhapa oraz liczni dalajlamowie). Pabonka została zburzona przez króla Langdarmę w 841 r. i przebudowana w XI wieku. Mieściła wówczas 200 mnichów. Do 1959 r. Pabonka była niezależnym klasztorem. Po zniszczeniach rewolucji kulturalnej została odbudowana przez klasztor Sera i od tej pory mu podlega. Wyposażenie Pabonki jest w większości oryginalne, gdyż mnisi ukryli je przed zniszczeniami w 1959 r. Najważniejszy posąg kultowy w klasztorze to rzekomo samoistnie utworzona w skale figura Czenreziga. Na piętrze znajdują się pokoje dalajlamów (od V do obecnego XIV). W kaplicach można zobaczyć liczne cenne dary wotywne pielgrzymów. Niedaleko klasztoru znajduje się 108 czortenów oraz miejsce tradycyjnych pogrzebów powietrznych.

</doc>
<doc id="4909982" url="https://pl.wikipedia.org/wiki?curid=4909982" title="Stefan Banaszak">
Stefan Banaszak

Stefan Banaszak (ur. 1950 w Szczecinie) – polski kierowca wyścigowy.
Życiorys.
Z zawodu rzemieślnik. Karierę rozpoczął w 1978 roku od startów Polskim Fiatem 126p. W 1982 roku zadebiutował samochodem Formuły Polonia; jego mechanikiem był wówczas Krzysztof Poniński. W swoim pierwszym sezonie zajął piąte miejsce w klasyfikacji tej serii, natomiast w sezonie 1983 był czwarty, zdobywając dwa podia (w Kielcach i Toruniu). W 1984 roku zadebiutował Promotem II w Formule Easter. W swoim pierwszym sezonie ukończył wszystkie wyścigi na podium, wygrał ponadto zawody w Poznaniu i zdobył wicemistrzostwo serii, za Jerzym Mazurem. Ponadto w tym samym roku zadebiutował w Pucharze Pokoju i Przyjaźni. W sezonie 1985 wygrał zawody w Poznaniu, a w pozostałych wyścigach był drugi, dzięki czemu zdobył tytuł mistrza Polski. Był również sklasyfikowany na trzynastym miejscu w Pucharze Pokoju i Przyjaźni. Rok później zawiesił starty w zagranicznych zawodach Pucharu Pokoju i Przyjaźni, koncentrując się na rywalizacji krajowej. W jedynej eliminacji Pucharu, w Poznaniu, Banaszak zajął drugą pozycję. W kraju szczeciński kierowca obronił tytuł mistrzowski, odnosząc trzy zwycięstwa.
W 1987 roku otrzymał nowy pojazd, Promota III. Banaszak miał problem z dostosowaniem się do charakterystyki nowego pojazdu. Mimo to Banaszak dwukrotnie zajął drugie miejsce, a w eliminacji Poznań II prowadził, zanim nie zderzył się z dublowanym Wiesławem Guzikiem. W klasyfikacji końcowej Formuły Easter Banaszak był szósty, a w Pucharze Pokoju i Przyjaźni – dwunasty. Po 1987 roku zakończył karierę, argumentując to względami finansowymi, zbyt słabymi samochodami Formuły Easter oraz niesprawiedliwością przy powoływaniu zawodników na Puchar Pokoju i Przyjaźni. Banaszak krytykował również wprowadzenie do mistrzostw Polski Formuły Mondial. Samochód Banaszaka przejął Kazimierz Sołtowski.

</doc>
<doc id="4909984" url="https://pl.wikipedia.org/wiki?curid=4909984" title="Ranger (samochód)">
Ranger (samochód)

Ranger – samochód osobowy klasy wyższej produkowany pod południowoafrykańską marką Ranger w latach 1968 – 1978.
Pierwsza generacja.
Ranger I został zaprezentowany po raz pierwszy w 1968 roku.
Pierwsza generacja modelu Ranger w pierwszej kolejności zasiliła ofertę tej marki na rynku, gdzie została ona utworzona przez General Motors, czyli w Południowej Afryce. Samchód był tam oferowany wyłącznie jako 4-drzwiowy sedan, będący bliźniaczą odmianą Opla Rekorda.
Ranger pierwszej generacji nosił różne nazwy w zależności od wariantu wyposażeniowego: 130 i 153, a także 1900 i 2500. Pod kątem wizualnym, pojazd charakteryzował się pojedynczym pasem obejmującym atrapę chłodnicy w stylu modelu Vauxhall Victor i podwójne reflektory.
Druga generacja.
Ranger II został zaprezentowany po raz pierwszy w 1972 roku.
Druga i zarazem ostatnia generacja Rangera ponownie powstała jako bliźniacza konstrukcja wobec Opla Rekorda, tym razem oferowana nie tylko w Południowej Afryce, ale i wyselekcjonowanych krajach Europy Zachodniej: Belgii i Szwajcarii.
Tym razem gamę drugiej generacji Rangera tworzyły warianty o oznaczeniach numerycznych 1500, 1900 i 2500. Nadwozie zyskało inne proporcje, z niżej osadzoną i dłuższą maską oraz prostokątnymi lampami tylnymi. Produkcja zakończyła się 1978 roku bez następcy.

</doc>
<doc id="4909991" url="https://pl.wikipedia.org/wiki?curid=4909991" title="Gala (odmiana jabłoni)">
Gala (odmiana jabłoni)



</doc>
<doc id="4909996" url="https://pl.wikipedia.org/wiki?curid=4909996" title="Marian Jana">
Marian Jana

Marian Jana (ur. 21 grudnia 1896 w Stróżach, zm. 1985) – major piechoty Wojska Polskiego.
Życiorys.
Urodził się w Stróżach, w ówczesnym powiecie grybowskim Królestwa Galicji i Lodomerii, w rodzinie Kazimierza i Marii. Był młodszym bratem Juliana (1890–1915), legionisty 4 Pułku Piechoty, pośmiertnie odznaczonego Krzyżem Niepodległości.
Marian 4 lutego 1914, jako uczeń klasy VIa wystąpił z c. k. Gimnazjum I w Tarnowie.
18 września 1914 został odnotowany w 16. kompanii IV baonu 2 pułku piechoty. Następnie służył w 6. kompanii II baonu 4 Pułku Piechoty. Przez 11 miesięcy walczył na froncie. 5 kwietnia 1917 został wymieniony we wniosku o odznaczenie austriackim Krzyżem Wojskowym Karola. W lipcu 1917, kryzysie przysięgowym, został przeniesiony do Polskiego Korpusu Posiłkowego.
15 sierpnia 1919, jako były podoficer Legionów Polskich został mianowany z dniem 1 lipca 1919 podporucznikiem w piechocie. Pełnił wówczas służbę w Dowództwie 2 Dywizji Legionów.
Służył w Szkole Podchorążych Piechoty w Ostrowi Mazowieckiej. W roku szkolnym 1928/1929 był oficerem 7. kompanii podchorążych (II rocznik), a w roku szkolnym 1929/1930 komendantem klasy „A”. W październiku 1933 został przeniesiony do 22 pułku piechoty w Siedlcach. 4 lutego 1934 został mianowany majorem ze starszeństwem z 1 stycznia 1934 i 28. lokatą w korpusie oficerów piechoty. W kwietniu tego roku został wyznaczony na stanowisko dowódcy batalionu. Później został przeniesiony do Centrum Wyszkolenia Piechoty w Rembertowie na stanowisko wykładowcy przedmiotu taktyki piechoty.
W sierpniu 1939 został przeniesiony do 32 pułku piechoty w Modlinie na stanowisko dowódcy nowo sformowanego III batalionu. Na czele tego batalionu wziął udział w obronie Modlina. Po kapitulacji załogi twierdzy dostał się do niemieckiej niewoli. Przebywał kolejno w Stalagu XIII A, Oflag VII C Laufen, Oflagu XI B Braunschweig (od 26 maja 1940), Oflagu IV C Colditz i Oflagu X C Lubeka (od 21 stycznia 1942).

</doc>
<doc id="4909998" url="https://pl.wikipedia.org/wiki?curid=4909998" title="Szlakiem Walk Majora Hubala 2019">
Szlakiem Walk Majora Hubala 2019

Szlakiem Walk Majora Hubala 2019 – 14. edycja wyścigu kolarskiego Szlakiem Walk Majora Hubala, który odbył się w dniach od 31 maja do 2 czerwca 2019. Wyścig był częścią UCI Europe Tour 2019.

</doc>
<doc id="4909999" url="https://pl.wikipedia.org/wiki?curid=4909999" title="Ivančinský potok">
Ivančinský potok

Ivančinský potok – potok w powiecie Turčianske Teplice w środkowej Słowacji. Ma długość 5,2 km i jest prawostronnym dopływem rzeki Turiec.
Ivančinský potok wypływa w Kotlinie Turczańskiej na wysokości około 497 m, w jej podjednostce Diviacka pahorkatina po wschodniej stronie miasta Turčianske Teplice. Spływa w kierunku północnym przez pola uprawne Kotliny Turczańskiej pomiędzy miejscowościami Veľký Čepčín i Malý Čepčín, następnie przez zabudowany obszar wsi Ivančiná. Tu uchodzi do Turca na wysokości 451 m.

</doc>
<doc id="4910001" url="https://pl.wikipedia.org/wiki?curid=4910001" title="Szlakiem Walk Majora Hubala 2018">
Szlakiem Walk Majora Hubala 2018

Szlakiem Walk Majora Hubala 2018 – 13. edycja wyścigu kolarskiego Szlakiem Walk Majora Hubala, który odbył się w dniach od 31 maja do 4 czerwca 2018. Wyścig był częścią UCI Europe Tour 2018.

</doc>
<doc id="4910004" url="https://pl.wikipedia.org/wiki?curid=4910004" title="Laclavá">
Laclavá

Laclavá – dawniej samodzielna wieś, od 1951 roku część wsi Abramová w powiecie Turčianske Teplice, kraju żylińskim, w północno-centralnej Słowacji. Znajduje się w Kotlinie Turczańskiej nad lewym brzegiem rzeki Turiec.
Laclavá została założona na terenie, który w 1250 roku został podarowany przez króla Węgier i Chorwacji Belę IV. Pierwsza wzmianka o wsi pochodzi z 1326 r. W Laclavej są dwa zabytki:

</doc>
<doc id="4910008" url="https://pl.wikipedia.org/wiki?curid=4910008" title="Pireus (stacja metra)">
Pireus (stacja metra)



</doc>
<doc id="4910009" url="https://pl.wikipedia.org/wiki?curid=4910009" title="Moshato">
Moshato



</doc>
<doc id="4910011" url="https://pl.wikipedia.org/wiki?curid=4910011" title="Tauros">
Tauros



</doc>
<doc id="4910013" url="https://pl.wikipedia.org/wiki?curid=4910013" title="Patrelona">
Patrelona



</doc>
<doc id="4910015" url="https://pl.wikipedia.org/wiki?curid=4910015" title="Fisio (stacja metra)">
Fisio (stacja metra)



</doc>
<doc id="4910017" url="https://pl.wikipedia.org/wiki?curid=4910017" title="Monastyraki (stacja metra)">
Monastyraki (stacja metra)



</doc>
<doc id="4910019" url="https://pl.wikipedia.org/wiki?curid=4910019" title="Bujda">
Bujda

Bujda (zapis stylizowany: BUJDA) – drugi minialbum polskiej piosenkarki Sanah. Wydawnictwo ukazało się 23 października 2020 nakładem wytwórni muzycznej Magic Records w dystrybucji Universal Music Polska.
Materiał zgromadzony na płycie składa się z ośmiu polskojęzycznych utworów. Na minialbumie pojawiły się wydane wcześniej single promocyjne: „Projekt nieznajomy nie kłamie” (medley utworów Dawida Podsiadły) i „Róże” (demo nagrane w domu podczas pandemii COVID-19). Wydawnictwo ukazało się na winylu i kasecie magnetofonowej.
Nagrania dotarły do 27. miejsca polskiej listy sprzedaży – OLiS. Promocję "Bujdy" rozpoczęto w sierpniu 2020, wraz z premierą głównego promującego singla – „No sory”. 9 października 2020 wydany został drugi singel, „Pożal się Boże”, a kilka dni później wydano tytułowy utwór.
Lista utworów.
Opracowano na podstawie materiału źródłowego.
Uwagi:

</doc>
<doc id="4910020" url="https://pl.wikipedia.org/wiki?curid=4910020" title="Kamamber">
Kamamber



</doc>
<doc id="4910022" url="https://pl.wikipedia.org/wiki?curid=4910022" title="Omonia">
Omonia



</doc>
<doc id="4910024" url="https://pl.wikipedia.org/wiki?curid=4910024" title="Wspólnota administracyjna Biała Woda">
Wspólnota administracyjna Biała Woda



</doc>
<doc id="4910025" url="https://pl.wikipedia.org/wiki?curid=4910025" title="Viktoria (stacja metra)">
Viktoria (stacja metra)



</doc>
<doc id="4910026" url="https://pl.wikipedia.org/wiki?curid=4910026" title="Attiki">
Attiki



</doc>
<doc id="4910028" url="https://pl.wikipedia.org/wiki?curid=4910028" title="Aghios Nikolaos">
Aghios Nikolaos



</doc>
<doc id="4910033" url="https://pl.wikipedia.org/wiki?curid=4910033" title="Luigi Arisio">
Luigi Arisio

Luigi Arisio (ur. 25 marca 1926 w Turynie, zm. 29 września 2020 tamże) – włoski polityk, parlamentarzysta.
Działalność polityczna.
Był politykiem Włoskiej Partii Republikańskiej i w okresie od 1983 do 1987 zasiadał w Izbie Deputowanych IX kadencji.

</doc>
<doc id="4910034" url="https://pl.wikipedia.org/wiki?curid=4910034" title="Agios Eleftherios (stacja metra)">
Agios Eleftherios (stacja metra)



</doc>
<doc id="4910039" url="https://pl.wikipedia.org/wiki?curid=4910039" title="Perissos (stacja metra)">
Perissos (stacja metra)



</doc>
<doc id="4910045" url="https://pl.wikipedia.org/wiki?curid=4910045" title="Nerantzjotisa (stacja metra)">
Nerantzjotisa (stacja metra)



</doc>
<doc id="4910046" url="https://pl.wikipedia.org/wiki?curid=4910046" title="Dvorec (Ivančiná)">
Dvorec (Ivančiná)

Dvorec – dawniej samodzielna wieś, od 1991 roku część wsi Ivančiná w powiecie Turčianske Teplice, kraju żylińskim, w północno-centralnej Słowacji. Znajduje się w Kotlinie Turczańskiej nad lewym brzegiem rzeki Turiec.
Zabudowania Dvorca położone są na średniej wysokości 465 m n.p.m. i ciągną się po obydwu stronach drogi opadającej do zalewowego terasu rzeki Turiec. Droga kończy się ślepo przy brodzie przez tę rzekę.
W Dvorcu znaleziono duże ilości miedzianych mieczy z epoki brązu. Osada została założona w 1381 roku przez niejakiego Blažeja Končka. Należała do rodziny Konček do XVIII wieku. Znajduje się w niej dwór rodziny Konček i kilka zachowanych drewnianych domów. W 1952 roku założono tu rolniczą spółdzielnię produkcyjną.

</doc>
<doc id="4910047" url="https://pl.wikipedia.org/wiki?curid=4910047" title="Kifisja (stacja metra)">
Kifisja (stacja metra)



</doc>
<doc id="4910051" url="https://pl.wikipedia.org/wiki?curid=4910051" title="Języki Rzeki Krzyżowej">
Języki Rzeki Krzyżowej



</doc>
<doc id="4910052" url="https://pl.wikipedia.org/wiki?curid=4910052" title="Anthupoli (stacja metra)">
Anthupoli (stacja metra)



</doc>
<doc id="4910055" url="https://pl.wikipedia.org/wiki?curid=4910055" title="Aghios Antonios">
Aghios Antonios



</doc>
<doc id="4910058" url="https://pl.wikipedia.org/wiki?curid=4910058" title="Dvorec">
Dvorec



</doc>
<doc id="4910062" url="https://pl.wikipedia.org/wiki?curid=4910062" title="Antoni Baranowski (żołnierz AK)">
Antoni Baranowski (żołnierz AK)



</doc>
<doc id="4910063" url="https://pl.wikipedia.org/wiki?curid=4910063" title="Antoni Baranowski ( (1901–1986)">
Antoni Baranowski ( (1901–1986)



</doc>
<doc id="4910065" url="https://pl.wikipedia.org/wiki?curid=4910065" title="Władysław Barański (żołnierz AK)">
Władysław Barański (żołnierz AK)



</doc>
<doc id="4910069" url="https://pl.wikipedia.org/wiki?curid=4910069" title="Grzegorz Kowal (dyplomata)">
Grzegorz Kowal (dyplomata)

Grzegorz Kowal – polski urzędnik służby cywilnej i dyplomata, od 2020 ambasador RP w Nowej Zelandii.
Życiorys.
Grzegorz Kowal jest absolwentem Instytutu Stosunków Międzynarodowych Uniwersytetu Warszawskiego (2001) oraz Krajowej Szkoły Administracji Publicznej (2008). Na Wydziale Dziennikarstwa i Nauk Politycznych UW ukończył także studia doktoranckie w zakresie nauki o polityce (2009).
Od 2008 urzędnik mianowany służby cywilnej. Zawodowo związany z Ministerstwem Spraw Zagranicznych, gdzie rozpoczął pracę jako specjalista odpowiedzialny za kwestie regionalne i horyzontalne w Departamencie Azji i Pacyfiku. Następnie awansował na stanowisko kierownika Referatu ds. Stosunków Wielostronnych i Spraw Ogólnych. W latach 2011–2015, w stopniu I sekretarza, odpowiadał za współpracę polityczną między Polską a Republiką Korei w Ambasadzie RP w Seulu. Przez pewien moment zajmował się także sprawami konsularnymi. Po powrocie pracował w Biurze Kontroli i Audytu MSZ, w tym jako jego zastępca. Zdał egzamin CGAP (Certified Government Auditing Profesional) i uzyskał międzynarodowe uprawnienia audytorskie Instytutu Audytorów Wewnętrznych. W 2019 został powołany na stanowisko dyrektora Departamentu Azji i Pacyfiku. W sierpniu 2020 został mianowany Ambasadorem Nadzwyczajnym i Pełnomocnym RP w Nowej Zelandii, dodatkowo akredytowanym w Kiribati, Samoa, Tonga i Tuvalu. Placówkę objął 17 października 2020. Listy uwierzytelniające na ręce Gubernator Generalnej Patsy Reddy złożył 5 listopada 2020.

</doc>
<doc id="4910070" url="https://pl.wikipedia.org/wiki?curid=4910070" title="Larisa (stacja metra)">
Larisa (stacja metra)



</doc>
<doc id="4910071" url="https://pl.wikipedia.org/wiki?curid=4910071" title="Wiesław Chrzanowski (powstaniec)">
Wiesław Chrzanowski (powstaniec)



</doc>
<doc id="4910074" url="https://pl.wikipedia.org/wiki?curid=4910074" title="Meteksurgio (stacja metra)">
Meteksurgio (stacja metra)



</doc>
<doc id="4910082" url="https://pl.wikipedia.org/wiki?curid=4910082" title="Henryk Borowski (żołnierz AK)">
Henryk Borowski (żołnierz AK)



</doc>
<doc id="4910086" url="https://pl.wikipedia.org/wiki?curid=4910086" title="Jerzy Ciszewski (powstaniec)">
Jerzy Ciszewski (powstaniec)



</doc>
<doc id="4910088" url="https://pl.wikipedia.org/wiki?curid=4910088" title="Panapistimio">
Panapistimio



</doc>
<doc id="4910090" url="https://pl.wikipedia.org/wiki?curid=4910090" title="Sintagma (stacja metra)">
Sintagma (stacja metra)



</doc>
<doc id="4910092" url="https://pl.wikipedia.org/wiki?curid=4910092" title="Akropolis (stacja metra)">
Akropolis (stacja metra)



</doc>
<doc id="4910093" url="https://pl.wikipedia.org/wiki?curid=4910093" title="Gverilla">
Gverilla

Gverilla, właściwie Mateusz Kochaniec (ur. 8 listopada 1996 w Lublinie) – polski wokalista, tworzący muzykę z pogranicza hip-hopu i r&amp;b.
Współpracował z takimi artystami jak m.in. DJ Steez, Margaret, Tymek, Solar, Flirtini czy DZIARMA.
Biografia.
Absolwent I Liceum Ogólnokształcącego im. Stanisława Staszica w Lublinie w którym to współtworzył (jako wokalista) indie rockowy zespół Mel Tripson. Efektem ich działalności był wydany w 2015 roku minialbum "VI YD".
6 września 2016 roku na kanale Kstyka pojawił się jego utwór "808080", co przyczyniło się do zwiększenia jego rozpoznawalności jako artysty, czego efektem był m.in. jego występ na Open'er Festival w następnym roku.
26 czerwca 2018 roku Gverilla wydał EP "Element EP", a 13 marca 2020 ukazał się jego pierwszy album studyjny "Hologram LP", który 2 tygodnie po premierze znalazł się na 6. miejscu na liście OLiS.
15 marca 2020 roku wystąpił na Scenie Nowego Rapu podczas Fryderyk Festival będącego częścią uroczystości rozdania "Fryderyków", a 29 sierpnia na Tauron Nowa Muzyka.

</doc>
<doc id="4910095" url="https://pl.wikipedia.org/wiki?curid=4910095" title="Aghios Joanis">
Aghios Joanis



</doc>
<doc id="4910097" url="https://pl.wikipedia.org/wiki?curid=4910097" title="Aghios Dimitrios (stacja metra)">
Aghios Dimitrios (stacja metra)



</doc>
<doc id="4910100" url="https://pl.wikipedia.org/wiki?curid=4910100" title="Trejbszuny">
Trejbszuny

Trejbszuny – dawny folwark. Tereny na których był położony, leżą obecnie na Białorusi, w obwodzie witebskim, w rejonie brasławskim, w sielsowiecie Widze.
Historia.
W czasach zaborów w granicach powiatu nowoaleksandrowskiego Imperium Rosyjskiego.
W latach 1921–1945 zaścianek a następnie folwark leżał w Polsce, w województwie nowogródzkim (od 1926 w województwie wileńskim), w powiecie brasławskim, w gminie Widze.
Według Powszechnego Spisu Ludności z 1921 roku zamieszkiwało tu 14 osób, wszystkie były wyznania rzymskokatolickiego i zadeklarowały polską przynależność narodową. Był tu 1 budynek mieszkalny. W 1931 w 1 domu zamieszkiwało 12 osób.
Miejscowość należała do parafii rzymskokatolickiej w Widzach. Podlegała pod Sąd Grodzki w Turmoncie i Okręgowy w Wilnie; właściwy urząd pocztowy mieścił się w Widzach.

</doc>
<doc id="4910109" url="https://pl.wikipedia.org/wiki?curid=4910109" title="Argirupoli (stacja metra)">
Argirupoli (stacja metra)



</doc>
<doc id="4910111" url="https://pl.wikipedia.org/wiki?curid=4910111" title="Mateusz Kochaniec">
Mateusz Kochaniec



</doc>
<doc id="4910112" url="https://pl.wikipedia.org/wiki?curid=4910112" title="Marian Gołębiowski (działacz kulturalny)">
Marian Gołębiowski (działacz kulturalny)



</doc>
<doc id="4910115" url="https://pl.wikipedia.org/wiki?curid=4910115" title="Keramejkos (stacja metra)">
Keramejkos (stacja metra)



</doc>
<doc id="4910116" url="https://pl.wikipedia.org/wiki?curid=4910116" title="Adam Kulczycki (powstaniec warszawski)">
Adam Kulczycki (powstaniec warszawski)



</doc>
<doc id="4910117" url="https://pl.wikipedia.org/wiki?curid=4910117" title="Ampelokpi">
Ampelokpi



</doc>
<doc id="4910118" url="https://pl.wikipedia.org/wiki?curid=4910118" title="Cieciorki (szczyt)">
Cieciorki (szczyt)

Cieciorki – wzniesienie w Polsce, w Sudetach Zachodnich, we wschodnim grzbiecie Gór Kaczawskich. Znajduje się w województwie dolnośląskim, powiecie kamiennogórskim, gminie Marciszów.
Położenie.
Góra położona jest we wschodniej części Gór Kaczawskich, niedaleko wsi Pustelnik w gminie Marciszów. Na północno-wschodnich zboczach góry znajduje się nieczynna już linia kolejowa nr 302 Malczyce - Marciszów.
Charakterystyka.
Góra w większości ma łagodne zbocza. Jest w połowie zalesiona, a na jej wschodnich zboczach znajdują się pola uprawne. Na południowych zboczach płynie niewielki strumień Kręta. Wznosi się na wysokość blisko 518 m n.p.m.
Turystyka.
Na szczyt góry nie prowadzi żaden szlak turystyczny. Na południe, u podnóża góry znajduje się wieś Pustelnik, a na wschód od góry jest wieś Domanów.

</doc>
<doc id="4910119" url="https://pl.wikipedia.org/wiki?curid=4910119" title="Podtrejbszuny">
Podtrejbszuny

Podtrejbszuny (; ) – wieś na Białorusi, w obwodzie witebskim, w rejonie brasławskim, w sielsowiecie Widze.

</doc>
<doc id="4910120" url="https://pl.wikipedia.org/wiki?curid=4910120" title="Władysław Paszkowski (żołnierz AK)">
Władysław Paszkowski (żołnierz AK)



</doc>
<doc id="4910122" url="https://pl.wikipedia.org/wiki?curid=4910122" title="Holargos">
Holargos



</doc>
<doc id="4910135" url="https://pl.wikipedia.org/wiki?curid=4910135" title="Kazimierz Czerwiński (cichociemny)">
Kazimierz Czerwiński (cichociemny)



</doc>
<doc id="4910144" url="https://pl.wikipedia.org/wiki?curid=4910144" title="Nomismatokopeio">
Nomismatokopeio



</doc>
<doc id="4910156" url="https://pl.wikipedia.org/wiki?curid=4910156" title="Agia Paraskiewi (stacja metra)">
Agia Paraskiewi (stacja metra)



</doc>
<doc id="4910158" url="https://pl.wikipedia.org/wiki?curid=4910158" title="Doukisis Plakendias">
Doukisis Plakendias



</doc>
<doc id="4910161" url="https://pl.wikipedia.org/wiki?curid=4910161" title="Peania Kantsa">
Peania Kantsa



</doc>
<doc id="4910182" url="https://pl.wikipedia.org/wiki?curid=4910182" title="Memoriał Romana Siemińskiego 2019">
Memoriał Romana Siemińskiego 2019

Memoriał Romana Siemińskiego 2019 – 20. edycja wyścigu kolarskiego Memoriał Romana Siemińskiego, która odbyła się 2 maja 2019 na liczącej ponad 164 kilometry trasie wokół Raciąża (kolarze pokonywali dziewięć rund po 18,3 kilometra każda). Wyścig był częścią UCI Europe Tour 2019.

</doc>
<doc id="4910186" url="https://pl.wikipedia.org/wiki?curid=4910186" title="Październik 2020">
Październik 2020



</doc>
<doc id="4910192" url="https://pl.wikipedia.org/wiki?curid=4910192" title="Trakiszki (rejon brasławski)">
Trakiszki (rejon brasławski)

Trakiszki (; ) – dawna wieś na Białorusi, w obwodzie witebskim, w rejonie brasławskim, w sielsowiecie Widze.
Dawnej Trokiszki.
Historia.
W czasach zaborów w granicach powiatu nowoaleksandrowskiego Imperium Rosyjskiego.
W latach 1921–1945 wieś leżała w Polsce, w województwie nowogródzkim (od 1926 w województwie wileńskim), w powiecie brasławskim, w gminie Widze.
Według Powszechnego Spisu Ludności z 1921 roku zamieszkiwało tu 60 osób, wszystkie były wyznania rzymskokatolickiego i zadeklarowały polską przynależność narodową. Było tu 14 budynków mieszkalnych. W 1931 w 16 domach zamieszkiwały 63 osoby.
Miejscowość należała do parafii rzymskokatolickiej w Widzach. Podlegała pod Sąd Grodzki w Turmoncie i Okręgowy w Wilnie; właściwy urząd pocztowy mieścił się w Widzach.
Miejscowość została zlikwidowana w 2016.

</doc>
<doc id="4910194" url="https://pl.wikipedia.org/wiki?curid=4910194" title="Krzeniów">
Krzeniów



</doc>
<doc id="4910197" url="https://pl.wikipedia.org/wiki?curid=4910197" title="Hologram LP">
Hologram LP

Hologram LP – pierwszy solowy album studyjny polskiego artysty Gverilli wydany 13 marca 2020 nakładem Revolume.
Album znalazł się na 6. miejscu listy OLiS.
Lista utworów.
Opracowano na podstawie materiału źródłowego.

</doc>
<doc id="4910198" url="https://pl.wikipedia.org/wiki?curid=4910198" title="Katarzyna Mroczkowska-Brand">
Katarzyna Mroczkowska-Brand

Katarzyna Mroczkowska-Brand (ur. 1950) – polska literaturoznawczyni, dr hab. nauk humanistycznych, adiunkt Katedry Komparatystyki Literackiej Wydziału Polonistyki Uniwersytetu Jagiellońskiego.
Życiorys.
Obroniła pracę doktorską na University of Rochester w USA. 5 stycznia 2011 habilitowała się na podstawie pracy zatytułowanej "Przeczucia innego porządku. Mapa realizmu magicznego w literaturze światowej XX i XXI wieku". Była zatrudniona na stanowisku adiunkta w Katedrze Komparatystyki Literackiej na Wydziale Polonistyki Uniwersytetu Jagiellońskiego.

</doc>
<doc id="4910199" url="https://pl.wikipedia.org/wiki?curid=4910199" title="Trukany">
Trukany

Trukany – (lit. "Trukonys") – wieś na Litwie, w okręgu uciańskim, w rejonie ignalińskim, starostwie Rymszany.
Historia.
W czasach zaborów wieś leżała w granicach Imperium Rosyjskiego.
W dwudziestoleciu międzywojennym wieś leżała w Polsce, w województwie nowogródzkim (od 1926 w województwie wileńskim), w powiecie brasławskim, w gminie Widze.
Według Powszechnego Spisu Ludności z 1921 roku zamieszkiwało tu 78 osób, wszystkie były wyznania rzymskokatolickiego i zadeklarowały polską przynależność narodową. Było tu 13 budynków mieszkalnych. W 1931 w 13 domach zamieszkiwało 71 osób.
Miejscowość należała do parafii rzymskokatolickiej w Widzach. Podlegała pod Sąd Grodzki w m. Turmont i Okręgowy w Wilnie; właściwy urząd pocztowy mieścił się w m. Widze.

</doc>
<doc id="4910200" url="https://pl.wikipedia.org/wiki?curid=4910200" title="Ana Lilian de la Macorra">
Ana Lilian de la Macorra

Ana Lilian de la Macorra Apellániz (ur. 27 listopada 1957 w Meksyku) – meksykańska producentka, psycholożka i aktorka, pracowała przy programach El Chavo del Ocho, El Chapulín Colorado i Chespirito; w latach 1975–1980 uzyskując stałą rolę Paty w 1978 roku w El Chavo del Ocho.

</doc>
<doc id="4910201" url="https://pl.wikipedia.org/wiki?curid=4910201" title="Leonówka">
Leonówka



</doc>
<doc id="4910205" url="https://pl.wikipedia.org/wiki?curid=4910205" title="Brandleitetunnel">
Brandleitetunnel

Brandleitetunnel – tunel kolejowy o długości 3039 metrów, na osi wschód-zachód, w Lesie Turyńskim w Niemczech (Turyngia), zlokalizowany na linii kolejowej Neudietendorf – Grimmenthal, pomiędzy stacjami Gehlberg (598 m n.p.m.), a Oberhof (Thür.), 639 m n.p.m. Po oddaniu do użytku był to drugi pod względem długości tunel kolejowy w Niemczech. Budowa tunelu i otwarcie połączenia kolejowego stało się istotnym impulsem do rozwoju Oberhofu.
Historia.
Prace przygotowawcze do budowy obiektu, który miał umożliwić przebycie wzgórz Lasu Turyńskiego (masyw Brandleite), rozpoczęto jesienią 1880. W budowie brało udział około 1380 robotników z Niemiec, Austrii, Polski i Włoch. Tunel budowano jednocześnie z dwóch stron, a do połączenia obu szybów doszło 21 lutego 1883. Otwarcie nastąpiło 19 marca 1884. W czasie powstania tunel był opisywany jako najtrudniejszy w budowie obiekt w Prusach i arcydzieło inżynierii. Podczas jego budowy zginęło pięć osób, a wiele innych zostało rannych. Ponad stu pracowników zmarło na dur brzuszny.
Uważa się, że obok tunelu Gotthard w Szwajcarii, Brandleitetunnel gromadził najwięcej przeciekających wód gruntowych w Europie. Ciągłe przesiąkanie wody skutkowało licznymi naprawami sklepienia i portali, ponieważ technologia kompleksowego uszczelnienia nie została podczas budowy jeszcze opanowana. Po 20 latach od otwarcia cała konstrukcja musiała zostać osuszona.
W kwietniu 1945, w ostatniej fazie II wojny światowej, tunel miał zostać wysadzony. Wykonaniu tego zamysłu zapobiec miał najwyższy sekretarz Reichsbahn, Ernst Kallert, który mieszkał w latach 1901–1947 w Gehlbergu i którego nagrobek na cmentarzu w tej miejscowości zawiera informacje na ten temat.
Krótko przed 120. rocznicą budowy tunelu kolejowego wydrążono obok tunel autostrady A71. Stworzyło to problemy ze względu na istotny wpływ budowy na sytuację wodną w masywie skalnym. W latach 2004–2005 tunel kolejowy w związku z tym wyremontowano. Został ponownie otwarty dla ruchu 3 lipca 2005. Podtorze zostało zastąpione płytą z podkładami betonowymi. Wymieniono też sygnalizację i zamontowano system przeciwpożarowy. Ze względu na problemy techniczne tunel remontowano zamiast pięciu, jedenaście miesięcy.
Od portalu wschodniego dwutorowa linia wznosi się na długości 2120 m o wskaźnik 10 promili, a następnie opada o 2 promile do portalu zachodniego. Na ostatnich kilku metrach w tunelu umieszczono pierwsze rozjazdy stacji Oberhof.

</doc>
<doc id="4910206" url="https://pl.wikipedia.org/wiki?curid=4910206" title="Brandleite Tunnel">
Brandleite Tunnel



</doc>
<doc id="4910209" url="https://pl.wikipedia.org/wiki?curid=4910209" title="Julieta de Godoy Ladeira">
Julieta de Godoy Ladeira

Julieta de Godoy Ladeira (ur. w 1935 w São Paulo, zm. w 1997 tamże) – brazylijska pisarka i publicystka.
Debiutowała w 1962 tomem opowiadań "Passe as férias em Nassau", za który otrzymała brazylijską nagrodę Prêmio Jabuti przyznawaną przez Brazylijski Dom Książki w 1963 roku. W 1971 roku opublikowała powieść "Entre Lobo e Cão". Wraz z mężem pisarzem Osmanem Linsem wydała książkę "La Paz existe?". Była autorką esejów, opowiadań i powieści. Tworzyła też literaturę dziecięcą. W opowiadaniach poruszała tematykę społeczną i ekologiczną. Zmarła w 1997 roku w São Paulo.
W Polsce w 1982 roku wydane zostało opowiadanie pisarki pt. "Curriculum vitae" w tomie "Nowe opowiadania brazylijskie" w przekładzie Janiny Klave.

</doc>
<doc id="4910213" url="https://pl.wikipedia.org/wiki?curid=4910213" title="Tomasz Zawisza Trzebicki">
Tomasz Zawisza Trzebicki

Tomasz Zawisza Trzebicki herbu Łabędź (zm. w 1685 roku) – podstoli sieradzki w latach 1660-1685.
Był elektorem Michała Korybuta Wiśniowieckiego z województwa sieradzkiego w 1669 roku.

</doc>
<doc id="4910214" url="https://pl.wikipedia.org/wiki?curid=4910214" title="Władysław Furka">
Władysław Furka

Władysław Furka (ur. 9 lutego 1917 w Straconce, zm. 30 kwietnia 1968 w Nowym Jorku) – polski prawnik, absolwent Uniwersytetu Jagiellońskiego, działacz Stronnictwa Narodowego.
Życiorys.
Od 1933 roku należał do tajnej organizacji gimnazjalnej Młodzieży Wielkiej Polski. W 1935 roku wstąpił do Młodzieży Wszechpolskiej i Stronnictwa Narodowego. W latach 1935-1939 studiował na Wydziale Prawa UJ, a 1939 roku został prezesem Bratniej Pomocy UJ. Od 1943 roku kierował wydziałem młodzieżowym Zarządu Głównego SN. Używał pseudonimu Emil. Wziął udział w powstaniu warszawskim, a po jego upadku został wywieziony do Niemiec. Ujawnił się w marcu 1947 roku. We wrześniu 1948 roku uciekł do Szwecji. Mieszkał w Wielkiej Brytanii, a potem we Francji. W latach 1956-59 redagował tam "Biuletyn Narodowy". W 1959 roku wyjechał do USA, gdzie w 1960 roku został redaktorem "Biuletynu Stronnictwa Narodowego w Stanach Zjednoczonych A. P.". Pochowany na polonijnym cmentarzu w Doylestown. 

</doc>
<doc id="4910219" url="https://pl.wikipedia.org/wiki?curid=4910219" title="Żółw zawiasowy">
Żółw zawiasowy



</doc>
<doc id="4910221" url="https://pl.wikipedia.org/wiki?curid=4910221" title="Bitwa pod Biskupcami">
Bitwa pod Biskupcami

Bitwa pod Biskupcami – walki polskiego Mińskiego pułku strzelców ppłk. Bronisława Adamowicza z oddziałami sowieckiej 56 Dywizji Strzelców w czasie lipcowej ofensywy Frontu Zachodniego Michaiła Tuchaczewskiego w okresie wojny polsko-bolszewickiej.
Położenie wojsk przed bitwą.
W pierwszej dekadzie lipca przełamany został front polski nad Autą, a wojska Frontu Północno-Wschodniego gen. Stanisława Szeptyckiego cofały się pod naporem ofensywy Michaiła Tuchaczewskiego. Naczelne Dowództwo nakazało powstrzymanie wojsk sowieckiego Frontu Zachodniego na linii dawnych okopów niemieckich z okresu I wojny światowej.
Sytuacja operacyjna, a szczególnie upadek Wilna i obejście pozycji polskich od północy, wymusiła jednak dalszy odwrót. 1 Armia gen. Gustawa Zygadłowicza cofała się nad Niemen, 4 Armia nad Szczarę, a Grupa Poleska na Kanał Ogińskiego i Pińsk
Dzień 14 lipca rozstrzygnął los polskiej obrony na pozycji okopów poniemieckich. Wobec sytuacji, jaka wytworzyła się na lewem skrzydle 1 Armii, jej dowództwo nakazało odwrót na nową linię obrony mającą na celu osłonę Lidy.
Działania wojsk.
14 lipca, będąca w strukturach 1 Armii, 1 Dywizja Litewsko-Białoruska gen. Jana Rządkowskiego otrzymała rozkaz opuszczenia linii okopów niemieckich z czasów I wojny światowej i o świcie 16 lipca obsadziła odcinek frontu na północ od Niemna, od Honczar po Kierwy. Miński pułk strzelców zajął odcinek od Kierw do Dunaju.
Nacierające z dużym impetem sowieckie 21. i 56 Dywizja Strzelców po kilkugodzinnej walce przełamały jej obronę w rejonie Kierwy – Dunaj. Dywizja cofała się dalej, z zamiarem obrony na linii Gawii.
Podczas walk toczonych w trudnym, zalesionym terenie, Miński pułk strzelców odłączył się od dywizji i wycofał się do Wielkich Kniazikowic. Tutaj napotkał oddziały 11 Dywizji Piechoty gen. Stanisława Nałęcza-Małachowskiego i do końca dnia walczył w jej szeregach.
17 lipca Miński pułk strzelców wymaszerował z Wielkich Kniazikowic do Biskupic, aby dołączyć do macierzystej 1 Dywizji Litewsko-Białoruskiej. W tym czasie sowiecka 56 Dywizja Strzelców przełamała obronę 1 DL-B nad Gawią, a nieświadom tego Miński ps trafił na główne siły 56 Dywizji Strzelców. Zaatakowany przez Sowietów, został zepchnięty na bagna w widłach Gawii i Niemna. Dowódca pułku ppłk Adamowicz skierował swoje pododdziały na północny wschód, gdzie pierścień okrążenia był najsłabszy, rozerwał go i dołączył do ariergard 17 Dywizji Piechoty wycofujących się wzdłuż linii kolejowej na Lidę.

</doc>
<doc id="4910222" url="https://pl.wikipedia.org/wiki?curid=4910222" title="Władysław Kochański (1918–1980)">
Władysław Kochański (1918–1980)



</doc>
<doc id="4910224" url="https://pl.wikipedia.org/wiki?curid=4910224" title="Żółw żółtogłowy">
Żółw żółtogłowy



</doc>
<doc id="4910226" url="https://pl.wikipedia.org/wiki?curid=4910226" title="Próchnik (spółka akcyjna)">
Próchnik (spółka akcyjna)



</doc>
<doc id="4910227" url="https://pl.wikipedia.org/wiki?curid=4910227" title="Kazimierz Grzybowski (1918–2009)">
Kazimierz Grzybowski (1918–2009)



</doc>
<doc id="4910230" url="https://pl.wikipedia.org/wiki?curid=4910230" title="Henryk Borowski (1913–1951)">
Henryk Borowski (1913–1951)



</doc>
<doc id="4910233" url="https://pl.wikipedia.org/wiki?curid=4910233" title="Cyberknife">
Cyberknife

CyberKnife jest urządzeniem systemu radioterapii produkowanym przez Accuray Incorporated. Urządzenie wykorzystywane jest do radiochirurgii guzów łagodnych, złośliwych oraz innych stanów tego wymagających.
Urządzenie.
Urządzenie łączy w sobie kompaktowy akcelerator liniowy zamontowany na manipulatorze robotycznym oraz zintegrowany system naprowadzania obrazu. System naprowadzania obrazu rejestruje stereoskopowe obrazy kiloVoltowe podczas leczenia, śledzi ruch guza i kieruje zrobotyzowanym manipulatorem w celu precyzyjnego i dokładnego ustawienia wiązki terapeutycznej do poruszającego się guza. System jest przeznaczony do radiochirurgii stereotaktycznej (SRS) i stereotaktycznej radioterapii ciała (SBRT). System jest również używany do selektywnej radioterapii konformalnej 3D (3D-CRT) i radioterapii z modulacją intensywności (IMRT).
Historia.
System został wynaleziony przez Johna R. Adlera, profesora neurochirurgii i radioonkologii na Stanford University, oraz Petera i Russella Schonbergów z Schonberg Research Corporation. Było to rozwinięcie pierwszego w tamtym czasie leczenia napromienianiem 3D zrealizowanego za pomocą akceleratora liniowego wytwarzającego promieniowanie rentgenowskie o mocy 4 MeV, wciąż używanego tylko na powierzchniach płaskich jako CAT, przez fizyka Renzo Carlo Avanzo w szpitalu w Vicenza (Włochy). Cyberknife był pierwszym dedykowanym akceleratorem liniowym zwiększającym precyzję i skracającym czas zabiegu. Pierwszy system został zainstalowany na Uniwersytecie Stanforda w 1991 r. i został dopuszczony przez FDA do badań klinicznych w 1994 r. Po latach badań klinicznych FDA zatwierdziła system do leczenia guzów wewnątrzczaszkowych w 1999 r. oraz do leczenia guzów w dowolnym miejscu ciała. W 2001 r. od pierwotnego projektu Accuray Incorporated wypuściło na przestrzeni lat siedem modeli CyberKnife System: CyberKnife G3 System w 2005 roku, CyberKnife G4 System w 2007 roku, CyberKnife VSI System w 2009 roku, CyberKnife M6 System w 2012 roku oraz CyberKnife S7 System w roku 2020.
Zastosowanie medyczne.
System używany jest do leczenia guzów trzustki, wątroby, prostaty, kręgosłupa, raka gardła, guzów mózgu i zmian łagodnych.

</doc>
<doc id="4910234" url="https://pl.wikipedia.org/wiki?curid=4910234" title="Bonifacio Nguema Esono Nchama">
Bonifacio Nguema Esono Nchama

Bonifacio Nguema Esono Nchama (ur. 24 kwietnia 1936, zm. 28 kwietnia 2015) – polityk, wojskowy i dyplomata z Gwinei Równikowej.
Urodził się w Mongomo w kontynentalnej części kraju. Zaangażowany w działalność Ruchu Wyzwolenia Narodowego Gwinei Równikowej ("Movimiento Nacional de Liberación de Guinea Ecuatorial", MONALIGE). Był kuzynem pierwszego prezydenta kraju Macíasa Nguemy, pełnił szereg funkcji w jego administracji. Był delegatem rządu, sekretarzem generalnym w ministerstwie spraw zagranicznych. Stopniowo awansował w strukturach MSZ, był wiceministrem, następnie zaś szefem tego resortu. Od 1978 do obalenia Macíasa w sierpniu kolejnego roku wykonywał obowiązki wiceprezydenta Republiki.
Wsparł wspomniany zamach stanu z sierpnia 1979, wszedł na krótko w skład Najwyższej Rady Wojskowej ukonstytuowanej w jej wyniku. Utrzymywał dobre stosunki z Obiangiem Nguemą Mbasogo, nowym przywódcą kraju. W październiku 1979 został odznaczony przez niego Krzyżem Wielkim Orderu Niepodległości i wkrótce później wysłany na placówkę dyplomatyczną do Etiopii. Po powrocie do kraju, w 1982 krótko był burmistrzem rodzinnego Mongomo. Ostatecznie popadł w niełaskę (1990), udał się na emigrację polityczną do Hiszpanii. Zaangażowany w działalność opozycyjną, w 1995 znalazł się wśród współzałożycieli "Fuerza Demócrata Republicana" (FDR).
Do kraju powrócił dopiero po 25 latach, 14 dni przed śmiercią. Zmarł w nie do końca wyjaśnionych okolicznościach. Jego rodzina sugerowała, iż mógł zostać zamordowany na w szpitalu, najprawdopodobniej na zlecenie prezydenta Obianga Nguemy Mbasogo.

</doc>
<doc id="4910236" url="https://pl.wikipedia.org/wiki?curid=4910236" title="Karel Husa">
Karel Husa

Karel Husa (ur. 7 sierpnia 1921 w Pradze, zm. 14 grudnia 2016 w Apex w Karolinie Północnej) – amerykański kompozytor pochodzenia czeskiego.
Życiorys.
W młodości uczył się gry na skrzypcach i fortepianie. W latach 1941–1945 studiował w konserwatorium praskim u Jaroslava Řídkiego (kompozycja) oraz Pavla Dědečka i Václava Talicha (dyrygentura). W 1946 roku otrzymał francuskie stypendium rządowe. W latach 1946–1951 studiował w Paryżu u Nadii Boulanger i Arthura Honeggera (kompozycja) oraz André Cluytensa, Jeana Fourneta i Eugène’a Bigota (dyrygentura). W 1954 roku wyemigrował do Stanów Zjednoczonych, w 1959 roku otrzymał amerykańskie obywatelstwo. Od 1954 do 1992 roku wykładał na Cornell University. W latach 1967–1986 był też wykładowcą Ithaca College. Dyrygował Ithaca Chamber Orchestra. 
Laureat stypendium Fundacji Pamięci Johna Simona Guggenheima (1964). W 1969 roku otrzymał Nagrodę Pulitzera za "III Kwartet smyczkowy". W 1993 roku odznaczony Grawemeyer Award, przyznawaną przez University of Louisville. Doktor honoris causa Coe College (1976), Cleveland Institute of Music (1985), Ithaca College (1986), Baldwin-Wallace College (1991), St. Vincent College (1995), Hartwick College (1997) i New England Conservatory of Music (1998). Członek American Academy of Arts and Letters (1994). W 1995 roku odznaczony został czeskim Medalem za Zasługi I stopnia.
Twórczość.
W swojej wczesnej twórczości czerpał z dorobku francuskiego neoklasycyzmu, wprowadzając także wątki zaczerpnięte z rodzimej muzyki czeskiej. W późniejszym okresie skupił się na poszukiwaniach dźwiękowych, sięgał po elementy serializmu, aleatoryzmu, politonalności czy mikrotonowości, nie trzymając się jednak ortodoksyjnie żadnej z tych technik.

</doc>
<doc id="4910237" url="https://pl.wikipedia.org/wiki?curid=4910237" title="Stela Burz">
Stela Burz

Stela Burz – wapienna stela pierwotnie ustawiona w Tebach, ufundowana przez Ahmose I, pierwszego faraona XVIII dynastii. Zawiera ona opis niszczycielskiej burzy wraz z towarzyszącej jej powodzią, która nastąpiła za jego panowania, a także opis działań faraona w celu naprawy szkód. Tradycyjnie jest datowana na około 1550 rok p.n.e.
Odkrycie.
Odłamane fragmenty steli zostały odnalezione w III pylonie świątyni w Karnaku w Tebach w latach 1947–1951 przez ekspedycję francuską. Pierwotnie stela miała ponad 1,8 m wysokości. Stelę odrestaurował a następnie w 1967 opublikował jej tekst belgijski egiptolog Claude Vandersleyen. Rok później Vandersleyen uzupełnił jeszcze dwa fragmenty, jeden z góry tekstu oraz mały fragment z linii 10, który został odnaleziony przez egipskich archeologów podczas końcowego czyszczenia fundamentów świątyni.
Każda z dwóch stron steli zawierała ten sam napis, dzięki czemu Vandersleyen mógł częściowo odtworzyć oryginalny tekst poprzez porównanie obu stron. W górnej części, po tytułach faraona i recytacji ceremonii religijnych, tekst steli opisuje burzę. Jest to najbardziej zniszczona część steli, w wyniku czego w opisie wydarzeń znajduje się wiele luk. Następnie znajduje się prawie kompletny tekst, który opisuje środki podjęte przez faraona w celu złagodzenia cierpienia ludu i naprawy szkód w Tebach.
Inskrypcja.
Inskrypcja według Karen P. Foster i Roberta K. Ritnera ("Texts, Storms, and the Thera Eruption", „Journal of Near Eastern Studies” 55/1 1996, s. 1–14):
Interpretacje.
Stela została przebadana ponownie w 2013 roku przez Nadine Moeller i Roberta Ritnera, naukowców z "Oriental Institute" na Uniwersytecie Chicagowskim. Tekst składający się z 40 linijek jest różnie interpretowany. Zapis o „niebie, które bez przerwy nawiedzała burza, głośniejsza niż ryki tłumu” uważano za metaforyczną relację najazdu Hyksosów na Starożytny Egipt.
Według innych interpretacji jest to realistyczny opis gwałtownego i długotrwałego załamania pogody nad Egiptem, które mogło być wywołane olbrzymią erupcją wulkanu Thera na wyspie Santoryn. Wybuch wulkanu Thera jest uważany za dwukrotnie silniejszy od erupcji Krakatau w 1883. Badania dendrochronologiczne rocznego przyrostu słojów oliwek przeprowadzone w 2006 roku dowiodły, że eksplozja Thery nastąpiła pomiędzy 1621 a 1605 rokiem p.n.e.
Jeśli powiązanie wydarzeń opisanych na Steli Burz jest prawidłowe oznacza to, że stela jest starsza o kilkadziesiąt lat niż ją dotąd datowano. Stąd panowanie faraona Ahmose I również miało miejsce wcześniej niż dotąd obliczano. Ponieważ znacząca część chronologii Starożytnego Bliskiego Wschodu jest ustalona przez archeologów na podstawie przyjętych dat panowania faraonów egipskich ma to również wpływ na datowanie historii Bliskiego Wschodu. Wyniki badań opublikowano na łamach czasopisma "Journal of Near Eastern Studies".

</doc>
<doc id="4910238" url="https://pl.wikipedia.org/wiki?curid=4910238" title="Konon z Samos">
Konon z Samos

Konon z Samos – grecki matematyk i astronom żyjący w III wieku p.n.e.
Biografia.
Przebywał na Sycylii i Półwyspie Apenińskim, gdzie prowadził obserwacje astronomiczne. Następnie osiadł w Aleksandrii, służył tam jako nadworny astronom Ptolemeusza III Euergetesa. Tam dokonał odkrycia gwiazdozbioru zwanego Warkoczem Bereniki. Według legendy Berenika II, małżonka Ptolemeusza III, złożyła swoje włosy w ofierze Afrodycie. Kiedy zniknęły Konon stwierdził, że warkocz Bereniki został umieszczony na niebie pośród gwiazdozbiorów: Wolarza, Lwa i Panny. Odkrycie to unieśmiertelniło Berenikę II i umocniło jego pozycję na dworze królewskim. Został przyjacielem Archimedesa, gdy ten studiował w Aleksandrii. Później przesyłał mu wiele swoich matematycznych odkryć. 
Żadne z jego dzieł nie przetrwało.

</doc>
<doc id="4910239" url="https://pl.wikipedia.org/wiki?curid=4910239" title="Trybuciszki">
Trybuciszki

Trybuciszki (; ) – wieś na Białorusi, w obwodzie witebskim, w rejonie brasławskim, w sielsowiecie Widze.
Historia.
W czasach zaborów wieś leżała w granicach powiatu nowoaleksandrowskiego Imperium Rosyjskiego.
W latach 1921–1945 wieś a następnie zaścianek leżał w Polsce, w województwie nowogródzkim (od 1926 w województwie wileńskim), w powiecie brasławskim, w gminie Widze.
Według Powszechnego Spisu Ludności z 1921 roku zamieszkiwało tu 26 osób, wszystkie były wyznania rzymskokatolickiego i zadeklarowały polską przynależność narodową. Były tu 4 budynki mieszkalne. W 1931 w 3 domach zamieszkiwały 22 osoby.
Miejscowość należała do parafii rzymskokatolickiej w Widzach. Podlegała pod Sąd Grodzki w m. Turmont i Okręgowy w Wilnie; właściwy urząd pocztowy mieścił się w Widzach.

</doc>
<doc id="4910240" url="https://pl.wikipedia.org/wiki?curid=4910240" title="Agnieszka Kosińska">
Agnieszka Kosińska

Agnieszka Kosińska (ur. 1967 w Dębicy) – polska pisarka, edytorka i bibliografka. W latach 1996–2004 osobista sekretarka i współpracowniczka Czesława Miłosza.
W roku 1986 ukończyła Liceum Ogólnokształcące im. Jana Wiktora (obecnie im. Króla Władysława Jagiełły) w Dębicy. Od 1986 do 1991 studiowała na Wydziale Filologicznym Uniwersytetu Jagiellońskiego w zakresie filologii polskiej. Pracę magisterską "Model rezydencji szlacheckich w utworach scenicznych Aleksandra Fredry" napisała i obroniła pod kierunkiem Mariana Tatary.
W latach 1996–2016 była agentką literacką oraz opiekunką praw autorskich do utworów Czesława Miłosza w Polsce i na świecie. Od śmierci pisarza w 2004 roku do 2016 roku była kustoszem mieszkania i archiwum poety w Krakowie. Przygotowała do druku z rękopisów ostatni tom wierszy Czesława Miłosza "Wiersze ostatnie" (2006) oraz powieść science-fiction "Góry Parnasu" (2013). Autorka pierwszego bibliograficznego opracowania twórczości noblisty "Czesław Miłosz. Bibliografia druków zwartych" (2009). Jej najbardziej znana książka to "Miłosz w Krakowie", Kraków: SIW Znak 2015.
Od października 2017 roku jest kierowniczką Muzeum im. Emeryka Hutten-Czapskiego, oddziału Muzeum Narodowego w Krakowie.

</doc>
<doc id="4910241" url="https://pl.wikipedia.org/wiki?curid=4910241" title="Tryczuny">
Tryczuny

Tryczuny – (lit. "Tryčiūnai") – wieś na Litwie, w okręgu uciańskim, w rejonie ignalińskim, starostwie Rymszany.
Historia.
W czasach zaborów wieś leżała w granicach Imperium Rosyjskiego.
W dwudziestoleciu międzywojennym wieś leżała w Polsce, w województwie nowogródzkim (od 1926 w województwie wileńskim), w powiecie brasławskim, w gminie Widze.
Według Powszechnego Spisu Ludności z 1921 roku zamieszkiwało tu 145 osób, wszystkie były wyznania rzymskokatolickiego i zadeklarowały polską przynależność narodową. Było tu 29 budynków mieszkalnych. W 1931 w 32 domach zamieszkiwało 152 osoby.
Miejscowość należała do parafii rzymskokatolickiej w Widzach. Podlegała pod Sąd Grodzki w m. Turmont i Okręgowy w Wilnie; właściwy urząd pocztowy mieścił się w m. Widze.

</doc>
<doc id="4910242" url="https://pl.wikipedia.org/wiki?curid=4910242" title="Uzel Tractor">
Uzel Tractor



</doc>
<doc id="4910244" url="https://pl.wikipedia.org/wiki?curid=4910244" title="Janusz Trzciński (muzyk)">
Janusz Trzciński (muzyk)

Janusz Trzciński (ur. 25 września 1940 we Lwowie, zm. 27 sierpnia 2007 w Warszawie) – polski muzyk jazzowy, perkusista, kompozytor, animator kultury.
Życiorys.
Po studiach został zatrudniony na roczne zastępstwo w Państwowej Szkole Muzycznej II stopnia w Toruniu, gdzie jego uczniem był Zbigniew Lewandowski. Był twórcą, a w latach 1963-1970 szefem działającego przy Uniwersytecie Toruńskim klubu studenckiego „Od Nowa”. W tym okresie współpracował jako muzyk-solista z Teatrem Muzycznym w Bydgoszczy oraz zajmował się przygotowywaniem opracowań muzycznych do spektakli wystawianych w Teatrze Toruńskim. W połowie lat 60. XX w. odnosił sukcesy na trzech kolejnych festiwalach „Jazz nad Odrą” we Wrocławiu. W roku 1966 roku był perkusistą tria Jacka Bednarka, które zdobyło na JnO I nagrodę w kategorii "Zespół". W 1967 wywalczył I nagrodę indywidualną, grając wówczas na jazzowym zestawie perkusyjnym, rozbudowanym o kotły perkusyjne, zaś w roku 1968 I nagrodę na tym festiwalu otrzymał jego kwintet. Przez 15 lat był członkiem Formacji Muzyki Współczesnej Andrzeja Kurylewicza. Współpracował również z Andrzejem Trzaskowskim, Andrzejem Bieżanem, Andrzejem Przybielskim, Helmutem Nadolskim i Andrzejem Mitanem. Pisał muzykę do spektakli Adama Hanuszkiewicza, wystawianych w Teatrze Narodowym w Warszawie. Był także twórcą słynnego spektaklu „Księga Hioba” (reż. A. Hanuszkiewicz), którego premiera miała miejsce w Teatrze Małym podczas festiwalu Jazz Jamboree'81 w wykonaniu istniejącej od 1980 roku Super Grupy Bez Fałszywej Skromności (Andrzej Mitan - śpiew, Andrzej Bieżan - fortepian, Andrzej Przybielski - trąbka, Helmut Nadolski - kontrabas, Janusz Trzciński - perkusja) oraz aktorów recytujących teksty biblijne. W 1985 roku „Księga Hioba” ukazała się na jedynym longplayu formacji, a po latach została wznowiona na płycie kompaktowej. W drugiej połowie lat 90. XX w. Janusz Trzciński i dziennikarka telewizyjna Bożena Marki byli organizatorami Sceny Galerii-Studio M w kawiarni Telimena przy Krakowskim Przedmieściu. Dzięki tej inicjatywie odbyła się w tym miejscu seria koncertów i spotkań środowiska jazzowego, a także konkursy i wystawy malarskie wraz z performances. 9 lipca 2008 roku artysta został odznaczony Srebrnym Medalem „Zasłużony Kulturze Gloria Artis” za upowszechnianie kultury.

</doc>
<doc id="4910246" url="https://pl.wikipedia.org/wiki?curid=4910246" title="Borås HC">
Borås HC

Borås HC – szwedzki klub hokeja na lodzie z siedzibą w Borås.
W przeszłości klub działał jako Norrby IF (1947-1969) i Norrby HC.

</doc>
<doc id="4910249" url="https://pl.wikipedia.org/wiki?curid=4910249" title="Heino Goepel">
Heino Goepel

Heino Goepel (ur. 1 listopada 1833 w Eisenach, zm. 3 czerwca 1896 we Frankfurcie nad Odrą) – niemiecki okulista i społecznik.
Życiorys.
Ukończył studia medyczne w Berlinie i został okulistą. Wiedzę zdobywał m.in. u prof. Albrechta von Gräfe, wykładowcy okulistyki na berlińskim Uniwersytecie Fryderyka Wilhelma i pioniera tej dziedziny w Niemczech. Był autorem publikacji "De lienis tumore: dissertatio inauguralis medica", wydanej w 1856 przez Nietackera w Berlinie. W tym samym roku otworzył praktykę lekarską we Frankfurcie nad Odrą. W mieście tym działał też społecznie. Mieszkał przy Forststraße 7 (obecnie nr 2). W 1866 został lekarzem dla osób biednych. W latach 1876-1885 prowadził badania statystyczne nad gruźlicą. Był członkiem rady miejskiej we Frankfurcie nad Odrą oraz innych instytucji społecznych. Przewodniczył frankfurckiemu Zrzeszeniu na rzecz Klas Pracujących (niem. "Verein für das Wohl der arbeitenden Klassen"). Współorganizował kolonie wakacyjne dla ubogich dzieci. W testamencie przeznaczył ponad 240 tys. reichsmarek na cele społeczne, m.in. ufundował nowe frankfurckie łaźnie publiczne (trzy obiekty, które nosiły imię Marii, czyli "Marienbad", na cześć żony fundatora, Marii z domu Lienau). Na jednym z tych budynków, przy Dresdener Straße 4, umieszczona jest jego podobizna oraz tablica pamiątkowa. 

</doc>
<doc id="4910251" url="https://pl.wikipedia.org/wiki?curid=4910251" title="Trykłaciszki">
Trykłaciszki

Trykłaciszki – (lit. "Triklotiškė") – wieś na Litwie, w okręgu uciańskim, w rejonie ignalińskim, starostwie Daugieliszki Nowe.
Historia.
W czasach zaborów wieś leżała w granicach Imperium Rosyjskiego.
W dwudziestoleciu międzywojennym wieś leżała w Polsce, w województwie nowogródzkim (od 1926 w województwie wileńskim), w powiecie brasławskim, w gminie Widze.
Według Powszechnego Spisu Ludności z 1921 roku zamieszkiwało tu 90 osób, 82 były wyznania rzymskokatolickiego a 8 staroobrzędowego. Jednocześnie wszyscy mieszkańcy zadeklarowali polską przynależność narodową. Było tu 15 budynków mieszkalnych. W 1931 w 16 domach zamieszkiwały 72 osoby.
Miejscowość należała do parafii rzymskokatolickiej i prawosławnej w Widzach. Podlegała pod Sąd Grodzki w m. Turmont i Okręgowy w Wilnie; właściwy urząd pocztowy mieścił się w m. Widze.

</doc>
<doc id="4910255" url="https://pl.wikipedia.org/wiki?curid=4910255" title="SM UC-44">
SM UC-44

SM UC-44 – niemiecki podwodny stawiacz min z okresu I wojny światowej, jedna z 64 zbudowanych jednostek typu "UC II". Zwodowany 10 października 1916 roku w stoczni Vulcan w Hamburgu, został przyjęty do służby w Kaiserliche Marine 4 listopada 1916 roku. W czasie służby operacyjnej w składzie 1. Flotylli U-Bootów Hochseeflotte okręt odbył sześć patroli bojowych, w których rezultacie zatopionych zostało 27 statków o łącznej pojemności  BRT. Okręt zdobył także jeden statek o pojemności 229 BRT, zatopił niszczyciel o wyporności 550 ton i uszkodził trałowiec o wyporności 810 ton. 4 sierpnia 1917 roku SM UC-44 zatonął w wyniku eksplozji własnej miny nieopodal Waterford, a później został podniesiony przez Brytyjczyków i zezłomowany.
Projekt i budowa.
Sukcesy pierwszych niemieckich podwodnych stawiaczy min typu "UC I", a także niedostatki tej konstrukcji skłoniły dowództwo Cesarskiej Marynarki Wojennej z admirałem von Tirpitzem na czele do działań mających na celu budowę nowego, znacznie większego i doskonalszego typu okrętów podwodnych. Opracowany latem 1915 roku projekt okrętu, oznaczonego później jako typ "UC II", tworzony był równolegle z projektem przybrzeżnego torpedowego okrętu podwodnego typu "UB II". Głównymi zmianami w stosunku do poprzedniej serii były: instalacja wyrzutni torpedowych i działa pokładowego, zwiększenie mocy i niezawodności siłowni oraz wzrost prędkości i zasięgu jednostki – kosztem rezygnacji z możliwości łatwego transportu kolejowego (ze względu na powiększone rozmiary).
SM UC-44 zamówiony został 20 listopada 1915 roku jako jednostka z II serii okrętów typu "UC II" (numer projektu 41, nadany przez Inspektorat Okrętów Podwodnych), w ramach wojennego programu rozbudowy floty. Został zbudowany w stoczni Vulcan w Hamburgu jako jeden z sześciu okrętów II serii zamówionych w tej wytwórni. UC-44 otrzymał numer stoczniowy 77 ("Werk 77"). Stępkę okrętu położono w 1915 roku, a zwodowany został 10 października 1916 roku.
Dane taktyczno-techniczne.
SM UC-44 był średniej wielkości dwukadłubowym przybrzeżnym okrętem podwodnym. Długość całkowita wynosiła 49,5 metra, szerokość 5,22 metra i zanurzenie 3,68 metra. Wykonany ze stali kadłub sztywny miał 39,3 metra długości i 3,61 metra szerokości, a wysokość (od stępki do szczytu kiosku) wynosiła 7,46 metra. Wyporność w położeniu nawodnym wynosiła 400 ton, a w zanurzeniu 480 ton. Jednostka miała wysoki, ostry dziób przystosowany do przecinania sieci przeciwpodwodnych; do jej wnętrza prowadziły trzy luki: pierwszy przed kioskiem, drugi w kiosku, a ostatni w części rufowej, prowadzący do maszynowni. Cylindryczny kiosk miał średnicę 1,4 metra i wysokość 1,8 metra, obudowany był opływową osłoną. Okręt napędzany był na powierzchni przez dwa 6-cylindrowe, czterosuwowe silniki wysokoprężne Körting o łącznej mocy 520 KM, zaś pod wodą poruszał się dzięki dwóm silnikom elektrycznym SSW o łącznej mocy 460 KM. Dwa wały napędowe obracały dwie śruby wykonane z brązu manganowego (o średnicy 1,9 metra i skoku 0,9 metra). Okręt osiągał prędkość 11,7 węzła na powierzchni i 6,7 węzła w zanurzeniu. Zasięg wynosił 9410 Mm przy prędkości 7 węzłów w położeniu nawodnym oraz 60 Mm przy prędkości 4 węzłów pod wodą. Zbiorniki mieściły 63 tony paliwa, a energia elektryczna magazynowana była w dwóch bateriach akumulatorów 26 MAS po 62 ogniwa, zlokalizowanych pod przednim i tylnym pomieszczeniem mieszkalnym załogi. Okręt miał siedem zewnętrznych zbiorników balastowych. Dopuszczalna głębokość zanurzenia wynosiła 50 metrów, zaś czas wykonania manewru zanurzenia 40 sekund.
Głównym uzbrojeniem okrętu było 18 min kotwicznych typu UC/200 w sześciu skośnych szybach minowych o średnicy 100 cm, usytuowanych w podwyższonej części dziobowej jeden za drugim w osi symetrii okrętu, pod kątem do tyłu (sposób stawiania – „pod siebie”). Układ ten powodował, że miny trzeba było stawiać na zaplanowanej przed rejsem głębokości, gdyż na morzu nie było do nich dostępu (co znacznie zmniejszało skuteczność okrętów). Wyposażenie uzupełniały dwie zewnętrzne wyrzutnie torped kalibru 500 mm (umiejscowione powyżej linii wodnej na dziobie, po obu stronach szybów minowych), jedna wewnętrzna wyrzutnia torped kal. 500 mm na rufie (z łącznym zapasem 7 torped) oraz umieszczone przed kioskiem działo pokładowe kal. 88 mm L/30, z zapasem amunicji wynoszącym 130 naboi. Okręt wyposażony był w trzy peryskopy Zeissa oraz kotwicę grzybkową o masie 272 kg.
Załoga okrętu składała się z 3 oficerów oraz 23 podoficerów i marynarzy.
Służba.
1916 rok.
4 listopada 1916 roku SM UC-44 został przyjęty do służby w Cesarskiej Marynarce Wojennej. Dowództwo okrętu objął kpt. mar. (niem. "Kapitänleutnant") Kurt Tebbenjohanns.
1917 rok.
Po okresie szkolenia okręt został 1 stycznia 1917 roku przydzielony do 1. Flotylli U-Bootów Hochseeflotte. W dniach 3–16 lutego UC-44 odbył operację bojową na wodach Szetlandów i Orkadów, stawiając wszystkie przewożone pod pokładem miny w pięciu zagrodach. 11 lutego okręt zatrzymał i po zdjęciu załogi zatopił zbudowany w 1894 roku brytyjski kuter rybacki „Ashwold” o pojemności 129 BRT. Do zdarzenia doszło w odległości 130 Mm na północny wschód od North Shields, a szyper jednostki trafił do niewoli. Następnego dnia na pozycji ten sam los spotkał pochodzący z 1872 roku szwedzki parowiec „Adolf” (835 BRT), płynący ze Swansea do Warkworth z ładunkiem drobnicy (nikt nie zginął), oraz zbudowany w 1899 roku brytyjski kuter rybacki „Dale” o pojemności 198 BRT (zdarzenie miało miejsce 42 Mm na południowy wschód od wyspy North Ronaldsay w archipelagu Orkadów). Załoga przeżyła, lecz szyper kutra został wzięty na pokład U-Boota. 13 lutego w odległości 75 Mm na południe od Fair Isle został zatrzymany i po zdjęciu załogi zatopiony kolejny brytyjski kuter rybacki „King Alfred” (159 BRT), a jego szyper także trafił do niewoli. Nazajutrz okręt zatrzymał dwa następne brytyjskie trawlery: pochodzący z 1899 roku „Belvoir Castle” (221 BRT), który po zdjęciu załogi i wzięciu na pokład szypra został zatopiony na pozycji oraz zbudowany w 1898 roku „Mary Bell” (144 BRT), który po opuszczeniu przez załogę i wzięciu do niewoli szypra został zatopiony w odległości 50 Mm na północny wschód od Aberdeen.
1 marca okręt wyszedł na kolejny rejs, kierując się ku południowemu wybrzeżu Irlandii. Podczas trwającej do 15 marca operacji U-Boot postawił sześć zagród składających się łącznie z 18 min. 5 marca na południe od Irlandii UC-44 zatrzymał i po zejściu załogi zatopił ogniem artyleryjskim zbudowany w 1916 roku portugalski żaglowiec „Guadiana” o pojemności 326 BRT, płynący na Wyspy Brytyjskie z ładunkiem drewna. Dwa dni później na postawioną przez okręt podwodny minę wszedł zbudowany w 1916 roku brytyjski parowiec „Westwick” (5694 BRT), płynący z Baltimore do Kingston upon Hull z ładunkiem kukurydzy. Statek zatonął bez strat w załodze na południe od Queenstown. Tego samego dnia 8 Mm na południowy zachód od Fastnet Rock został też zatopiony pochodzący z 1880 roku norweski parowiec „Adalands” (1577 BRT), przewożący ładunek orzeszków ziemnych z Rufisque do Kingston upon Hull (na pokładzie nie było ofiar śmiertelnych). 8 marca UC-44 zatrzymał nierozpoznany statek, który po wystrzale z działa pokładowego zaczęła opuszczać załoga. Po zbliżeniu się okrętu podwodnego na odległość 3000 metrów jednostka otworzyła silny ogień, zmuszając U-Boota do alarmowego zanurzenia. Przeciwnikiem UC-44 okazał się brytyjski statek-pułapka HMS „Penshurst”.
12 marca okręt zatrzymał i po opuszczeniu przez całą załogę zatopił ogniem artylerii zbudowany w 1904 roku brytyjski parowiec „Lucy Anderson” o pojemności 1073 BRT, transportujący węgiel z Hartlepool do Göteborga. Do zdarzenia doszło na pozycji . Tego samego dnia ofiarą U-Boota stał się pochodzący z 1883 roku norweski parowiec „Marna” (914 BRT), płynący na trasie z Leith do Vestlandet z ładunkiem drobnicy, zatopiony bez strat w załodze w odległości 60 Mm na północny wschód od Kinnaird. 13 marca brytyjska flota rybacka zmniejszyła się o dwa trawlery: zbudowany w 1890 roku „Navenby” o pojemności 167 BRT, zatrzymany i zatopiony po zdjęciu załogi w odległości 85 Mm na wschód od Peterhead, oraz pochodzący z 1899 roku „Nuttallia” (229 BRT), zatrzymany i przejęty 60 Mm na południe od Fair Isle (do niewoli trafiła cała, licząca 12 osób załoga trawlera).
13 kwietnia na postawioną przez okręt 6 marca minę wszedł zbudowany w 1910 roku brytyjski parowiec „Bandon” (1456 BRT), płynący z Liverpoolu do Cork z ładunkiem drobnicy. Statek zatonął z całą, liczącą 28 osób załogą na pozycji . Trzy dni później (15 kwietnia) U-Boot zatrzymał i zatopił dwa brytyjskie trawlery: pochodzący z 1900 roku „Dalmatian” (186 BRT), którego licząca dziewięć osób załoga mimo opuszczenia jednostki w łodzi ratunkowej nigdy nie została odnaleziona, oraz zbudowany w 1893 roku „Sutterton”, na pokładzie którego zginął jeden marynarz (na pozycji ). Tego samego dnia na północ od Dogger Bank UC-44 zatrzymał i zatopił zbudowany w 1908 roku holenderski żaglowiec „Heikina” o pojemności 157 BRT, płynący z Londynu do Christianii z ładunkiem siarczanu sodu. Mimo opuszczenia statku jego załoga zaginęła bez wieści. 16 kwietnia okręt postawił zagrodę minową nieopodal Sunderlandu, a dwa dni później dwie kolejne. 19 kwietnia na postawioną poprzedniego dnia przez U-Boota minę wszedł zbudowany w 1899 roku brytyjski parowiec „Poltava” (9456 BRT), który wyszedł z Newcastle upon Tyne z ładunkiem węgla. Statek zatonął bez strat w ludziach na pozycji .
20 kwietnia ofiarą UC-44 padły dwa brytyjskie statki rybackie: zbudowany w 1899 roku trawler „Erith” (168 BRT), zatrzymany i zatopiony po opuszczeniu przez załogę w odległości około 40 Mm na południe od Aberdeen, oraz pochodzący z 1896 roku „Grecian” (119 BRT), zatrzymany i zatopiony bez strat w ludziach 22 Mm na północny wschód od latarni morskiej Longstone. Nazajutrz nieopodal Amble w ataku torpedowym został zatopiony zbudowany w 1910 roku norweski parowiec „Peik” o pojemności 701 BRT, płynący z Newcastle upon Tyne do Arendal z ładunkiem drobnicy (nikt nie zginął). 22 kwietnia w odległości 26 Mm na południe od Aberdeen U-Boot zatrzymał i po ewakuacji całej załogi zatopił zbudowany w 1892 roku brytyjski statek rybacki „Nightingale” (91 BRT). Następnego dnia lista wojennych osiągnięć załogi UC-44 powiększyła się o trzy pozycje: w pobliżu Eyemouth został zatrzymany i po opuszczeniu przez załogę zatopiony zbudowany w 1890 roku brytyjski parowiec „Auriac” (871 BRT), przewożący beczki z Rouen do Leith (śmierć poniósł jeden marynarz); ten sam los spotkał też pochodzący z 1895 roku duński parowiec „Scot” o pojemności 1564 BRT, płynący pod balastem z Kopenhagi do Burntisland (bez strat w załodze, na pozycji ); ostatnią ofiarą został zbudowany w 1890 roku duński parowiec „Baron Stjernblad” (991 BRT), transportujący ładunek drobnicy z Kingston upon Hull do Kopenhagi, storpedowany w odległości 5 Mm na północny wschód od Eyemouth (obyło się bez ofiar).
W maju UC-44 oraz pozostałe okręty wchodzące w skład 1. Flotylli (U-71, U-80, UC-29, UC-31, UC-33, UC-41, UC-42, UC-45, UC-49, UC-50, UC-51, UC-55, UC-75 i UC-77) postawiły wokół Wysp Brytyjskich 50 zagród minowych. 23 maja 25 Mm na północny wschód od Peterhead UC-44 zatopił zbudowany w 1904 roku norweski parowiec „Turid” (1148 BRT), płynący z ładunkiem śledzi i miazgi drzewnej z Trondheim do Grimsby (cała załoga ocalała). 25 czerwca na południe od Wight okręt stoczył nierozstrzygniętą walkę z brytyjskim statkiem-pułapką HMS „Glen”, a nazajutrz identycznie zakończony pojedynek z HMS „Gaelic”. 30 czerwca załoga U-Boota zapisała na swoim koncie kolejne dwie zatopione jednostki: pochodzący z 1892 roku norweski bark ze stalowym kadłubem „Asalia” (2348 BRT), płynący z ładunkiem parafiny w beczkach z Nowego Jorku do Dublina, zatrzymany i zatopiony przy pomocy materiałów wybuchowych i ognia artyleryjskiego na pozycji (nikt nie zginął) oraz zbudowany w 1894 roku włoski parowiec „Phoebus” (3133 BRT), transportujący rudę żelaza z Almerii do Barrow-in-Furness, storpedowany i zatopiony bez strat w załodze nieopodal Castletown na pozycji .
6 lipca w odległości 70 Mm na północny wschód od Peterhead okręt storpedował i zatopił brytyjski niszczyciel HMS „Itchen” (550 ton). Jednostka zatonęła ze stratą ośmiu załogantów na pozycji .
Utrata okrętu i jego dalsze losy.
31 lipca UC-44 wyszedł z Helgolandu na kolejną operację bojową. 4 sierpnia 1917 roku podczas stawiania zagrody minowej nieopodal Waterford okręt zatonął w wyniku eksplozji własnej miny (na pozycji ) na głębokości 25 metrów. Z liczącej w tym rejsie 30 osób załogi ocalał jedynie dowódca jednostki, mimo że przez właz w kiosku U-Boota wydostało się jeszcze dwóch marynarzy. Na rozkaz Admiralicji przystąpiono do prac mających na celu podniesienie jednostki, w wzięli w nich udział m.in. nurkowie zaangażowani uprzednio w wydobycie wraku SM UC-5. Między 7 a 23 września UC-44 został wydobyty przez Brytyjczyków, a na jego pokładzie odnaleziono m.in. 9 min, kilka torped, sprzęt radiowy i hydroakustyczny oraz ważne dokumenty (szyfry, rozkazy, wykazy flotylli U-Bootów, zalecane trasy wokół Wysp Brytyjskich itp.). Jednostkę zezłomowano po zakończeniu wojny.
7 sierpnia 1917 roku na postawionej przez okręt nieopodal Waterford minie został uszkodzony brytyjski trałowiec HMS „Haldon” o wyporności 810 ton (śmierć poniósł jeden marynarz).
Podsumowanie działalności bojowej.
SM UC-44 odbył sześć rejsów operacyjnych, w wyniku których zatonęło 27 statków o łącznej pojemności  BRT oraz niszczyciel o wyporności 550 ton, jeden statek o pojemności 229 BRT został zdobyty, zaś trałowiec o wyporności 810 ton doznał uszkodzeń. Pełne zestawienie zadanych przez niego strat przedstawia poniższa tabela:

</doc>
<doc id="4910258" url="https://pl.wikipedia.org/wiki?curid=4910258" title="Hugo Schiltz">
Hugo Schiltz

Hugo Schiltz (ur. 28 października 1927 w Borsbeek, zm. 5 sierpnia 2006 w Edegem) – belgijski i flamandzki polityk, prawnik oraz samorządowiec, wicepremier i minister w rządzie federalnym, parlamentarzysta, w latach 1975–1979 lider Unii Ludowej (VU).
Życiorys.
W okresie II wojny światowej działał w nacjonalistycznej organizacji młodzieżowej Nationaal-Socialistische Jeugd Vlaanderen, za co po wojnie był przez kilka miesięcy więziony. Studiował później m.in. prawo i ekonomię na Katholieke Universiteit Leuven. Podjął praktykę w zawodzie adwokata w Antwerpii.
Zaangażował się w działalność polityczną, będąc przedstawicielem nurtu nacjonalizmu flamandzkiego. Dołączył do Unii Ludowej. Od 1959 zasiadał w radzie miejskiej Antwerpii. W latach 1965–1991 był posłem do federalnej Izby Reprezentantów, następnie do 1995 wchodził w skład belgijskiego Senatu. Od 1971 do 1995 (z krótkimi przerwami) zasiadał w Cultuurraad i następnie w powstałej w miejsce tego organu Radzie Flamandzkiej.
W 1975 objął przywództwo w Unii Ludowej, z kierowania partią ustąpił w 1979. Opowiadał się za udziałem VU we władzy i za pewnymi ustępstwami na rzecz Walonów. W latach 1981–1985 był ministrem finansów i budżetu we flamandzkim rządzie wspólnotowym. Od maja 1988 do września 1991 sprawował urzędy wicepremiera oraz ministra budżetu i polityki naukowej w ósmym gabinecie Wilfrieda Martensa. Współtworzył reformy ustrojowe Belgii, które promowali głównie Wilfried Martens i Jean-Luc Dehaene. W drugiej połowie lat 90. wchodził w skład władz miejskich w Antwerpii, gdzie odpowiadał za finanse, gospodarkę i turystykę.
W 1995 wyróżniony honorowym tytułem ministra stanu.

</doc>
<doc id="4910259" url="https://pl.wikipedia.org/wiki?curid=4910259" title="Prêmio Jabuti">
Prêmio Jabuti

Prêmio Jabuti – brazylijska nagroda literacka przyznawana przez Brazylijski Dom Książki od 1958 roku.
Twórcą idei przyznawania nagrody był Edgard Cavalheiro, dawny dyrektor Brazylijskiego Domu Książki. Postanowiono nagradzaćː autorów, redaktorów, ilustratorów, grafików i księgarzy, którzy każdego roku wyróżniają się na brazylijskim rynku księgarskim.
W 1959 roku nagrody przyznano w następujących kategoriachː powieść, opowiadanie, esej literacki, historia literatury, literatura dla dzieci, literatura dla młodzieży, ilustracje, projekt okładki.
Obecnie nagroda przyznawana jest w prawie dwudziestu kategoriach.

</doc>
<doc id="4910261" url="https://pl.wikipedia.org/wiki?curid=4910261" title="Adam Butler">
Adam Butler

Adam Courtauld Butler (ur. 11 października 1931 w Halstead, zm. 9 stycznia 2008 w Lighthorne) – brytyjski polityk Partii Konserwatywnej. W latach 1970–1987 członek Izby Gmin z okręgu Bosworth, minister w rządach Margaret Thatcher.
Wczesne życie i edukacja.
Adam Butler urodził się w Halstead jako drugie dziecko z czterech. Jego rodzicami byli Rab Butler, również polityk, i Sydney, jedyna córka kolekcjonera sztuki Samuela Courtaulda. Ukończył prywatną szkołę w Maidwell, a następnie prestiżowy Eton College.
Kariera.
Po odbyciu służby wojskowej w latach 1949–1951 w randze podporucznika w Korpusie Strzelców Królewskich, studiował historię i ekonomię w Pembroke College w Cambridge (jego dziadek, Sir Montagu Butler, był tam dyrektorem). Po ukończeniu studiów w 1954 r. wstąpił do armii kanadyjskiej w randze kapitana, gdzie był adiutantem gubernatora generalnego Kanady Vincenta Masseya. Matka Butlera zmarła na raka w tym samym roku, podczas jego pobytu w Kanadzie. W 1955 r. wrócił do Anglii i dołączył do rodzinnej firmy Courtaulds jako dyrektor różnych spółek zależnych.
Adam Butler został członkiem Izby Gmin w 1970 r. niespodziewanie pokonując posła Partii Pracy Woodrowa Wyatta w okręgu Bosworth. Był pierwszym konserwatystą reprezentującym ten okręg od lat dwudziestych XX wieku i ledwo zachował swoją pozycję w dwóch wyborach parlamentarnych w 1974 r.
Pełnił funkcję parlamentarnego sekretarza Ministra Spraw Zagranicznych, a następnie Ministra Rolnictwa, Żywności i Rybołówstwa Josepha Godbera. W 1974 r. objął pozycję partyjnego "whipa" (osoba pilnująca dyscypliny partyjnej i udziału w głosowaniach). Po tym, jak Margaret Thatcher została przywódczynią Konserwatystów w 1975 roku, Butler został jednym z jej dwóch prywatnych sekretarzy parlamentarnych, razem z Johnem Stanleyem.
Po zwycięstwie Partii Konserwatywnej w wyborach powszechnych w 1979 r. został ministrem stanu w ministerstwie przemysłu. Urząd ten piastował do 1981 r., kiedy objął stanowisko ministra ds. rozwoju gospodarczego Irlandii Północnej. W latach 1984–1985 był ministrem stanu ds. zaopatrzenia armii. W 1984 r. został zaprzysiężony do Tajnej Rady, a w 1986 r. otrzymał tytuł szlachecki.
Był członkiem Court of the Goldsmiths' Company, a w latach 1998–2004 przewodniczącym British Hallmarking Council. W latach 1989–2005 był prezesem Samuel Courtauld Trustees powiązanego z Courtauld Institute of Art. W latach 1990–2000 był prezesem fundacji Airey Beave Trust.
Życie prywatne.
Adam Butler poślubił Felicity Molesworth-St Aubin w 1955 roku. Mieli dwóch synów i córkę.

</doc>
<doc id="4910263" url="https://pl.wikipedia.org/wiki?curid=4910263" title="Georges Haussmann">
Georges Haussmann



</doc>
<doc id="4910265" url="https://pl.wikipedia.org/wiki?curid=4910265" title="Pizuny (gmina Narol)">
Pizuny (gmina Narol)

Pizuny (gmina Narol) – przysiółek wsi Łukawica w Polsce położony w woj. podkarpackim, w powiecie lubaczowskim, w gminie Narol.
W latach 1975–1998 miejscowość należała administracyjnie do województwa przemyskiego.
W Pizunach koło Narola urodziła się i mieszkała późniejsza błogosławiona kościoła katolickiego siostra Bernardyna Maria Jabłońska, współpracownica i kontynuatorka dzieła miłosierdzia św. Adama Chmielowskiego. W Pizunach znajduje się Dom Modlitwy pod wezwaniem błogosławionej Bernardyny Marii Jabłońskiej, prowadzony przez siostry Albertynki.
Obok Pizun przepływa rzeka Tanew, która jest dopływem Sanu.
Uznawana jest za jedną z najmniejszych wiosek w Polsce. Z uwagi na położenie na Roztoczu, jest atrakcyjnym celem wypoczynku i bazą do wycieczek rowerowych.
Turystyka.
Pizuny znajdują się na trasie zielonego szlaku turystycznego Szlaku im. św. Brata Alberta prowadzącego z Narola przez Werchratę do Horyńca-Zdroju, związanego z działalnością i życiem św. Brata Alberta i bł. Siostry Bernardyny Marii Jabłońskiej.
W miejscowości znajduje się ośrodek wypoczynkowy.

</doc>
<doc id="4910272" url="https://pl.wikipedia.org/wiki?curid=4910272" title="Spółgłoska półotwarta wargowo-zębowa bezdźwięczna">
Spółgłoska półotwarta wargowo-zębowa bezdźwięczna

Spółgłoska półotwarta wargowo-zębowa bezdźwięczna – rodzaj dźwięku spółgłoskowego występujący w językach naturalnych. W międzynarodowej transkrypcji fonetycznej IPA oznaczany jest symbolem [].
Artykulacja.
W czasie artykulacji podstawowego wariantu []:

</doc>
<doc id="4910274" url="https://pl.wikipedia.org/wiki?curid=4910274" title="Tweriańce">
Tweriańce

Tweriańce – dawna wieś. Tereny na których był położony, leżą obecnie na Białorusi, w obwodzie witebskim, w rejonie brasławskim, w sielsowiecie Widze.
Dawnej Twierjańce.
Historia.
W czasach zaborów w granicach powiatu nowoaleksandrowskiego Imperium Rosyjskiego.
W latach 1921–1945 wieś leżała w Polsce, w województwie nowogródzkim (od 1926 w województwie wileńskim), w powiecie brasławskim, w gminie Widze.
Według Powszechnego Spisu Ludności z 1921 roku zamieszkiwało tu 41 osób, wszystkie były wyznania rzymskokatolickiego i zadeklarowały polską przynależność narodową. Było tu 10 budynków mieszkalnych. W 1931 w 14 domach zamieszkiwało 69 osób.
Miejscowość należała do parafii rzymskokatolickiej w Widzach. Podlegała pod Sąd Grodzki w Turmoncie i Okręgowy w Wilnie; właściwy urząd pocztowy mieścił się w Widzach.

</doc>
<doc id="4910315" url="https://pl.wikipedia.org/wiki?curid=4910315" title="Тә">
Тә

Тә – dwuznak cyrylicy wykorzystywany w zapisie języka abchaskiego. Oznacza dźwięk [], czyli labializowaną spółgłoskę zwartą ejektywną dziąsłową.

</doc>
<doc id="4910318" url="https://pl.wikipedia.org/wiki?curid=4910318" title="Ҭə">
Ҭə

Ҭә – dwuznak cyrylicy wykorzystywany w zapisie języka abchaskiego. Oznacza dźwięk [], czyli labializowaną spółgłoskę zwartą dziąsłową bezdźwięczną z przydechem.

</doc>
<doc id="4910320" url="https://pl.wikipedia.org/wiki?curid=4910320" title="Marc Hirschi">
Marc Hirschi

Marc Hirschi (ur. 24 sierpnia 1998 w Bernie) – szwajcarski kolarz szosowy.
Osiągnięcia.
Opracowano na podstawie:

</doc>
<doc id="4910321" url="https://pl.wikipedia.org/wiki?curid=4910321" title="Jokipojat">
Jokipojat



</doc>
<doc id="4910323" url="https://pl.wikipedia.org/wiki?curid=4910323" title="Ernest Seton">
Ernest Seton



</doc>
<doc id="4910324" url="https://pl.wikipedia.org/wiki?curid=4910324" title="Moana (film 1926)">
Moana (film 1926)

Moana – amerykański film dokumentalny w reżyserii Roberta J. Flahertyego z 1926 roku.
Uważa się go za pierwszą produkcję fabularną w historii kina nakręconą w całości na kliszy panchromatycznej.
Po sukcesie „Nanuka z Północy” wytwórnia Paramount zleciła Robertowi J. Flaherty’emu realizację kolejnego obrazu opartego na podobnym dokumentalnym schemacie. Tym razem miał on uwiecznić tradycyjne życie i zwyczaje Polinezyjczyków, więc w tym celu udał się na wyspę Savaiʻi na Samoa. 
Bohaterem jego obrazu został syn wodza, przygotowujący się do rytuału wkroczenia w dorosłość. Na czas jego realizacji reżyser wraz z żoną, trzema córkami i współpracowniczką Frances H. Flaherty, mieszkał przez ponad rok na Samoa. Przybyli tam w kwietniu 1923 roku i pozostali do grudnia kolejnego roku. Sam film został ukończony na początku 1926 roku. Reżyser oprócz zwykłej kamery filmowej zabrał też ze sobą kolorową kamerę Prizma Color, mając nadzieję na nakręcenie kilku barwnych ujęć, jednakże nim zdążył to zrobić przestała ona działać.
Na wyspie przez długi czas aktywni byli misjonarze co spowodowało, że część lokalnych tradycji zanikła, a miejscowa ludność była ubrana w zachodnim stylu. Flaherty nie był tego świadom przybywając na wyspę, dlatego przekonał miejscowych, by odtworzyli niepraktykowane wówczas rytuały i założyli swoje tradycyjne stroje. W ten sposób chciał zrekonstruować na potrzeby filmu dawny obraz tego społeczeństwa.

</doc>
<doc id="4910336" url="https://pl.wikipedia.org/wiki?curid=4910336" title="Spalona Strażnica">
Spalona Strażnica

Spalona Strażnica (niem. "Tellerhörnige") – rozdroże w grzbiecie głównym Karkonoszy na zachodnim krańcu Równi pod Śnieżką na wysokości 1430 m n.p.m. Rozdroże pokryte jest częściowo kosodrzewiną, częściowo torfowiskami subalpejskimi i tufurami. Na rozdrożu zbiegają się droga jezdna na Śnieżkę i droga prowadząca główną granią Karkonoszy.
Nazwa pochodzi od strawionej przez pożar strażnicy.

</doc>
<doc id="4910339" url="https://pl.wikipedia.org/wiki?curid=4910339" title="Ꙗ">
Ꙗ

Ꙗ, ꙗ – ligatura cyrylicy powstała z połączenia liter І oraz А. Wykorzystywana była dawniej w alfabecie języka bułgarskiego, w którym oznaczała dźwięk []. Współcześnie używana jest w alfabecie języka cerkiewnosłowańskiego.

</doc>
<doc id="4910340" url="https://pl.wikipedia.org/wiki?curid=4910340" title="Ԧ">
Ԧ

Ԧ, ԧ – litera cyrylicy wykorzystywana w językach tackim i judeotackim. Oznacza dźwięk [], tj. zwarcie krtaniowe.

</doc>
<doc id="4910353" url="https://pl.wikipedia.org/wiki?curid=4910353" title="Gąsieniczniki Wielkiej Brytanii">
Gąsieniczniki Wielkiej Brytanii

Gąsieniczniki Wielkiej Brytanii – ogół taksonów owadów z nadrodziny gąsieniczników, których występowanie stwierdzono na terenie Wielkiej Brytanii.
Męczelkowate ("Braconidae").
"Adeliinae".
W Wlk. Brytanii stwierdzono m.in.: 
"Agathidinae".
W Wlk. Brytanii stwierdzono m.in.: 
"Alysiinae".
W Wlk. Brytanii stwierdzono m.in.: 
"Aphidiinae".
W Wlk. Brytanii stwierdzono m.in.: 
"Blacinae".
W Wlk. Brytanii stwierdzono m.in.: 
"Brachistinae".
W Wlk. Brytanii stwierdzono m.in.: 
"Braconinae".
W Wlk. Brytanii stwierdzono m.in.: 
"Cardiochilinae".
W Wlk. Brytanii stwierdzono m.in.: 
"Cenocoeliinae".
W Wlk. Brytanii stwierdzono m.in.: 
"Cheloninae".
W Wlk. Brytanii stwierdzono m.in.: 
"Doryctinae".
W Wlk. Brytanii stwierdzono m.in.: 
"Euphorinae".
W Wlk. Brytanii stwierdzono m.in.: 
"Exothecinae".
W Wlk. Brytanii stwierdzono m.in.: 
"Gnamptodontinae".
W Wlk. Brytanii stwierdzono m.in.: 
"Helconinae".
W Wlk. Brytanii stwierdzono m.in.: 
"Histeromerinae".
W Wlk. Brytanii stwierdzono m.in.: 
"Homolobinae".
W Wlk. Brytanii stwierdzono m.in.: 
"Hormiinae".
W Wlk. Brytanii stwierdzono m.in.: 
"Ichneutinae".
W Wlk. Brytanii stwierdzono m.in.: 
"Macrocentrinae".
W Wlk. Brytanii stwierdzono m.in.: 
"Microgastrinae".
W Wlk. Brytanii stwierdzono m.in.: 
"Microtypinae".
W Wlk. Brytanii stwierdzono m.in.: 
"Miracinae".
W Wlk. Brytanii stwierdzono m.in.: 
"Opiinae".
W Wlk. Brytanii stwierdzono m.in.: 
"Orgilinae".
W Wlk. Brytanii stwierdzono m.in.: 
"Pambolinae".
W Wlk. Brytanii stwierdzono m.in.: 
"Rhysipolinae".
W Wlk. Brytanii stwierdzono m.in.: 
"Rhyssalinae".
W Wlk. Brytanii stwierdzono m.in.: 
"Rogadinae".
W Wlk. Brytanii stwierdzono m.in.: 
"Sigalphinae".
W Wlk. Brytanii stwierdzono m.in.: 
Gąsienicznikowate ("Ichneumonidae").
"Acaenitinae".
W Wlk. Brytanii stwierdzono m.in.: 
"Adelognathinae".
W Wlk. Brytanii stwierdzono m.in.: 
"Agriotypinae".
W Wlk. Brytanii stwierdzono m.in.: 
"Alomyinae".
W Wlk. Brytanii stwierdzono m.in.: 
"Anomaloninae".
W Wlk. Brytanii stwierdzono m.in.: 
"Banchinae".
W Wlk. Brytanii stwierdzono m.in.: 
"Campopleginae".
W Wlk. Brytanii stwierdzono m.in.: 
"Collyriinae".
W Wlk. Brytanii stwierdzono m.in.: 
"Cremastinae".
W Wlk. Brytanii stwierdzono m.in.:
"Cryptinae".
W Wlk. Brytanii stwierdzono m.in.:
"Ctenopelmatinae".
W Wlk. Brytanii stwierdzono m.in.:
"Cylloceriinae".
W Wlk. Brytanii stwierdzono m.in.:
"Diacritinae".
W Wlk. Brytanii stwierdzono m.in.:
"Diplazontinae".
W Wlk. Brytanii stwierdzono m.in.:
"Eucerotinae".
W Wlk. Brytanii stwierdzono m.in.:
"Hybrizontinae".
W Wlk. Brytanii stwierdzono m.in.:
"Ichneumoninae".
W Wlk. Brytanii stwierdzono m.in.:
"Lycorininae".
W Wlk. Brytanii stwierdzono m.in.:
"Mesochorinae".
W Wlk. Brytanii stwierdzono m.in.:
"Metopiinae".
W Wlk. Brytanii stwierdzono m.in.:
"Microleptinae".
W Wlk. Brytanii stwierdzono m.in.:
"Neorhacodinae".
W Wlk. Brytanii stwierdzono m.in.:
"Ophioninae".
W Wlk. Brytanii stwierdzono m.in.:
"Orthocentrinae".
W Wlk. Brytanii stwierdzono m.in.:
"Orthopelmatinae".
W Wlk. Brytanii stwierdzono m.in.:
"Oxytorinae".
W Wlk. Brytanii stwierdzono m.in.:
"Phrudinae".
W Wlk. Brytanii stwierdzono m.in.:
"Pimplinae".
W Wlk. Brytanii stwierdzono m.in.:
"Poemeniinae".
W Wlk. Brytanii stwierdzono m.in.:
"Rhyssinae".
W Wlk. Brytanii stwierdzono m.in.:
"Stilbopinae".
W Wlk. Brytanii stwierdzono m.in.:
"Tersilochinae".
W Wlk. Brytanii stwierdzono m.in.:
"Tryphoninae".
W Wlk. Brytanii stwierdzono m.in.:
"Xoridinaee".
W Wlk. Brytanii stwierdzono m.in.:

</doc>
<doc id="4910354" url="https://pl.wikipedia.org/wiki?curid=4910354" title="Wojciech Zabołotny">
Wojciech Zabołotny

Wojciech Marek Zabołotny (ur. 6 marca 1966 w Suchej Beskidzkiej) – polski inżynier, doktor habilitowany nauk inżynieryjno-technicznych, specjalizujący się biocybernetyce.
Życiorys.
W 1989 ukończył studia magisterskie na Wydziale Elektroniki Politechniki Warszawskiej i w kolejnym roku zatrudnił się na tymże wydziale na stanowisku asystenta. Doktoryzował się w 1999, pisząc pracę pt. "Metody estymacji częstotliwości maksymalnej sygnału z przezczaszkowego przepływomierza dopplerowskiego" pod kierunkiem Tomasza Adamskiego, natomiast habilitację z automatyki, elektroniki i elektrotechniki uzyskał w 2019 na podstawie cyklu publikacji pt. "Rozwój systemów sterowania i akwizycji danych dla eksperymentów ﬁzyki plazmy i ﬁzyki wysokich energii z wykorzystaniem układów programowalnych i systemów wbudowanych".
Na Wydziale Elektroniki i Technik Informacyjnych PW w Instytucie Systemów Elektronicznych pracuje od 1990, początkowo jako asystent, a od 1999 jako adiunkt. W latach 2008-2016 pełnił funkcję pełnomocnika Dziekana do spraw Międzynarodowej Wymiany Studentów na tymże wydziale. Ponadto, od 1993 przez niecałe 10 lat zatrudniony był w Klinice Neurochirurgii Centrum Medycyny Doświadczalnej i Klinicznej PAN, a od 2009 z przerwami pracował w Instytucie Fizyki Doświadczalnej Uniwersytetu Warszawskiego.
Działalność naukowa.
W swojej działalności naukowej Wojciech Zabołotny skupił się na projektowaniu i realizacji systemów akwizycji oraz przetwarzania danych przy użyciu systemów wbudowanych, procesorów sygnałowych i układów FPGA. Początkowo pracował nad rozwojem systemów służących akwizycji i analizie sygnałów biomedycznych, współpracując m.in. z Centrum Zdrowia Dziecka czy Kliniką Neurochirurgii PAN. Po uzyskaniu stopnia doktora zajął się także realizacją systemów akwizycji danych wykorzystywanych w eksperymentach z dziedziny fizyki cząstek elementarnych. W 2001 został członkiem zespołu realizującego systemy elektroniczne dla poddetektora RPC w detektorze CMS. Jego badania obejmowały również zagadnienia bezpieczeństwa sieciowego, a także pracę nad systemami przeznaczonymi do zastosowań hobbystycznych.
W 2017 został odznaczony Medalem Komisji Edukacji Narodowej.

</doc>
<doc id="4910356" url="https://pl.wikipedia.org/wiki?curid=4910356" title="Е̨">
Е̨

Е̨, е̨ – litera rozszerzonej cyrylicy, wykorzystywana dawniej w cyrylickich wariantach alfabetów litewskiego i polskiego. Powstała poprzez połączenie litery Е ze znakiem diakrytycznym ogonek.
Е̨ w cyrylicy polskiej.
Litera Е̨ została wymieniona w cyrylickim alfabecie polskim umieszczonym w książce „Элемэнтар̌ъ для дзеци вейскихъ” (Elementarz dla dzieci wiejskich), wydanej w 1865 r. Jest również wzmiankowana w wydanym rok później zbiorze reguł gramatycznych pt. „Грамматыка е̨зыка польскего” (Gramatyka języka polskiego).

</doc>
<doc id="4910357" url="https://pl.wikipedia.org/wiki?curid=4910357" title="Łupoława (stacja kolejowa)">
Łupoława (stacja kolejowa)

Łupoława (; ) – stacja kolejowa w miejscowości Mohylew, w obwodzie mohylewskim, na Białorusi. Leży na linii Osipowicze - Mohylew - Krzyczew.
Od stacji odchodzą liczne bocznice do okolicznych fabryk.

</doc>
<doc id="4910367" url="https://pl.wikipedia.org/wiki?curid=4910367" title="Łężno">
Łężno



</doc>
<doc id="4910370" url="https://pl.wikipedia.org/wiki?curid=4910370" title="Barouka (przystanek kolejowy)">
Barouka (przystanek kolejowy)

Barouka (; ) – przystanek kolejowy w miejscowości Mohylew (przy ul. Klonowej), w obwodzie mohylewskim, na Białorusi. Leży na linii Osipowicze - Mohylew - Krzyczew.
Nazwa pochodzi od dawnej wsi (obecnie części Mohylewa) Małaja Barouka, w której położony jest przystanek.

</doc>
<doc id="4910371" url="https://pl.wikipedia.org/wiki?curid=4910371" title="Marcus Birkemose">
Marcus Birkemose

Marcus Birkemose (ur. 9 października 2003 w Langeskov) – duński żużlowiec.
W 2019 r. zdobył w Esbjergu brązowy medal młodzieżowych indywidualnych mistrzostw Danii. W 2020 r. zajął II miejsce w Pucharze Europy Juniorów w Žarnovicy, zdobył tytuł młodzieżowego mistrza Danii, zajął w Vojens III miejsce w finale indywidualnych mistrzostw Danii, zdobywając brązowy medal oraz zdobył (w Gdańsku) tytuł indywidualnego mistrza Europy juniorów. Również w 2020 r. zdobył wraz z reprezentacją Danii srebrne medale drużynowych mistrzostw świata juniorów (w Outrup) oraz drużynowych mistrzostw Europy juniorów (w Łodzi).
W polskiej lidze żużlowej reprezentuje od 2019 barwy klubu Stal Gorzów Wielkopolski. W sezonie 2020 został wypożyczony do II-ligowego PSŻ Poznań, uzyskując średnią biegową 2,225.
W kwietniu 2022 poinformowano o wypożyczeniu do H69 Speedway Rzeszów.

</doc>
<doc id="4910384" url="https://pl.wikipedia.org/wiki?curid=4910384" title="Czerwona Jaskinia">
Czerwona Jaskinia

Czerwona Jaskinia, także Czerwona Jama – sztuczna jaskinia w Karkonoszach niedaleko szczytu Rudzianki w Zachełmiu. 
Jaskinia powstała w XIX wieku po wybraniu pegmatytów. Rozmiary jaskini to 3 metry wysokości i 6 metrów głębokości.
Szlaki turystyczne.
Niedaleko przebiegają szlaki:

</doc>
<doc id="4910385" url="https://pl.wikipedia.org/wiki?curid=4910385" title="Mereni">
Mereni



</doc>
<doc id="4910386" url="https://pl.wikipedia.org/wiki?curid=4910386" title="Czerwona Jama">
Czerwona Jama



</doc>
<doc id="4910388" url="https://pl.wikipedia.org/wiki?curid=4910388" title="Obszar Chronionego Krajobrazu Lasów Taborskich">
Obszar Chronionego Krajobrazu Lasów Taborskich

Obszar Chronionego Krajobrazu Lasów Taborskich – obszar chronionego krajobrazu położony w województwie warmińsko-mazurskim, w powiecie olsztyńskim na terenie gmin: Gietrzwałd i Olsztynek oraz w powiecie ostródzkim na terenie gmin: Morąg, Miłomłyn, Łukta, Ostróda i miasta Ostróda. Zajmuje powierzchnię 29 941,7 ha.
Obszar utworzony został w 1998 roku. Obecnie obowiązującym aktem prawnym jest rozporządzenie Wojewody Warmińsko-Mazurskiego z dnia 13 listopada 2008.
W granicach obszaru znajdują się rezerwaty przyrody „Jezioro Długie”, „Sosny Taborskie” oraz fragment rezerwatu „Ostoja bobrów na rzece Pasłęce”.

</doc>
<doc id="4910389" url="https://pl.wikipedia.org/wiki?curid=4910389" title="Bitwa pod Nowojelnią">
Bitwa pod Nowojelnią

Bitwa pod Nowojelnią – walki polskiego 10 pułku ułanów z oddziałami sowieckiej 27 Dywizji Strzelców w czasie lipcowej ofensywy Frontu Zachodniego Michaiła Tuchaczewskiego w okresie wojny polsko-bolszewickiej.
Położenie wojsk przed bitwą.
W pierwszej dekadzie lipca przełamany został front polski nad Autą, a wojska Frontu Północno-Wschodniego gen. Stanisława Szeptyckiego cofały się pod naporem ofensywy Michaiła Tuchaczewskiego.
Naczelne Dowództwo nakazało powstrzymanie wojsk sowieckiego Frontu Zachodniego na linii dawnych okopów niemieckich z okresu I wojny światowej.
Sytuacja operacyjna, a szczególnie upadek Wilna i obejście pozycji polskich od północy, wymusiła jednak dalszy odwrót.
1 Armia gen. Gustawa Zygadłowicza cofała się nad Niemen, 4 Armia nad Szczarę, a Grupa Poleska na Kanał Ogińskiego i Pińsk.
Działania wojsk.
W połowie lipca 10 pułk ułanów został przerzucony transportami kolejowymi z rejonu działania Grupy Poleskiej w okolice Nowogródka i wszedł w ugrupowanie 1 Armii.
18 lipca główne siły pułku z baterią artylerii konnej przybyły na stację Nowojelnia, natomiast pociąg ze szwadronem ckm, szwadronem technicznym i taborami pułkowymi, znajdował się dopiero na trasie między Baranowiczami i Nowojelnią.
W tym czasie sowiecka 27 Dywizja Strzelców przerwała front polski pod Baranowiczami, a jej oddziały uszkodziły tor kolejowy i otoczyły opóźniony, dowodzony przez rotmistrza Starczewskiego transport 10 pułku ułanów.
W walce poległo lub odniosło rany ponad pięćdziesięciu ułanów, kilkudziesięciu dostało się do niewoli. Resztki szwadronów przebiły się przez pierścień okrążenia, ale utracono całe tabory i większość broni maszynowej. Po reorganizacji osłabiony pułk został przydzielony do 15 Dywizji Piechoty generała Władysława Junga.

</doc>
<doc id="4910393" url="https://pl.wikipedia.org/wiki?curid=4910393" title="André Geens">
André Geens

André Leonard Paul Geens (ur. 26 maja 1941 w Boortmeerbeek) – belgijski i flamandzki polityk, menedżer oraz samorządowiec, minister w rządzie federalnym (1988–1991), parlamentarzysta.
Życiorys.
Z wykształcenia inżynier chemik. Ukończył również studia podyplomowe MBA w Limburgs Universitair Centrum. Zawodowo związany z sektorem prywatnym, obejmował stanowiska dyrektorskie w przedsiębiorstwach. Działał w Unii Ludowej. Był radnym Zottegem (1977–1988 i 1989–1994) oraz członkiem zarządu tej miejscowości (1983–1988). Od 1982 do 1985 pełnił funkcję doradcy wspólnotowego ministra finansów i budżetu. Od 1983 był również członkiem regionalnej rady gospodarczej Flandrii. W latach 1985–1987 zasiadał w radzie flamandzkiej.
Od 1985 do 1991 wchodził w skład Senatu. Od maja 1988 do września 1991 sprawował urząd ministra współpracy rozwojowej w ósmym rządzie Wilfrieda Martensa. Dołączył później do ugrupowania Flamandzcy Liberałowie i Demokraci. W latach 1999–2003 ponownie był członkiem wyższej izby belgijskiego parlamentu.

</doc>
<doc id="4910398" url="https://pl.wikipedia.org/wiki?curid=4910398" title="Mohylew II">
Mohylew II

Mohylew II (; ) – stacja kolejowa w miejscowości Mohylew, w obwodzie mohylewskim, na Białorusi. Węzeł linii Osipowicze - Mohylew - Krzyczew oraz Orsza - Mohylew - Żłobin.

</doc>
<doc id="4910400" url="https://pl.wikipedia.org/wiki?curid=4910400" title="Hăghig (gmina)">
Hăghig (gmina)

Hăghig – gmina w Rumunii, w okręgu Covasna. Obejmuje miejscowości Hăghig i Iarăș. W 2011 roku liczyła 2315 mieszkańców.

</doc>
<doc id="4910403" url="https://pl.wikipedia.org/wiki?curid=4910403" title="Hăghig">
Hăghig

Hăghig () – wieś w Rumunii, w okręgu Covasna, w gminie Hăghig. W 2011 roku liczyła 1793 mieszkańców.

</doc>
<doc id="4910404" url="https://pl.wikipedia.org/wiki?curid=4910404" title="Iarăș">
Iarăș

Iarăș – wieś w Rumunii, w okręgu Covasna, w gminie Hăghig. W 2011 roku liczyła 522 mieszkańców.

</doc>
<doc id="4910406" url="https://pl.wikipedia.org/wiki?curid=4910406" title="Ilieni (gmina)">
Ilieni (gmina)

Ilieni – gmina w Rumunii, w okręgu Covasna. Obejmuje miejscowości Dobolii de Jos, Ilieni i Sâncraiu. W 2011 roku liczyła 2036 mieszkańców.

</doc>
<doc id="4910410" url="https://pl.wikipedia.org/wiki?curid=4910410" title="Hotel Warszawa">
Hotel Warszawa



</doc>
<doc id="4910412" url="https://pl.wikipedia.org/wiki?curid=4910412" title="Dobolii de Jos">
Dobolii de Jos

Dobolii de Jos () – wieś w Rumunii, w okręgu Covasna, w gminie Ilieni. W 2011 roku liczyła 564 mieszkańców.

</doc>
<doc id="4910413" url="https://pl.wikipedia.org/wiki?curid=4910413" title="Ilieni (okręg Covasna)">
Ilieni (okręg Covasna)

Ilieni () – wieś w Rumunii, w okręgu Covasna, w gminie Ilieni. W 2011 roku liczyła 1098 mieszkańców.

</doc>
<doc id="4910414" url="https://pl.wikipedia.org/wiki?curid=4910414" title="Sâncraiu (okręg Covasna)">
Sâncraiu (okręg Covasna)

Sâncraiu () – wieś w Rumunii, w okręgu Covasna, w gminie Ilieni. W 2011 roku liczyła 374 mieszkańców.

</doc>
<doc id="4910415" url="https://pl.wikipedia.org/wiki?curid=4910415" title="Lemnia (gmina)">
Lemnia (gmina)

Lemnia – gmina w Rumunii, w okręgu Covasna. Obejmuje tylko jedną miejscowość Lemnia. W 2011 roku liczyła 1936 mieszkańców.

</doc>
<doc id="4910416" url="https://pl.wikipedia.org/wiki?curid=4910416" title="Sielsowiet Widzibór">
Sielsowiet Widzibór

Sielsowiet Widzibór (; ) – sielsowiet na Białorusi, w obwodzie brzeskim, w rejonie stolińskim, z siedzibą w Widziborze.
Według spisu z 2009 sielsowiet Widzibór zamieszkiwało 2357 osób, w tym 2268 Białorusinów (96,22%), 37 Rosjan (1,57%), 29 Polaków (1,23%), 21 Ukraińców (0,89%), 1 osoba z dwiema lub więcej narodowościami i 1 osoba, które nie podała żadnej narodowości.

</doc>
<doc id="4910417" url="https://pl.wikipedia.org/wiki?curid=4910417" title="Lemnia">
Lemnia

Lemnia () – wieś w Rumunii, w okręgu Covasna, w gminie Lemnia. W 2011 roku liczyła 1936 mieszkańców.

</doc>
<doc id="4910419" url="https://pl.wikipedia.org/wiki?curid=4910419" title="Malnaș (gmina)">
Malnaș (gmina)

Malnaș – gmina w Rumunii, w okręgu Covasna. Obejmuje miejscowości Malnaș, Malnaș-Băi i Valea Zălanului. W 2011 roku liczyła 1087 mieszkańców.

</doc>
<doc id="4910421" url="https://pl.wikipedia.org/wiki?curid=4910421" title="Komorniki (obwód miński)">
Komorniki (obwód miński)



</doc>
<doc id="4910428" url="https://pl.wikipedia.org/wiki?curid=4910428" title="Malnaș">
Malnaș

Malnaș () – wieś w Rumunii, w okręgu Covasna, w gminie Malnaș. W 2011 roku liczyła 514 mieszkańców.

</doc>
<doc id="4910430" url="https://pl.wikipedia.org/wiki?curid=4910430" title="Malnaș-Băi">
Malnaș-Băi

Malnaș-Băi () – wieś w Rumunii, w okręgu Covasna, w gminie Malnaș. W 2011 roku liczyła 434 mieszkańców.

</doc>
<doc id="4910432" url="https://pl.wikipedia.org/wiki?curid=4910432" title="Valea Zălanului">
Valea Zălanului

Valea Zălanului () – wieś w Rumunii, w okręgu Covasna, w gminie Malnaș. W 2011 roku liczyła 139 mieszkańców.

</doc>
<doc id="4910454" url="https://pl.wikipedia.org/wiki?curid=4910454" title="Mereni (gmina w okręgu Covasna)">
Mereni (gmina w okręgu Covasna)

Mereni – gmina w Rumunii, w okręgu Covasna. Obejmuje miejscowości Lutoasa i Mereni. W 2011 roku liczyła 1324 mieszkańców.

</doc>
<doc id="4910457" url="https://pl.wikipedia.org/wiki?curid=4910457" title="Derewna (rejon stoliński)">
Derewna (rejon stoliński)

Derewna (; ) – wieś na Białorusi, w obwodzie brzeskim, w rejonie stolińskim, w sielsowiecie Horodno, przy granicy z Ukrainą oraz przy Błocie Moroczno.
W drugiej połowie XIX w. opisywana jako głucha wieś pozbawiona dróg komunikacyjnych. W dwudziestoleciu międzywojennym leżała w Polsce, w województwie poleskim, w powiecie stolińskim, do 18 kwietnia 1928 w gminie Terebieżów, następnie w gminie Wysock. Po II wojnie światowej w granicach Związku Sowieckiego. Od 1991 w niepodległej Białorusi.

</doc>
<doc id="4910461" url="https://pl.wikipedia.org/wiki?curid=4910461" title="Mariano Landero">
Mariano Landero

Mariano José Landero Martínez (ur. 27 grudnia 1990 w Cancún) – meksykański piłkarz występujący na pozycji napastnika.
Kariera klubowa.
Landero zaczynał grać w piłkę nożną, mając trzynaście lat. Kilka lat później dołączył do szkółki młodzieżowej o nazwie CAR Cracks del Futuro ze swojego rodzinnego Cancún. Przez rok występował w czwartoligowych i trzecioligowych rezerwach klubu Monarcas Morelia, następnie spędził kilka miesięcy w drugoligowym Altamira FC, po czym powrócił do Cracks del Futuro. Był bliski transferu do trzecioligowego Murciélagos FC. We wrześniu 2011 wyjechał do Urugwaju, gdzie na zasadzie wypożyczenia został zawodnikiem trzecioligowego CA Torque. W sezonie 2011/2012 wywalczył z nim awans do drugiej ligi. Jedynego gola w urugwajskiej Segunda División strzelił 24 listopada 2012 w spotkaniu z Rochą (1:4). Przez pierwsze lata kariery występował na pozycji prawego skrzydłowego.
W styczniu 2013 Landero powrócił do Meksyku i został zawodnikiem drugoligowego Correcaminos UAT. Tam został przekwalifikowany przez trenera Joaquína del Olmo na pozycję napastnika. Bez powodzenia występował jednak wyłącznie w trzecioligowych rezerwach, a po pół roku klub zdecydował się nie przedłużać z nim kontraktu. Bezpośrednio po tym Landero osiadł w rodzinnym Cancún. Przez kolejne miesiące występował w lokalnej amatorskiej lidze w drużynie Gran Caribe Real (2013) i był asystentem trenera Javiera Hermenegildo w czwartoligowym Atlético San Miguel (2014). Na pół roku powrócił do profesjonalnego futbolu jako zawodnik trzecioligowego Pioneros de Cancún, a później ponownie pracował jako asystent w sztabie Hermenegildo, tym razem w czwartoligowym Héroes de Zaci (2015–2017). Grał w zespole Real Cancún (2018), z którym wywalczył amatorskie mistrzostwo stanu Quintana Roo, zdobywając gola w finale.
W 2019 roku Landero podpisał umowę z belizeńskim Verdes FC, gdzie szybko został czołowym zawodnikiem. Już w jesiennym sezonie 2019/2020 Opening zdobył z drużyną mistrzostwo Belize, a sam z 14 golami na koncie wywalczył tytuł króla strzelców ligi belizeńskiej oraz został nominowany do nagrody dla najlepszego piłkarza rozgrywek.

</doc>
<doc id="4910488" url="https://pl.wikipedia.org/wiki?curid=4910488" title="Odlotowa przygoda">
Odlotowa przygoda

Odlotowa przygoda (hiszp. "Atrapa la Bandera", ang. "Capture the Flag") – hiszpański film animowany z 2015 roku w reżyserii Enrique Gato.

</doc>
<doc id="4910493" url="https://pl.wikipedia.org/wiki?curid=4910493" title="Nakło (powiat gliwicki)">
Nakło (powiat gliwicki)



</doc>
<doc id="4910495" url="https://pl.wikipedia.org/wiki?curid=4910495" title="Osiedle (powiat gliwicki)">
Osiedle (powiat gliwicki)



</doc>
<doc id="4910497" url="https://pl.wikipedia.org/wiki?curid=4910497" title="Skały (województwo śląskie)">
Skały (województwo śląskie)



</doc>
<doc id="4910498" url="https://pl.wikipedia.org/wiki?curid=4910498" title="Szklarnia (powiat gliwicki)">
Szklarnia (powiat gliwicki)



</doc>
<doc id="4910499" url="https://pl.wikipedia.org/wiki?curid=4910499" title="Grabina (województwo śląskie)">
Grabina (województwo śląskie)



</doc>
<doc id="4910500" url="https://pl.wikipedia.org/wiki?curid=4910500" title="Grabów (województwo śląskie)">
Grabów (województwo śląskie)



</doc>
<doc id="4910501" url="https://pl.wikipedia.org/wiki?curid=4910501" title="Łączki (powiat gliwicki)">
Łączki (powiat gliwicki)



</doc>
<doc id="4910502" url="https://pl.wikipedia.org/wiki?curid=4910502" title="Briešťanka">
Briešťanka

Briešťanka – potok w powiecie Turčianske Teplice w środkowej Słowacji. Ma długość 5,2 km i jest lewostronnym dopływem Jasenicy.
Wypływa na wysokości około 715 m w grupie górskiej Żar ("Žiar") w dolinie u południowych podnóży szczytu Závozy (912 m). Spływa w kierunku południowo-wschodnim przez wieś Brieštie znajdującą się w dolinie w górach Żar, następnie wypływa na Kotlinę Turczańską. Przepływa przez miejscowość Slovenské Pravno i po wypłynięciu z jej obszaru zabudowanego zmienia kierunek na południowy. Płynie przez pokryte polami uprawnymi obszary Kotliny Turczańskiej. Po północnej stronie zabudowanego obszaru wsi Kaľamenová zmienia kierunek na południowo-wschodni i na wysokości około 460 m uchodzi do Jasenicy. 

</doc>
<doc id="4910506" url="https://pl.wikipedia.org/wiki?curid=4910506" title="Lúčky (potok)">
Lúčky (potok)

Lúčky – potok w powiecie Turčianske Teplice w środkowej Słowacji. Ma długość 6,3 km i jest lewostronnym dopływem Jasenicy.
Wypływa na wysokości około 715 m w grupie górskiej Żar ("Žiar") w dolinie u południowo-wschodnich podnóży szczytu Rozložná (783 m). Przepływa przez położoną w górnej części tej doliny opuszczoną osadę Hadviga i nadal płynie przez góry Żar w kierunku południowo-wschodnim. Opuszczając je wypływa na Kotlinę Turczańską, na której kilkakrotnie zmienia kierunek przepływu. Płynie przez pola uprawne, następnie uregulowanym hydrotechnicznie korytem przez zabudowany obszar wsi Liešno. Opuszcza wieś, znów płynie przez pola uprawne Kotliny Turczańskiej i po zachodniej stronie zabudowań wsi Kaľamenová na wysokości około 463 m uchodzi do Jasenicy.

</doc>
<doc id="4910510" url="https://pl.wikipedia.org/wiki?curid=4910510" title="Martyna Bierońska">
Martyna Bierońska

Martyna Ewelina Bierońska (ur. 8 listopada 1984) – polska mistrzyni sztuk walki, reprezentantka Polski w sportowym jujitsu.
Wychowała się w małej wsi Staniowice koło Kielc. Po ukończeniu szkoły średniej przeniosła się do Katowic, aby studiować na uniwersytecie. Jako student pierwszego roku w wieku 19-tu lat rozpoczęła treningi judo w ramach wychowania fizycznego jako przedmiot wybrany przez grupę. Po roku jej trener zarekomendował ją jako partnera Ryszarda Matuszczyka w dyscyplinie par Duo System do klubu sportowego jujitsu Energetyk Jaworzno.. W 2007 roku została członkiem polskiej drużyny sportowego jujitsu w kolejnej dyscyplinie Fighting System, a od 2011 roku łączy Fighting System z dyscypliną Ne-waza (brazylijskie jiu-jitsu). Trenowała w Klubie Sportowym Budowlani w Sosnowcu pod okiem trenera Mariana Jasińskiego. Jest trzykrotnym indywidualnym mistrzem świata - 2015, 2016, 2017 w dyscyplinie Fighting System kat. -55 kg, a także mistrz świata w ne-waza z 2011 roku.

</doc>
<doc id="4910511" url="https://pl.wikipedia.org/wiki?curid=4910511" title="NLE Choppa">
NLE Choppa

Bryson Lashun Potts (ur. 1 listopada 2002 w Memphis), znany pod pseudonimem NLE Choppa – amerykański raper i autor tekstów. Zasłynął singlem „Shotta Flow”, który ukazał się w styczniu 2019 roku. Utwór zajął 36. miejsce w rankingu Bilboard Hot 100. W późniejszym czasie NLE Choppa wydał remix piosenki z artystą o pseudonimie Blueface. Wydał również takie utwory jak „Camelot”, „Walk Em Down” z raperem Roddy Ricch i „Ruff Rydas”.

</doc>
<doc id="4910514" url="https://pl.wikipedia.org/wiki?curid=4910514" title="Vauxhall Victor">
Vauxhall Victor

Vauxhall Victor – samochód osobowy klasy średniej, a następnie klasy wyższej produkowany pod brytyjską marką Vauxhall w latach 1957 – 1978.
Pierwsza generacja.
Vauxhall Victor I został zaprezentowany po raz pierwszy w 1957 roku.
Model Victor pojawił się w ofercie Vauxhalla jako średniej wielkości model mający zastąpić dotychczasową linię modelową Wyvern. Przy tym, w związku z rosnącą popularnością samochodów europejskich na amerykańskim rynku, mniejszych od typowych amerykańskich samochodów, macierzysty koncern Vauxhalla General Motors zdecydował skonstruować nowy brytyjski samochód w sposób bardziej dostosowany do amerykańskich gustów. Był on także nieco mniejszy od Wyverna. Nowy samochód został oznaczony fabrycznie jako projekt F.
Pierwsza generacja pojazdu charakteryzowała się stylistyką typową dla samochodów amerykańskich drugiej połowy lat 50., wyróżniając się spośród europejskich konstrukcji mocno wygiętą na boki panoramiczną szybą przednią, niewielkimi płetwami z tyłu i ozdobnymi wybrzuszeniami na zderzakach. Typowo dla samochodów tego okresu, spłaszczona maska była wysoko poprowadzona, opadając do przodu pomiędzy reflektorami w okrągłych oprawach osadzonymi na przedłużeniach błotników. Pudełkowate nadwozie przypominało pomniejszonego Chevroleta z 1955 roku, z kratą atrapy chłodnicy na prawie całą szerokość przodu poniżej reflektorów. Autorem stylistyki był projektant Vauxhalla David Jones. W odróżnieniu od samochodów amerykańskich, nadwozie było samonośne. Początkowo samochody miały też na wzór amerykański wylot rury wydechowej w zderzaku, lecz szybko zmieniono ją na klasyczną pod zderzakiem. Silnik o pojemniści 1508 cm³ miał moc 48 KM, lecz w USA mierzono ją jako moc brutto 55 KM. Skrzynia biegów była trzybiegowa synchronizowana, a od 1958 roku opcjonalnie półautomatyczna "Newtondrive".
W lutym 1958 roku doszła wersja pięciodrzwiowego kombi. W lutym 1959 roku samochód poddano liftingowi, tworząc jego serię 2. Poszerzono atrapę chłodnicy na całą szerokość, zastosowano proste zderzaki, zrezygnowano z przetłoczenia na tylnych drzwiach i zmieniono ozdoby. W sierpniu 1960 roku (model 1961 roku) powiększono jeszcze tylną szybę i zmodyfikowano tablicę przyrządów. Produkcja pierwszej generacji zakończyła się w sierpniu 1961 roku.
Sprzedaż.
W Wielkiej Brytanii samochód wszedł do sprzedaży w marcu 1957 roku, a w USA pod koniec tego roku jako model 1958 roku. Wyprodukowano 390 747 Victorów pierwszej generacji, w tym około 145 tysięcy 1. serii i 245 tysięcy 2. serii. Pomimo rezerwy ze strony brytyjskiej prasy z uwagi na jego amerykański styl, samochód okazał się popularny i stał się najlepiej sprzedającym się modelem Vauxhalla w historii. Był też eksportowany, zwłaszcza do USA, gdzie był sprzedawany przez dealerów Pontiaca. Kosztował początkowo 729 funtów lub w USA 1988 dolarów, a 2400 dolarów za kombi.
Vauxhall Victor pierwszej generacji był eksportowany także do Kanady pod tamtejszą marką Envoy, gdzie oferowano go pod kilkoma różnymi nazwami uzależnionymi od wariantu wyposażeniowego (Custom, Standard, Special) czy nadwozia (Sherwood dla wersji kombi).
Druga generacja.
Vauxhall Victor II został zaprezentowany po raz pierwszy w 1960 roku.
Druga generacja Victora przeszła obszerną metamorfozę w stosunku do poprzednika. Samochód stał się nie tylko większy i przestronniejszy, ale i zyskał nowe proporcje nadwozia - stało się ono smuklejsze, ze znacznie niżej osadzonymi reflektorami objętymi przez dużą, chromowaną atrapę chłodnicy dominującą pas przedni. Projekt nadwozia miał lepiej pasować do europejskich gustów. Samochód miał oznaczenie fabryczne FB.
Warianty.
Oferta Vauxhalla Victora drugiej generacji, poza odmianą standardową, została poszerzona także o topowy wariant VX4/90. Poza mocniejszym, 1,6-litrowym silnikiem benzynowym, pojazd wyróżniał się też innym malowaniem i detalami nadwozia.
Sprzedaż.
Podobnie jak poprzednik, druga generacja Vauxhalla Victora była eksportowana do Kanady pod marką Envoy jako kolejna odsłona gamy Custom/Standard/Special oraz Sherwood w przypadku odmiany 5-drzwiowej.
Trzecia generacja.
Vauxhall Victor III został zaprezentowany po raz pierwszy w 1963 roku.
Przy okazji trzeciej generacji modelu Victor, samochód kontynuował zakres zmian znany już z poprzednika. Samochód ponownie stał się przestronniejszy, a także większy. Sylwetka zachowała charakterystyczny podłużny tył, a także bardziej oszczędnie nałożone przetłoczenia nawiązujące do modelu Opel Diplomat. Samochód miał oznaczenie fabryczne FC lub Victor 101.
Warianty.
Gamę odmian Vauxhalla Victora ponownie poszerzyła topowa, sportowa odmiana VX4/90. Samochód otrzymał dwubarwne malowanie nadwozia, z charakterystycznym czarnym pasem biegnącym przez nadwozie, a także sportowym ogumieniem i innym wzorem alufelg. 
Sprzedaż.
Na rynku kanadyjskim Vauxhall Victor oferowany był pod marką Envoy, a jego gamę utworzyła nie tylko odmiana sedan i kombi, jak i topowy sportowy wariant.
Czwarta generacja.
Vauxhall Victor IV został zaprezentowany po raz pierwszy w 1967 roku.
Czwarta generacja Victora była zarazem ostatnią w tej linii modelowej, która pełniła funkcję samochodu klasy średniej. Przestronniejsze i bardziej pakowne nowe wcielenie pojazdu utrzymano w nowej estetyce Vauxhalla, wyróżniając się wyraźnie zaznaczonym przetłoczeniem tylnego nadkola, podłużną bryłą bagażnika i masywnymi błotnikami przednimi.
W 1975 roku Vauxhall Victor został zastąpiony przez nowy model klasy średniej, Cavalier.
Warianty.
Poza topowym wariantem VX4/90, Vauxhall Victor IV oferowany był także w nowym, topowym wariancie Ventora wyróżniającym się bardziej luksusowym wyposażeniem i większą ilością chromowanych ozdobników nadwozia.
Sprzedaż.
Po raz ostatni w historii, Vauxhall Victor był sprzedawany w Kanadzie jako Envoy, znikając z tamtejszego rynku w 1970 roku wraz z likwidacją tamtejszej filii z portfolio General Motors.
Piąta generacja.
Vauxhall Victor V został zaprezentowany po raz pierwszy w 1972 roku.
Piąta i ostatnia generacja Vauxhalla Victora stała się znacznie większa od poprzednika, powstając tym razem w ścisłej współpracy z Oplem. Po debiucie modelu Cavalier, Victor przyjął postać topowego modelu klasy wyższej, wyróżniając się przez to przestronniejszą i lepiej wyposażoną kabiną pasażerską. Pas przedni zdobiła charakterystyczna, prostokątna atrapa chłodnicy.
Warianty.
Podobnie jak mniejszy poprzednik, także i Victor piątej generacji oferowany był w dwóch dodatkowych, droższych wariantach wyposażeniowych. Poza odmianą VX4/90 o sportowym profilu, była też wersja Ventora o luksusowy charakterze.
Koniec produkcji i następca.
Produkcja Vauxhalla Victora zakończyła się definitywnie w 1978 roku wraz z zakończeniem się cyklu rynkowego bliźniaczych modeli Opel Rekord i Ranger, kiedy to także i piątą, większą generację zastąpił model o nowej nazwie - Carlton.
Pojazd był jednym z elementów polityki stopniowego odchodzenia Vauxhalla od konstruowania samodzielnych konstrukcji.

</doc>
<doc id="4910516" url="https://pl.wikipedia.org/wiki?curid=4910516" title="Vauxhall VX4/90">
Vauxhall VX4/90



</doc>
<doc id="4910518" url="https://pl.wikipedia.org/wiki?curid=4910518" title="Vauxhall Ventora">
Vauxhall Ventora



</doc>
<doc id="4910519" url="https://pl.wikipedia.org/wiki?curid=4910519" title="Envoy Sherwood">
Envoy Sherwood



</doc>
<doc id="4910520" url="https://pl.wikipedia.org/wiki?curid=4910520" title="Envoy Standard">
Envoy Standard



</doc>
<doc id="4910521" url="https://pl.wikipedia.org/wiki?curid=4910521" title="Envoy Custom">
Envoy Custom



</doc>
<doc id="4910522" url="https://pl.wikipedia.org/wiki?curid=4910522" title="Envoy Special">
Envoy Special



</doc>
<doc id="4910523" url="https://pl.wikipedia.org/wiki?curid=4910523" title="Mecaderochondria">
Mecaderochondria

Mecaderochondria – rodzaj widłonogów z rodziny Chondracanthidae. Nazwa naukowa tego rodzaju skorupiaków została opublikowana w 1987 roku przez biologów Ju-Shey Ho i Masahiro Dojiri.

</doc>
<doc id="4910525" url="https://pl.wikipedia.org/wiki?curid=4910525" title="Indywidualne Mistrzostwa Danii na Żużlu 2020">
Indywidualne Mistrzostwa Danii na Żużlu 2020

Indywidualne Mistrzostwa Danii na Żużlu 2020 – cykl turniejów żużlowych, mających na celu wyłonienie najlepszych żużlowców w Danii w sezonie 2020. Tytuł zdobył, po raz pierwszy w karierze, Anders Thomsen.

</doc>
<doc id="4910526" url="https://pl.wikipedia.org/wiki?curid=4910526" title="Mecaderochondria pilgrimi">
Mecaderochondria pilgrimi

Mecaderochondria pilgrimi – gatunek widłonogów z rodziny Chondracanthidae. Nazwa naukowa tego gatunku skorupiaków została opublikowana w 1987 roku przez biologów Ju-Shey Ho i Masahiro Dojiri. Gatunek został ujęty w Catalogue of Life.

</doc>
<doc id="4910527" url="https://pl.wikipedia.org/wiki?curid=4910527" title="Sebastian Konstanty Małuski">
Sebastian Konstanty Małuski

Sebastian Konstanty Małuski herbu Jastrzębiec – dworzanin królewski w 1666 roku, rzekomy cześnik nowogrodzkosiewierski po 1662 roku.
Syn Aleksandra, żonaty z Marianną z Roksic Dąbrowską.
Był elektorem Michała Korybuta Wiśniowieckiego z województwa sieradzkiego w 1669 roku

</doc>
<doc id="4910551" url="https://pl.wikipedia.org/wiki?curid=4910551" title="Kolonia (rejon stoliński)">
Kolonia (rejon stoliński)

Kolonia (; ) – wieś na Białorusi, w obwodzie brzeskim, w rejonie stolińskim, w sielsowiecie Horodno, w pobliżu granicy z Ukrainą.
Dawniej część Horodna. W dwudziestoleciu międzywojennym leżała w Polsce, w województwie poleskim, w powiecie stolińskim. Po II wojnie światowej w granicach Związku Sowieckiego. Od 1991 w niepodległej Białorusi.

</doc>
<doc id="4910554" url="https://pl.wikipedia.org/wiki?curid=4910554" title="Besná voda">
Besná voda

Besná voda – potok w powiecie Turčianske Teplice w środkowej Słowacji. Ma długość 5,1 km i jest lewostronnym dopływem rzeki Turiec.
Wypływa w grupie górskiej Żar ("Žiar") na porośniętych lasem północno-wschodnich stokach szczytu Misárske (790 m) i północno-zachodnich szczytu Podhoreň (750 m). Ma wiele cieków źródłowych, najwyżej położone miejsce wypływu wody znajduje się na wysokości około 580 m. Potok spływa doliną w górach Żar początkowo w kierunku wschodnim, potem północno-wschodnim. Wypływa na Kotlinę Turczańską, gdzie zmienia kierunek na bardziej północny i przepływa przez miejscowość Dubové. W niewielkiej odległości po wypłynięciu z jej obszaru zabudowanego uchodzi do Turca na wysokości około 476 m.
Dopływem Besnej vody na Kotlinie Turczańskiej jest prawobrzeżny Rovný potok.

</doc>
<doc id="4910563" url="https://pl.wikipedia.org/wiki?curid=4910563" title="Jagiellońska Biblioteka Cyfrowa">
Jagiellońska Biblioteka Cyfrowa

Jagiellońska Biblioteka Cyfrowa – biblioteka cyfrowa zajmująca się gromadzeniem i udostępnianiem dorobku piśmiennictwa z siedzibą w Bibliotece Jagiellońskiej w Krakowie.
Projekt.
Jagiellońska Biblioteka Cyfrowa powstała w 2010. Została powołana na skutek dofinansowania przez Ministerstwo Kultury i Dziedzictwa Narodowego ze środków Europejskiego Funduszu Rozwoju Regionalnego w ra­mach Pro­gra­mu Ope­ra­cyj­ne­go In­fra­struk­tu­ra i Śro­do­wi­sko na lata 2007–2013, a stosowną umowę zawarto 15 kwiet­nia 2010.
Po dwóch latach działalności udostępniała ok. 183 tys. publikacji, zajmując pod tym względem pierwsze miejsce wśród bibliotek cyfrowych w Polsce. W tym czasie stanowiło to ok. 15% zasobów Federacji Bibliotek Cyfrowych (1,1 mln publikacji).
Kolekcje.
W ramach działania JBC zdigitalizowano obiek­ty na­le­żą­ce do Na­ro­do­we­go Za­so­bu Bi­blio­tecz­ne­go (NZB).
Do głównych kategorii zbiorów w JBC należą:
Wśród czasopism JBC zdigitalizowała i udostępniła m.in.: „Nowa Reforma”, „Czas”, „Gazeta Narodowa”, „Nowy Dziennik”, „Naprzód”, „Goniec Krakowski”, „Krakus”, „Kraj”, „Światowid”, „Czasopismo Techniczne”, „Nowości Ilustrowane”, „Gazeta Lwowska”, „Słowo Polskie”, „Kurjer Lwowski”, „Dziennik Lwowski”, „Wiek Nowy”, „Kurier Warszawski”, „ABC”, „Warszawski Dziennik Narodowy”, „Gazeta Wielkiego Księstwa Poznańskiego”, „Kurier Stanisławowski”, „Tygodnik Ziemi Sanockiej”, „Gazeta Podhalańska”, „Przegląd Prawa i Administracji”, „Głos Prawa”, „Głos Sądownictwa” „Gazeta Administracji i Policji Państwowej”, „Przewodnik Gimnastyczny „Sokół””, „Stadion”, „Skrzydlata Polska”, „Przegląd Wojskowo-Techniczny”, „Przegląd Lotniczy”, „Saper i Inżynier Wojskowy”, „Przegląd Saperski”, „Przegląd Wojsk Pancernych”, „Przegląd Piechoty”, „Przegląd Kawaleryjski”, „Przegląd Łączności”, „Przegląd Policyjny”, „Przegląd Artyleryjski”, „Przegląd Intendencki”, „Muzyk Wojskowy”, „Sybirak” „Przegląd Islamski”, „Życie Tatarskie”, „Woskriesnoje Cztienije”.

</doc>
<doc id="4910564" url="https://pl.wikipedia.org/wiki?curid=4910564" title="Żółwie wielkogłowe">
Żółwie wielkogłowe



</doc>
<doc id="4910565" url="https://pl.wikipedia.org/wiki?curid=4910565" title="Żółw wielkogłowy">
Żółw wielkogłowy



</doc>
<doc id="4910568" url="https://pl.wikipedia.org/wiki?curid=4910568" title="Mieczysław Drabik">
Mieczysław Drabik

Mieczysław Drabik (ur. 31 grudnia 1892 w Warszawie, zm. 12 listopada 1939 w Zamościu) – major piechoty Wojska Polskiego.
Życiorys.
Urodził się 31 grudnia 1892 w Warszawie jako syn Józefa. Do Wojska Polskiego został przyjęty z byłych Korpusów Wschodnich i byłej armii rosyjskiej. Służył w 25 pułku piechoty. W jego szeregach walczył na wojnie z bolszewikami. 
3 maja 1922 został zweryfikowany w stopniu kapitana ze starszeństwem z 1 czerwca 1919 i 411. lokatą w korpusie oficerów piechoty. Później został przeniesiony do 11 pułku piechoty w Tarnowskich Górach. 1 grudnia 1924 został mianowany majorem ze starszeństwem z 15 sierpnia 1924 i 120. lokatą w korpusie oficerów piechoty. W tym roku był przydzielony z macierzystego 11 pp do Baonu Szkolnego Piechoty Nr 5. 
Później został przydzielony do Departamentu Piechoty Ministerstwa Spraw Wojskowych w Warszawie. W maju 1927 został przydzielony do Państwowego Urzędu Wychowania Fizycznego i Przysposobienia Wojskowego w Warszawie na stanowisko pełniącego obowiązki szefa Wydziału Przysposobienia Wojskowego. 23 grudnia 1927 został przeniesiony do kadry oficerów piechoty z pozostawieniem na dotychczas zajmowanym stanowisku. W listopadzie 1928 został przeniesiony do 3 pułku strzelców podhalańskich w Bielsku na stanowisko dowódcy II batalionu. W marcu 1932 został przesunięty na stanowisko kwatermistrza. Po 1935 został przeniesiony na stanowisko dowódcy Bielskiego Batalionu Obrony Narodowej. Obowiązki dowódcy batalionu łączył z funkcją komendanta 93 Obwodu Przysposobienia Wojskowego. W sierpniu 1939, w czasie mobilizacji, dowodzony przez niego oddział został rozwinięty w baon piechoty nr 50, który został włączony w skład rezerwowego 202 pułku piechoty.
16 września został ciężko ranny w czasie walki pod wsią Zabiała, w gminie Oleszyce powiatu lubaczowskiego. Zmarł 12 listopada 1939 w szpitalu w Zamościu, w następstwie odniesionej rany. Został pochowany na cmentarzu parafialnym przy ul. Peowiaków w Zamościu.

</doc>
<doc id="4910572" url="https://pl.wikipedia.org/wiki?curid=4910572" title="Lām">
Lām

Lām (ل) – dwudziesta trzecia litera alfabetu arabskiego. Używana jest do oznaczenia dźwięku [], tj. spółgłoski bocznej dziąsłowej dźwięcznej. Pochodzi od fenickiej litery lamed.
W języku polskim litera lām jest transkrybowana za pomocą litery K.
W arabskim systemie liczbowym literze lām odpowiada liczba 30.

</doc>
<doc id="4910573" url="https://pl.wikipedia.org/wiki?curid=4910573" title="Sigismund Asch">
Sigismund Asch

Sigismund Asch (ur. 5 stycznia 1825 r. w Świdnicy, zm. 17 marca 1901 r.) – niemiecki lekarz i działacz społeczny, radny miejski Wrocławia.
Życiorys.
Urodził się 5 stycznia 1825 r. w Świdnicy w żydowskiej rodzinie Julii Beate z domu Prinz i drukarza z Gliwic Josepha Ascha, który prowadził sklep z fajansem i antykami. Od 1843 r. Asch studiował na Uniwersytecie Wrocławskim matematykę, a następnie medycynę, ale ze względu na ubogie pochodzenie musiał utrzymywać się z korepetycji i artykułów pisanych do gazet. Studia ukończył w 1847 r., uzyskując jednocześnie doktorat i podjął pracę ortopedy.
Od 1850 r. pracował jako lekarz we Wrocławiu. W swojej pracy pomagał ubogim, których przyjmował codziennie od piątej do siódmej rano, nie biorąc wynagrodzenia za porady i zostawiając pacjentom pieniądze na lekarstwa. Ponadto pracował jako asystent w Instytucie Ortopedycznym u prof. Wilhelma Remera. W 1866 r. miał znaczący wkład w zwalczenie epidemii cholery i kierował lazaretem na 600 łóżek podczas wojny prusko-austriackiej. Był ponadto członkiem zarządu Izby Lekarskiej Rejencji Wrocławskiej i przewodniczącym Związku Wrocławskich Lekarzy. Udzielał się także społecznie jako lekarz katolickiego sierocińca i założył kasę zapomogową dla lekarzy-inwalidów oraz wdów i sierot po lekarzach.
W 1848 r. został wybrany do Pruskiego Zgromadzenia Ludowego z ramienia liberałów, do których dołączył dwa lata wcześniej. Jednocześnie od 1847 r. należał do Związku Demokratycznego i w październiku następnego roku był wiceprzewodniczącym drugiego Kongresu Demokratycznego w Berlinie, ale wystąpił ze Związku pod koniec 1848 r. W 1848 r. był członkiem zarządu Wrocławskiego Związku Robotników i na Powszechnym Niemieckim Kongresie Robotników w Berlinie przyczynił się m.in. do zniesienia podatków pośrednich i wprowadzenia dziesięciogodzinnego dnia pracy. W tym samym roku brał udział w dwóch dużych wiecach: w pierwszym 6 sierpnia w Parku Szczytnickim zorganizował zbiórkę pieniędzy dla biednych, która odniosła duży sukces, a 21 września na pl. Wolności – zauważywszy, że tłum jest bliski radykalizacji – przeszedł z widowni na scenę i nawoływał z powodzeniem do spokoju. W maju następnego roku za uczestniczenie w tej demonstracji został skazany na rok więzienia w twierdzy kłodzkiej, a jako powody podano obrazę majestatu i podburzanie do rozruchów. W 1851 r. był jeszcze sądzony wraz z dwoma innymi demokratami za obrazę majestatu, powielanie nieprawdziwych informacji oraz podburzanie do nieposłuszeństwa wobec władz w związku z rozwieszaniem nielegalnych plakatów w 1849 r., ale sprawę umorzono z powodu przedawnienia. Od 1861 r. był członkiem Niemieckiej Partii Postępowej.
W latach 1863–1879 sprawował funkcję radnego miasta Wrocławia. Jako radny starał się o skanalizowanie miasta, doprowadził do zasypania koryta Czarnej Oławy, wprowadził filtrowanie wody oraz obowiązek badania i kontroli mięsa. Był także członkiem sekcji medycyny Śląskiego Związku Kultury Ojczyźnianej i pełnił funkcję jej sekretarza. Działał również w zarządzie schroniska dla bezdomnych, którego był współtwórcą.
Od 1855 r. żonaty z córką żydowskiego fabrykanta meblowego Jenny Bauer.
Gdy zmarł 17 marca 1901 r., w mieście ogłoszono żałobę.

</doc>
<doc id="4910575" url="https://pl.wikipedia.org/wiki?curid=4910575" title="Douglas A-20">
Douglas A-20



</doc>
<doc id="4910576" url="https://pl.wikipedia.org/wiki?curid=4910576" title="Bitwa pod Mytem">
Bitwa pod Mytem

Bitwa pod Mytem – walki polskiego 29 pułku piechoty mjr Stefan Waltera z oddziałami sowieckiej 4 Armii w czasie lipcowej ofensywy Frontu Zachodniego Michaiła Tuchaczewskiego w okresie wojny polsko-bolszewickiej.
Położenie wojsk przed bitwą.
W pierwszej dekadzie lipca przełamany został front polski nad Autą, a wojska Frontu Północno-Wschodniego gen. Stanisława Szeptyckiego cofały się pod naporem ofensywy Michaiła Tuchaczewskiego.
Naczelne Dowództwo nakazało powstrzymanie wojsk sowieckiego Frontu Zachodniego na linii dawnych okopów niemieckich z okresu I wojny światowej.
Sytuacja operacyjna, a szczególnie upadek Wilna i obejście pozycji polskich od północy, wymusiła jednak dalszy odwrót.
1 Armia gen. Gustawa Zygadłowicza cofała się nad Niemen, 4 Armia nad Szczarę, a Grupa Poleska na Kanał Ogińskiego i Pińsk.
Działania wojsk.
Dzień 14 lipca rozstrzygnął los polskiej obrony na pozycji okopów poniemieckich. Wobec sytuacji jaka wytworzyła się na lewym skrzydle 1 Armii, jej dowództwo nakazało odwrót na nową linię obrony, mającą na celu osłonę Lidy.
Podczas odwrotu wojsk polskich Sowieci wyprzedzili cofający się 29 pułk piechoty i opanowali Lidę. Dowódca pułku zdecydował obejść miasto i przebijać się przez pierścień okrążenia pod Trokielami nad Żyzną. Jednak i tu przeciwnik był szybszy, zajął Myto i obsadził most na Dzitwie. Powstało też nowe zagrożenie - były to oddziały Armii Czerwonej nadciągające od strony Lidy. 
W tym położeniu zdecydowano się na czołowy szturm mostu. W walce wręcz wybito oddział broniący mostu, a następnie pododdziały pułku rozwinęły natarcie na miasto, leżące na wzgórzu na zachodnim brzegu rzeki. Silny ogień sowieckich oddziałów z dogodnych stanowisk, górujących nad nadrzeczną równiną, omal nie załamał natarcia. W krytycznym momencie dowódca pułku mjr Stefan Walter osobiście poderwał żołnierzy do szturmu na miasto. Po zaciętych walkach pułk opanował Myto, otwierając sobie drogę odwrotu.

</doc>
<doc id="4910577" url="https://pl.wikipedia.org/wiki?curid=4910577" title="Adam Holloway">
Adam Holloway

Adam James Harold Holloway (ur. 29 lipca 1965 w Faversham) – brytyjski wojskowy, dziennikarz i polityk Partii Konserwatywnej. Od 2005 członek Izby Gmin z okręgu Gravesham.
Wczesne życie i kariera.
Adam Holloway urodził się 29 lipca 1965 r. w Faversham w hrabstwie Kent. Uczył się w prywatnej szkole z internatem w Cranleigh, studiował nauki społeczne i polityczne w Magdalene College w Cambridge, a studia podyplomowe ukończył w Imperial College London.
Po ukończeniu studiów uczęszczał do Królewskiej Akademii Wojskowej w Sandhurst, z której w 1987 r. został oddelegowany do Gwardii Grenadierów Armii Brytyjskiej w randze kapitana. Podczas swojej czteroletniej kariery wojskowej służył jako oficer plutonu piechoty pancernej w Brytyjskiej Armii Renu, oraz podczas wojny w Zatoce Perskiej.
Po rezygnacji z armii w 1991 r. pracował jako dziennikarz śledczy dla stacji ITN, a także programów "World in Action", "Panorama" i dla tygodnika The Sunday Times. Był autorem wielokrotnie nagradzanego serialu dokumentalnego pt. "No Fixed Abode", w którym mieszkał trzy miesiące na ulicach Londynu, badając los rosnącej populacji bezdomnych, zwłaszcza osób z problemami psychicznymi. 
Kariera polityczna.
Adam Holloway został wybrany w wyborach parlamentarnych w 2005 na reprezentanta okręgu wyborczego Gravesham. Pokonał byłego ministra pracy Partii Pracy Chrisa Ponda zaledwie 654 głosami. Swoje pierwsze przemówienie w Izbie Gmin wygłosił 25 czerwca 2005 r.
W latach 2006–2010 był członkiem nadzwyczajnej komisji parlamentarnej ds. obrony ("Defence Select Committee") oraz wiceprzewodniczącym Rady Konserwatywnej ds. Bliskiego Wschodu. 
W raporcie napisanym w 2009 r. Adam Holloway sugerował, że niektóre twierdzenia o broni masowego rażenia w Iraku "gotowej do użycia w ciągu 45 minut" pochodziły od irakijskiego taksówkarza, który podsłuchał rozmowę dwóch irackich dowódców wojskowych o broni Saddama Husajna. Słowa te były częścią argumentacji rządu Wielkiej Brytanii w 2003 roku w sprawie poparcia wojny w Iraku. Dodał też, że zastrzeżenia analityków Mi6 były ignorowane pod presją Downing Street podczas przygotowywania debaty w Izbie Gmin.
W październiku 2010 r. został powołany na stanowisko prywatnego sekretarza parlamentarnego (PPS) Davida Lidingtona, sekretarza stanu ds. Europy i NATO w Biurze Spraw Zagranicznych i Wspólnoty. Rok później zrezygnował z tej pozycji, by móc głosować wbrew linii partii za przyspieszeniem referendum w sprawie wyjścia z Unii Europejskiej. 
W październiku 2014 r. jako jeden z sześciu konserwatywnych posłów, głosował przeciwko nalotom na Państwo Islamskie w Iraku, po wizycie w regionie przygranicznym kontrolowanym przez kurdyjskich Peszmergów. Twierdził, że kampania nie była przemyślana. W listopadzie 2015 r. wstrzymał się od głosu w głosowaniu w sprawie bombardowania Syrii.
W 2016 roku publicznie poparł wystąpienie Wielkiej Brytanii z Unii Europejskiej.
W kwietniu 2018 podczas debaty w Izbie Gmin na temat bezdomności powiedział, że spanie na ulicy jest o wiele wygodniejsze, niż ćwiczenia wojskowe i że większość osób bezdomnych to obcokrajowcy. Politycy opozycji, jak i organizacje charytatywne wskazały na dowody, że 78 bezdomnych zmarło poprzedniej zimy, a 80% zarejestrowanych bezdomnych było obywatelami Wielkiej Brytanii. Holloway bronił swojej pozycji powołując się na osobiste doświadczenia z pobytu w armii i kilku miesięcy spania na ulicy w ramach produkcji programu telewizyjnego. 
W 2020 roku został powołany na stanowisko prywatnego sekretarza parlamentarnego Roberta Jenricka, sekretarza stanu ds. społeczności i samorządów lokalnych.

</doc>
<doc id="4910584" url="https://pl.wikipedia.org/wiki?curid=4910584" title="Maciej Rak">
Maciej Rak

Maciej Rak – polski językoznawca, prof. dr hab. nauk humanistycznych, pracuje w Katedrze Historii Języka i Dialektologii Wydziału Polonistyki Uniwersytetu Jagiellońskiego.
Życiorys.
W 2004 ukończył z wyróżnieniem studia magisterskie w Instytucie Polonistyki UJ na podstawie pracy "Słownik frazeologiczny gwary Dębna w Górach Świętokrzyskich" napisanej pod kierunkiem prof. Józefa Kąsia. 17 stycznia 2007 obronił pracę doktorską "Językowy obraz świata utrwalony w animalistycznej frazeologii gwar Gór Świętokrzyskich i Podtatrza na tle kultury ludowej", 13 stycznia 2016 habilitował się na podstawie pracy zatytułowanej "Kulturemy podhalańskie". 30 marca 2022 uzyskał tytuł profesora nauk humanistycznych w zakresie językoznawstwa. Jest zatrudniony w Katedrze Historii Języka i Dialektologii na Wydziale Polonistyki Uniwersytetu Jagiellońskiego. Zajmuje się dialektologią polską (zwłaszcza frazeologią gwarową), etnolingwistyką oraz historią dialektologii i ludoznawstwa. 
Był starszym wykładowcą (do 2018 r.) w Instytucie Nauk Humanistyczno-Społecznych i Turystyki Podhalańskiej Państwowej Wyższej Szkole Zawodowej w Nowym Targu.
W 2017 r. Wydawnictwo Księgarnia Akademicka wydało książkę "Powiedziane po krakowsku. Słownik regionalizmów krakowskich", której jest współautorem. W 2018 r. praca ta została uhonorowana Nagrodą Krakowska Książka Miesiąca przyznawaną przez Bibliotekę Kraków. W 2019 r. razem z całym zespołem opracowującym ten słownik został laureatem Nagrody Miasta Krakowa w dziedzinie nauka i technika .
Od 12 grudnia 2018 r. jest redaktorem naczelnym czasopisma "LingVaria". 

</doc>
<doc id="4910590" url="https://pl.wikipedia.org/wiki?curid=4910590" title="Fairfield (Kent)">
Fairfield (Kent)

Fairfield – wieś w Anglii, w hrabstwie Kent. Leży 16 km od miasta Ashford. W 1931 roku civil parish liczyła 61 mieszkańców. To jest na bagnach Welland.

</doc>
<doc id="4910594" url="https://pl.wikipedia.org/wiki?curid=4910594" title="Mieczysław Kucharzewski">
Mieczysław Kucharzewski

Mieczysław Kucharzewski (ur. 21 czerwca 1920 w Wierbce, zm. 14 listopada 1993) – polski matematyk, profesor, specjalista w dziedzinie geometrii różniczkowej.
Życiorys.
W 1950 roku ukończył studia na Uniwersytecie Jagiellońskim, gdzie w 1959 roku otrzymał tytuł doktora, a w roku 1962 doktora habilitowanego. W 1972 otrzymał tytuł profesora nauk matematycznych. Specjalizował się w geometrii różniczkowej przy słabych założeniach regularności, teorii obiektów geometrycznych z geometrią Kleina, teorii równań funkcyjnych i topologii różniczkowej.
Z Politechniką Śląską związany był od roku 1974 do 1990. W latach 1976–1978 był dyrektorem Instytutu Matematyki na Wydziale Matematyczno-Fizycznym (obecny Wydział Matematyki Stosowanej). Pełnił rolę kierownika Zakładu Geometrii Różniczkowej.
Był członkiem Polskiego Towarzystwa Matematycznego w latach 1954–1993 i przez kilka kadencji pełnił rolę Prezesa Oddziału Górnośląskiego tej organizacji.

</doc>
<doc id="4910596" url="https://pl.wikipedia.org/wiki?curid=4910596" title="Mīm">
Mīm

Mīm (م) – dwudziesta czwarta litera alfabetu arabskiego. Używana jest do oznaczenia dźwięku [], tj. spółgłoski nosowej dwuwargowej dźwięcznej. Pochodzi od fenickiej litery mem.
W języku polskim litera mīm jest transkrybowana za pomocą litery M.
W arabskim systemie liczbowym literze mīm odpowiada liczba 40.

</doc>
<doc id="4910599" url="https://pl.wikipedia.org/wiki?curid=4910599" title="Shopify">
Shopify

Shopify Inc. – wywodząca się z Kanady, działająca na rynku międzynarodowym firma zajmująca się handlem elektronicznym. Jej główna siedziba znajduje się w Ottawie, w prowincji Ontario. To także nazwa autorskiej platformy e-commerce dla sklepów internetowych i detalicznych systemów POS. Shopify oferuje zestaw usług „obejmujących płatności, marketing, wysyłkę i narzędzia służące interakcji z klientami”, które mają na celu uproszczenie prowadzenia sklepów internetowych małym sprzedawcom.
Spółka podała, że w czerwcu 2019 z jej platformy korzystało ponad 1 000 000 firm w około 175 krajach, a ich całkowita wartość towarów brutto w roku kalendarzowym 2018 przekroczyła 41,1 mld USD.

</doc>
<doc id="4910602" url="https://pl.wikipedia.org/wiki?curid=4910602" title="Wysszaja Chokkiejnaja Liga (2019/2020)">
Wysszaja Chokkiejnaja Liga (2019/2020)

Sezon WHL 2019/2020 – dziesiąty sezon rosyjskich rozgrywek Wyższej Hokejowej Ligi rozgrywany na przełomie 2019 i 2020.
Uczestnicy.
W 2019 do rozgrywek przyjęto zespoły: rosyjskie Dinamo Twer, HK Rostów, kazachski Nomad Nur-Sułtan, uzbecki Humo Taszkent, chiński KRS-WSU, natomiast drużynę HK Sarow zastąpił Torpedo-Gorki.
Tytułu mistrzowskiego z poprzedniego sezonu broniła drużyna Saryarka Karaganda.
W odróżnieniu do poprzednich sezonów, w których klasyfikowano drużyny w jednej tabeli ligowej, w edycji WHL 2019/2020 wprowadzono podział na dwie konferencje, a w ich strukturze powołano po cztery dywizje.
Sezon zasadniczy.
Po sezonie zasadniczym zwycięzcami dywizji zostały drużyny: A – Zwiezda (89 pkt.), B – Łada (76 pkt.), C – Toros (71 pkt.), D – Rubin (85 pkt.). W związku z tym w konferencjach najlepsi okazali się Zwiezda i Rubin, a w ujęciu całej ligi najskuteczniejszym zespołem okazała się Zwiezda, która otrzymała Puchar Jedwabnego Szlaku.
Faza play-off.
Po zakończeniu sezonu zasadniczego 16 zespołów zapewni sobie start w fazie play-off.
Po zakończeniu sezonu zasadniczego rozpocznie się walka o mistrzostwo ligi w fazie play-off, która rozgrywana będzie w czterech rundach. Drużyna, która zajęła wyższe miejsce w sezonie zasadniczym w nagrodę zostaje gospodarzem ewentualnego siódmego meczu. Pierwsza runda rozegrana została w formacie do trzech zwycięstw, zaś trzy następne rundy rozgrywane są w formuje do czterech zwycięstw według schematu: 2-3-2, czyli wyżej rozstawiony rozgrywa mecze: 1 i 2 oraz ewentualnie 6 i 7 we własnej hali. Niżej rozstawiona drużyna rozgrywa mecze w swojej hali: trzeci, czwarty oraz ewentualnie piąty.
W fazie play-off rozegrano w całości pierwszy etap (1/8 finału), a w drugim etapie (1/4 finału) zdołano rozegrań po cztery spotkania.
Edycja WHL 2019/2020 nie została dokończona z powodu pandemii COVID-19 i przerwano ją w trakcie w fazie play-off na etapie 1/4 finału. W lipcu 2020 Federacja Hokeja Rosji ogłosiła ustaloną kolejność drużyn w sezonie, uwzględniając miejsca zajęte w sezonie regularnym oraz wyniki pierwszego etapu fazy play-off (złoty medal otrzymał Zwiezda Moskwa, srebrny Dinamo Sankt Petersburg, a brązowy SKA-Niewa).

</doc>
<doc id="4910603" url="https://pl.wikipedia.org/wiki?curid=4910603" title="Wydział Pedagogiki, Psychologii i Socjologii Uniwersytetu Zielonogórskiego">
Wydział Pedagogiki, Psychologii i Socjologii Uniwersytetu Zielonogórskiego



</doc>
<doc id="4910605" url="https://pl.wikipedia.org/wiki?curid=4910605" title="Joanna Zach-Rońda">
Joanna Zach-Rońda

Joanna Teresa Zach – polska historyk, dr hab. nauk humanistycznych, profesor Katedry Historii Literatury Polskiej XX Wieku Wydziału Polonistyki Uniwersytetu Jagiellońskiego.
Życiorys.
1 stycznia 1992 obroniła pracę doktorską "Monolog w norwidowskim dramacie (Formy wypowiedzi a relacje osobowe w dramatach współczesnych Cypriana Norwida)", 29 marca 2004 uzyskała stopień doktora habilitowanego. 28 lutego 2020 nadano jej tytuł profesora w zakresie nauk humanistycznych. Jest profesorem Katedry Historii Literatury Polskiej XX Wieku Wydziału Polonistyki Uniwersytetu Jagiellońskiego.
Była adiunktem w Katedrze Krytyki Współczesnej na Wydziale Polonistyki Uniwersytetu Jagiellońskiego.

</doc>
<doc id="4910607" url="https://pl.wikipedia.org/wiki?curid=4910607" title="Nóż cybernetyczny">
Nóż cybernetyczny



</doc>
<doc id="4910608" url="https://pl.wikipedia.org/wiki?curid=4910608" title="Paulus Hoekstra">
Paulus Hoekstra



</doc>
<doc id="4910609" url="https://pl.wikipedia.org/wiki?curid=4910609" title="You Can't Win">
You Can't Win



</doc>
<doc id="4910610" url="https://pl.wikipedia.org/wiki?curid=4910610" title="Weja Chicampo">
Weja Chicampo

Weja Chicampo Puye (ur. 27 grudnia 1955) – polityk z Gwinei Równikowej.
Urodził się w Santa Isabel (dzisiejsze Malabo) w okresie hiszpańskiego panowania kolonialnego. Należy do grupy etnicznej Bubi. Podobnie jak setki tysięcy Gwinejczyków, za rządów prezydenta Macíasa Nguemy zmuszony do emigracji. Edukację zdobywał w większości w Hiszpanii, studiował na Uniwersytecie Malagi. Zaangażował się w działania uchodźczej opozycji, w 1978 utworzył "Liga Internacional de Refugiados Bubis" (LIRB). Powrócił do Gwinei po zamachu stanu z sierpnia 1979, który wyniósł do władzy Obianga Nguemę Mbasogo.
W 1990 znalazł się wśród założycieli opozycyjnej "Convergencia para la Democracia Social" (CPDS), wszedł również w skład władz tej formacji. Trzy lata później opuścił CPDS, był jednym z założycieli "Movimiento para la Autodeterminación de la Isla de Bioko" (MAIB). W wyniku swojej aktywności więziony i poddawany torturom, w 1996 udał się na wychodźstwo, ponownie osiadł w Hiszpanii. Również w 1996 wybrany koordynatorem generalnym MAIB.
Do kraju powrócił, na zaproszenie rządu, w sierpniu 2003. W marcu 2004 ponownie aresztowany, został osadzony w Prisión Playa Negra w Malabo. Uwolniony w czerwcu 2006, ponownie wyemigrował do Hiszpanii, skąd wciąż kieruje MAIB.

</doc>
<doc id="4910611" url="https://pl.wikipedia.org/wiki?curid=4910611" title="We're Almost There">
We're Almost There



</doc>
<doc id="4910613" url="https://pl.wikipedia.org/wiki?curid=4910613" title="They Don't Care About Us">
They Don't Care About Us



</doc>
<doc id="4910615" url="https://pl.wikipedia.org/wiki?curid=4910615" title="Somebody's Watching Me">
Somebody's Watching Me



</doc>
<doc id="4910616" url="https://pl.wikipedia.org/wiki?curid=4910616" title="Panna Scarlet i komisarz">
Panna Scarlet i komisarz

Panna Scarlet i komisarz (ang. "Miss Scarlet and The Duke") – brytyjski serial kryminalny, którego akcja toczy się w XIX wieku w Londynie. Premiera serialu miała miejsce 31 marca 2020 roku w telewizji brytyjskiej.
Opis fabuły.
Akcja filmu toczy się w XIX wieku w Londynie. Główna bohaterka panna Eliza Scarlet (Kate Phillips) prowadzi agencję detektywistyczną po swoim zmarłym ojcu. W rozwiązywaniu zagadek kryminalnych pomaga jej komisarz William Wellington (Martin Stuart) pracujący w Scotland Yardzie.

</doc>
<doc id="4910617" url="https://pl.wikipedia.org/wiki?curid=4910617" title="Wysszaja Chokkiejnaja Liga (2020/2021)">
Wysszaja Chokkiejnaja Liga (2020/2021)

Sezon WHL 2020/2021 – jedenasty sezon rosyjskich rozgrywek Wyższej Hokejowej Ligi rozgrywany na przełomie 2020 i 2021.
Uczestnicy.
W 2020 przywrócono strukturalnie jedną tabelę ligową, tj. bez podziału na konferencje i dywizji, które wprowadzono w poprzedniej edycji. W porównaniu z ubiegłym sezonem liczba uczestników zmalała z 34 do 26. Z powodu pandemii COVID-19 z ligi zostali wyłączeni dotychczasowi uczestnicy spoza Rosji (kazachskie Nomad Nur-Sułtan, Saryarka Karaganda – aktualny mistrz, Torpedo Ust-Kamienogorsk, chińskie KRS-WSU, ORG, Tsen Tou Jilin, uzbecki Humo Taszkent), a także Torpedo-Gorki. Dotychczasowy klub Dinamo został przeniesiony miejscowo z Tweru do Krasnogorska.
Sezon zasadniczy.
W sezonie zasadniczym przewidziano dla każdej z drużyn rozegranie 50 spotkań, co łącznie dało 650 meczów.
Termin sezonu regularnego wyznaczono od 4 września 2020 do 17 lutego 2021. Pierwsze miejsce w sezonie zasadniczym zajęła drużyna Jugry Chanty-Mansyjsk i otrzymała Puchar Jedwabnego Szlaku.
Faza play-off.
Do fazy play-off przewidziano kwalifikację 16 drużyn. Termin rozegrania tej części sezonu wyznaczono w terminarzu od 21 lutego do maksymalnie 30 kwietnia 2021. W rywalizacji finałowej Jugra pokonała Mietałłurg w meczach 4:1 i otrzymała Puchar Pietrowa. Przyznano też medale za sezon, złoty zdobyła Jurga, srebrny Mietałłurg, a brązowy drużyna Rubinu.

</doc>
<doc id="4910620" url="https://pl.wikipedia.org/wiki?curid=4910620" title="Ernest Płonka">
Ernest Płonka

Ernest Płonka (ur. 4 lipca 1943 w Wodzisławiu Śląskim, zm. 5 grudnia 2016) – polski matematyk, profesor, specjalista w dziedzinie algebry.
Życiorys.
W 1996 roku ukończył studia na Uniwersytecie Wrocławskim, gdzie w roku 1969 obronił doktorat. W roku 1979 otrzymał stopień doktora habilitowanego. W 1992 otrzymał tytuł profesora nauk matematycznych. 
Z Politechniką Śląską był związany w latach 1980-2013. W latach 1982-1994 był dyrektorem Instytutu Matematyki na Wydziale Matematyczno-Fizycznym (obecny Wydział Matematyki Stosowanej). Od 1984 pełnił rolę kierownika Zakładu Metod Algebraicznych, a od 2009 roku kierownika Zakładu Algebry.
Był członkiem Polskiego Towarzystwa Matematycznego i Międzynarodowej Unii Matematycznej. Został odznaczony Złotym Krzyżem Zasługi, Medalem Komisji Edukacji Narodowej i odznaczeniami uczelnianymi. 

</doc>
<doc id="4910621" url="https://pl.wikipedia.org/wiki?curid=4910621" title="Detlef Lewe">
Detlef Lewe

Detlef Lewe (ur. 20 czerwca 1939, zm. 1 października 2008) – niemiecki kajakarz, kanadyjkarz. Dwukrotny medalista olimpijski.
Brał udział w czterech igrzyskach olimpijskich (IO 60, IO 64, IO 68, IO 72), na dwóch zdobywał medale. W 1968 zdobył srebro w jedynce na dystansie 1000 metrów, cztery lata później był trzeci w tej konkurencji. Na mistrzostwach świata zdobył cztery medale, w tym trzy złote, był również trzykrotnym medalistą mistrzostw Europy (złoto w C-1 1000 m w 1965 i 1967, srebro w 1963).

</doc>
<doc id="4910629" url="https://pl.wikipedia.org/wiki?curid=4910629" title="Praterm">
Praterm



</doc>
<doc id="4910631" url="https://pl.wikipedia.org/wiki?curid=4910631" title="Undrełany">
Undrełany

Undrełany – (lit. "Andrelėnai") – wieś na Litwie, w okręgu uciańskim, w rejonie ignalińskim, starostwie Rymszany.
Dawniej Undraliny.
Historia.
W czasach zaborów wieś leżała w granicach Imperium Rosyjskiego.
W dwudziestoleciu międzywojennym wieś leżała w Polsce, w województwie nowogródzkim (od 1926 w województwie wileńskim), w powiecie brasławskim, w gminie Widze a następnie w gminie Rymszany.
Według Powszechnego Spisu Ludności z 1921 roku zamieszkiwało tu 98 osób, wszystkie były wyznania rzymskokatolickiego. Jednocześnie 3 mieszkańców zadeklarowało polską przynależność narodową a 95 litewską. Było tu 20 budynków mieszkalnych. W 1931 w 21 domach zamieszkiwało 106 osób.
Miejscowość należała do parafii rzymskokatolickiej w Rymszanach. Podlegała pod Sąd Grodzki w Turmoncie i Okręgowy w Wilnie; właściwy urząd pocztowy mieścił się w m. Widze.

</doc>
<doc id="4910632" url="https://pl.wikipedia.org/wiki?curid=4910632" title="Ekron">
Ekron



</doc>
<doc id="4910637" url="https://pl.wikipedia.org/wiki?curid=4910637" title="Frank-Peter Bischof">
Frank-Peter Bischof

Frank-Peter Bischof (ur. 20 sierpnia 1954) – niemiecki kajakarz. Brązowy medalista olimpijski z Montrealu.
Reprezentował Niemiecką Republiką Demokratyczną. Zawody w 1976 były jego pierwszymi igrzyskami olimpijskimi, startował w tej imprezie także cztery lata później. Medal zdobył w kajakowej czwórce na dystansie 1000 metrów, w osadzie płynęli również Jürgen Lehnert, Bernd Duvigneau i Rüdiger Helm. Na mistrzostwach świata zdobył pięć medali, zwyciężając w 1978 w kajakowej czwórce na dystansie 500 metrów, a w 1981 na dystansie 1000 metrów. W 1981 był trzeci na 500 metrów, a w 1982 zdobył dwa srebrne medale światowego czempionatu w czwórce.

</doc>
<doc id="4910638" url="https://pl.wikipedia.org/wiki?curid=4910638" title="Giennadij Osipow">
Giennadij Osipow

Giennadij Wasiljewicz Osipow (; ur. 27 czerwca 1929 w Ruzajewce) – radziecki socjolog i filozof, doktor nauk filozoficznych, profesor, członek rzeczywisty Rosyjskiej Akademii Nauk od 1991, w latach 1962–1972 prezydent Radzieckiego Stowarzyszenia Socjologicznego. Wniósł poważny wkład w opracowanie metodologicznych i teoretycznych problemów filozofii społecznej i socjologii.

</doc>
<doc id="4910639" url="https://pl.wikipedia.org/wiki?curid=4910639" title="Undryszki">
Undryszki

Undryszki – dawna wieś. Tereny na których była położona, leżą obecnie na Litwie, w okręgu uciańskim, w rejonie ignalińskim, starostwie Daugieliszki Nowe.
Historia.
W czasach zaborów ówczesny zaścianek leżał w granicach Imperium Rosyjskiego.
W dwudziestoleciu międzywojennym wieś leżała w Polsce, w województwie nowogródzkim (od 1926 w województwie wileńskim), w powiecie brasławskim, w gminie Widze.
Według Powszechnego Spisu Ludności z 1921 roku zamieszkiwało tu 30 osób, 6 było wyznania rzymskokatolickiego a 24 staroobrzędowego. Jednocześnie wszyscy mieszkańcy zadeklarowali polską przynależność narodową. Były tu 4 budynki mieszkalne. W 1931 w 7 domach zamieszkiwało 40 osób.
Miejscowość należała do parafii rzymskokatolickiej i prawosławnej w Widzach. Podlegała pod Sąd Grodzki w m. Turmont i Okręgowy w Wilnie; właściwy urząd pocztowy mieścił się w m. Widze.

</doc>
<doc id="4910640" url="https://pl.wikipedia.org/wiki?curid=4910640" title="Courtney Fortson">
Courtney Fortson

Courtney Fortson (ur. 23 maja 1988 w Montgomery) – amerykański koszykarz, występujący na pozycjach rozgrywającego, obecnie zawodnik PGE Spójni Stargard.
W 2007 został wybrany najlepszym zawodnikiem szkół średnich stanu Alabama (Alabama Mr. Basketball).
W 2013 reprezentował Houston Rockets, podczas rozgrywek letniej ligi NBA.
26 lipca 2021 dołączył do izraelskiego Bene Herclijja. 26 października 2022 został zawodnikiem PGE Spójni Stargard.

</doc>
<doc id="4910643" url="https://pl.wikipedia.org/wiki?curid=4910643" title="PPSh">
PPSh



</doc>
<doc id="4910645" url="https://pl.wikipedia.org/wiki?curid=4910645" title="Urbaniszki">
Urbaniszki

Ubraniszki obecna nazwa Morozowka (; ) – wieś na Białorusi, w obwodzie witebskim, w rejonie brasławskim, w sielsowiecie Widze.
Historia.
W czasach zaborów wieś leżała w granicach powiatu nowoaleksandrowskiego Imperium Rosyjskiego.
W latach 1921–1945 wieś leżała w Polsce, w województwie nowogródzkim (od 1926 w województwie wileńskim), w powiecie brasławskim, w gminie Widze.
Według Powszechnego Spisu Ludności z 1921 roku zamieszkiwało tu 40 osób, 1 była wyznania prawosławnego a 39 staroobrzędowego. Jednocześnie wszyscy mieszkańcy zadeklarowali polską przynależność narodową. Było tu 6 budynków mieszkalnych. W 1931 w 10 domach zamieszkiwało 56 osób.
Miejscowość należała do parafii prawosławnej w Widzach. Podlegała pod Sąd Grodzki w Turmoncie i Okręgowy w Wilnie; właściwy urząd pocztowy mieścił się w Widzach.

</doc>
<doc id="4910646" url="https://pl.wikipedia.org/wiki?curid=4910646" title="Morozowka (rejon brasławski)">
Morozowka (rejon brasławski)



</doc>
<doc id="4910648" url="https://pl.wikipedia.org/wiki?curid=4910648" title="Rába (motoryzacja)">
Rába (motoryzacja)



</doc>
<doc id="4910649" url="https://pl.wikipedia.org/wiki?curid=4910649" title="Ubraniszki">
Ubraniszki



</doc>
<doc id="4910651" url="https://pl.wikipedia.org/wiki?curid=4910651" title="Csepel (motoryzacja)">
Csepel (motoryzacja)



</doc>
<doc id="4910658" url="https://pl.wikipedia.org/wiki?curid=4910658" title="Stanisław Tondos (oficer)">
Stanisław Tondos (oficer)

Stanisław Michał Tondos (ur. 25 maja 1895 w Krakowie, zm. 27 września 1978 tamże) – major piechoty Wojska Polskiego.
Życiorys.
Urodził się w rodzinie Stanisława (1854–1917), malarza pejzażysty, nauczyciela nadetatowego rysunków w krakowskim Gimnazjum św. Anny. Do tego samego gimnazjum uczęszczał Stanisław (junior). 14 maja 1914 będąc uczniem klasy VIIB wystąpił z gimnazjum. Maturę złożył dopiero 10 grudnia 1917.
W czasie I wojny światowej walczył w szeregach cesarskiej i królewskiej Armii. Jego oddziałem macierzystym był Pułk Piechoty Nr 13. Na stopień podporucznika został mianowany ze starszeństwem z 1 sierpnia 1916 w korpusie oficerów rezerwy piechoty.
Służył w 74 Pułku Piechoty w Lublińcu. 2 października 1923 minister spraw wojskowych powierzył mu pełnienie obowiązków dowódcy batalionu. Później został przeniesiony do 50 Pułku Piechoty w Kowlu, w którym pełnił obowiązki dowódcy I batalionu. 1 grudnia 1924 został mianowany majorem ze starszeństwem z 15 sierpnia 1924 i 167. lokatą w korpusie oficerów piechoty (w marcu 1939, w tym samym stopniu i starszeństwie zajmował 13. lokatę). W 1924 ponownie służył w 74 pp. W 1925 był dublerem na stanowisku dowódcy III batalionu. W 1928 był przydzielony do Dowództwa Okręgu Korpusu Nr VIII w Toruniu. W marcu 1932 został przeniesiony z 58 Pułku Piechoty w Poznaniu na stanowisko komendanta placu w Siedlcach. W kwietniu 1934 został przeniesiony do 36 Pułku Piechoty Legii Akademickiej w Warszawie na stanowisko kwatermistrza.
W marcu 1939 pełnił służbę w Komendzie Rejonu Uzupełnień Ostrowiec na stanowisku komendanta rejonu uzupełnień.
Zmarł 27 września 1978 w Krakowie. Został pochowany razem z ojcem na Cmentarzu Rakowickim.
Był żonaty z Anną Marią Staewen (1905–1988), z którą miał dwoje dzieci: Ryszarda (ur. 1925) i Zuzanę po mężu Starek (ur. 1926).

</doc>
<doc id="4910659" url="https://pl.wikipedia.org/wiki?curid=4910659" title="Warniszki">
Warniszki



</doc>
<doc id="4910664" url="https://pl.wikipedia.org/wiki?curid=4910664" title="Kazachska Wysszaja Liga w hokeju na lodzie (2019/2020)">
Kazachska Wysszaja Liga w hokeju na lodzie (2019/2020)

Sezon kazachskiej ekstraligi rozgrywany na przełomie 2019 i 2020 jako 28. sezon rozgrywek mistrzostw Kazachstanu w hokeju na lodzie.
W 2020 rozgrywki opuścił Nomad Nur-Sułtan, przyjęty do rosyjskiej Wyższej Hokejowej Ligi. Do sezonu przyjęto drużynę HK Aktobe oraz uzbecki klub Humo Taszkent.
Sezon zasadniczy.
Sezon zasadniczy trwał od września 2019 do lutego 2020.
Faza play-off.
Do fazy play-off awansuje osiem pierwszych drużyn z rundy zasadniczej. Ten etap miał trwać od lutego do kwietnia 2020.
W trakcie rozgrywania pierwszego etapu fazy play-off z powodu trwającej pandemii COVID-19 w Kazachstanie sezon został przerwany oraz zakończony bez wyłonienia zwycięzcy.

</doc>
<doc id="4910665" url="https://pl.wikipedia.org/wiki?curid=4910665" title="MultiChoice Kaleidoscope">
MultiChoice Kaleidoscope

MultiChoice Kaleidoscope – platforma satelitarna działająca w latach 1995–1997. Była ona skierowana do mieszkańców Polski, Czech i Węgier.
Oferta.
W skład platformy MultiChoice wchodziło 7 kanałów:
Kanały były kodowane w systemie VideoCrypt 2 i nadawane z satelitów Astra 19.2°E.
Odbiorcy pakietu z Czech mieli również możliwość dokupienia do abonamentu kanału filmowego Cable Plus Film.
Koniec istnienia pakietu.
31 marca 1996 NetHold został wykupiony przez Canal+, a 5 miesięcy później obie firmy połączyły się. 13 lutego 1997 UOKiK wydał pozytywną opinię w sprawie fuzji Canal+ i NetHold, a 2 tygodnie później FilmNet został połączony z polskim oddziałem Canal+, co finalnie spowodowało likwidację pakietu MultiChoice Kaleidoscope.
Część kanałów później dołączyła do oferty platformy Wizja TV, która wystartowała półtora roku po likwidacji platformy MultiChoice.

</doc>
<doc id="4910666" url="https://pl.wikipedia.org/wiki?curid=4910666" title="Warniszki (starostwo Daugieliszki Nowe)">
Warniszki (starostwo Daugieliszki Nowe)

Warniszki – (lit. "Varniškė") – wieś na Litwie, w okręgu uciańskim, w rejonie ignalińskim, starostwie Daugieliszki Nowe.
Historia.
W czasach zaborów ówczesny zaścianek leżał w granicach Imperium Rosyjskiego.
W dwudziestoleciu międzywojennym wieś leżała w Polsce, w województwie nowogródzkim (od 1926 w województwie wileńskim), w powiecie brasławskim, w gminie Widze.
Według Powszechnego Spisu Ludności z 1921 roku zamieszkiwały tu 34 osoby, wszystkie były wyznania rzymskokatolickiego i zadeklarowały polską przynależność narodową. Było tu 8 budynków mieszkalnych. W 1931 w 10 domach zamieszkiwały 33 osoby.
Miejscowość należała do parafii rzymskokatolickiej w Widzach. Podlegała pod Sąd Grodzki w m. Turmont i Okręgowy w Wilnie; właściwy urząd pocztowy mieścił się w m. Widze.

</doc>
<doc id="4910670" url="https://pl.wikipedia.org/wiki?curid=4910670" title="Parafia Greckokatolicka Opieki Matki Bożej w Patoce">
Parafia Greckokatolicka Opieki Matki Bożej w Patoce



</doc>
<doc id="4910672" url="https://pl.wikipedia.org/wiki?curid=4910672" title="Kazachska Wysszaja Liga w hokeju na lodzie (2020/2021)">
Kazachska Wysszaja Liga w hokeju na lodzie (2020/2021)

Sezon kazachskiej ekstraligi rozgrywany na przełomie 2020 i 2021 jako 29. sezon rozgrywek mistrzostw Kazachstanu w hokeju na lodzie pod jednoczesną nazwą marketingową Pro Hockey Ligasy.
Z powodu trwającej pandemii COVID-19 dokonano zmian w zakresie liczby uczestników ligi. Ze składu usunięto HK Astana oraz uzbecki Humo Taszkent. Do sezonu 2020/2021 przyjęto trzy kazachskie zespoły, które zostały wyłączone z rozgrywek rosyjskiej WHL edycji 2020/2021 tj. Nomad Nur-Sułtan, Saryarka Karaganda, Torpedo Ust-Kamienogorsk, a także dopuszczono drużynę juniorską Barysu, tj. Snieżnyje Barsy, dotychczas występującą w rosyjskich rozgrywkach MHL. Łącznie w rozgrywkach wystartowało 13 drużyn.
Sezon zasadniczy.
W sezonie zasadniczym pierwsze miejsce zajęło Torpedo.
Faza play-off.
Złoty medal mistrzostw Kazachstanu zdobyła drużyna Saryarki Karaganda, srebrny medal Arłan Kokczetaw, a brązowe medale przyznano drużynom Torpedo Ust-Kamienogorsk i Nomadu Nur-Sułtan.
Nagrody.
Po zakończeniu sezonu władze ligi przyznały nagrody indywidualne dla zawodników.

</doc>
<doc id="4910680" url="https://pl.wikipedia.org/wiki?curid=4910680" title="Bitwa pod Słonimem (VII 1920)">
Bitwa pod Słonimem (VII 1920)

Bitwa pod Słonimem – walki grupy płk. Stanisława Kaliszka z sowiecką 10 Dywizją Strzelców w czasie lipcowej ofensywy Frontu Zachodniego Michaiła Tuchaczewskiego w okresie wojny polsko-bolszewickiej.
Sytuacja ogólna.
W pierwszej dekadzie lipca przełamany został front polski nad Autą, a wojska Frontu Północno-Wschodniego gen. Stanisława Szeptyckiego cofały się pod naporem ofensywy Michaiła Tuchaczewskiego.
Naczelne Dowództwo nakazało powstrzymanie wojsk sowieckiego Frontu Zachodniego na linii dawnych okopów niemieckich z okresu I wojny światowej.
Sytuacja operacyjna, a szczególnie upadek Wilna i obejście pozycji polskich od północy, wymusiła jednak dalszy odwrót.
Gen. Szeptycki wydał rozkaz dalszego odwrotu. 1 Armia gen. Gustawa Zygadłowicza cofała się nad Niemen, 4 Armia nad Szczarę, a Grupa Poleska na Kanał Ogińskiego i Pińsk.
Dyrektywa Naczelnego Wodza z 18 lipca ujmowała: "Przy zgrupowaniu na linii Niemna i Szczary należy wziąć pod uwagę, że lewe skrzydło musi być najsilniejsze, że musimy Linię Niemna i Grodno koniecznie utrzymać. Utrata linii Niemna odkryłaby najkrótszy kierunek Warszawy i uniemożliwiłaby utrzymanie linii Narwi. Odepchnięcie naszych linii na Polesiu lub na Szczarze mniej szkodliwe".Na linii rzek Niemen i Szczara zamierzano powstrzymać marsz nieprzyjaciela, skoncentrować nad Bugiem zgrupowanie wojsk i uderzyć na lewe skrzydło frontu Tuchaczewskiego.
Walki o Słonim.
Podczas odwrotu wojsk polskich znad Berezyny jednostki polskiej 4 Armii gen. Leonarda Skierskiego cofały się nad Szczarę. Grupa płk. Stanisława Kaliszka w składzie 4 Dywizja Piechoty i XII Brygada Piechoty otrzymała rozkaz obsadzenia odcinka rzeki od Rusakowa do Łobzówki i utworzenia pod Słonimem przyczółka mostowego.
19 sierpnia przyczółek „Słonim” obsadził III batalion 37 pułku piechoty mjr. Józefa Kusia i kompania szturmowa pułku. Wsparcie artyleryjskie zapewniały trzy baterie 4 pułku artylerii ciężkiej oraz 6 bateria 4 pułku artylerii polowej. Dowódca batalionu przyjął następujące ugrupowanie: 10 i 11 kompanie zajęły wzgórza na północny wschód od miasta, 9 kompania obsadziła tor kolejowy Słonim – Albertyn, a 12 kompania i kompania szturmowa ześrodkowały się w mieście jako odwód.
Na skrzydle III batalionu, od folwarku Albertyn do Szydłowicz, obronę zorganizował I/37 pułku piechoty.
Po południu 20 lipca pod Słonim podeszły oddziały sowieckiej 10 Dywizji Strzelców i uderzyły na stanowiska 10 i 11 kompanii. Brak skutecznego wsparcia ogniowego artylerii, a także nieumiejętność walki piechurów 37 pp z sowiecką kawalerią spowodowały, że w szeregach polskich wybuchło zamieszanie. Kontratak odwodowej 12 kompanii załamał się, a sama kompania została przez sowiecką kawalerię przyparta do rzeki.
Zagrożona odcięciem 9 kompania rozpoczęła odwrót, wywołując panikę wśród przekraczających most na Szczarze taborów 4 Dywizji Piechoty.
Dowódca grupy płk Stanisław Kaliszek wprowadził do walki o przyczółek dwa bataliony 16 pułku piechoty. Nieskoordynowane z broniącymi przyczółka pododdziałami ataki pojedynczych kompanii bez wzajemnego współdziałania i brak między nimi łączności, doprowadziły do załamania polskiego kontrataku. W ogólnym zamieszaniu saperzy za wcześnie podpalili most, co walczące na przyczółku oddziały polskie uznały za sygnał do odwrotu. Odwrót kompanii 37 pułku piechoty odbywał się w dużym nieładzie. Wycofały się one na zachodni brzeg Szczary w bród lub wykorzystując tratwy naprędce zbite ze spławianego rzeką drzewa.
Po zajęciu Słonima sowiecka 30 Brygada Strzelców zaatakowała pod Szydłowiczami I batalion 37 pułku piechoty. Batalion nie wytrzymał uderzenia i zaczął wycofywać się na Różanę. W tym czasie III batalion odchodził na Zelwę.
W Hrynkach III batalion został zatrzymany przez płk. Kaliszka. Tu dowódca grupy zbierał pododdziały XII Brygady Piechoty i organizował akcję celem odbicia Słonima.
O 23.00 III/37 pp ruszył w awangardzie na Słonim. Wspierać go miała artyleria rozmieszczona na stanowiskach ogniowych na zachodnim brzegu rzeki Wołobrenki.
III/37 pp odrzucił wysunięte przed Słonim ubezpieczenia bojowe przeciwnika i zaatakował sowieckie tabory. Na odgłos strzałów do walki zaczęły wchodzić kolejne pododdziały czerwonoarmistów. Z uwagi na panujące ciemności i brak map, polska artyleria nie mogła skutecznie wesprzeć działań III batalionu. Batalion też nie dostał wsparcia od sił głównych XII Brygady Piechoty, a jej dowódca, zamiast wprowadzić do walki kolejne siły, zatrzymał ją na postój w lesie. Wobec braku pomocy własnych oddziałów, wzrastającego oporu przeciwnika i trudności prowadzenia walki nocnej w nieznanym terenie, mjr Kuś nakazał odwrót.
W tym czasie na południe od Słonima Sowieci sforsowali Szczarę w rejonie obrony 18 pułku piechoty pod Rusakowem. Rano 21 lipca grupa płk. Kaliszka otrzymała rozkaz odwrotu na Zelwę.
Komunikat prasowy Sztabu Generalnego z 21 lipca 1920 donosił:
Bilans walk.
Porażka grupy płk. Stanisława Kaliszka w walce o Słomin przyspieszyła załamanie się frontu na linii Szczary.
Przyczynił się do niej między innymi brak koordynacji działań poszczególnych pododdziałów i źle funkcjonująca łączność między nimi. Polskie oddziały poniosły przy tym wysokie straty. W III batalionie 37 pułku piechoty pozostało tylko 80 żołnierzy.
Większość strat to jeńcy i żołnierze rozproszeni podczas nocnego odwrotu. Wielu spośród nich w następnych dniach wracało do macierzystego pułku.

</doc>
<doc id="4910682" url="https://pl.wikipedia.org/wiki?curid=4910682" title="Anatol Babkou">
Anatol Babkou



</doc>
<doc id="4910683" url="https://pl.wikipedia.org/wiki?curid=4910683" title="UCI Oceania Tour 2020">
UCI Oceania Tour 2020

UCI Oceania Tour 2020 – 16. edycja cyklu wyścigów UCI Oceania Tour, która odbyła się w styczniu i lutym 2020.
Seria UCI Oceania Tour, podobnie jak pozostałe cykle kontynentalne (UCI Africa Tour, UCI America Tour, UCI Asia Tour, UCI Europe Tour), powstała w 2005 jako zaplecze dla utworzonego w tym samym czasie UCI ProTour (później przekształconego w UCI World Tour). W 2020 odbyła się pierwsza edycja cyklu UCI ProSeries utworzonego jako drugi poziom wyścigów z kalendarza UCI, w związku z czym UCI Oceania Tour, podobnie jak pozostałe cykle kontynentalne, od sezonu 2020 stała się trzecim poziomem zmagań w kalendarzu UCI.
Cykl UCI Oceania Tour w sezonie 2020 objął cztery wyścigi (po dwa jednodniowe i dwa wieloetapowe), rozgrywane między 15 stycznia 2020 a 9 lutego 2020.
Kalendarz.
Opracowano na podstawie:

</doc>
<doc id="4910685" url="https://pl.wikipedia.org/wiki?curid=4910685" title="Twardoch">
Twardoch



</doc>
<doc id="4910688" url="https://pl.wikipedia.org/wiki?curid=4910688" title="Dekanat brasławski (eparchia połocka i głębocka)">
Dekanat brasławski (eparchia połocka i głębocka)

Dekanat brasławski – jeden z dziesięciu dekanatów eparchii połockiej i głębockiej Egzarchatu Białoruskiego Patriarchatu Moskiewskiego.
Dziekanem jest protojerej Michaił Kolada.
Parafie w dekanacie.
Na terenie dekanatu działają ponadto żeński monaster św. Pantelejmona w Brasławiu oraz kaplica św. Łukasza Biskupa Krymu w brasławskim szpitalu rejonowym.

</doc>
<doc id="4910693" url="https://pl.wikipedia.org/wiki?curid=4910693" title="Król (powieść)">
Król (powieść)

Król – powieść Szczepana Twardocha z 2016 roku, której akcja rozgrywa się w Warszawie, w dwudziestoleciu międzywojennym. Głównym bohaterem jest Jakub Szapiro, żydowski bokser i gangster.
18 maja 2018 w Teatrze Polskim w Warszawie miała miejsce premiera, opartego na powieści, spektaklu "Król" wyreżyserowanego przez Monikę Strzępkę.
6 listopada 2020 odbyła się premiera serialu o tym samym tytule, w reżyserii Jana P. Matuszyńskiego, wyprodukowanego na zlecenie Canal+.
W 2018 r. ukazała się kontynuacja książki pt. "Królestwo". 

</doc>
<doc id="4910694" url="https://pl.wikipedia.org/wiki?curid=4910694" title="Gravel and Tar Classic">
Gravel and Tar Classic

Gravel and Tar Classic – jednodniowy wyścig kolarski rozgrywany w Nowej Zelandii od 2016.
Gravel and Tar Classic organizowany jest od 2016. Pierwsze dwie edycje (2016 i 2017) odbyły się poza kalendarzem UCI, a od 2018 wyścig dołączył do cyklu UCI Oceania Tour z kategorią 1.2.
Wyścig odbywa się na trasie wokół miejscowości Palmerston North.
Organizowany jest również kobiecy wyścig o tej samej nazwie.
Zwycięzcy.
Opracowano na podstawie:

</doc>
<doc id="4910703" url="https://pl.wikipedia.org/wiki?curid=4910703" title="Operacja świrsko-pietrozawodska">
Operacja świrsko-pietrozawodska



</doc>
<doc id="4910704" url="https://pl.wikipedia.org/wiki?curid=4910704" title="Charles Nganfouomo">
Charles Nganfouomo

Charles Nganfouomo (ur. 1960) – kongijski polityk, pełnomocnik premiera ds. decentralizacji.
Życiorys.
Charles Nganfouomo urodził się w 1960 roku. Jest absolwentem Uniwersytetu Mariena Ngouabi na wydziale administracji. W latach 1989–1991 był sekretarzem generalnym departamentu Niari. Od 1991 do 1995 był podprefektem (fr. "sous-préfet") okręgu Mossaka, a przez kolejne dwa lata sekretarzem generalnym departamentu Cuvette. Od 1999 do 2002 pracował jako dyrektor gabinetu ministra zdrowia, a następnie był dyrektorem biura przewodniczącego Komisji Spraw Zagranicznych i Współpracy ze Zgromadzeniem Narodowym (fr. "Président de la commission affaires étrangères et coopération à l’Assemblée Nationale").
Nganfouomo jest krajowym ekspertem ds. walki z ubóstwem oraz wykładowcą na Université Marien Ngouabi. Od 30 kwietnia 2016 roku jest pełnomocnikiem premiera ds. decentralizacji pełniąc funkcję ministra-delegata przy ministrze spraw wewnętrznych i decentralizacji. W wyborach parlamentarnych w 2017 roku został wybrany deputowanym do Zgromadzenia Narodowego z list Kongijskiej Partii Pracy z okręgu Etoumbi.
Życie prywatne.
Nganfouomo jest żonaty, ma siedmioro dzieci.

</doc>
<doc id="4910707" url="https://pl.wikipedia.org/wiki?curid=4910707" title="Król (serial telewizyjny)">
Król (serial telewizyjny)

Król – polski serial kryminalny, w reżyserii Jana P. Matuszyńskiego na podstawie powieści Szczepana Twardocha pod tym samym tytułem, wyprodukowany na zlecenie Canal+. Jego premiera odbyła się 6 listopada 2020.
Odniesienia do rzeczywistości.
W fabule serialu przeplatają się zarówno postacie istniejące w rzeczywistości, jak i fikcyjne, jednak inspirowane prawdziwymi. Pierwszą grupę stanowią politycy z czasów II Rzeczypospolitej (głównie sanacyjni): premier Felicjan Sławoj Składkowski, marszałek Edward Śmigły-Rydz oraz pułkownik Adam Koc. Do drugiej można natomiast zaliczyć: Jana „Kuma” Kaplicę, którego pierwowzór stanowił Łukasz Siemiątkowski zwany „Tatą Tasiemką”; Janusz Radziwiłek, inspirowany osobą Józefa Łokietka (Judela Dana Łokcia); Pantaleon Karpiński, czyli Leon „Pantaleon” Karpiński oraz Ryfka Kij, czyli prawdopodobnie niejaka „Rum-Helka”. Główny bohater – Jakub Szapiro, inspirowany jest z kolei osobą przedwojennego boksera wagi lekkiej Szapsela Rotholca, przez jakiś czas czołowego zawodnika Makabi Warszawa.

</doc>
<doc id="4910714" url="https://pl.wikipedia.org/wiki?curid=4910714" title="Race Torquay">
Race Torquay

Race Torquay – jednodniowy wyścig kolarski rozgrywany w Australii od 2020, należący do cyklu UCI Oceania Tour (kategoria 1.1).
Pierwsza edycja wyścigu rozgrywanego na liczącej 13 kilometrów pętli wokół Torquay odbyła się w 2020. Race Torquay jest następcą Race Melbourne, kryterium ulicznego rozgrywanego do 2019 poza kalendarzem UCI. Wspólnie z Cadel Evans Great Ocean Road Race tworzy tzw. kolarski „karnawał” – rozgrywany kilka dni wcześniej Race Torquay stanowi „rozgrzewką” przed wyścigiem Cadela Evansa, należącym do cyklu UCI World Tour.
Organizowany jest również kobiecy wyścig o tej samej nazwie.
Zwycięzcy.
Opracowano na podstawie:

</doc>
<doc id="4910717" url="https://pl.wikipedia.org/wiki?curid=4910717" title="Albert Vos">
Albert Vos

Albert Vos (ur. 25 listopada 1886, zm. ?) – belgijski żeglarz, olimpijczyk.
W regatach rozegranych podczas Letnich Igrzysk Olimpijskich 1936 wystąpił w klasie Star zajmując 12 pozycję. Załogę jachtu "Freddy" tworzył z nim Victor Godts.

</doc>
<doc id="4910719" url="https://pl.wikipedia.org/wiki?curid=4910719" title="Nemezis (ujednoznacznienie)">
Nemezis (ujednoznacznienie)



</doc>
<doc id="4910721" url="https://pl.wikipedia.org/wiki?curid=4910721" title="Nemezis (powieść)">
Nemezis (powieść)



</doc>
<doc id="4910727" url="https://pl.wikipedia.org/wiki?curid=4910727" title="Abe Goldberg">
Abe Goldberg



</doc>
<doc id="4910728" url="https://pl.wikipedia.org/wiki?curid=4910728" title="Kościół Nawiedzenia Najświętszej Maryi Panny w Tarnówce">
Kościół Nawiedzenia Najświętszej Maryi Panny w Tarnówce

Kościół Nawiedzenia Najświętszej Maryi Panny – rzymskokatolicki kościół parafialny należący do parafii pod tym samym wezwaniem (dekanat Jastrowie, diecezji koszalińsko-kołobrzeskiej, metropolii szczecińsko-kamieńskiej).
Historia.
Jest to świątynia wzniesiona w 1773 roku jako zbór ewangelicki. Restaurowana była w latach w 1815, 1867, 1894 i 1914 r. Przejęta została przez kościół katolicki w 1945 roku. W latach 2002–2003 wyremontowano wieżę.
Architektura.
Budowla jest szachulcowa, składa się z jednej nawy, posiada konstrukcję słupowo–ramową. Świątynia jest orientowana, salowa, jej prezbiterium nie jest wyodrębnione z nawy, zamknięta jest ścianą prostą. Z boku nawy jest umieszczona mała zakrystia. Od frontu znajduje się wieża, w górnej części oszalowana. Zwieńcza ją barokowy blaszany dach hełmowy z latarnią. Budowlę nakrywa dach jednokalenicowy, pokryty dachówką z naczółkiem w części tylnej. 
Wnętrze nakryte jest stropem o przekroju trapezu. Wzdłuż ścian są umieszczone empory, podparte słupami. Prospekt organowy reprezentuje styl neogotycki. Polichromia jest ozdobiona wizerunkami Oka Opatrzności, Baranka Wielkanocnego i Nawiedzenia Najświętszej Maryi Panny.
Wyposażenie.
Ołtarz główny w stylu barokowym pochodzi z 1775 roku. Kropielnica jest przykładem stylu neogotyckiego. Zachowały się oryginalne okucia na drzwiach wejściowych.

</doc>
<doc id="4910730" url="https://pl.wikipedia.org/wiki?curid=4910730" title="Mieczysław Kucharski">
Mieczysław Kucharski

Mieczysław Kucharski (ur. 12 maja 1931 w Gruszce Zaporskiej, zm. 14 września 2020 w Rzeszowie) – polski chemik, dr hab. inż.
Życiorys.
Syn Wojciecha i Antoniny. W 1961 obronił pracę doktorską, w 1970 uzyskał stopień doktora habilitowanego. Został zatrudniony na stanowisku profesora w Ośrodku Badawczo-Rozwojowym Przemysłu Siarkowego "Siarkopol" i w Zakładzie Chemii Organicznej na Wydziale Chemicznym Politechnice Rzeszowskiej im. Ignacego Łukasiewicza.
Był kierownikiem Zakładu Chemii Organicznej, oraz dziekanem na Wydziale Chemicznym Politechnice Rzeszowskiej im. Ignacego Łukasiewicza.
Zmarł 14 września 2020, pochowany na Cmentarzu Wilkowyja w Rzeszowie.

</doc>
<doc id="4910734" url="https://pl.wikipedia.org/wiki?curid=4910734" title="Grażyna Kędzielawska">
Grażyna Kędzielawska

Grażyna Stanisława Kędzielawska (ur. 15 października 1945 w Janówce) – polska autorka filmów dokumentalnych, pedagog, profesor nauk o sztukach pięknych, wykładowczyni Państwowej Wyższej Szkoły Filmowej, Telewizyjnej i Teatralnej w Łodzi. 
Wykształcenie i kariera pedagogiczna.
Jest absolwentką Wydziału Reżyserii łódzkiej Filmówki, gdzie w 1977 r. ukończyła studia magisterskie. 8 czerwca 2006 r. został jej nadany tytuł profesora nauk o sztukach pięknych w dyscyplinie sztuki filmowe. Jest zatrudniona na stanowisku profesora na swoim macierzystym wydziale. 
Filmografia.
Jest autorką następujących filmów dokumentalnych:
Nagrody i odznaczenia.
W 1980 otrzymała Nagrodę Ministra Kultury i Sztuki I stopnia. W 2013 znalazła się w grupie osób odznaczonych z okazji 65-lecia łódzkiej Filmówki, otrzymała wtedy Złoty Krzyż Zasługi. W 2018 została odznaczona Złotym Medalem "Gloria Artis - Zasłużony Kulturze". 

</doc>
<doc id="4910740" url="https://pl.wikipedia.org/wiki?curid=4910740" title="Mohylewska Szosa">
Mohylewska Szosa

Mohylewska Szosa (Charkowski las) (, Харкаўскі лес) – uroczysko na południowo-wschodnich obrzeżach Orszy na Białorusi, obecnie Mikrorejon-3, w pobliżu wsi Panizouje, miejsce masowych rozstrzeliwań NKWD w latach 1930-1950. Nazwa pochodzi od przebiegającej w pobliżu drogi w kierunku Mohylewa.
Opis.
Po odkryciu masowego grobu na Kobylackiej Górze powołano komisję złożoną z przedstawicieli organów radzieckich i administracyjnych. Komisja ta 20 września 1982 r. sporządziła akt, w którym powołała się na starszych mieszkańców okolicznych miejscowości, którzy pamiętali, że w latach 1937–40 „las na tak zwanej Górze Kobylackiej był miejscem masowych egzekucji niewinnych ludzi, podobnie jak las wzdłuż szosy mohylewskiej w pobliżu wsi Poddębce (ob. Panizouje)”. 
Miejsce egzekucji i pochowania ofiar represji nie zostało upamiętnione, pomimo że w 1991 r. Miejski Komitet Wykonawczy Orszy wydał decyzję o umieszczeniu znaków pamięci w miejscach masowych rozstrzeliwań na Kobylackiej Górze i Mohylewskiej Drodze. W latach 90. XX w. w miejscu egzekucji w charkowskim lesie ustawiono krzyże. 
Jesienią 2018 r. lokalni działacze ustawili na uroczysku drewniany krzyż z napisem „Ofiarom stalіnowskiego terroru rozstrzelanym tu w latach 30.”, lecz został on zniszczony w następnym roku.
Potomkowie represjonowanych i działacze społeczni z Orszy rozpoczęli zbiórkę podpisów pod elektroniczną petycją o ustanowienie w uroczysku pomnika. Podpisy są gromadzone w ramach kampanii publicznej „Забітыя, але не забытыя” (pol. „Zabici, nie zapomniani”).

</doc>
<doc id="4910748" url="https://pl.wikipedia.org/wiki?curid=4910748" title="Criminal (ujednoznacznienie)">
Criminal (ujednoznacznienie)



</doc>
<doc id="4910755" url="https://pl.wikipedia.org/wiki?curid=4910755" title="Boska miłość">
Boska miłość

Boska miłość (port. "Divino Amor") – brazylijski dramat filmowy z 2019 w reżyserii Gabriela Mascaro.
Fabuła.
Brazylia, rok 2027. Zamężna Joana (Dira Paes) jest gorliwą wyznawczynią wspólnoty religijnej. Podczas pracy w urzędzie, próbuje odwieść pary od rozwodu, namawiając je do przyłączenia się do spotkań grupy wiernych. Pary podczas spotkań wpólnoty czytają m.in. Biblię i wymieniają się partnerami seksualnymi. Joana wraz z mężem Danilo (Júlio Machado) stara się o dziecko, jednak gdy ostatecznie zachodzi w ciążę, sprawy jeszcze bardziej się komplikują.
Obsada.
i inni

</doc>
<doc id="4910758" url="https://pl.wikipedia.org/wiki?curid=4910758" title="Mohylewska Droga (Orsza)">
Mohylewska Droga (Orsza)



</doc>
<doc id="4910760" url="https://pl.wikipedia.org/wiki?curid=4910760" title="Łarysa Wiarszałowicz">
Łarysa Wiarszałowicz



</doc>
<doc id="4910767" url="https://pl.wikipedia.org/wiki?curid=4910767" title="Widze (leśniczówka)">
Widze (leśniczówka)

Widze – dawna leśniczówka. Tereny na których była położona, leżą obecnie na Białorusi, w obwodzie witebskim, w rejonie brasławskim, w sielsowiecie Widze.
Historia.
W latach 1921–1945 leśniczówka leżała w Polsce, w województwie nowogródzkim (od 1926 w województwie wileńskim), w powiecie brasławskim, w gminie Widze.
W 1931 w 1 domu zamieszkiwało 8 osób.

</doc>
<doc id="4910768" url="https://pl.wikipedia.org/wiki?curid=4910768" title="Vincent Persichetti">
Vincent Persichetti

Vincent Ludwig Persichetti (ur. 6 czerwca 1915 w Filadelfii, zm. 14 sierpnia 1987 tamże) – amerykański kompozytor.
Życiorys.
Był synem włoskiego emigranta, przybyłego z Abruzji do Stanów Zjednoczonych w 1894 roku. Matka była Niemką pochodzącą z Bonn. Jako dziecko uczył się gry na fortepianie, organach, kontrabasie i tubie, a także teorii i podstaw kompozycji. W wieku 15 lat zaczął grać w kościołach jako organista. W 1936 roku ukończył Combs Conservatory, gdzie jego nauczycielem był Russell King Miller. Następnie studiował dyrygenturę u Fritza Reinera w Curtis Institute of Music oraz fortepian u Olgi Samaroff i kompozycję u Paula Nordoffa w konserwatorium w Filadelfii.
W latach 1941–1947 był wykładowcą teorii i kompozycji w konserwatorium w Filadelfii, następnie od 1947 roku uczył w Juilliard School of Music w Nowym Jorku, gdzie od 1963 roku był dziekanem wydziału kompozycji. Od 1952 roku był dyrektorem wydawnictwa Elkan-Vogel. Trzykrotny laureat stypendium Fundacji Pamięci Johna Simona Guggenheima. Od 1965 roku członek National Institute of Arts and Letters. Do jego uczniów należeli Jacob Druckman, Einojuhani Rautavaara, Steve Reich, Philip Glass i Laurie Spiegel. Zmarł na raka płuc.
Twórczość.
Był przedstawicielem XX-wiecznego amerykańskiego eklektyzmu, w jego twórczości dostrzegalne są różnorodne wpływy. Łączył elementy idiomu klasycznego i romantycznego z językiem dźwiękowym modernizmu. Pisał utwory zróżnicowane gatunkowo, zależnie od okoliczności cechujące się różnym stopniem trudności. Cechy indywidualne kompozytora zaznaczają się w kształtowaniu formy, w języku dźwiękowym są mało widoczne. Przez ponad 20 lat (1965–1986) tworzył cykl opartych na wspólnej idei utworów instrumentalnych "Parables", z którymi związana jest także jedyna napisana przez niego opera.
Był autorem pracy "Twentieth Century Harmony: Creative Aspects and Practice" (Nowy Jork 1961) oraz napisanej wspólnie z Florą Rhetą Schreiber monografii "William Schuman" (Nowy Jork 1954).

</doc>
<doc id="4910769" url="https://pl.wikipedia.org/wiki?curid=4910769" title="Halina Jurhialewicz">
Halina Jurhialewicz



</doc>
<doc id="4910771" url="https://pl.wikipedia.org/wiki?curid=4910771" title="Mieczysław Brzeski">
Mieczysław Brzeski

Mieczysław Brzeski (ur. 5 kwietnia 1840 w Łączkach Brzeskich, zm. 1 kwietnia 1899 w Mentonie) – polski prawnik, absolwent Uniwersytetu Jagiellońskiego, powstaniec styczniowy.
Życiorys.
Do rodziny Brzeskich należała wieś Łączki, która od ich nazwiska została nazwana Łączki Brzeskie. Był synem Szymona i Salomei Michalik. Ojciec zmarł w 1846 roku. Gimnazjum ukończył prawdopodobnie w Tarnowie. W latach 1859–1863 studiował prawo na UJ. W 1859 roku został wybrany prezesem tajnej organizacji Bratniej Pomocy. W kolejnych latach był członkiem komitetu, a w roku akademickim 1862/63 wiceprezesem. Od lutego 1863 roku jako delegat akademików do Ławy Głównej Krakowskiej przyjmował ochotników do powstania. Wziął udział w bitwach pod Radziwiłłowem i Grochowiskami. Zorganizował biuro korespondencyjne w Krakowie. W styczniu 1864 roku komendantem placu w Krakowie. Został aresztowany 7 maja 1864 roku i więziony na Zamku w Krakowie, a potem internowany na dwa lata w rodzinnych Łączkach.
W 1879 roku założył kancelarię adwokacką w Radomyślu Wielkim. Mieszkał w Łączkach. Był członkiem Galicyjskiego Towarzystwa Gospodarczo-Rolniczego. W Towarzystwie Wzajemnych Ubezpieczeń pełnił funkcję członka wydziału i delegata na okręg pilzneński. Po przeniesieniu do Mielca od 1877 roku pełni funkcję zastępcy prezesa Rady Powiatu, delegata centralnego komitetu wyborczego oraz pracował przy mieleckim Sądzie. Zmarł 1 kwietnia 1899 roku w Hotelu de France w Mentonie we Francji.
Jego bratem był Bronisław, który również ukończył prawo i był potem notariuszem w Tarnowie. W 1869 roku ożenił się z Idą Witską. Mieli 5 dzieci: Michała, Jana, Grzegorza, Romana i Zofię. Jego córka Zofia Brzeska-Gaudier była pisarką i muzą Henriego Gaudiera-Brzeskiego

</doc>
<doc id="4910774" url="https://pl.wikipedia.org/wiki?curid=4910774" title="Widze Albrechtowskie">
Widze Albrechtowskie

Widze Albrechtowskie – dawna kolonia. Tereny na których była położona, leżą obecnie na Białorusi, w obwodzie witebskim, w rejonie brasławskim, w sielsowiecie Widze.
Dawniej Widze Albertowskie.
Historia.
W czasach zaborów w granicach powiatu nowoaleksandrowskiego Imperium Rosyjskiego.
W latach 1921–1945 folwark a następnie kolonia leżała w Polsce, w województwie nowogródzkim (od 1926 w województwie wileńskim), w powiecie brasławskim, w gminie Widze.
Według Powszechnego Spisu Ludności z 1921 roku zamieszkiwało tu 36 osób, 22 były wyznania rzymskokatolickiego a 14 staroobrzędowego. Jednocześnie wszyscy mieszkańcy zadeklarowali polską przynależność narodową. Było tu 6 budynków mieszkalnych. W 1931 w 11 domach zamieszkiwało 66 osób.
Miejscowość należała do parafii rzymskokatolickiej i prawosławnej w Widzach. Podlegała pod Sąd Grodzki w m. Turmont i Okręgowy w Wilnie; właściwy urząd pocztowy mieścił się w Widzach.

</doc>
<doc id="4910776" url="https://pl.wikipedia.org/wiki?curid=4910776" title="Widziszki">
Widziszki



</doc>
<doc id="4910782" url="https://pl.wikipedia.org/wiki?curid=4910782" title="Wasil Bajkou">
Wasil Bajkou



</doc>
<doc id="4910784" url="https://pl.wikipedia.org/wiki?curid=4910784" title="Prudential">
Prudential



</doc>
<doc id="4910788" url="https://pl.wikipedia.org/wiki?curid=4910788" title="Alaksandr Kasiniec">
Alaksandr Kasiniec



</doc>
<doc id="4910789" url="https://pl.wikipedia.org/wiki?curid=4910789" title="Widziszki (Białoruś)">
Widziszki (Białoruś)

Widziszki (; ) – wieś na Białorusi, w obwodzie witebskim, w rejonie brasławskim, w sielsowiecie Widze.
Historia.
W czasach zaborów w granicach powiatu nowoaleksandrowskiego Imperium Rosyjskiego.
W latach 1921–1945 zaścianek a następnie kolonia leżała w Polsce, w województwie nowogródzkim (od 1926 w województwie wileńskim), w powiecie brasławskim, w gminie Widze.
Według Powszechnego Spisu Ludności z 1921 roku zamieszkiwało tu 26 osób, wszystkie były wyznania rzymskokatolickiego i zadeklarowały polską przynależność narodową. Były tu 3 budynki mieszkalne. W 1931 w 4 domach zamieszkiwało 29 osób.
Miejscowość należała do parafii rzymskokatolickiej w Widzach. Podlegała pod Sąd Grodzki w m. Turmont i Okręgowy w Wilnie; właściwy urząd pocztowy mieścił się w Widzach.

</doc>
<doc id="4910790" url="https://pl.wikipedia.org/wiki?curid=4910790" title="Woprosy istorii">
Woprosy istorii

„Woprosy istorii” ( ’pytania historii’) – radzieckie i rosyjskie czasopismo naukowe. Zostało założone w 1926 pod tytułem „Istorik-marksist”. Obecnie ukazuje się pod patronatem Rosyjskiej Akademii Nauk.

</doc>
<doc id="4910794" url="https://pl.wikipedia.org/wiki?curid=4910794" title="Istorik-marksist">
Istorik-marksist



</doc>
<doc id="4910797" url="https://pl.wikipedia.org/wiki?curid=4910797" title="Petersdorfer See (Brandenburgia)">
Petersdorfer See (Brandenburgia)

Petersdorfer See – jezioro w Niemczech, na terenie powiatu Oder-Spree w Brandenburgii.
Akwen o powierzchni około 60 hektarów znajduje się na północ od miejscowości Briesen, a w jego pobliżu znajdują się też wsie Alt Madlitz i Petersdorf. W całości otoczony jest lasami. Po upadku NRD zakupił go architekt z Düsseldorfu, Walter Brune. Jezioro od tego czasu zaczęło zarastać chwastami, co wywoływało protesty lokalnej społeczności.
Jezioro jest dostępne dla wędkarzy (rzadko odwiedzane), jednak nie wolno łowić tam ryb z łodzi.
Od północy akwen sąsiaduje z Madlitzer See.

</doc>
<doc id="4910801" url="https://pl.wikipedia.org/wiki?curid=4910801" title="Sergiño Dest">
Sergiño Dest

Sergiño Gianni Dest (ur. 3 listopada 2000 w Almere) – amerykański piłkarz pochodzenia holenderskiego, występujący na pozycji prawego obrońcy we włoskim klubie AC Milan, do którego jest wypożyczony z FC Barcelony oraz w reprezentacji Stanów Zjednoczonych.
Kariera klubowa.
Dest to wychowanek holenderskiego klubu Almere City FC, z jego rodzinnej miejscowości. W juniorskich drużynach tego klubu występował w latach 2009–2012. Od 2012 do 2019 roku występował w juniorskich drużynach Ajaksu Amsterdam. W 2019 roku zadebiutował w seniorskiej drużynie tego klubu. 1 października 2020 roku FC Barcelona ogłosiła transfer Desta, który po sezonie gry w pierwszej drużynie Ajaksu przeniósł się do stolicy Katalonii za 21 milionów euro + 5 milionów zmiennych, podpisując 5-letni kontrakt.
Kariera reprezentacyjna.
Dest występował w młodzieżowych reprezentacjach Stanów Zjednoczonych U-17 oraz U-20. 7 września 2019 roku zadebiutował w seniorskiej reprezentacji USA w meczu towarzyskim z reprezentacją Meksyku.
Statystyki kariery.
"Stan na 24 kwietnia 2022 roku"

</doc>
<doc id="4910816" url="https://pl.wikipedia.org/wiki?curid=4910816" title="Reting Rinpocze">
Reting Rinpocze

Reting Rinpocze (tybet. རྭ་སྒྲེང་རིན་པོ་ཆེ, Wylie "rwa sgreng rin po che", ZWPY "Razhêng Rinboqê") lub Radreng Rinpocze – tytuł jednej z najważniejszych linii tulku szkoły Gelug buddyzmu tybetańskiego.
Nazwa tych tulku pochodzi od klasztoru Reting (Radreng) (Tybetański Region Autonomiczny, Chiny), ok. 70 km na północ od Lhasy, który był ich siedzibą.
Reting Rinpocze był mianowany przez naczelnego mnicha (tzw. opata) klasztoru Reting. W okresie przejściowym między śmiercią dalajlamy a odnalezieniem jego kolejnej inkarnacji Reting Rinpocze pełnił funkcję regenta, stając się najważniejszą osobą w państwie. Był też odpowiedzialny za odnalezienie nowego dalajlamy.
Ważnymi Reting Rinpocze byli:
Pierwszy: Ngałang Czogden został opatem Gjume (Dolna Akademia Tantryczna) w 1719 r. Mianowany wychowawcą VII Dalajlamy w 1728 r., a w 1739 r. został wybrany 54. Ganden Tripa i pełnił ten urząd do 1746 r.
Drugi: Lobsang Jesze Tenpa Rabgje został uznany za inkarnację Ngałanga Czogdena w 1761 r. W 1765 r. został opatem klasztoru Reting. W 1770 r. otrzymał od chińskiego cesarza Qianlonga honorowy tytuł "Archimena Nomihana". Po wczesnej śmierci XI Dalajlamy pełnił funkcję tymczasowego regenta w Tybecie.
Piąty: Dżampel Jesze Gjalcen został uznany przez XIII Dalajlamę. W latach 1934–1941 był regentem Tybetu. W 1935 r. odegrał kluczową rolę w odnalezieniu XIV Dalajlamy, a później poprowadził jego ceremonię intronizacji. Został aresztowany w 1947 r. i zmarł (przypuszczalnie otruty) w tym samym roku w więzieniu w Lhasie. To wydarzenie doprowadziły do wybuchu zamieszek w Tybecie. Klasztor Retinng został splądrowany przez wojska tybetańskie.
Szósty: Tendzin Dzigme Thutob Wangczug został uznany przez rząd tybetański za szóstego Reting Rinpocze. Pozostał on w Tybecie po ucieczce XIV Dalajlamy w 1959 r. i zmarł w 1997 r. W 2000 r. rząd chiński ogłosił odkrycie Soinam Puncoga jako siódmego Reting Rinpocze. Ten wybór nie został zaakceptowany przez XIV Dalajlamę.

</doc>
<doc id="4910830" url="https://pl.wikipedia.org/wiki?curid=4910830" title="Najstarszy dom w Beeskowie">
Najstarszy dom w Beeskowie

Najstarszy dom w Beeskowie () – zabytkowy budynek z muru pruskiego stojący naprzeciwko kościoła Mariackiego w Beeskowie, przy Kirchgasse. Jest najstarszym zachowanym domem we wschodniej Brandenburgii.
Obiekt wzniesiono jako spichlerz w końcu XV wieku. Badania dendrochronologiczne użytego drewna jako daty wyrębu wskazały lata 1482 i 1485–1487. Jako jeden z nielicznych budynków przetrwał pożary miasta w latach 1512 i 1513. Przebudowano go wówczas na dom mieszkalny i funkcję tę pełnił do 1983. Po śmierci ostatniego właściciela przez kilka lat stał pusty, a obecnie jest użytkowany przez Koło Artystyczne w Beeskowie. Od maja 1995 jest też otwarty dla zwiedzających.
Wysunięta górna kondygnacja podtrzymywana jest przez profilowane konsole z fryzem schodowym. Po przebudowie na budynek mieszkalny w domu urządzono m.in. sypialnię na piętrze. Obniżenie ściany wschodniej spowodowało, że szczyt wschodni na początku XVIII wieku musiał zostać ustabilizowany drugą ścianą szczytową. Obiekt ma ponad 10,20 metra długości i 5,30 metra szerokości. 

</doc>
<doc id="4910831" url="https://pl.wikipedia.org/wiki?curid=4910831" title="Widzki Dwór">
Widzki Dwór

Widzki Dwór – część wsi Podwarynka na Białorusi, w obwodzie witebskim, w rejonie brasławskim, w sielsowiecie Widze.
Historia.
W czasach zaborów ówczesne dobra leżały w granicach powiatu nowoaleksandrowskiego Imperium Rosyjskiego.
W latach 1921–1945 osada a następnie kolonia leżała w Polsce, w województwie nowogródzkim (od 1926 w województwie wileńskim), w powiecie brasławskim, w gminie Widze.
Według Powszechnego Spisu Ludności z 1921 roku zamieszkiwało tu 25 osób, wszystkie były wyznania rzymskokatolickiego i zadeklarowały polską przynależność narodową. Były tu 4 budynki mieszkalne. W 1931 w 6 domach zamieszkiwało 29 osób.
Miejscowość należała do parafii rzymskokatolickiej i prawosławnej w Widzach. Podlegała pod Sąd Grodzki w Turmoncie i Okręgowy w Wilnie; właściwy urząd pocztowy mieścił się w Widzach.

</doc>
<doc id="4910835" url="https://pl.wikipedia.org/wiki?curid=4910835" title="Kronika synchronistyczna">
Kronika synchronistyczna

Kronika synchronistyczna, też Historia synchronistyczna – historiograficzny tekst asyryjski, napisany ok. 800 r. p.n.e., opisujący wzajemne relacje pomiędzy Asyrią i jej południowym sąsiadem, Babilonią, w 2 połowie II tys. p.n.e. i na początku I tys. p.n.e. Dzięki licznym zawartym w nim synchronizmom jest ważnym źródłem przy rekonstrukcji chronologii tego okresu.
Opis.
"Kronika synchronistyczna" jest zwięzłym opisem relacji asyryjsko-babilońskich w okresie począwszy od panowania asyryjskiego króla Puzur-Aszura III (ok. 1500 p.n.e.) aż do panowania asyryjskiego króla Adad-nirari III (810-783 p.n.e.). Jej tekst znany jest z trzech tabliczek pochodzących z biblioteki Aszurbanipala w Niniwie (VII w. p.n.e.). Najlepiej zachowany tekst jest na tabliczce A (tabliczka K.4401.a + Rm.854), a krótsze fragmenty z uszkodzonych tabliczek B (K.4401.b) i C (Sm.2106) go uzupełniają. Tekst kroniki zapisany jest w języku babilońskim z nielicznymi idiomami asyryjskimi.
W "Kronice synchronistycznej" jej autor zakłada, że na wschodnim brzegu rzeki Tygrys istnieć miała od dawien dawna oficjalna, uznawana przez obie strony granica asyryjsko-babilońska. W swym dziele stara się on prześledzić historię relacji obu państw w powiązaniu z tą granicą, kładąc szczególny nacisk na liczne rzekome jej naruszenia przez Babilończyków. Tekst kroniki ewidentnie ma charakter propagandowy i napisany jest z asyryjskiego punktu widzenia (Babilończycy przegrywają w nim wszystkie bitwy, a klęski Asyryjczyków są pomijane). Powstał on najprawdopodobniej pod koniec panowania Adad-nirari III (810-783 p.n.e.), kiedy to Babilończycy dokonywali najazdów na ziemie asyryjskie, a Asyria była zbyt słaba by temu skutecznie przeciwdziałać. 
Tym co wyróżnia "Kronikę synchronistyczną" spośród innych kronik mezopotamskich jest to, iż posiadała ona prolog i epilog. Ten ostatni jest szczególnie interesujący, gdyż zawiera informację, że jej tekst zapisany miał być na steli ustawionej na granicy asyryjsko-babilońskiej na wschodnim brzegu rzeki Tygrys. Steli takiej nigdy nie odnaleziono, więc istnieje możliwość, iż mamy tu do czynienia jedynie z literacką fikcją.
Pisząc kronikę jej autor korzystać musiał niewątpliwie z asyryjskich inskrypcji królewskich, gdyż pewne sekcje tekstu, dotyczące w szczególności wydarzeń z czasów panowania Tiglat-Pilesera I, Salmanasara III czy Szamszi-Adada V, wykazują wiele zbieżności ze znanymi inskrypcjami tych władców. Z drugiej strony nic nie wskazuje na to, by autor korzystał z babilońskich inskrypcji królewskich, co nie powinno dziwić, biorąc pod uwagę proasyryjskie nastawienie jego kroniki. 
Zachowane kopie "Kroniki synchronistycznej" zawierają liczne błędy, z których większość jest prostymi błędami kopistów przepisujących ten tekst. Przykładem może być błędny zapis imion takich władców jak Tiglat-Pileser czy Marduk-szapik-zeri. Innym błędem jest zapisanie dwóch pierwszych sekcji kroniki w odwrotnej kolejności. Te i inne błędy, w połączeniu ze stronniczością autora oraz wynikłym z niej świadomym przeinaczeniem i pominięciem pewnych faktów sprawiają, że kronikę tą trzeba traktować z dużą ostrożnością jako dokument historyczny.
Babilońskim odpowiednikiem asyryjskiej "Kroniki synchronistycznej" jest "Kronika P". 
Treść.
Mniej niż dwie trzecie pierwotnego tekstu "Kroniki synchronistycznej" zachowało się do dnia dzisiejszego. Brakuje początku, ale z zachowanych śladów można wnioskować, iż zawierać on musiał prolog, w którym wychwalany był bóg Aszur, asyryjski naród i król. Po luce zaczyna się właściwy tekst kroniki. Jak wspomniane zostało już powyżej dwie pierwsze sekcje tekstu zapisane są w odwrotnym porządku chronologicznym. Mówią one o tym, iż za rządów Puzur-Aszura III i Burna-Buriasza I oraz Kara-indasza i Aszur-bel-niszeszu osiągnięte zostało porozumienie co do przebiegu granicy. Kolejne dwie sekcje, oddzielone od siebie błędnie poziomą linią, stanowią tak naprawdę jedną całość i dotyczą panowania Aszur-uballita I. Za jego rządów Kasyci zbuntowali się przeciw Kara-hardaszowi, wnukowi Aszur-uballita I i wybrali na tron babiloński Nazi-Bugasza. Aszur-uballit I interweniował w Babilonii, usunął uzurpatora i osadził na tronie Kurigalzu II. 
W kolejnej sekcji mowa jest o bitwie pod miastem Sugaga pomiędzy asyryjskimi wojskami Enlil-narari i babilońskimi wojskami Kurigalzu II, zakończonej zwycięstwem Asyryjczyków i wyznaczeniem nowej granicy. Kolejna bitwa, tym razem pomiędzy wojskami Adad-nirari I i Nazi-Maruttasza opisana jest w następnej sekcji. Ta bitwa również zakończyła się asyryjskim zwycięstwem i porozumieniem dotyczącym przebiegu granicy. Kolejna, mocno uszkodzona sekcja, opisywała najprawdopodobniej wojnę pomiędzy Tukulti-Ninurtą I a Kasztiliaszem IV. Następna, też uszkodzona sekcja, mówiła o bitwie pomiędzy Enlil-kudurri-usurem i babilońskim królem, którym był prawdopodobnie (imię nie zachowało się) Adad-szuma-usur. Wyprawa wojenna Aszur-dana I przeciw Babilonii w czasach panowania Zababa-szum-iddiny wspomniana jest w kolejnej sekcji. Dalej jest przerwa w tekście, a gdy staje się on znowu czytelny mowa jest o dwóch nieudanych wyprawach Nabuchodonozora I przeciw Asyrii w czasach panowania Aszur-resza-iszi I. W następnej sekcji opisana została wyprawa Tiglat-Pilesera I przeciw Marduk-nadin-ahhe, która zakończyła się zdobyciem wielu babilońskich miast, w tym samego Babilonu. 
Kolejna sekcja dotyczy porozumienia zawartego pomiędzy Aszur-bel-kala i Marduk-szapik-zeri. Gdy babiloński król zmarł Aszur-bel-kala wyznaczył Adad-apla-iddinę na tron babiloński i wziął jego córkę za żonę. Sekcja ta kończy się stwierdzeniem, że „ludy Asyrii i Karduniasz (tj. Babilonii) zostały razem połączone”. W następnej sekcji mowa jest o konflikcie pomiędzy Adad-nirari II a Szamasz-mudammiqiem, w którym ten ostatni został pokonany. Po jego śmierci tron babiloński objął Nabu-szuma-ukin I (kronika błędnie podaje tu imię Nabu-szuma-iszkun), który również poniósł klęskę w bitwie z Adad-nirari II. Po bitwie zawarty został rozejm i wyznaczona nowa linia graniczna. Kolejna sekcja dotyczy traktatu pokojowego podpisanego przez Salmanasara III i Nabu-apla-iddinę. Gdy po śmierci tego ostatniego tron Babilonii objął Marduk-zakir-szumi I, jego brat Marduk-bel-usate zbuntował się przeciw niemu co doprowadziło do wybuchu wojny domowej. Salmanasar III interweniował w Babilonii i pomógł pokonać uzurpatora.
Po dużej luce w tekście mowa jest już o wydarzeniach z czasów panowania Szamszi-Adada V. Opisane są jego zwycięstwa nad Marduk-balassu-iqbi i Baba-aha-iddiną. Szamszi-Adad V splądrował szereg babilońskich miast, a następnie złożył ofiary w Kucie, Babilonie i Borsippie. Po przyjęciu trybutu od Chaldejczyków wyznaczona została nowa granica. Kolejna sekcja dotyczy panowania Adad-nirari III, ale z powodu uszkodzenia tekstu nie wiadomo, kto był jego babilońskim odpowiednikiem. W tekście mowa jest o powrocie deportowanej ludności i przywróceniu dostaw żywności. Na końcu tej sekcji opisane zostaje wyznaczenie wspólnej granicy. Kolejna i ostatnia sekcja, która nie jest oddzielona od poprzedniej poziomą linią, jest epilogiem. Znajduje się tu przesłanie do przyszłych królów, aby ci zważyli na tę inskrypcję wyrytą na steli. Tekst kończy życzenie, aby chwała Asyrii zawsze była rozgłaszana, a przestępstwa Babilonii stały się znane we wszystkich krajach.

</doc>
<doc id="4910836" url="https://pl.wikipedia.org/wiki?curid=4910836" title="Podwarynka">
Podwarynka

Podwarynka (; ) – wieś na Białorusi, w obwodzie witebskim, w rejonie brasławskim, w sielsowiecie Widze.
Historia.
W latach 1921–1945 ówczesny zaścianek leżał w Polsce, w województwie nowogródzkim (od 1926 w województwie wileńskim), w powiecie brasławskim, w gminie Widze.
W 1931 w 1 domu zamieszkiwało 14 osób.

</doc>
<doc id="4910837" url="https://pl.wikipedia.org/wiki?curid=4910837" title="Historia synchronistyczna">
Historia synchronistyczna



</doc>
<doc id="4910839" url="https://pl.wikipedia.org/wiki?curid=4910839" title="Shaun Bownes">
Shaun Bownes

Shaun Patrick Bownes (ur. 24 października 1978 w Johannesburgu) – południowoafrykański lekkoatleta, płotkarz, medalista halowych mistrzostw świata i mistrz igrzysk Wspólnoty Narodów, dwukrotny olimpijczyk.
Specjalizował się w biegu na 110 metrów przez płotki, a w hali w biegu na 60 metrów przez płotki.
Zwyciężył w biegu na 110 metrów przez płotki na mistrzostwach Afryki w 1998 w Dakarze. Zdobył brązowy medal na tym dystansie na igrzyskach Wspólnoty Narodów w 1998 w Kuala Lumpur, przegrywając jedynie z Tonym Jarrettem z Anglii i z Steve’em Brownem z Trynidadu i Tobago. Odpadł w ćwierćfinale na tym dystansie na mistrzostwach świata w 1999 w Sewilli, a na igrzyskach afrykańskich w 1999 w Johannesburgu zajął 5. miejsce. Odpadł w półfinale biegu na 110 metrów przez płotki na igrzyskach olimpijskich w 2000 w Sydney.
Zdobył brązowy medal w biegu na 60 metrów przez płotki na halowych mistrzostwach świata w 2001 w Lizbonie, przegrywając tylko z Terrence’em Trammellem ze Stanów Zjednoczonych i Anierem Garcíą z Kuby. Na mistrzostwach świata w 2001 w Edmonton zajął 8. miejsce w biegu na 110 metrów przez płotki.
Zwyciężył w tej konkurencji na igrzyskach Wspólnoty Narodów w 2002 w Manchesterze, wyprzedzając Colina Jacksona z Walii i Maurice’a Wignalla z Jamajkii oraz na mistrzostwach Afryki w 2002 w Radisie. zajął 8. miejsce w biegu na 60 metrów przez płotki na halowych mistrzostwach świata w 2003 w Birmingham. Odpadł w półfinale biegu na 110 metrów przez płotki na mistrzostwach świata w 2003 w Paryżu. Odpadł w półfinale biegu na 60 metrów wprzez płotki na halowych mistrzostwach świata w 2004 w Budapeszcie.
Zdobył srebrny medal w biegu na 110 metrów przez płotki na mistrzostwach Afryki w 2004 w Brazzaville. Odpadł w półfinale tej konkurencji na igrzyskach olimpijskich w 2004 w Atenach, a na igrzyskach Wspólnoty Narodów w 2006 w 
Melbourne zajął 6. miejsce.
Na igrzyskach afrykańskich w 2007 zdobył brązowy medal w biegu na 110 metrów przez płotki. Odpadł w elliminacjach tej konkurencji na mistrzostwach świata w 2007 w Osace.
Był mistrzem Południowej Afryki w biegu na 110 metrów przez płotki w latach 2000, 2002–2004 i 2006. Ośmiokrotnie poprawiał rekord swego kraju w tej konkurencji do czasu 13,26 s, uzyskanego 14 lipca 2001 w Heusden-Zolder (były rekord Afryki). Jest do tej pory (październik 2020) halowym rekordzistą Afryki w biegu na 50 metrów przez płotki (6,48 s, uzyskany 25 lutego 2001 w Liévin) i w biegu na 60 metrów przez płotki (7, 52 s, uzyskany 23 lutego 2001 w Gandawie).

</doc>
<doc id="4910844" url="https://pl.wikipedia.org/wiki?curid=4910844" title="Wieczorowszczyzna">
Wieczorowszczyzna

Wieczorowszczyzna (; ) – wieś na Białorusi, w obwodzie witebskim, w rejonie brasławskim, w sielsowiecie Opsa.
Historia.
W czasach zaborów w granicach powiatu nowoaleksandrowskiego Imperium Rosyjskiego.
W latach 1921–1945 ówczesny zaścianek a następnie kolonia leżała w Polsce, w województwie nowogródzkim (od 1926 w województwie wileńskim), w powiecie brasławskim, w gminie Widze.
Według Powszechnego Spisu Ludności z 1921 roku zamieszkiwało tu 7 osób, wszystkie były wyznania rzymskokatolickiego i zadeklarowały polską przynależność narodową. Były tu 2 budynki mieszkalne. W 1931 w 9 domach zamieszkiwało 51 osób.
Miejscowość należała do parafii rzymskokatolickiej w Pelikanach. Podlegała pod Sąd Grodzki w m. Turmont i Okręgowy w Wilnie; właściwy urząd pocztowy mieścił się w Widzach.
Do 2004 miejscowość była w składzie sielsowietu Widze.

</doc>
<doc id="4910847" url="https://pl.wikipedia.org/wiki?curid=4910847" title="Emil Godlewski (1875−1944)">
Emil Godlewski (1875−1944)



</doc>
<doc id="4910848" url="https://pl.wikipedia.org/wiki?curid=4910848" title="Emil Godlewski (1875-1944)">
Emil Godlewski (1875-1944)



</doc>
<doc id="4910860" url="https://pl.wikipedia.org/wiki?curid=4910860" title="Stefan Wiśniewski (porucznik)">
Stefan Wiśniewski (porucznik)

Stefan Wiśniewski (ur. 3 września 1924 w Hartowcu, zm. 23 czerwca 2009 w Braniewie) – żołnierz polski, uczestnik II wojny światowej, nauczyciel, działacz społeczny i kombatancki, porucznik Wojska Polskiego w stanie spoczynku.
Życiorys.
Stefan Wiśniewski urodził się w 3 września 1924 roku w Hartowcu (obecnie powiat działdowski). Był jednym z sześciorga dzieci Józefa i Anny. Szkołę podstawową i pierwszą klasę gimnazjum ukończył w Działdowie. W przeddzień wybuchu II wojny światowej, w ostatnich dniach sierpnia 1939, został wraz z matką i rodzeństwem transportem rodzin kolejarzy z Działdowa ewakuowany w rejon Włodawy. Tam w miejscowości Osowa dołączył do rodziny ojciec, który w czasie wyjazdu rodziny był na służbie dyżurnego ruchu na kolei. W 1940 rodzina powróciła do Działdowa. Ponieważ ich mieszkanie było już zajęte przez niemieckiego kolejarza, rodzina została zakwaterowana w baraku. Stefan najpierw pracował u niemieckiego rolnika w pobliskiej wsi, potem dostał pracę u Niemca w sklepie spożywczym. Wiosną 1943 został wezwany do stawienia się do pracy w tworzonej brygadzie pracy przymusowej. Został transportem wywieziony na Zachód, gdzie pod nadzorem Wehrmachtu budował fortyfikacje nad Morzem Północnym w Belgii i Holandii. Po desancie aliantów na Normandię 6 czerwca 1944 ("D-Day") przez dwa tygodnie ukrywał się u Francuzów związanych z ruchem oporu. Gdy w lipcu 1944 do Normandii została przerzucona 1 Dywizja Pancerna gen. Maczka, zgłosił się na ochotnika do Wojska Polskiego. Otrzymał przydział do 2 kompanii 8 batalionu strzelców. Chrzest bojowy przeszedł we wrześniu 1944 w bitwach o Ypres i Gandawę. Brał udział w walkach w Belgii, Francji i Holandii i zakończył swój szlak bojowy w Niemczech, w porcie wojennym w Wilhelmshaven. Za udział w wyzwoleniu holenderskiego miasta Breda prawie bez strat wśród ludności cywilnej i w zabudowie miejskiej otrzymał honorowe obywatelstwo tegoż miasta. Po zakończeniu wojny dwa lata spędził w Niemczech. W 1947 powrócił w rodzinne strony. W 1949 zdał maturę, został nauczycielem, a później kierownikiem szkoły w Pieniężnie. W 1965 został pierwszym dyrektorem nowo wybudowanej Szkoły Podstawowej nr 3 w Braniewie. W 1977 ukończył studia w Wyższej Szkole Pedagogicznej w Olsztynie, uzyskując tytuł magistra. W 1984 roku, po 19 latach pracy w braniewskiej „Trójce”, odszedł na emeryturę. Następnie uzyskał w Instytucie Doskonalenia Nauczycieli w Poznaniu kwalifikacje do nauczania języka niemieckiego. Będąc na emeryturze pracował jeszcze przez 10 lat jako nauczyciel tego języka. Na emeryturze uczestniczył również aktywnie w życiu miasta Braniewa jako kombatant i społecznik.
Odznaczenia.
Za służbę w Polskich Siłach Zbrojnych na Zachodzie oraz za powojenną działalność na polu edukacji otrzymał szereg odznaczeń, w tym m.in.:
Życie prywatne.
Był dwukrotnie żonaty. Z żoną Radosławą (zm. 1983) wychował dwoje dzieci (Wiesławę i Witolda). Zmarł 23 czerwca 2009 roku w Braniewie. Pochowany został na cmentarzu przy ul. Elbląskiej.

</doc>
<doc id="4910865" url="https://pl.wikipedia.org/wiki?curid=4910865" title="Wilkieniszki">
Wilkieniszki

Wilkieniszki – dawna wieś. Tereny na których była położona, leżą obecnie na Białorusi, w obwodzie witebskim, w rejonie brasławskim, w sielsowiecie Widze.
Dawniej Wilkaniszki.
Historia.
W czasach zaborów w granicach powiatu nowoaleksandrowskiego Imperium Rosyjskiego.
W latach 1921–1945 zaścianek a następnie wieś leżała w Polsce, w województwie nowogródzkim (od 1926 w województwie wileńskim), w powiecie brasławskim, w gminie Widze.
Powszechny Spis Ludności z 1921 roku nie podaje danych odnośnie miejscowości. W 1931 w 8 domach zamieszkiwały 32 osoby.
Miejscowość należała do parafii rzymskokatolickiej w Widzach. Podlegała pod Sąd Grodzki w m. Turmont i Okręgowy w Wilnie; właściwy urząd pocztowy mieścił się w Widzach.

</doc>
<doc id="4910866" url="https://pl.wikipedia.org/wiki?curid=4910866" title="Nicolas Isouard">
Nicolas Isouard

Nicolas Isouard (Isoiar), także Nicolò, Nicolò de Malte (ur. 6 grudnia 1775 w Moście, zm. 23 marca 1818 w Paryżu) – francuski kompozytor.
Życiorys.
Urodził się na Malcie, był synem kupca z Marsylii. Jako dziecko został wysłany do szkoły w Paryżu, wrócił jednak na Maltę po wybuchu rewolucji w 1789 roku. Pobierał lekcje kompozycji u Michel-Ange’a Velli i kontrapunktu u Francesco Azopardiego. Następnie wyjechał do Włoch, gdzie studiował w Palermo u Giuseppe Amendoli oraz w Neapolu u Nicola Sali i Pietro Alessandro Guglielmiego. W 1794 roku debiutował we Florencji operą "L’avviso ai maritati". W 1795 roku wrócił na Maltę i w latach 1795–1798 był organistą w kościele św. Jana w Valletcie. Od 1796 roku pełnił także funkcję kapelmistrza Zakonu Maltańskiego. Po zajęciu Malty przez Francuzów w 1798 roku został sekretarzem gubernatora i w 1800 roku, w obliczu inwazji angielskiej, ewakuował się wraz z francuskim personelem. Osiadł w Paryżu. W 1802 roku wspólnie z m.in. Luigim Cherubinim, Étienne Méhulem i François-Adrienem Boieldieu założył spółkę wydawniczą Le Magasin de Musique.
Był czołowym przedstawicielem francuskiej opery komicznej, rywalizował na tym polu z François-Adrienem Boieldieu. Ponadto pisał utwory wokalne o charakterze świeckim i religijnym (m.in. kantata "La paix", ok. 1802).

</doc>
<doc id="4910867" url="https://pl.wikipedia.org/wiki?curid=4910867" title="Wilkodobie">
Wilkodobie

Wilkodobie – dawny zaścianek. Tereny na których był położony, leżą obecnie na Litwie, w okręgu uciańskim, w rejonie ignalińskim, starostwie Daugieliszki Nowe.
Historia.
W czasach zaborów w granicach Imperium Rosyjskiego.
W dwudziestoleciu międzywojennym wieś leżała w Polsce, w województwie nowogródzkim (od 1926 w województwie wileńskim), w powiecie brasławskim, w gminie Widze.
Według Powszechnego Spisu Ludności z 1921 roku zamieszkiwały tu 23 osoby, wszystkie były wyznania staroobrzędowego. Jednocześnie 7 mieszkańców zadeklarowało polską przynależność narodową a 16 inną (litewską). Były tu 3 budynki mieszkalne. W 1931 w 2 domach zamieszkiwało 18 osób.
Miejscowość należała do parafii rzymskokatolickiej w Widzach. Podlegała pod Sąd Grodzki w m. Turmont i Okręgowy w Wilnie; właściwy urząd pocztowy mieścił się w m. Widze.

</doc>
<doc id="4910868" url="https://pl.wikipedia.org/wiki?curid=4910868" title="Nicolò Isouard">
Nicolò Isouard



</doc>
<doc id="4910870" url="https://pl.wikipedia.org/wiki?curid=4910870" title="Wojciszki">
Wojciszki

Wojciszki – (lit. "Vaitiškė") – wieś na Litwie, w okręgu uciańskim, w rejonie ignalińskim, starostwie Rymszany.
Historia.
W czasach zaborów wieś leżała w granicach Imperium Rosyjskiego.
W dwudziestoleciu międzywojennym wieś leżała w Polsce, w województwie nowogródzkim (od 1926 w województwie wileńskim), w powiecie brasławskim, w gminie Widze.
Według Powszechnego Spisu Ludności z 1921 roku zamieszkiwało tu 36 osób, wszystkie były wyznania rzymskokatolickiego i zadeklarowały polską przynależność narodową. Było tu 6 budynków mieszkalnych. W 1931 w 6 domach zamieszkiwały 32 osoby.
Miejscowość należała do parafii rzymskokatolickiej w Widzach. Podlegała pod Sąd Grodzki w m. Turmont i Okręgowy w Wilnie; właściwy urząd pocztowy mieścił się w m. Widze.

</doc>
<doc id="4910871" url="https://pl.wikipedia.org/wiki?curid=4910871" title="Marek Niemierowski">
Marek Niemierowski

Marek Niemierowski (ur. 2 listopada 1950) – polski aktor teatralny i pedagog, doktor habilitowany nauk o sztukach pięknych, profesor Państwowej Wyższej Szkoły Filmowej, Telewizyjnej i Teatralnej w Łodzi. 
Życiorys.
W latach 1975-1977 był członkiem zespołu Teatru Powszechnego w Łodzi, następnie w latach 1977-1980 występował w Teatrze im. Bogusławskiego w Kaliszu. W latach 1980-1982 pracował jako aktor Teatru Śląskiego w Katowicach, zaś od 1987 do 1990 był związany z Teatrem Studyjnym w Łodzi. W latach 1990-1992 był aktorem Teatru Nowego w Łodzi, zaś w 1993 zajmował stanowisko dyrektora artystycznego tej sceny. Od 1994 do 2012 był związany z Teatrem Pinokio w Łodzi. 
Jest doktorem habilitowanym nauk o sztukach pięknych ze specjalnością sztuka aktorska. Pracuje na stanowisku profesora uczelnianego na Wydziale Aktorskim łódzkiej Filmówki. 
W 2016 r. został odznaczony Złotym Krzyżem Zasługi. 

</doc>
<doc id="4910873" url="https://pl.wikipedia.org/wiki?curid=4910873" title="Nūn">
Nūn

Nūn (ن) – dwudziesta piąta litera alfabetu arabskiego. Używana jest do oznaczenia dźwięku [], tj. spółgłoski nosowej dziąsłowej dźwięcznej. Pochodzi od fenickiej litery nun.
W języku polskim litera nūn jest transkrybowana za pomocą litery N.
W arabskim systemie liczbowym literze nūn odpowiada liczba 50.

</doc>
<doc id="4910875" url="https://pl.wikipedia.org/wiki?curid=4910875" title="Dolna Akademia Tantryczna">
Dolna Akademia Tantryczna

Dolna Akademia Tantryczna, Gjume ("Gyüme", tybet. རྒྱུད་སྨད་གྲྭ་ཚང་, Wylie "rgyud smad grwa tshang") – jedna z najważniejszych uczelni tantrycznych szkoły gelug buddyzmu tybetańskiego.
Jej nazwa pochodzi od położenia w dawnej Lhasie, w dolinie rzeki (w odróżnieniu od Górnej Akademii Tantrycznej).
W 1433 r. Gju Szerab Sengge założył Gjume lub klasztor Megju jako Kolegium Tantryczne w południowej część Lhasy. W czasach VII Dalajlamy (1708-1757) Gjume przeniósł się do północnej części Lhasy i utrzymywał bliskie związki z klasztorem Drepung i Sera. Mnisi kierowani byli do Dolnej lub Górnej Akademii Tantrycznej w zależności od miejsca swojego pochodzenia, np. mieszkańcy Mongolii i Ladakhu studiowali w Dolnej Akademii. Uczono tam tantrycznego buddyzmu przy pomocy debat i argumentacji logicznej. Po 1959 r. Dolna Akademia Tantryczna przeniesiona została do Hunsur (Karnataka) w Indiach.

</doc>
<doc id="4910882" url="https://pl.wikipedia.org/wiki?curid=4910882" title="Kazimierz Wyderko">
Kazimierz Wyderko

Kazimierz Wyderko vel Wyderka (ur. 5 lutego 1896 w Krakowie, zm. 4 czerwca 1970 tamże) – pułkownik piechoty Wojska Polskiego, kawaler Orderu Virtuti Militari.
Życiorys.
Urodził się w rodzinie Macieja (1855–1922), pracownika Magistratu w Krakowie, i Julii (1853–1926). Był starszym bratem Stanisława Józefa, podpułkownika Wojska Polskiego. W 1914 złożył maturę w c. k. Gimnazjum św. Jacka w Krakowie razem z Rudolfem Brandysem, Janem Pindela, Marianem Luzarem i Czesławem Parczyńskim.
Służył w 36 Pułku Piechoty Legii Akademickiej w Warszawie. 1 grudnia 1924 został mianowany majorem ze starszeństwem z 15 sierpnia 1924 i 154. lokatą w korpusie oficerów piechoty. W listopadzie 1925 został przesunięty ze stanowiska dowódcy I batalionu na stanowisko kwatermistrza. W lipcu 1929 został przesunięty na stanowisko dowódcy baonu. W styczniu 1931 został przeniesiony do Korpusu Ochrony Pogranicza na stanowisko dowódcy Batalionu KOP „Borszczów”. 14 grudnia 1931 został awansowany na podpułkownika ze starszeństwem z 1 stycznia 1932 roku i 14. lokatą w korpusie oficerów piechoty. Z dniem 28 sierpnia 1932 został przeniesiony z KOP do 9 Pułk Piechoty Legionów w Zamościu. W 1937 został przeniesiony do 41 Pułku Piechoty w Suwałkach na stanowisko dowódcy pułku. Na jego czele walczył w kampanii wrześniowej 1939. Około 10 września pod Ryczywołem dostał się do niemieckiej niewoli. Przebywał w Oflagu II A Prenzlau.
Po uwolnieniu z niewoli powrócił do kraju, został przyjęty do Wojska Polskiego, zweryfikowany w stopniu pułkownika piechoty i wyznaczony na stanowisko dowódcy pułku. Po rozpoczęciu czystek w wojsku został przeniesiony do rezerwy.
Zmarł 4 czerwca 1970 w Krakowie. Został pochowany w grobie rodzinnym na Cmentarzu Rakowickim (kwatera XIV B-płd-32).
Kazimierz był żonaty z Marią (1897–1988), z którą miał dwóch synów: Bogdana (1921–1976) i Andrzeja.

</doc>
<doc id="4910886" url="https://pl.wikipedia.org/wiki?curid=4910886" title="Jan Radoszewski">
Jan Radoszewski

Jan Boksa Radoszewski herbu Oksza – stolnik wieluński w latach 1658-1676.
Był elektorem Michała Korybuta Wiśniowieckiego z ziemi wieluńskiej w 1669 roku, podpisał jego "pacta conventa".

</doc>
<doc id="4910887" url="https://pl.wikipedia.org/wiki?curid=4910887" title="Wojckieluny">
Wojckieluny

Wojckieluny (; ) – chutor na Białorusi, w obwodzie witebskim, w rejonie brasławskim, w sielsowiecie Widze.
Historia.
W czasach zaborów ówczesny dwór leżał w granicach powiatu nowoaleksandrowskiego Imperium Rosyjskiego. Należał do Pizanich.
W latach 1921–1945 wieś a następnie kolonia leżała w Polsce, w województwie nowogródzkim (od 1926 w województwie wileńskim), w powiecie brasławskim, w gminie Widze a następnie w gminie Dryświaty.
Według Powszechnego Spisu Ludności z 1921 roku zamieszkiwało tu 14 osób, wszystkie były wyznania rzymskokatolickiego i zadeklarowały polską przynależność narodową. Były tu 4 budynki mieszkalne. W 1931 w 6 domach zamieszkiwały 33 osoby.
Miejscowość należała do parafii rzymskokatolickiej w Pelikanach. Podlegała pod Sąd Grodzki w m. Turmont i Okręgowy w Wilnie; właściwy urząd pocztowy mieścił się w Dryświatach.

</doc>
<doc id="4910888" url="https://pl.wikipedia.org/wiki?curid=4910888" title="The Upside">
The Upside

The Upside (Spragnieni życia) – amerykański komediodramat z 2017 roku w reżyserii Neila Burgera. Powstał na bazie scenariusza autorstwa Jona Hartmere’a. Jest to remake francuskiego filmu "Nietykalni" (2011), który został zainspirowany życiem Philippa Pozzo di Borgo.
Film opowiada o sparaliżowanym miliarderze (Bryan Cranston), który nawiązuje relacje z niedawno zwolnionym warunkowo skazańcem (Kevin Hart), którego zatrudnia do opieki nad nim. W filmie występują również Nicole Kidman, Golshifteh Farahani i Julianna Margulies.
Film miał swoją premierę na MFF w Toronto w 2017 roku. "The Upside" zarobił 122 miliony dolarów na całym świecie i otrzymał mieszane recenzje od krytyków, którzy chwalili chemię pomiędzy aktorami i występy Harta i Cranstona, ale skrytykowali fabułę za „przewidywalną i banalną”.
Fabuła.
Przejeżdżając samochodem Ferrari przez Nowy Jork, Dell Scott (Kevin Hart) i Philip Lacasse (Bryan Cranston) zostają zatrzymani przez policję. Dell przekonuje funkcjonariuszy, że pędzi na pogotowie ze względu na stan zdrowotny Philipa. Ten z kolei nie współpracując z funkcjonariuszami, sprawia, że obaj zostają doprowadzeni do szpitala.
Sześć miesięcy wcześniej Dell potrzebuje podpisów, aby udowodnić, że szuka pracy, w przeciwnym razie zostanie zatrzymany z powodu naruszenia jego niedawnego zwolnienia warunkowego. Wchodzi do budynku, szukając pracy jako osoba do sprzątania i trafia do luksusowego apartamentu Philipa, dotkniętego porażeniem czterokończynowym. Philip, ze swoją asystentką Yvonne Pendleton (Nicole Kidman), przeprowadza rozmowy kwalifikacyjne z kandydatami na stanowisko całodobowego opiekuna. Dell wpada i żąda podpisu dla swojego kuratora. Zaintrygowany całą sprawą Philip oferuje mu pracę, mimo sprzeciwów Yvonne, ale Dell ostatecznie nie przyjmuje oferty.
Dell odwiedza swoją byłą żonę Latrice (Aja Naomi King) i syna Anthony’ego (Jahi Di'Allo Winston) w ich zrujnowanym mieszkaniu. Mężczyzna daje Anthony’emu książkę, którą ukradł z biblioteki Philipa podczas rozmowy, za którą chłopiec nie okazuje wdzięczności i odrzuca go tym samym ze swojego życia. Latrice każe Dellowi opuścić mieszkanie, co zmusza go do przyjęcia oferty Philipa. Yvonne zastrzega, że musi pokazać, że poradzi sobie ze swoimi obowiązkami, a choćby trzy pomyłki sprawią, że zostanie natychmiast zwolniony. Dell nie znając się na nowo objętym zawodzie, jest początkowo onieśmielony, pomimo wskazówek od fizjoterapeuty Philipa Maggie (Golshifteh Farahani) i szybko popełnia dwa błędy. Dell przekazuje Latrice swoją pierwszą wypłatę i prosi o zwrot skradzionej książki, ale ona odmawia. Po powrocie Yvonne uznaje jego niewyjaśnioną nieobecność za trzecią wpadkę, ale Philip go kryje.
Kiedy Philip wyjaśnia swój surowy nakaz „Nie reanimować”, Dell zdaje sobie sprawę, że ten stracił wolę życia. Kiedy zauważa, że Philip stara się oddychać, nie pozwala mu umrzeć. Dell zabiera Philipa na spacer po mieście, gdzie dzielą między sobą skręta, aby złagodzić neurogenny ból Philipa. Dell i Philip zaczynają znajdować wspólny język – Philip mówi Dellowi, że został sparaliżowany w wypadku paralotniowym i ujawnia ból po utracie żony. Dell dostosowuje się do opieki nad Philipem, m.in. modyfikując jego wózek inwalidzki, zapoznając się z operą i sztuką współczesną, tworząc własny obraz, który Filip wystawia w apartamencie.
Dell podejrzewa, że Yvonne darzy Philipa uczuciami, ale informuje go, że Philip jest w związku epistolarnym z kobietą imieniem Lily (Julianna Margulies) – nigdy się nie spotkali ani nawet nie rozmawiali, korespondując tylko listownie. Zachęcony Philip zostawia Lily wiadomość na poczcie głosowej.
Philip razem z Dellem zabiera Anthony’ego na cały dzień. Podczas spotkania wszystko idzie dobrze, dopóki Dell nie prosi Anthony’ego o zwrot książki. Rozczarowany swoim ojcem, chłopiec zwraca książkę i odchodzi. Dell i Philip wracają do domu na niespodziewane przyjęcie urodzinowe, które Yvonne zorganizowała z sąsiadami Philipa wbrew jego woli. Kłóci się z Dellem, który następnie rozbija różne przedmioty w pokoju na jego rozkaz jako środek katharsis. Dell i Philip dzielą kolejny wspólny posiłek, a następnie spotykają się na przyjęciu. Carter (Tate Donovan), sąsiad, którego Philip nie lubi, zwraca się do niego w sprawie karalności Della, ale Philip go ignoruje. Lily dzwoni do Philipa, dzięki czemu umawiają się na wspólną kolację.
W restauracji Philip ujawnia, że Carter kupił obraz Della za 50 000 dolarów, który daje mu na założenie własnej firmy. Kiedy Lily przybywa, pozwala Dellowi odejść, po wcześniejszym zbadaniu stanu Philipa, ale stopniowo staje się wzburzona i przytłoczona. Zraniony Philip nagle kończy randkę i wraca do domu, gdzie atakuje i zwalnia Della.
Czas mija, Dell kupuje Latrice i Anthony’emu nowy dom i rozpoczyna działalność gospodarczą w zakresie produkcji wózków z napędem elektrycznym. Maggie prosi Della o pomoc Philipowi, który popadł w depresję i odepchnął Yvonne. Dell zabiera więc Philipa na przejażdżkę, która od początku filmu prowadzi do spotkania z policją. Uciekają ze szpitala i naprawiają swoją przyjaźń. Dell zaskakuje Philipa lotem na paralotni i sam jest zdziwiony, gdy jest zmuszony do przyłączenia się. Dell następnie sprowadza Philipa na spotkanie z Yvonne, pozostawiając ich dwoje na ponownym połączeniu, gdy wraca do domu, do Latrice i Anthony’ego.
Końcowe napisy filmu stwierdzają, że Dell i Philip pozostają bliskimi przyjaciółmi.

</doc>
<doc id="4910889" url="https://pl.wikipedia.org/wiki?curid=4910889" title="Korobie">
Korobie

Korobie (, "Korabje"; , "Korobje") – wieś na Białorusi, w obwodzie brzeskim, w rejonie stolińskim, w sielsowiecie Płotnica, nad Prypecią i przy Rezerwacie Krajobrazowym Środkowa Prypeć. 
W Korobiu funkcjonuje przeprawa promowa przez Prypeć. Leży ona jest na najkrótszej drodze łączącej Stolin z Łunińcem. W pobliżu wsi znajduje się stacja kolejowa Prypeć, położona na linii Równe – Baranowicze – Wilno.
Historia.
W dwudziestoleciu międzywojennym leżały w Polsce, w województwie poleskim, w powiecie stolińskim, w gminie Płotnica. Po II wojnie światowej w granicach Związku Radzieckiego. Od 1991 w niepodległej Białorusi.

</doc>
<doc id="4910893" url="https://pl.wikipedia.org/wiki?curid=4910893" title="Judyta turyngska">
Judyta turyngska



</doc>
<doc id="4910895" url="https://pl.wikipedia.org/wiki?curid=4910895" title="Wojniuny">
Wojniuny

Wojniuny (; ) – wieś na Białorusi, w obwodzie witebskim, w rejonie brasławskim, w sielsowiecie Widze.
Historia.
W czasach zaborów wieś leżała w granicach powiatu nowoaleksandrowskiego Imperium Rosyjskiego.
W latach 1921–1945 wieś leżała w Polsce, w województwie nowogródzkim (od 1926 w województwie wileńskim), w powiecie brasławskim, w gminie Widze.
Według Powszechnego Spisu Ludności z 1921 roku zamieszkiwało tu 106 osób, wszystkie były wyznania rzymskokatolickiego i zadeklarowały polską przynależność narodową. Było tu 21 budynków mieszkalnych. W 1931 w 30 domach zamieszkiwały 154 osoby.
Miejscowość należała do parafii rzymskokatolickiej w Widzach. Podlegała pod Sąd Grodzki w Turmoncie i Okręgowy w Wilnie; właściwy urząd pocztowy mieścił się w Widzach.

</doc>
<doc id="4910896" url="https://pl.wikipedia.org/wiki?curid=4910896" title="Judyta Turyńska">
Judyta Turyńska



</doc>
<doc id="4910903" url="https://pl.wikipedia.org/wiki?curid=4910903" title="Ludwik I Turyński">
Ludwik I Turyński



</doc>
<doc id="4910906" url="https://pl.wikipedia.org/wiki?curid=4910906" title="Brama Niebios">
Brama Niebios



</doc>
<doc id="4910907" url="https://pl.wikipedia.org/wiki?curid=4910907" title="Zygmunt Madaliński">
Zygmunt Madaliński

Zygmunt Madaliński herbu Laryssa (zm. przed 1690 rokiem) – pisarz wieluński w latach 1664-1685.
Był elektorem Michała Korybuta Wiśniowieckiego z ziemi wieluńskiej w 1669 roku.

</doc>
<doc id="4910912" url="https://pl.wikipedia.org/wiki?curid=4910912" title="Koroby">
Koroby



</doc>
<doc id="4910916" url="https://pl.wikipedia.org/wiki?curid=4910916" title="Pierre-Yves Dermagne">
Pierre-Yves Dermagne

Pierre-Yves Dermagne (ur. 30 grudnia 1980 w Namurze) – belgijski i waloński polityk, prawnik oraz samorządowiec, działacz Partii Socjalistycznej, od 2020 wicepremier i minister na szczeblu federalnym.
Życiorys.
Z wykształcenia prawnik, w 2003 ukończył studia na Université catholique de Louvain. Podjął następnie praktykę w zawodzie adwokata. Zaangażował się w działalność polityczną w ramach walońskiej Partii Socjalistycznej. Był doradcą deputowanego i zastępcą dyrektora gabinetów politycznych w administracjach rządowych. W 2006 wybrany na radnego prowincji prowincji Namur oraz miejscowości Rochefort. W 2012 został członkiem miejskiej egzekutywy, a w latach 2018–2019 pełnił funkcję burmistrza Rochefort.
W 2014 i 2019 uzyskiwał mandat posła do Parlamentu Walońskiego. W 2017 po raz pierwszy pełnił funkcję ministra do spraw mieszkalnictwa i władz lokalnych w rządzie Regionu Walońskiego. Powrócił na nią w 2019. W październiku 2020 w nowym rządzie federalnym, na czele którego stanął Alexander De Croo, objął urzędy wicepremiera oraz ministra gospodarki i pracy.

</doc>
<doc id="4910921" url="https://pl.wikipedia.org/wiki?curid=4910921" title="Liscianki">
Liscianki

Liscianki (; ) – wieś na Białorusi, w obwodzie brzeskim, w rejonie stolińskim, w sielsowiecie Horodno, przy Błocie Moroczno.

</doc>
<doc id="4910923" url="https://pl.wikipedia.org/wiki?curid=4910923" title="Aurélio Buta">
Aurélio Buta

Aurélio Gabriel Ulineia Buta w skrócie Aurélio Buta (ur. 10 lutego 1997) – portugalski piłkarz pochodzenia angolskiego grający na pozycji prawego obrońcy. Od 2017 jest zawodnikiem klubu Royal Antwerp FC.
Kariera piłkarska.
Swoją karierę piłkarską Buta rozpoczął w 2005 roku w klubie RD Águeda. W 2009 roku podjął treningi w SC Beira-Mar, a w 2011 roku w Benfice. W 2016 roku został zawodnikiem zespołu rezerw. Zadebiutował w nim 6 sierpnia 2016 w zremisowanym 1:1 domowym meczu z CD Cova Piedade.
Latem 2017 roku Buta został wypożyczony do belgijskiego klubu Royal Antwerp FC. Swój debiut w Royalu zaliczył 15 października 2017 w wygranym 3:0 domowym meczu z SV Zulte Waregem. W 2018 roku przeszedł do Royalu na stałe. 1 sierpnia 2020 zdobył z Royalem Puchar Belgii (wystąpił w wygranym 1:0 finale z Club Brugge).
Kariera reprezentacyjna.
Buta występował w młodzieżowych reprezentacjach Portugalii: U-16, U-17, U-18, U-19 i U-20.

</doc>
<doc id="4910927" url="https://pl.wikipedia.org/wiki?curid=4910927" title="Hāʾ">
Hāʾ

Hāʾ (ه) – dwudziesta piąta litera alfabetu arabskiego. Używana jest do oznaczenia dźwięku [], tj. spółgłoski szczelinowej krtaniowej bezdźwięcznej. Pochodzi od fenickiej litery he.
W języku polskim litera hāʾ jest transkrybowana za pomocą litery H.
W arabskim systemie liczbowym literze hāʾ odpowiada cyfra 5.

</doc>
<doc id="4910929" url="https://pl.wikipedia.org/wiki?curid=4910929" title="Żandarmeria Krajowa">
Żandarmeria Krajowa

Królewska Pruska Żandarmeria Krajowa (niem. "Königlich Preußische Landgendarmerie") – formacja wojskowej policji powołana do utrzymania porządku wewnętrznego, dyscypliny wojskowej oraz bezpieczeństwa publicznego, utworzona na wzór francuski edyktem króla pruskiego Fryderyka Wilhelma III 30 lipca 1812. Podczas wojny z Francją w 1870/71 i I wojny światowej przekształcona została w Żandarmerię Polową (niem. "Feldgendarmerie"). 19 listopada 1918 Żandarmeria utraciła status formacji wojskowej i została podporządkowana pruskiemu Ministerstwu Spraw Wewnętrznych.
Zadania.
Do zadań Żandarmerii należały m.in. utrzymywanie stałych posterunków policji, transport więźniów, udzielanie pomocy porządkowej władzom cywilnym, zapobieganie dezercjom, dostarczanie przesyłek urzędowych, służba patrolowa, prewencja, ściganie sprawców przestępstw, udzielanie pomocy w przypadku zagrożeń, reagowanie na naruszenia przepisów policyjnych.
Formacje.
W 1905 roku istniało 12 Brygad Żandarmerii:
Stan kadrowy.
W 1903 stan kadrowy Żandarmerii przedstawiał się następująco:

</doc>
<doc id="4910930" url="https://pl.wikipedia.org/wiki?curid=4910930" title="Ʋ̥">
Ʋ̥



</doc>
<doc id="4910932" url="https://pl.wikipedia.org/wiki?curid=4910932" title="Bedford CA">
Bedford CA

Bedford CA – samochód dostawczo-osobowy klasy średniej produkowany pod brytyjską marką Bedford w latach 1952 – 1969.
Historia i opis modelu.
Model CA pojawił się w ofercie Bedford jako duży pojazd samochód dostawczo-osobowy, oferowany w zależności od przeznaczenia jako przeszklony van lub kamper, a także zabudowany furgon lub pickup.
Bedford CA był produkowany nieprzerwanie przez 17 lat, jako pierwszy powojenny pojazd brytyjskiej marki o przeznaczeniu użytkowym. Zastąpił go model CF.
Sprzedaż.
Głównym rynkiem zbytu dla największego samochodu dostawczego w ofercie brytyjskiej firmy była rodzima Wielka Brytania, gdzie CA stanowiło konkurencję m.in. dla Forda Transita. Ponadto, Bedford CA był także wytwarzany z kierownicą po lewej stronie z myślą o imporcie do Kanady, gdzie oferowano go pod lokalną marką Envoy jako Envoy CA, stanowiąc uzupełnienie dla tamtejszej oferty samochodów osobowych konstrukcji Vauxhalla.

</doc>
<doc id="4910933" url="https://pl.wikipedia.org/wiki?curid=4910933" title="Envoy CA">
Envoy CA



</doc>
<doc id="4910935" url="https://pl.wikipedia.org/wiki?curid=4910935" title="Zaborze (Litwa)">
Zaborze (Litwa)

Zaborze – (lit. "Zaborija") – kolonia na Litwie, w okręgu uciańskim, w rejonie ignalińskim, starostwie Daugieliszki Nowe.
Historia.
W czasach zaborów w granicach Imperium Rosyjskiego.
W dwudziestoleciu międzywojennym zaścianek leżał w Polsce, w województwie nowogródzkim (od 1926 w województwie wileńskim), w powiecie brasławskim, w gminie Widze a następnie w gminie Rymszany.
Według Powszechnego Spisu Ludności z 1921 roku zamieszkiwało tu 12 osób, wszystkie były wyznania staroobrzędowego i zadeklarowały polską przynależność narodową. Były tu 3 budynki mieszkalne. W 1931 w 2 domach zamieszkiwało 16 osób.
Miejscowość należała do parafii rzymskokatolickiej w Rymszanach. Podlegała pod Sąd Grodzki w Turmoncie i Okręgowy w Wilnie; właściwy urząd pocztowy mieścił się w Rymszanach.

</doc>
<doc id="4910941" url="https://pl.wikipedia.org/wiki?curid=4910941" title="Rikujō Jieitai">
Rikujō Jieitai



</doc>
<doc id="4910943" url="https://pl.wikipedia.org/wiki?curid=4910943" title="Bujniczy (stacja kolejowa)">
Bujniczy (stacja kolejowa)

Bujniczy (; ) – stacja kolejowa w miejscowości Bujniczy i w pobliżu granic Mohylewa, w rejonie mohylewskim, w obwodzie mohylewskim, na Białorusi. Leży na linii Orsza - Mohylew - Żłobin.
Stacja istniała przed II wojną światową.

</doc>
<doc id="4910947" url="https://pl.wikipedia.org/wiki?curid=4910947" title="Żwirbiliszki">
Żwirbiliszki

Żwirbiliszki (; ) – wieś na Białorusi, w obwodzie witebskim, w rejonie brasławskim, w sielsowiecie Widze.
Dawniej Żwirbiliszki Dolne.
Historia.
W czasach zaborów wieś leżała w granicach powiatu nowoaleksandrowskiego Imperium Rosyjskiego.
W latach 1921–1945 wieś leżała w Polsce, w województwie nowogródzkim (od 1926 w województwie wileńskim), w powiecie brasławskim, w gminie Widze.
Według Powszechnego Spisu Ludności z 1921 roku zamieszkiwało tu 71 osób, wszystkie były wyznania rzymskokatolickiego i zadeklarowały polską przynależność narodową. Było tu 17 budynków mieszkalnych. W 1931 w 11 domach zamieszkiwały 63 osoby.
Miejscowość należała do parafii rzymskokatolickiej w Twereczu. Podlegała pod Sąd Grodzki w Turmoncie i Okręgowy w Wilnie; właściwy urząd pocztowy mieścił się w Widzach.

</doc>
<doc id="4910951" url="https://pl.wikipedia.org/wiki?curid=4910951" title="Żwirbiliszki Dolne">
Żwirbiliszki Dolne



</doc>
<doc id="4910958" url="https://pl.wikipedia.org/wiki?curid=4910958" title="Mlask nosowy podniebienny">
Mlask nosowy podniebienny

Mlask nosowy podniebienny – rodzaj dźwięku spółgłoskowego występujący w językach naturalnych. W międzynarodowej transkrypcji fonetycznej IPA oznaczany jest symbolem [ǂ̃] lub [ŋǂ].
Artykulacja.
W czasie artykulacji podstawowego wariantu []:

</doc>
<doc id="4910960" url="https://pl.wikipedia.org/wiki?curid=4910960" title="ǂ̃">
ǂ̃



</doc>
<doc id="4910963" url="https://pl.wikipedia.org/wiki?curid=4910963" title="Georges Gilkinet">
Georges Gilkinet

Georges Gilkinet (ur. 25 stycznia 1971 w Namurze) – belgijski i waloński polityk, działacz partii Ecolo, deputowany, od 2020 wicepremier i minister na szczeblu federalnym.
Życiorys.
Uzyskał licencjat z komunikacji społecznej, ukończył uczelnię IHECS. Był współpracownikiem redakcji sportowej stacji telewizyjnej Canal C, pracował też jako koordynator organizacji młodzieżowych.
Działacz ugrupowania Ecolo. W latach 2001–2004 był współpracownikiem wspólnotowego ministra Jeana-Marca Nolleta, później do 2007 pełnił funkcję doradcy frakcji poselskiej swojego ugrupowania. Został też przewodniczącym rady miejscowości Assesse. W 2007 po raz pierwszy uzyskał mandat posła do federalnej Izby Reprezentantów. W 2010, 2014 i 2019 z powodzeniem ubiegał się o reelekcję.
W październiku 2020 w nowym rządzie federalnym, na czele którego stanął Alexander De Croo, objął urzędy wicepremiera oraz ministra do spraw mobilności.
Kawaler Orderu Leopolda.

</doc>
<doc id="4910964" url="https://pl.wikipedia.org/wiki?curid=4910964" title="Samuel Mikołaj Giżycki">
Samuel Mikołaj Giżycki

Samuel Mikołaj Giżycki herbu Nałęcz – miecznik wieluński w latach 1668-1692, podwojewodzi wieluński.
Był elektorem Michała Korybuta Wiśniowieckiego z ziemi wieluńskiej w 1669 roku, podpisał jego "pacta conventa".

</doc>
<doc id="4910965" url="https://pl.wikipedia.org/wiki?curid=4910965" title="Superpuchar Hiszpanii w piłce siatkowej mężczyzn (2020)">
Superpuchar Hiszpanii w piłce siatkowej mężczyzn (2020)

Superpuchar Hiszpanii w piłce siatkowej mężczyzn 2020 – 23. edycja rozgrywek o Superpuchar Hiszpanii zorganizowana przez Królewski Hiszpański Związek Piłki Siatkowej, rozegrana 26 września 2020 roku w Pabellón Los Planos w Teruelu. W meczu o Superpuchar udział wzięły dwa kluby: oraz .
Po raz dziewiąty zdobywcą Superpucharu Hiszpanii został .
MVP spotkania wybrany został zawodnik - Jordi Ramón.

</doc>
<doc id="4910967" url="https://pl.wikipedia.org/wiki?curid=4910967" title="Najda (ognisko)">
Najda (ognisko)



</doc>
<doc id="4910974" url="https://pl.wikipedia.org/wiki?curid=4910974" title="Э̨">
Э̨

Э̨, э̨ – litera rozszerzonej cyrylicy, wykorzystywana dawniej w cyrylickim wariancie alfabetów litewskiego i polskiego. Powstała poprzez połączenie litery Е ze znakiem diakrytycznym ogonek.
Э̨ w cyrylicy polskiej.
Litera Э̨ została wymieniona w cyrylickim alfabecie polskim umieszczonym w książce „Элемэнтар̌ъ для дзеци вейскихъ” (Elementarz dla dzieci wiejskich), wydanej w 1865 r. Jest również wzmiankowana w wydanym rok później zbiorze reguł gramatycznych pt. „Грамматыка е̨зыка польскего” (Gramatyka języka polskiego).

</doc>
<doc id="4910985" url="https://pl.wikipedia.org/wiki?curid=4910985" title="Uwe Madeja">
Uwe Madeja

Uwe Madeja (ur. 6 lutego 1959) – niemiecki kajakarz, kanadyjkarz. Srebrny medalista olimpijski z Moskwy.
Reprezentował Niemiecką Republiką Demokratyczną. Zawody w 1980 były jego jedynymi igrzyskami olimpijskimi. Medal zdobył w kajakowej dwójce na dystansie 1000 metrów, w osadzie płynął również Olaf Heukrodt. Na mistrzostwach świata zdobył trzy medale w dwójce. W 1981 był drugi na 1000 metrów, w 1982 trzeci na tym dystansie, a w 1985 na 500 metrów.

</doc>
<doc id="4910989" url="https://pl.wikipedia.org/wiki?curid=4910989" title="The Rolling Stone Record Guide">
The Rolling Stone Record Guide



</doc>
<doc id="4910994" url="https://pl.wikipedia.org/wiki?curid=4910994" title="Rolling Stone Album Guide">
Rolling Stone Album Guide



</doc>
<doc id="4911001" url="https://pl.wikipedia.org/wiki?curid=4911001" title="Debata kuchenna">
Debata kuchenna

Debata kuchenna (, ) – dyskusja pomiędzy wiceprezydentem USA Richardem Nixonem a pierwszym sekretarzem ZSRR Nikitą Chruszczowem, która miała miejsce 24 lipca 1959 roku podczas otwarcia Amerykańskiej Wystawy Narodowej w parku Sokolniki w Moskwie.
Historia.
Pod koniec 1958 roku Związek Radziecki i Stany Zjednoczone zdecydowały się na zorganizowanie wystaw narodowych, które miały być przejawem zintensyfikowania współpracy w obszarze wymiany kulturowej pomiędzy oboma państwami. Miesiąc po uruchomieniu radzieckiej wystawy w Nowym Jorku, 24 lipca w Moskwie w Parku Sokolniki, otwarto wystawę poświęconą kulturze amerykańskiej. Jej gospodarzem był wiceprezydent Stanów Zjednoczonych Richard Nixon. Oprowadził on po ekspozycji pierwszego sekretarza ZSRR Nikitę Chruszczowa. Na wystawie znajdowało się wiele towarów konsumpcyjnych oraz artykułów AGD, dostarczonych przez ponad 450 amerykańskich firm.
W trakcie zwiedzania wystawy Chruszczow, znany ze swojego gwałtownego temperamentu, rozpoczął debatę. Przywódcy zatrzymali się przed makietą amerykańskiej kuchni, gdzie znajdowały się nowoczesne amerykańskie gadżety technologiczne. Pierwszy sekretarz oglądając wystawę stwierdził: "„Wszystkie te rzeczy mamy w naszych nowych mieszkaniach”" oraz "„Wy, Amerykanie myślicie, że my, Sowieci będziemy tym zaskoczeni. Wcale tak nie jest”". Wiceprezydent odpowiedział "„Nie uważamy, że zadziwiamy Sowietów. Chcemy jedynie pokazać nasze prawo wolnego wyboru. My nie chcemy, aby decyzje podejmowali za nas urzędnicy państwowi, którzy mówią, że wszystkie domy powinny być zbudowane w taki sam sposób”".
Gdy Nixon pokazywał nowe telewizory kolorowe, Chruszczow rozpoczął atak na tzw. "Rezolucję Narodów Zniewolonych", uchwaloną przez Kongres Stanów Zjednoczonych w sprawie narodów Europy Wschodniej na kilka dni przed wystawą. Po zaprotestowaniu przeciwko działaniom kongresu, wyśmiał nową technologię Stanów Zjednoczonych:
Nixon chcący uniknąć konfliktu i wstrzymać kontynuację dyskusji stwierdził, że "„ta rozmowa nauczy pewnych rzeczy nas i was. Przecież nie wiecie wszystkiego”". Chruszczow zripostował "„Jeśli ja nie wiem wszystkiego, wtedy wy nie wiecie nic na temat komunizmu – z wyjątkiem strachu przed nim”".
Nawiązując do filmu Dzisiejsze czasy Charliego Chaplina z 1936 roku Chruszczow sarkastycznie spytał "„Czy nie macie maszyny, która wkłada jedzenie do ust?”".
Pierwszy sekretarz ZSRR stwierdził, iż "„wszystko, co powiedział w ich debacie, powinno zostać przetłumaczone na angielski i wyemitowane w Stanach”". Nixon odpowiedział "„Z pewnością tak będzie, a wszystko, co ja powiem, ma zostać przetłumaczone na język rosyjski i transmitowane w całym Związku Radzieckim. To uczciwa wymiana”". Chruszczow energicznie uścisnął dłoń wiceprezydentowi.
Rozmówcy w towarzystwie dziennikarzy i fotoreporterów kontynuowali swoją debatę w kuchni. Wiceprezydent USA zwrócił uwagę, że radziecki przywódca systematycznie mu przerywa, oraz zasugerował, że ciągłe groźby Chruszczowa dotyczące pocisków nuklearnych mogą w efekcie doprowadzić do wybuchu wojny. Chruszczow odparł, że te słowa mogą mieć „bardzo złe konsekwencje”. Dodał również „chciałem pokoju ze wszystkimi innymi narodami, zwłaszcza z Ameryką”. Nixon dosyć nieśmiało stwierdził, że „nie był zbyt dobrym gospodarzem”.

</doc>
<doc id="4911003" url="https://pl.wikipedia.org/wiki?curid=4911003" title="Kościół San Francesco di Paola w Wenecji">
Kościół San Francesco di Paola w Wenecji

Kościół San Francesco di Paola (pl. kościół św. Franciszka z Paoli) – rzymskokatolicki kościół w Wenecji w dzielnicy (sestiere) Castello. Administracyjnie należy do Patriarchatu Wenecji. Jest kościołem parafialnym w parafii pod tym samym wezwaniem.
Historia.
Przez pewien czas na miejscu obecnego kościoła znajdowały się dwa budynki sakralne, oba poświęcone św. Bartłomiejowi Apostołowi. Pierwszy z nich został zbudowany w 840 roku pod wezwaniem św. Dymitra z Tesalonik. W 1070 roku został odnowiony i poświęcony świętemu Bartłomiejowi. W 1291 roku Bartolomeo Querini, biskup Castello, zbudował hospicjum dla osób starszych i chorych. W 1296 roku obok hospicjum zbudowano oratorium pod wezwaniem św. Bartłomieja. Około 1300 roku oddano do użytku pierwotny kościół pod wezwaniem św. Bartłomieja, prawdopodobnie odbudowując go od fundamentów w formach gotyckich. Od oratorium św. Bartłomieja oddzielały go budynki hospicjum. W 1342 roku papież Jan XXII przekazał ten kościół pod jurysdykcję patriarchy Grado. W 1584 roku cały kompleks został przekazany minimitom, który w tym właśnie roku przybyli do Wenecji. W 1588 roku zakonnicy postanowili całkowicie wyburzyć wszystkie budynki (kościół, oratorium i hospicjum) i w obecności doży Pasquale Cicogni położyli kamień węgielny pod budowę nowego kompleksu, pobłogosławiony przez patriarchę Wenecji Giovanniego Trevisana. Patronat na budową objęła rodzina Querini. Kościół ten, zachowany do dziś, został poświęcony 8 sierpnia 1619 roku otrzymując wezwanie założyciela minimitów, św. Franciszka z Paoli.
Na mocy dekretu napoleońskiego Królestwa Włoch z 5 czerwca 1805 roku (oraz kolejnych dekretów) zainicjowano w Wenecji proces kasat i przekształceń kościołów i klasztorów oraz zmian granic parafii. W 1806 roku klasztor został zlikwidowany, a jego zabudowania przeznaczono na koszary. Wspólnota zakonna została przeniesiona do San Francesco w Weronie. W 1885 roku budynki poklasztorne rozebrano, aby zrobić miejsce pod budowę szkoły. Sam kościół pozostawał otwarty dla potrzeb kultu. Zarządzał nim wikariusz. Do 1952 roku miał status kościoła filialnego. Wówczas został wyłączony spod jurysdykcji San Piero di Castello i podniesiony do rangi kościoła parafialnego. Opiekę nad nim sprawują salezjanie.
Architektura.
Kościół ma 39 m długości i 18 m szerokości. Dwukondygnacyjna fasada utrzymana jest w stylu klasycystycznym i zwieńczona trójkątnym tympanonem. Pośrodku znajduje się portal, flankowany dwoma oknami. W tympanonie portalu widnieje płonące słońce, zawierające motto minimitów, „Charitas”. Na prawej stronie fasady znajduje się namalowany zegar, wskazujący godzinę 9:30, która być może oznacza chwilę śmierci św. Franciszka z Paoli.
Wnętrze.
Jednonawowe wnętrze, choć przebudowane w XVIII wieku, zachowało na ogół swoje pierwotne cechy. Zachował się strop nawy. Na tylnej ścianie znajduje się barco (chór zakonny), z ramionami rozciągającymi się do połowy ścian bocznych. Po każdej stronie nawy znajdują się cztery płytkie kaplice, z których pierwsza od tyłu, znajduje się pod chórem zakonnym. We wnętrzu znajduje się 11 ołtarzy, z których jeden zajmuje baptysterium.
Malowidła na suficie zrealizował w 1585 roku uczeń Tycjana, Giovanni Contarini, na zamówienie przez Cesare Carafy. Panel centralny, przedstawiający "Zmartwychwstanie" otaczają sceny z Nowego Testamentu ("Narodzenie Pańskie", "Zwiastowanie", "Uzdrowienie opętanego", "Czterech ewangelistów", "Czterech Doktorów Kościoła"), sceny z życia św. Franciszka z Paoli ("Święty rozdający chleb ubogim", "Święty wyprowadzający wodę ze skały", "Święty przekraczający Cieśninę Mesyńską") oraz cztery herby i dwie historyczne sceny rodziny Carafa.
Dzieła sztuki.
Część prezbiterialna.
Sklepienie XVIII-wiecznego prezbiterium zdobi fresk "Św.. Franciszek z Paoli w chwale" pędzla Michele Schiavone. W czterech narożnikach widnieją wyobrażenia ewangelistów. Na ołtarzu głównym stoi tabernakulum z zielonego marmuru genueńskiego, poświęcone w Wigilię Bożego Narodzenia 1749 roku.Ołtarz flankują dwa marmurowe posągi, po lewej: "Św. Marek" dłuta Giovanniego Marii Morlaitera, a po prawej: "Św. Bartłomiej" A. Cattajapiery.
Ołtarz kaplicy z prawej strony wypełnia obraz "Zwiastowanie" pędzla Palmy młodszego z 1585 roku, natomiast ołtarz kaplicy z lewej strony – "Jezus w chwale ze świętymi Antonim Padewskim i Antonim Pustelnikiem".
Część nawowa.
Strona prawa.
Na ołtarzu w transepcie stoi polichromowany posąg Najświętszej Maryi Panny Różańcowej. Ściany wypelniają obrazy Francesca Zanchiego: "Św. Franciszek z Paoli wskrzeszający baranka" i "Ryby zwracające monety utracone przez dobroczyńcę" (po lewej) i oraz "Św. Franciszek z Paoli łamiący złotą monetę na dwoje" i "Szczęśliwa śmierć króla Francji Ludwika XI" (po prawej).
Marmurowe, XVI-wieczne ołtarze kolejnych kaplic wypełniają obrazy: "Św..Franciszek z Paoli", przypisywany Alvise del Friso, a będący kopią obrazu o tej samej tematyce w kościele San Trovaso, "Najświętsza Maryja Panna ze św. Janem Ewangelistą i darczyńcami" Palmy młodszego i "Matka Boża Bolesna". Na ołtarzu ostatniej, czwartej kaplicy stoi posąg "Św. Antoni Padewski", umieszczony w niszy ze złotej mozaiki.
Nad prawym ramieniem chóru umieszczone są obrazy przedstawiające sceny z życia św. Franciszka z Paoli.
Strona lewa.
W baptysterium znajduje się XVI-wieczna chrzcielnica, wykonana z czerwonego marmuru werońskiego. Na ścianie wisi obraz ołtarzowy "Męczeństwo św. Bartłomieja" pędzla Jacopa Marieschiego z 1764 roku, przeniesiony w to miejsce w 1953 roku z ołtarza głównego.
Marmurowe, XVI-wieczne ołtarze kolejnych kaplic wypełniają obrazy: "Św. Wincenty Ferreriusz", anonimowego autora, "Święci Anna, Oswald i Kajetan" oraz "Święte Katarzyna, Klara, Gertruda i Maryna", przypisywany Palmie młodszemu; na tym ostatnim ołtarzu stoi XIV wieczna, drewniana rzeźba "Mater Consolationis".
Organy zbudował w 1799 roku Gaetano Callido.
Nad lewym ramieniem chóru umieszczone są obrazy przedstawiające sceny z życia św..Franciszka z Paoli.

</doc>
<doc id="4911005" url="https://pl.wikipedia.org/wiki?curid=4911005" title="Vincent Van Peteghem">
Vincent Van Peteghem

Vincent Van Peteghem (ur. 28 października 1980 w Gandawie) – belgijski i flamandzki polityk, ekonomista, nauczyciel akademicki i samorządowiec, działacz partii Chrześcijańscy Demokraci i Flamandowie, deputowany, od 2020 wicepremier i minister finansów.
Życiorys.
Ukończył szkołę katolicką Don Boscocollege Zwijnaarde. W 2002 został absolwentem ekonomii na Uniwersytecie w Gandawie. Na tej samej uczelni uzyskał magisterium z zarządzania (2003) oraz doktorat z ekonomii (2011). Pracował na macierzystym uniwersytecie, w 2011 został wykładowcą w EDHEC Business School. Pełnił na tej uczelni funkcję dyrektora do spraw innowacji w edukacji (2014–2017).
Zaangażował się w działalność polityczną w ramach ugrupowania Chrześcijańscy Demokraci i Flamandowie. Kierował jego organizacją młodzieżową na poziomie prowincji. W 2013 zasiadł w radzie miejscowości De Pinte, a w 2019 został jej burmistrzem. W latach 2016–2019 sprawował mandat posła do Izby Reprezentantów (zastąpił w niej Pietera De Crema). W 2019 uzyskał mandat deputowanego do Parlamentu Flamandzkiego.
W październiku 2020 w nowym rządzie federalnym, na czele którego stanął Alexander De Croo, objął urzędy wicepremiera oraz ministra finansów.

</doc>
<doc id="4911008" url="https://pl.wikipedia.org/wiki?curid=4911008" title="Zło (ujednoznacznienie)">
Zło (ujednoznacznienie)



</doc>
<doc id="4911009" url="https://pl.wikipedia.org/wiki?curid=4911009" title="Karine Lalieux">
Karine Lalieux

Karine Lalieux (ur. 4 maja 1964 w Anderlechcie) – belgijska francuskojęzyczna polityk, kryminolog oraz samorządowiec, działaczka Partii Socjalistycznej, od 2020 minister na szczeblu federalnym.
Życiorys.
Absolwentka kryminologii na Université Libre de Bruxelles, na którym podjęła pracę jako wykładowczyni akademicka i badaczka.
Zaangażowała się w działalność polityczną w ramach francuskojęzycznej Partii Socjalistycznej. W 2000 objęła mandat deputowanej do Izby Reprezentantów. Wchodziła w skład niższej izby belgijskiego parlamentu również po wyborach w 2003, 2007, 2010 i 2014, zasiadając w niej do 2019. Zasiadła również w radzie miejskiej Brukseli. Od 2006 była członkinią władz wykonawczych belgijskiej stolicy. Następnie od 2018 do 2020 kierowała brukselskim OCMW (urzędem ds. pomocy społecznej).
W październiku 2020 w nowym rządzie federalnym, na czele którego stanął Alexander De Croo, objęła stanowisko ministra do spraw emerytur i integracji społecznej.
Oficer Orderu Leopolda.

</doc>
<doc id="4911012" url="https://pl.wikipedia.org/wiki?curid=4911012" title="Ulgowe przejazdy środkami publicznego transportu zbiorowego">
Ulgowe przejazdy środkami publicznego transportu zbiorowego

Ulgowe przejazdy środkami publicznego transportu zbiorowego – forma świadczenia społecznego, polegającego na udostępnieniu grupie ludzi spełniającej określone kryteria możliwości zakupu tańszych biletów na przejazdy transportem publicznym.
Polska.
W Polsce zasady przyznawania ulg przejazdowych wynikają z obowiązujących regulacji, w tym z przepisów ustawowych i rozporządzeń (ulgi ustawowe i samorządowe) oraz strategii handlowej przewoźników (ulgi komercyjne).
Rekompensata z tytułu świadczenia usług publicznych w formie sprzedaży biletów ulgowych jest przeważnie zwracana przewoźnikowi lub operatorowi przez podmiot ustanawiający daną ulgę przejazdową (np. rząd, samorząd), o ile ulga nie jest inicjatywą przewoźnika.
Ulgi ustawowe.
W Polsce istnieje szereg tzw. "ulg ustawowych" na przejazdy środkami transportu.
Wymiar ulgi jest podawany dla pasażera w formie procentowej. Przykładowo: ulga 51% dla studenta na przejazdy za biletami jednorazowymi i miesięcznymi pociągami osobowymi oznacza, że cena, którą musi zapłacić pasażer stanowi 49% ceny biletu bez ulgi, a 51% tej ceny przewoźnik otrzyma z budżetu w formie rekompensaty.
Zróżnicowanie ulg w zależności od środka transportu.
Istnieje zróżnicowanie wymiaru ulg dla tych samych grup uprawnionych w transporcie kolejowym i autobusowym.
Wymiar ulgi jest różny w zależności od kategorii pociągu (określony odrębnie dla pociągów osobowych, pospiesznych m.in. TLK, IC; i ekspresowych) lub rodzaju transportu drogowego (komunikacja miejska, zwykła, przyspieszona, pospieszna, ekspresowa).
Podstawy prawne.
Ustawą z dnia 20 czerwca 1992 r. "o uprawnieniach do bezpłatnych i ulgowych przejazdów środkami publicznego transportu zbiorowego" (), która obowiązuje od 1 stycznia 1993 r., zniesiono obowiązujące uprzednio uprawnienia do bezpłatnych i ulgowych przejazdów środkami publicznego transportu zbiorowego, przewidziane w dotychczasowych przepisach prawa oraz postanowieniach układów zbiorowych pracy. Nowy katalog ulg był z czasem modyfikowany.
"Ulgi ustawowe" obejmujące transport kolejowy i autobusowy, zarówno linie komercyjne, jak i publiczny transport zbiorowy (włącznie z komunikacją miejską, w której nie ma zastosowania ustawa o ulgach), wynikają również z innych polskich ustaw, np. prawa o szkolnictwie wyższym i nauce.
Obowiązek stosowania ulg ustawowych.
Każdy przewoźnik wykonujący w Polsce przewozy osób na liniach regularnych, zarówno na zasadach komercyjnych, jak w ramach przewozów o charakterze użyteczności publicznej jest zobowiązany honorować ulgi ustawowe, z wyjątkiem przypadków przewidzianych ustawą.
Uprawnienie do otrzymania dopłat nabywa przewoźnik, który oprócz zawarcia umowy posiada zezwolenie na wykonywanie przewozów regularnych osób w krajowym transporcie drogowym, wydane zgodnie z przepisami ustawy o transporcie drogowym i stosuje kasy rejestrujące posiadające pozytywną opinię ministra właściwego do spraw finansów publicznych, które umożliwiają określenie kwoty dopłat do przewozów w podziale na poszczególne kategorie ulg ustawowych.
Organizatorzy komunikacji miejskiej muszą honorować pewną liczbę ulg ustawowych bez prawa do uzyskiwania z tego tytułu rekompensaty z budżetu państwa, finansując ją pośrednio np. z rządowej subwencji ogólnej dla gmin lub przychodów własnych.
Finansowanie ulg ustawowych.
Dopłaty do ulgowych przejazdów w komunikacji autobusowej innej niż miejska pokrywane są z budżetu państwa, a ich warunki określone zostały w ustawie o ulgach z 1992 r. Środki przekazywane są w formie dotacji, przez wojewodów do marszałków województw.
W celu uzyskania rekompensaty przewoźnicy zawierają umowy z urzędami marszałkowskimi określające zasady przekazywania rekompensaty za honorowanie ulg ustawowych. Urzędy marszałkowskie jako organy obsługujące samorząd wojewódzki realizują obsługę finansowania ulg ustawowych (w tym: zawieranie umów, szacowanie łącznej wysokości dotacji na podstawie zapotrzebowań zgłoszonych przez przewoźników, dystrybucja środków) jako zadanie zlecone od terenowej administracji państwowej.
Kwotę rekompensaty (dopłaty) dla przewoźników drogowych stanowi różnica pomiędzy wartością sprzedaży biletów obliczoną według cen nieuwzględniających ustawowych ulg a wartością sprzedaży biletów w cenach uwzględniających te ulgi. Dla przewoźników kolejowych rekompensatę stanowi dotacja, którą oblicza się na podstawie wartości utraconych wpływów taryfowych z tytułu stosowania ulg przejazdowych przy zrealizowanej, udokumentowanej i zaewidencjonowanej sprzedaży, przy czym kwota dotacji możliwej do wyasygnowania na ten cel nie może przekroczyć
limitu wydatku określanego corocznie w ustawie budżetowej. Rozliczaniem i przekazywaniem dotacji dla przewoźników kolejowych zajmuje się ministerstwo odpowiedzialne za transport.
Do 31 grudnia 1998 r. przewoźnicy autobusowi otrzymywali z budżetu państwa dotacje przedmiotowe do pasażerskich przewozów autobusowych w krajowej komunikacji międzymiastowej zwykłej, z tytułu honorowania uprawnień osób do korzystania z bezpłatnych i ulgowych przejazdów określonych w ustawie o ulgach.
Z dniem 1 stycznia 1999 r. do ustawy o ulgach został dodany przepis art. 8a, w którym dokonano zmiany sposobu dotowania przewoźników poprzez wprowadzenie pojęcia „dopłat”. Jednocześnie ustawodawca w art. 16 ustawy z dnia 29 grudnia 1998 r. o zmianie niektórych ustaw w związku z wdrożeniem reformy ustrojowej państwa, przewoźnicy kolejowi wykonujący krajowe przewozy pasażerskie, otrzymali z tytułu obowiązujących ustawowych ulg dotację przedmiotową.
Wydatki z budżetu państwa na sfinansowanie przewoźnikom drogowym i kolejowym utraconych przychodów w związku z honorowaniem ustawowych uprawnień do ulgowych przejazdów co roku przekraczają kwotę 1 mld zł. W ustawie budżetowej na 2019 r. zaplanowano na ten cel łącznie prawie 1,2 mld zł.
Ulgi samorządowe.
Prawo do ustanawiania dodatkowych "ulg samorządowych" mają samorządy będące organizatorami publicznego transportu zbiorowego, w zakresie zarządzanej przez siebie linii komunikacyjnych.
Ulgi handlowe (komercyjne).
Przewoźnicy mają prawo stosować własne "ulgi handlowe" dla wybranych grup pasażerów, przyznane zgodnie z własną strategią handlową. Przykładem takich ulg są oferowane przez niektóre spółki np. dla seniorów, pracowników służby zdrowia. Należą do nich również ulgi przejazdowe przyznane osobom, które wykupiły (bądź wykupił im pracodawca) stosowne uprawnienia, np. osoby, które zakupiły kartę zniżkową kolei, pracownicy i emeryci przedsiębiorstw kolejowych (oraz ich małżonkowie), pracownicy firm, które wykupiły uprawnienia u przewoźnika itp.
Pozostałe kraje.
Systemy ulg przejazdowych funkcjonują w różnych krajach świata.

</doc>
<doc id="4911013" url="https://pl.wikipedia.org/wiki?curid=4911013" title="Life’s Been Good">
Life’s Been Good

Life’s Been Good – piosenka z 1978 roku napisana i nagrana przez amerykańskiego muzyka Joego Walsha. Tekst piosenki traktuje o dekadencji rockowej gwiazdy.
Po raz pierwszy została wydana na ścieżce dźwiękowej do filmu "FM" (1978). Oryginalna 8-minutowa wersja wydana została na jego albumie "But Seriously, Folks…" (1978). Skrócona, trwająca cztery i pół minuty, wersja została wydana na singlu, który dotarł do pozycji 12. na głównej amerykańskiej liście przebojów „Billboard” Hot 100. Utwór jest największym solowym przebojem w dyskografii Walsha.
Tekst.
W warstwie lirycznej utworu „Life’s Been Good” zawarta jest historia niszczycielskich i zarazem zgubnych ekscesów gwiazd rocka z lat 70. XX wieku. Autor ujął te wydarzenia w słowach: "I live in hotels" / "Tear out the walls "/ "I have accountants pay for it all" (tłum. żyję w hotelach / rozwalam ściany / mam księgowych płacących za to wszystko). Walsh zawarł też w tekście wątek o samochodzie Maserati 5000 GT z 1964 roku, którego był wówczas właścicielem: "My Maserati does one-eighty-five" / "I lost my license, now I don’t drive" (tłum. moje Maserati wyciąga 185 / straciłem prawo jazdy, teraz nie prowadzę).
W 1979 roku redakcja książki "The Rolling Stone Album Guide" nazwała tę piosenkę: „zbuntowaną” ("riotous") i „(prawdopodobnie) najważniejszym oświadczeniem bycia gwiazdą rocka, które ktokolwiek dał pod koniec lat 70.”.
Utwór w popkulturze.
Sampling.
W 2013 roku wydany został album Eminema "The Marshall Mathers LP 2", na którym znalazła się piosenka „So Far…”, która samplowała utwór „Life’s Been Good”.
Film.
W 2001 roku odbyła się premiera amerykańskiego filmu komediowego "Jay i Cichy Bob kontratakują" (reż. Kevin Smith), w którym (na początku) w tle pojawił się utwór „Life’s Been Good”. W amerykańskim filmie biograficznym "Jobs" z 2013 roku, opowiadającym historię współzałożyciela przedsiębiorstwa informatycznego Apple, Steve’a Jobsa, pojawiła się ta piosenka (choć utwór został użyty jako tło do akcji fabuły rozgrywającej się w 1976 roku).

</doc>
<doc id="4911017" url="https://pl.wikipedia.org/wiki?curid=4911017" title="Anatol Kojda">
Anatol Kojda



</doc>
<doc id="4911019" url="https://pl.wikipedia.org/wiki?curid=4911019" title="Dary (przystanek kolejowy)">
Dary (przystanek kolejowy)

Dary (; ) – przystanek kolejowy pomiędzy miejscowościami Szczeżar 1 a Padbielle, w rejonie mohylewskim, w obwodzie mohylewskim, na Białorusi. Leży na linii Osipowicze – Mohylew – Krzyczew.
Nazwa pochodzi od pobliskiej wsi Dary.

</doc>
<doc id="4911021" url="https://pl.wikipedia.org/wiki?curid=4911021" title="Gabriel Mbega Obiang">
Gabriel Mbega Obiang

Gabriel Mbega Obiang Lima (ur. 1975) – polityk z Gwinei Równikowej.
Syn prezydenta Obianga Nguemy Mbasogo i jego drugiej żony, pochodzącej z Wysp Tomasza i Książęcej Celestiny Limy. Studiował ekonomię na Uniwersytecie Alma Dallas w Teksasie. W sektorze naftowo-gazowym pracuje od 1997, jest członkiem rad nadzorczych rozmaitych państwowych spółek gwinejskich z tej branży (w tym Sonagas, Segesa oraz GEPetrol). Ma znaczący wpływ na kształtowanie polityki w zakresie wydobycia paliw kopalnych w Gwinei. Piastował rozmaite funkcje w ministerstwie górnictwa i surowców energetycznych (minister delegowany, wiceminister, sekretarz stanu), doradzał również prezydentowi Republiki w tej materii. 21 maja 2012 został mianowany ministrem górnictwa i paliw kopalnych. Stanowisko zachował podczas rekonstrukcji gabinetu w 2016, jak również w 2020.
Czasami opisywany jako "władca" przemysłu naftowego w Gwinei Równikowej, kontroluje proces przyznawania koncesji na wydobycie ropy. Ocenia się, że ma bezpośredni wpływ na eksploatację złóż rzędu około pół miliona baryłek dziennie. Znany z zamiłowania do luksusu i częstych podróży zagranicznych, uznawany jest za drugiego najbogatszego człowieka w kraju, zaraz po swoim ojcu. Pozostaje w napiętych stosunkach ze swoim starszym bratem przyrodnim, wiceprezydentem Teodorínem Nguemą Obiangiem, rywalizując z nim, czasem nawet publicznie, o władzę i wpływy. Kieruje jedną z organizacji młodzieżowych rządzącej Partii Demokratycznej (PDGE), zasiada we władzach regionalnych tego ugrupowania w stołecznym Malabo.
Jego teściem jest wojskowy, dyplomata i polityk Florencio Mayé Elá.

</doc>
<doc id="4911023" url="https://pl.wikipedia.org/wiki?curid=4911023" title="Labuništa">
Labuništa



</doc>
<doc id="4911030" url="https://pl.wikipedia.org/wiki?curid=4911030" title="Moja wojna, moja miłość">
Moja wojna, moja miłość

Moja wojna, moja miłość – polski film wojenny z 1975 roku w reż. Janusza Nasfetera.
Opis fabuły.
Wrzesień 1939 roku, początek wojny. Nastoletni Marek – syn oficera rezerwy, który wyrusza na front – przepojony ideami patriotyzmu, za wszelką cenę pragnie zostać bohaterem wojennym. Odrzucając propozycje bezpiecznego przychówku ze strony rodziny i wypełniając rozkaz płk. Umiastowskiego wraz z kolegą opuszcza Warszawę i wyrusza na wschód pragnąc jak najszybciej przyłączyć się do walczących oddziałów. Powolna wędrówka pomiędzy uciekającą ludnością cywilną i rozbitymi oddziałami wojska, bardzo szybko uświadamia mu czym naprawdę jest wojna. Jego kolega niedługo po wymarszu, opuszcza go, zniechęcony zaistniałą sytuacją, odmienną od tego czego oczekiwali młodzi patrioci. Marek kontynuuje swoją wędrówkę wraz z młodszą dziewczyną imieniem Elżbieta, napotkaną na posterunku wojskowej żandarmerii, która podobnie jak on zmierza, gdzieś na wschód w poszukiwaniu ojca. Kiedy wreszcie Marek dociera do upragnionego celu – twierdzy osowieckiej, gdzie trwa werbunek poborowych – okazuje się, że nie ma dla niego broni i armia go nie potrzebuje. Zagubiony i rozgoryczony, w wojennej zawierusze nieoczekiwanie uświadamia sobie, że odnajduje tytułową miłość – towarzyszkę niedoli Elżbietę. 
Obsada aktorska.
i inni. 
O filmie.
Film powstawał pod roboczym tytułem "Czas bohaterów". Jego scenariusz w dużym stopniu był oparty na osobistych wspomnieniach Nasfetera i napisanej kilka lat wcześniej noweli. Obraz zamykał długoletni cykl twórczości reżysera, określanej przez krytyków "dramatami o dzieciach". Recenzenci przyjęli film z uznaniem, pisząc o nim jako o "oryginalnym obrazie Września jakiego do tej pory w polskim kinie nie było, opowiedzianym nie z perspektywy ułana, ale przestraszonego cywila" i przyrównując go w zakresie poruszanej problematyki do "Pokolenia" Wajdy i filmu "Hiroszima, moja miłość" Resnaisa ("dorastanie psychiczne do roli w momencie próby ostatecznej, śmierci i unicestwienia"). Zaliczyli go do najważniejszych obrazów w twórczości Nasfetera.

</doc>
<doc id="4911032" url="https://pl.wikipedia.org/wiki?curid=4911032" title="Pishin">
Pishin



</doc>
<doc id="4911035" url="https://pl.wikipedia.org/wiki?curid=4911035" title="Brodziszów (gmina)">
Brodziszów (gmina)

Brodziszów (alt. Dziećmorowice) – dawna gmina wiejska istniejąca w latach 1945–1946 w woj. wrocławskim (dzisiejsze woj. dolnośląskie). Siedzibą władz gminy był Brodziszów (Dziećmorowice).
Gmina "Dziećmorowice" powstała po II wojnie światowej na terenie tzw. Ziem Odzyskanych (tzw. II okręg administracyjny – "Dolny Śląsk"). 28 czerwca 1946 gmina – jako jednostka administracyjna powiatu ząbkowickiego – weszła w skład nowo utworzonego woj. wrocławskiego.
Według stanu z 28 czerwca 1946 gmina liczyła 2697 mieszkańców. Gminę zniesiono krótko po tym, włączając ją do gminy Zwrócona.
Zobacz też: gromada Brodziszów

</doc>
<doc id="4911038" url="https://pl.wikipedia.org/wiki?curid=4911038" title="Rudnica (gmina)">
Rudnica (gmina)

Rudnica (alt. Rudzienice) – dawna gmina wiejska istniejąca w latach 1945–1946 w woj. wrocławskim (dzisiejsze woj. dolnośląskie). Siedzibą władz gminy była Rudnica (Rudzienice).
Gmina "Rudzienice" powstała po II wojnie światowej na terenie tzw. Ziem Odzyskanych (tzw. II okręg administracyjny – "Dolny Śląsk"). 28 czerwca 1946 gmina – jako jednostka administracyjna powiatu ząbkowickiego – weszła w skład nowo utworzonego woj. wrocławskiego.
Według stanu z 28 czerwca 1946 gmina liczyła 4280 mieszkańców. Gminę zniesiono krótko po tym, włączając ją do gminy Stoszowice.
Zobacz też: gromada Rudnica

</doc>
<doc id="4911040" url="https://pl.wikipedia.org/wiki?curid=4911040" title="Budzów (gmina w województwie wrocławskim)">
Budzów (gmina w województwie wrocławskim)

Budzów (alt. Rokitnice lub Rokitnica) – dawna gmina wiejska istniejąca w latach 1945–1946 w woj. wrocławskim (dzisiejsze woj. dolnośląskie). Siedzibą władz gminy był Budzów (Rokitnice).
Gmina "Rokitnice" powstała po II wojnie światowej na terenie tzw. Ziem Odzyskanych (tzw. II okręg administracyjny – "Dolny Śląsk"). 28 czerwca 1946 gmina – jako jednostka administracyjna powiatu ząbkowickiego – weszła w skład nowo utworzonego woj. wrocławskiego.
Według stanu z 28 czerwca 1946 gmina liczyła 5547 mieszkańców. Gminę zniesiono krótko po tym, włączając ją do gminy Stoszowice.
Zobacz też: gromada Budzów

</doc>
<doc id="4911041" url="https://pl.wikipedia.org/wiki?curid=4911041" title="Kalinowice Górne (gmina)">
Kalinowice Górne (gmina)

Kalinowice Górne (alt. Strankowa Górna) – dawna gmina wiejska istniejąca w latach 1945–1946 w woj. wrocławskim (dzisiejsze woj. dolnośląskie). Siedzibą władz gminy były Kalinowice Górne (Strankowa Górna).
Gmina "Strankowa Górna" powstała po II wojnie światowej na terenie tzw. Ziem Odzyskanych (tzw. II okręg administracyjny – "Dolny Śląsk"). 28 czerwca 1946 gmina – jako jednostka administracyjna powiatu ząbkowickiego – weszła w skład nowo utworzonego woj. wrocławskiego.
Według stanu z 28 czerwca 1946 gmina liczyła 2555 mieszkańców. Gminę zniesiono krótko po tym, włączając ją do gminy Nieszków.

</doc>
<doc id="4911042" url="https://pl.wikipedia.org/wiki?curid=4911042" title="Topola (gmina w województwie wrocławskim)">
Topola (gmina w województwie wrocławskim)

Topola (alt. Rychnów) – dawna gmina wiejska istniejąca w latach 1945–1946 w woj. wrocławskim (dzisiejsze woj. dolnośląskie). Siedzibą władz gminy była Topola (Rychnów).
Gmina "Rychnów" powstała po II wojnie światowej na terenie tzw. Ziem Odzyskanych (tzw. II okręg administracyjny – "Dolny Śląsk"). 28 czerwca 1946 gmina – jako jednostka administracyjna powiatu ząbkowickiego – weszła w skład nowo utworzonego woj. wrocławskiego.
Według stanu z 28 czerwca 1946 gmina liczyła 3962 mieszkańców. Gminę zniesiono krótko po tym, włączając ją do gminy Mąkolno.
Zobacz też: gromada Topola

</doc>
<doc id="4911043" url="https://pl.wikipedia.org/wiki?curid=4911043" title="Przyłęk (gmina w województwie wrocławskim)">
Przyłęk (gmina w województwie wrocławskim)

Przyłęk – dawna gmina wiejska istniejąca w latach 1945–1946 w woj. wrocławskim (dzisiejsze woj. dolnośląskie). Siedzibą władz gminy był Przyłęk.
Gmina Przyłęk powstała po II wojnie światowej na terenie tzw. Ziem Odzyskanych (tzw. II okręg administracyjny – "Dolny Śląsk"). 28 czerwca 1946 gmina – jako jednostka administracyjna powiatu ząbkowickiego – weszła w skład nowo utworzonego woj. wrocławskiego.
Według stanu z 28 czerwca 1946 gmina liczyła 3761 mieszkańców. Gminę zniesiono krótko po tym, włączając ją do nowo utworzonej gminy Bardo.
Zobacz też: gromada Przyłęk

</doc>
<doc id="4911044" url="https://pl.wikipedia.org/wiki?curid=4911044" title="Czerńczyce (gmina)">
Czerńczyce (gmina)

Czerńczyce (alt. Czerniowce) – dawna gmina wiejska istniejąca w latach 1945–1946 w woj. wrocławskim (dzisiejsze woj. dolnośląskie). Siedzibą władz gminy były Czerńczyce (Czerniowce).
Gmina "Czerniowce" powstała po II wojnie światowej na terenie tzw. Ziem Odzyskanych (tzw. II okręg administracyjny – "Dolny Śląsk"). 28 czerwca 1946 gmina – jako jednostka administracyjna powiatu ząbkowickiego – weszła w skład nowo utworzonego woj. wrocławskiego.
Według stanu z 28 czerwca 1946 gmina liczyła 4478 mieszkańców. Gminę zniesiono krótko po tym, włączając ją do gminy Henryków.
Zobacz też: gromada Czernczyce

</doc>
<doc id="4911046" url="https://pl.wikipedia.org/wiki?curid=4911046" title="Goleniów (gmina w województwie wrocławskim)">
Goleniów (gmina w województwie wrocławskim)

Goleniów (alt. Golanów lub Galonów) – dawna gmina wiejska istniejąca w latach 1945–1946 w woj. wrocławskim (dzisiejsze woj. dolnośląskie). Siedzibą władz gminy był Goleniów (Golanów), obecnie część Kamieńca Ząbkowickiego o nazwie "Goleniów Śląski."
Gmina "Golanów" powstała po II wojnie światowej na terenie tzw. Ziem Odzyskanych (tzw. II okręg administracyjny – "Dolny Śląsk"), obok krótkotrwałego miasta Kamieniec Ząbkowicki (1945–46). 28 czerwca 1946 gmina – jako jednostka administracyjna powiatu ząbkowickiego – weszła w skład nowo utworzonego woj. wrocławskiego.
Według stanu z 28 czerwca 1946 gmina liczyła 6216 mieszkańców. Gminę zniesiono krótko po tym, włączając ją do nowo utworzonej gminy Kamieniec Ząbkowicki, powstałej po zniesieniu miasta Kamieniec.

</doc>
<doc id="4911047" url="https://pl.wikipedia.org/wiki?curid=4911047" title="Gmina Golanów">
Gmina Golanów



</doc>
<doc id="4911048" url="https://pl.wikipedia.org/wiki?curid=4911048" title="Gmina Dziećmorowice">
Gmina Dziećmorowice



</doc>
<doc id="4911049" url="https://pl.wikipedia.org/wiki?curid=4911049" title="Gmina Rokitnice">
Gmina Rokitnice



</doc>
<doc id="4911050" url="https://pl.wikipedia.org/wiki?curid=4911050" title="Gmina Czerniowce">
Gmina Czerniowce



</doc>
<doc id="4911051" url="https://pl.wikipedia.org/wiki?curid=4911051" title="Gmina Strankowa Górna">
Gmina Strankowa Górna



</doc>
<doc id="4911052" url="https://pl.wikipedia.org/wiki?curid=4911052" title="Gmina Łubniów">
Gmina Łubniów



</doc>
<doc id="4911053" url="https://pl.wikipedia.org/wiki?curid=4911053" title="Gmina Manfredowice">
Gmina Manfredowice



</doc>
<doc id="4911054" url="https://pl.wikipedia.org/wiki?curid=4911054" title="Gmina Międzypole">
Gmina Międzypole



</doc>
<doc id="4911055" url="https://pl.wikipedia.org/wiki?curid=4911055" title="Gmina Rychnów">
Gmina Rychnów



</doc>
<doc id="4911056" url="https://pl.wikipedia.org/wiki?curid=4911056" title="Gmina Procany">
Gmina Procany



</doc>
<doc id="4911057" url="https://pl.wikipedia.org/wiki?curid=4911057" title="Międzynarodowy Dzień Powszechnego Dostępu do Informacji">
Międzynarodowy Dzień Powszechnego Dostępu do Informacji

Międzynarodowy Dzień Powszechnego Dostępu do Informacji – Międzynarodowy Dzień Powszechnego Dostępu do Informacji (The International Day for Universal Access to Information) obchodzony jest 28 września. 
Od 2002 roku dzień ten był obchodzony jako Dzień Prawa do Wiedzy (International Right to Know Day) przez aktywistów i organizacje proobywatelskie. W listopadzie 2015 UNESCO formalnie uznało ten dzień za święto, dzięki rezolucji zaproponowanej przez afrykańskie organizacje społeczeństwa obywatelskiego.
15 października 2019 roku 74. Zgromadzenie Ogólne ONZ ogłosiło 28 września Międzynarodowym Dniem Powszechnego Dostępu do Informacji.
W Polsce obchodzony po raz pierwszy w 2006 roku.
Prawo do informacji zapisano w art. 19 Powszechnej Deklaracji Praw Człowieka oraz art. 10 Europejskiej Konwencji Praw Człowieka. Dostęp do informacji jest zagwarantowany w art. 61 Konstytucji RP. Uzyskanie informacji pozwala obywatelom na lepsze sprawowanie kontroli społecznej, przyczynia się do budowy zaufania obywateli do państwa i praworządności. 

</doc>
