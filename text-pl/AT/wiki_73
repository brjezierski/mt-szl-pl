<doc id="4911058" url="https://pl.wikipedia.org/wiki?curid=4911058" title="Muzeum Lubelskie w Lublinie">
Muzeum Lubelskie w Lublinie



</doc>
<doc id="4911063" url="https://pl.wikipedia.org/wiki?curid=4911063" title="Gmina Zagłoby">
Gmina Zagłoby



</doc>
<doc id="4911064" url="https://pl.wikipedia.org/wiki?curid=4911064" title="Bielscy">
Bielscy



</doc>
<doc id="4911068" url="https://pl.wikipedia.org/wiki?curid=4911068" title="Zaułek Ossolińskich we Wrocławiu">
Zaułek Ossolińskich we Wrocławiu

Zaułek Ossolińskich – ulica położona we Wrocławiu na Starym Mieście. Obejmuje drogę gminną o długości 152 m oraz przejście przez teren Zakładu Narodowego im. Ossolińskich. Ulica przebiega między dwoma zabytkowymi zespołami zabudowy: dawnego klasztoru szpitalników, obecnie Ossolineum (częściowo przez jego teren), oraz dawnego klasztoru św. Klary, następnie Urszulanek.
Historia.
Na początku XIII w. rozpoczęto w tym rejonie budowę kościoła św. Jakuba ufundowanego przez Henryka Pobożnego. Jednocześnie powstał klasztor franciszkanów pw. św. Jakuba. Obok niego powstał dwór księżny Anny, żony Henryka Pobożnego. w 1252 r. został on przekazany klaryskom równocześnie fundując kościół św. Klary i św. Jadwigi – obecnie urszulanek. W XVII wieku w darowanych kuriach książęcych utworzono zakon szpitalików. W 1529 r. kościół i klasztor św. Jakuba obejmują remonstranci (norbertyni). Nad rzeką Odrą mającą swój bieg na północ od zabudowy klasztorów znajdowały się gospodarcze zaplecza. Droga na przedmurzu później przekształcona została w bulwar (Promenada Staromiejska), a następnie ulicę – współcześnie ulica Grodzka .
Historia ukształtowania się tego ciągu komunikacyjnego związana jest bezpośrednio z powstałymi tu i otaczającymi go zespołami zabudowy klasztornej. Po stronie wschodniej najpóźniej do 1260 r. założono Klasztor Klarysek. Pierwotna zabudowa drewniana klasztoru przetrwała do momentu budowy murowanego zespołu dwóch jednopiętrowych budynków w latach 1696–1701. Zostały one zastąpione nową zabudową znacznie okazalszą zbudowaną według projektu J.G. Knolla. Przejęcie przez urszulanki kompleksu klasztornego nastąpiło w 1819 r. (1810 r.; 1810 r. sekularyzacja). Zakon prowadził tu gimnazjum. W kolejnych latach następowały zmiany z zabudowie, m.in. w 1842 r. rozbudowa, 1847 r. nadbudowa, 1858 r. budowa kaplicy ś.w. Krzyża, w kolejnych latach przebudowy. Po pożarze z 1907 r. klasztor obudowano, a w 1928 r. rozbudowo. W trakcie oblężenia Wrocławia z 1945 r. w wyniku działań wojennych zabudowa uległa uszkodzeniu i w latach powojennych sukcesywnie wykonywano kolejne roboty budowlane. Od strony północnej oparty jest o gotycki mur miejski. W 2006 r. był to największy w mieście kompleks nowożytnych zbudowań klasztornych. Po wojnie zakon Urszulanek Unii Rzymskiej prowadził i nadal prowadzi tu także szkołę, obecnie jest to Liceum Ogólnokształcące Sióstr Urszulanek Unii Rzymskiej we Wrocławiu.
Natomiast po stronie wschodniej istniała zabudowa klasztoru Krzyżowców z Czerwoną Gwiazdą. Pierwotny układ zabudowy nie jest dokładnie znany. W 1690 r. rozpoczęto budowę, kontynuowaną w kolejnych latach, z inicjatywy mistrza J. Neboraka, a według projektu francuskiego architekta Jean Baptiste Matheya (Mathieu) nowych obiektów. Budowy w kolejnych latach uwzględniały zmiany wprowadzane przez różnych projektantów . W 1810 r. nastąpiła sekularyzacja obiektu i urządzono tu Gimnazjum św. Macieja. W latach 20. XX wieku prowadzono przebudowę obiektu. Po zniszczeniach powstałych w wyniku działań wojennych prowadzonych podczas oblężenia Wrocławia z 1945 r. odbudowę przeprowadzono w latach 1946–1947. Tu umieszczono zbiory Zakładu Narodowego im. Ossolińskich.
Nazwa.
W swojej historii ulica nosi od 1999 r. nazwę Zaułek Ossolińskich. Nazwa ulicy została nadana mocą uchwały podjętej przez Radę Miejską Wrocławia nr VIII/297/99 z 23.04.1999 r. Nawiązuje ona do patronów Zakładu Naukowego im. Ossolińskich, który ma tutaj swoją siedzibę.
Układ drogowy.
Do ulicy Zaułek Ossolińskich przypisana jest droga gminna o długości (numer drogi 105085D, numer ewidencyjny drogi G1050850264011), oraz przejście przez teren oraz pod budynkiem Zakładu Narodowego im. Ossolińskich do ulicy Grodzkiej. Droga gminna położona jest na działce ewidencyjnej o powierzchni 471 m2. 
Ulica łączy się z następującą ulicą i placem:
Ponadto istnieje połączenie piesze z ulicą Szewską i placem Uniwersyteckim przez ogrody Ossolineum – Dziedziniec zewnętrzny przy Ossolineum.
Zabudowa i zagospodarowanie.
Zachodnia strona ulicy obejmuje zabytkowy kompleks Zespołu klasztoru Szpitalników z Czerwona Gwiazdą, obecnie część Zakład Narodowy im. Ossolińskich, w tym budynek klasztorny, dalej ogród i na końcu Klasztor Szpitalników z Czerwoną Gwiazdą, następnie Gimnazjum św. Macieja. Po stronie wschodniej początkowy odcinek ulicy przylega do placu, za którym znajduje się zabytkowa zabudowa zespołu Kościoła i klasztoru Klarysek pod wezwaniem św. Klary, od 1810 r. kościoła i klasztoru Urszulanek pod wezwaniem św. Klary i św. Jadwigi, przy czym do Zaułku Ossolińskich przylegają następujące budynki i budowle: budynek mieszkalno-pomocniczy, klasztor, i współczesny budynek z wkomponowanym (fragment elewacji), zachowanym i podlegającym ochronie zabytkowym fragmentem muru obronnego.
Ulica przebiega przez rejon statystyczny nr 933140. Dane o stopniu zaludnienia pochodzą z 31.12.2019 r. Gęstość zaludnienia wynosi 2148 lud./km2, przy 192 osobach zameldowanych w tym rejonie.
Ochrona i zabytki.
Obszar, na którym położony jest Zaułek Ossolińskich, podlega ochronie w ramach zespołu urbanistycznego Starego Miasta z XIII–XIX wieku, wpisanego do rejestru zabytków pod nr. rej.: 196 z 15.02.1962 oraz A/1580/212 z 12.05.1967 r. Inną formą ochrony tych obszarów jest ustanowienie historycznego centrum miasta, w nieco szerszym obszarowo zakresie niż wyżej wskazany zespół urbanistyczny, jako pomnik historii. Samo miasto włączyło ten obszar jako cenny i wymagający ochrony do Parku Kulturowego "Stare Miasto", który zakłada ochronę krajobrazu kulturowego oraz uporządkowanie, zachowanie i właściwe kształtowanie krajobrazu kulturowego oraz historycznego charakteru najstarszej części miasta.
Baza TERYT.
Dane Głównego Urzędu Statystycznego z bazy TERYT, spis ulic (ULIC):

</doc>
<doc id="4911069" url="https://pl.wikipedia.org/wiki?curid=4911069" title="Osiedla oraz ulice i place (Kostrzyn nad Odrą)">
Osiedla oraz ulice i place (Kostrzyn nad Odrą)



</doc>
<doc id="4911073" url="https://pl.wikipedia.org/wiki?curid=4911073" title="Zygmunt Wierusz Bielski">
Zygmunt Wierusz Bielski

Zygmunt Wierusz Bielski herbu Wieruszowa – wojski wieluński w latach 1676-1678, komornik graniczny wieluński i podstarości wieluński w 1669 roku, sędzia grodzki wieluński.
Poseł na sejm konwokacyjny 1668 roku z ziemi wieluńskiej. Był członkiem konfederacji generalnej zawiązanej 5 listopada 1668 roku na tym sejmie. Był elektorem Michała Korybuta Wiśniowieckiego z ziemi wieluńskiej w 1669 roku.

</doc>
<doc id="4911076" url="https://pl.wikipedia.org/wiki?curid=4911076" title="Liga Mistrzów UEFA (2021/2022)">
Liga Mistrzów UEFA (2021/2022)

Liga Mistrzów UEFA 2021/2022 – 30. sezon Ligi Mistrzów UEFA (67. turniej ogólnie, wliczając Puchar Europy Mistrzów Klubowych).
Finał odbył się na Stade de France w Saint-Denis, na przedmieściach Paryża 28 maja 2022 roku. Pierwotnie finał miał się odbyć na Alianz Arenie w Monachium, ale przez sytuację spowodowaną pandemią COVID-19 UEFA zadecydowała, że finały Ligi Mistrzów i Ligi Europy zostaną przesunięte na następny rok. Tym samym finał miał odbyć się na Stadionie Krestowskim w Sankt Petesburgu. 25 lutego 2022 roku, z powodu inwazji Rosji na Ukrainę UEFA podjęła decyzję o przeniesieniu finału z Petersburga do Paryża. Zwycięzcą edycji po raz czternasty w historii został Real Madryt, który pokonał w finale 1:0 Liverpool F.C. 
Zwycięzca Ligi Mistrzów UEFA 2021/2022 automatycznie zakwalifikował się do fazy grupowej Ligi Mistrzów UEFA 2022/2023, a także zdobył prawo do gry ze zwycięzcą Ligi Europy UEFA 2021/2022 w Superpucharze Europy UEFA 2022, a także zagra w Klubowych Mistrzostwach Świata.
Rozgrywki składały się z 3 części:
Format rozgrywek i podział miejsc.
Miejsca dla federacji zostaną rozdzielane poprzez współczynnik ligowy UEFA z sezonu 2019/2020. W edycji 2020/2021 Ligi Mistrzów może wziąć udział 81 zespołów z 54 federacji piłkarskich zrzeszonych w UEFA (poza Liechtensteinem, gdzie nie były przeprowadzane krajowe rozgrywki ligowe – drużyny piłkarskie z tego kraju należą do szwajcarskiego systemu ligowego).
Prawo udziału w rozgrywkach można było uzyskać poprzez:
Szczegółowy podział miejsc.
Poniższa tablica pokazuje listę szczegółowego podziału miejsc.
Uczestnicy.
Wykaz rundy dla zespołów z danego miejsca w danej lidze.
Oznaczenia:
Terminarz.
Poniżej przedstawiono terminarz rozgrywek (wszystkie losowania, z wyjątkiem losowania fazy grupowej, odbędą się w siedzibie UEFA w Nyonie).
Faza kwalifikacyjna.
Runda wstępna.
Do startu w Rundzie wstępnej zostały uprawnione 4 drużyny. Runda została podzielona na półfinały i finał. W tej rundzie zespoły grały tylko jeden mecz. Drużyny, które przegrały w tej rundzie, otrzymały prawo gry w II rundzie kwalifikacyjnej Ligi Konferencji Europy UEFA.
!colspan=3|Półfinały rundy
!colspan=3|Finał rundy
I runda kwalifikacyjna.
Do startu w I rundzie kwalifikacyjnej zostały uprawnione 32 drużyny (1 z poprzedniej rundy), z czego 16 zostało rozstawionych. Drużyny, które przegrały w tej rundzie, otrzymały prawo gry w II rundzie kwalifikacyjnej Ligi Konferencji Europy UEFA.
II runda kwalifikacyjna.
Od tej rundy turniej kwalifikacyjny został podzielony na 2 części – dla mistrzów i niemistrzów poszczególnych federacji:
Drużyny, które przegrają w tej rundzie, otrzymały prawo gry w III rundzie kwalifikacyjnej Ligi Europy UEFA.
!colspan=6|Ścieżka mistrzowska
!colspan=6|Ścieżka ligowa
III runda kwalifikacyjna.
W tej rundzie kwalifikacji utrzymany został podział na 2 ścieżki – mistrzowską i ligową:
Drużyny, które przegrają w tej rundzie, w ścieżce mistrzowskiej otrzymają prawo gry w rundzie play-off, natomiast w ścieżce ligowej w fazie grupowej Ligi Europy UEFA.
!colspan=6|Ścieżka mistrzowska
!colspan=6|Ścieżka ligowa
Runda play-off.
W tej rundzie kwalifikacji utrzymany zostanie podział na 2 ścieżki – mistrzowską i ligową:
Drużyny, które przegrały w tej rundzie, otrzymają prawo gry w fazie grupowej Ligi Europy UEFA.
!colspan=6|Ścieżka mistrzowska
!colspan=6|Ścieżka ligowa
Faza grupowa.
Losowanie odbyło się 26 sierpnia 2021 roku. Do startu w fazie grupowej uprawnione będą 32 drużyny (w tym 6 zwycięzców rundy play-off oraz zwycięzca Ligi Europy z poprzedniego sezonu). W trakcie losowania zespoły zostaną rozdzielone na 4 koszyki, według współczynnika UEFA, a następnie rozlosowane i podzielone na 8 grup po 4 drużyny każda. Do jednej grupy nie będą mogły trafić drużyny z tego samego koszyka i federacji oraz decyzją UEFA drużyny z Rosji i Ukrainy. Wszystkie zespoły zagrają ze sobą dwukrotnie – po 2 najlepsze z każdej grupy awansują do fazy pucharowej, drużyny z 3. miejsc otrzymają prawo gry w play-offach Ligi Europy UEFA.
Zasady ustalania kolejności w tabeli:
Faza pucharowa.
Do startu w fazie pucharowej uprawnionych jest 16 drużyn:
Do dalszych etapów turnieju przechodzą zwycięzcy poszczególnych dwumeczów.
Zakwalifikowane drużyny.
Zwycięzcy poszczególnych grup w fazy grupowej Ligi Mistrzów zostali rozlosowani przeciwko zespołom, które zajęły 2. miejsca w fazie grupowej Ligi Mistrzów. Drużyny z tych samych federacji oraz grup nie mogły zostać zestawione w jednej parze (dotyczy jedynie 1/8 finału).
1/8 finału.
Losowanie par tej rundy odbyło się 13 grudnia 2021 roku. Pierwsze mecze zostały rozegrane 15 i 16 lutego oraz 22 i 23 lutego 2022, a rewanże 8 i 9 marca oraz 15 i 16 marca 2022.
Ćwierćfinały.
Od tej rundy drużyny rywalizujące ze sobą w parach losowane są niezależnie od kraju z którego pochodzą, a także grupy w której występowały. Losowanie par tej rundy odbyło się 18 marca 2022 roku. Pierwsze mecze zostały rozegrane 5 i 6 kwietnia 2022, a rewanże 12 i 13 kwietnia 2022.
Półfinały.
Losowanie par tej rundy odbyło się 18 marca 2022 roku. Pierwsze mecze zostały rozegrane 26 i 27 kwietnia 2022, a rewanże 3 i 4 maja 2022.
Finał.
ZDOBYWCA LIGI MISTRZÓW 2021/2022
REAL MADRYT CZTERNASTY TYTUŁ 
Klasyfikacja strzelców.
"Nie wliczono bramek z kwalifikacji i play-off".
Źródło:

</doc>
<doc id="4911078" url="https://pl.wikipedia.org/wiki?curid=4911078" title="Medesicaste">
Medesicaste

Medesicaste – rodzaj widłonogów z rodziny Chondracanthidae. Nazwa naukowa tego rodzaju skorupiaków została opublikowana w 1863 roku przez duńskiego badacza fauny morskiej Henrika Nikolaia Krøyera.

</doc>
<doc id="4911080" url="https://pl.wikipedia.org/wiki?curid=4911080" title="Microsoft Macro Assembler">
Microsoft Macro Assembler

Microsoft Macro Assembler (MASM) to asembler x86, który używa składni Intela dla MS-DOS i Microsoft Windows. Począwszy od MASM 8.0, istnieją dwie wersje asemblera: jedna dla 16-bitowych i 32-bitowych źródeł zestawu, a druga (ML64) tylko dla źródeł 64-bitowych.
MASM jest nadal wspierany przez Microsoft, ale od wersji 6.12 nie był sprzedawany jako oddzielny produkt. Zamiast tego jest dostarczany z różnymi zestawami deweloperskimi i kompilatorami C. Najnowsze wersje MASM są dołączone do programu Microsoft Visual Studio.
Historia.
Najwcześniejsze wersje MASM pochodzą z 1981 roku. Były sprzedawane na rynku pod nazwą „Microsoft Macro Assembler”, dostępny był dla wszystkich maszyn x86 lub jako wersja OEM specjalnie dla komputerów IBM PC. W wersji 4.0 wydanie IBM zostało wycofane. Do wersji 3.0 MASM był również dołączany do mniejszego pomocniczego asemblera, ASM.EXE. Było to przeznaczone dla komputerów PC z tylko 64k pamięci i brakowało w nim niektórych funkcji pełnego MASM, takich jak możliwość używania makr kodu.
Wersje MS-DOS do 4.x zawierały narzędzie Microsoft LINK, które zostało zaprojektowane do konwersji pośrednich plików OBJ generowanych przez MASM i inne kompilatory. Jednak narzędzie zostało usunięte ze względu na to że niektórzy użytkownicy którzy nie programowali byli zmuszani do posiadania narzędzi na komputerze co zmniejszało pojemność na dane.
Wersja 4.0 dodała obsługę 286 instrukcji, a także skrócone mnemoniki dla deskryptorów segmentów (.code.data itp.). Wersja 5.0 obsługuje 386 instrukcji, ale nadal może generować tylko pliki wykonywalne w trybie rzeczywistym.
W wersji 5.0 MASM był dostępny tylko jako aplikacja MS-DOS. Wersje 5.1 i 6.0 były dostępne zarówno jako aplikacje MS-DOS, jak i OS/2.
Wersja 6.0, wydana w 1992 roku, dodała między innymi przekazywanie parametrów za pomocą codice_1 i kilka innych konstrukcji podobnych do wysokiego poziomu, oprócz już istniejących rekordów podobnych do wysokiego poziomu. Do końca roku wersja 6.1A zaktualizowała zarządzanie pamięcią, aby była kompatybilna z kodem tworzonym przez Visual C++. W 1993 roku dodano pełne wsparcie dla 32-bitowych aplikacji w trybie chronionym oraz zestaw instrukcji Intela Pentium. W tym czasie plik binarny MASM był wysyłany jako plik binarny z rozszerzeniem DOS.
Wersje od 6.12 do 6.14 zostały zaimplementowane jako poprawki do wersji 6.11. Te poprawki zmieniły typ formatu binarnego na natywny PE. Wersja 6.11 to ostatnia wersja MASM która będzie działać w systemie MS-DOS.
Pod koniec 1997 roku MASM w pełni obsługiwał system Windows 95 i zawierał pewne instrukcje specyficzne dla AMD.
W 1999 roku Intel wypuścił makra dla instrukcji SIMD i MMX, które wkrótce potem były natywnie obsługiwane przez MASM. Wraz z wydaniem 6.15 w 2000 r. Microsoft zaprzestał obsługi MASM jako oddzielnego produktu, zamiast tego włączał go do zestawu narzędzi Visual Studio. Chociaż nadal był zgodny z systemem Windows 98, obecne wersje programu Visual Studio nie były. Obsługa procesorów 64-bitowych została dodana dopiero po wydaniu programu Visual Studio 2005 z MASM 8.0.
Po 25 czerwca 2015 r. Istnieją co najmniej trzy różne MASM o numerze wersji 14.00.23026. W programie Microsoft Visual Studio 2015 Enterprise Edition jest jeden plik „amd64_x86” ml i dwa ml64, „x86_amd64” i „amd64”. Działają na różnych platformach przeznaczonych dla różnych platform:
Pozostałe asemblery kompatybilne z MASM.
Wiele więcej asemblerów potrafi przetworzyć kod napisany dla MASM, z wyjątkiem większości złożonych makr.
Wsparcie dla łączenia wielu języków.
Dokumentacja z roku 1987 w wersji 5.1 wprowadziła wsparcie dla języków wysokiego poziomu typu Microsoft BASIC, C, FORTRAN, Pascal.
Licencjonowanie.
Używanie MASM do rozwoju systemu operacyjnego nie jest zabronione w umowie licencyjnej, chociaż czasami możesz to usłyszeć. Dzieje się tak, ponieważ ludzie często mylą licencje MASM i MASM32, są to dwa niepowiązane ze sobą projekty.

</doc>
<doc id="4911084" url="https://pl.wikipedia.org/wiki?curid=4911084" title="Order Świętego Andrzeja Apostoła Pierwszego Powołanego">
Order Świętego Andrzeja Apostoła Pierwszego Powołanego



</doc>
<doc id="4911086" url="https://pl.wikipedia.org/wiki?curid=4911086" title="Medesicaste triglarum">
Medesicaste triglarum

Medesicaste triglarum – gatunek widłonogów z rodziny Chondracanthidae. Nazwa naukowa tego gatunku skorupiaków została opublikowana w 1863 roku przez duńskiego badacza fauny morskiej Henrika Nikolaia Krøyera.

</doc>
<doc id="4911087" url="https://pl.wikipedia.org/wiki?curid=4911087" title="Order Świętego Andrzeja (Federacja Rosyjska)">
Order Świętego Andrzeja (Federacja Rosyjska)

Order Świętego Andrzeja – od roku 1998 jest najwyższym odznaczeniem Federacji Rosyjskiej, nie posiadają jednak sukcesji od historycznego rosyjskiego orderu o tej samej nazwie, choć dekret ustanawiający mówi o wskrzeszaniu orderu.
Historia.
Dekretem z dnia 1 lipca 1998 prezydent Borys Jelcyn ustanowił ponownie order pod nazwą "Order św. Apostoła Andrzeja Pierwszego Powołania" jako najwyższe odznaczenie państwowe, nawiązując do historycznego wzoru (w ten sposób istnieją obecnie trzy ordery św. Andrzeja: obecnie omawiany order państwowy, order domowy dynastii Romanowów, a także najwyższy order nadawany przez Cerkiew Prawosławną w Rosji).
Wygląd.
Insygnia obecnego orderu Federacji Rosyjskiej różnią się od carskich m.in. kolorem, jak i kształtem orła (jest złoty, nieemaliowany, nawiązujący do wzoru obecnego herbu państwowego Rosji).
Odznaczeni.
M.in.:

</doc>
<doc id="4911088" url="https://pl.wikipedia.org/wiki?curid=4911088" title="Linia kolejowa nr 756">
Linia kolejowa nr 756

Linia kolejowa nr 756 – pierwszorzędna, głównie dwutorowa, zelektryfikowana linia kolejowa znaczenia państwowego (na odcinku -0,086 – 2,997), łącząca posterunek odgałęźny Stadion z rejonem WP2 stacji technicznej Wrocław Popowice.
Linia na odcinku -0,086 – 2,997 została zaklasyfikowana do kompleksowej i bazowej towarowej sieci transportowej TEN-T.

</doc>
<doc id="4911091" url="https://pl.wikipedia.org/wiki?curid=4911091" title="Narodowy Uniwersytet Medyczny imienia I. Ja. Horbaczewskiego w Tarnopolu">
Narodowy Uniwersytet Medyczny imienia I. Ja. Horbaczewskiego w Tarnopolu



</doc>
<doc id="4911093" url="https://pl.wikipedia.org/wiki?curid=4911093" title="Darwine">
Darwine

Darwine był portem bibliotek Wine na Darwin i Mac OS X (projekt Wine dostarcza kod źródłowy dla OS X, ale nie wydania binarne). Projekt Darwine miał na celu przeniesienie i rozwój Wine, a także innych narzędzi pomocniczych, które pozwoliłyby użytkownikom Darwina i Mac OS X uruchamiać aplikacje Windows i zapewnić zgodność z Win32 API na poziomie kodu źródłowego aplikacji.
Darwine to bezpłatna aplikacja typu open source, której celem jest umożliwienie aplikacjom zaprojektowanym dla systemu Microsoft Windows uruchamiania w systemach operacyjnych Mac OS X. Darwine został opracowany z Wine, który wykonywał te funkcje w innych systemach operacyjnych Unix i Linux. Darwine dostarczył również bibliotekę oprogramowania, znaną jako Winelib, na podstawie której programiści mogą kompilować aplikacje Windows, aby pomóc w przeniesieniu ich do systemów uniksowych.
Historia.
W 2002 roku część zespołu OpenDarwin stworzyła Darwine do obsługi kompilacji źródła Win32 do plików binarnych Mach-O/PowerPC dla komputerów Macintosh. Grupie udało się przenieść Wine z formatu ELF na Mach-0/Mach-O/PowerPC. Następnie programiści pracowali nad integracją emulatora procesora QEMU z wersją Wine kompatybilną z Mac OS, aby uruchomić pliki EXE Win32 na Mac OS X dla PowerPC.
Uwagę zespołu zmieniła sytuacja przejścia Maca na procesory Intel. Darwine zastosował swoje poprawki błędów do Wine dla oddzielnej wersji wydanej pod nazwą Darwine x86 Macintosh. Komputery Macintosh z architekturą x86 mogą uruchamiać programy Windows natywnie, co daje prędkości porównywalne z programami alternatywnymi dla komputerów Mac. Projekt Darwine wstrzymał aktywny rozwój wersji Darwine na PowerPC pod koniec 2006 roku, ale został później przywrócony. Wersja 1.0 została wydana 17 czerwca 2008r.
Po wielu przemyśleniach podjęto decyzje aby przenieść wersje poprawkowe z architektury x86 do głównej wersji Wine. 29 maja 2009 r. Kronenberg.org oświadczył, że „Jak niektórzy mogli przeczytać na Wine-Devel, Darwine jest martwy na zawsze. Port Wine, znany wcześniej jako Darwine, jest teraz Wine”.
Przebudowane wydania.
Projekt Wine dostarcza kod źródłowy dla wersji x86 OS X, ale nie dla wersji binarnych. Projekt Darwine miał kilku programistów wydających wstępnie skompilowane pliki binarne, dostępne do pobrania w obrazie dysku DMG w celu łatwiejszej instalacji ze strony projektu Sourceforge.

</doc>
<doc id="4911099" url="https://pl.wikipedia.org/wiki?curid=4911099" title="Order Świętego Andrzeja (Rosyjski Kościół Prawosławny)">
Order Świętego Andrzeja (Rosyjski Kościół Prawosławny)

Order Świętego Andrzeja – najwyższe odznaczenie Rosyjskiej Cerkwi Prawosławnej ustanowione 27 grudnia 1988 przez Święty Synod, pod patronatem św. Andrzeja na pamiątkę tysiąclecia chrztu Rusi. Nazwą nawiązuje bezpośrednio do dawnego imperialnego, a obecnie domowego orderu dynastii Romanowów o tej samej nazwie.
Order jest jednoklasowy i posiada jako insygnia odznakę i gwiazdę. Odznaka to czteropromienna złota gwiazda z niebieskim krzyżem X, na którym jest położony otoczony brylantowym wieńcem owalny medalion z podobizną świętego. Zawieszką odznaki jest korona patriarchalna. Order noszony jest na niebieskiej (?) wstędze z lewego ramienia na prawy bok. Gwiazda orderu, bogato ozdobiona brylantami, jest ośmiopromienna z czterema srebrnymi i czterema czerwonymi promieniami i zawiera w środku medalion z monogramem świętego, otoczony niebieską opaską z dewizą (w języku staro-cerkiewno-słowiańskim) „АЗЪ ЕСМЬ СВЕТЪ МИРУ” („"Ja jestem światłością świata"” Jan 8:12) i wieńcem dębowym. Nadawany być może tylko przez prawosławnego patriarchę Moskwy i Wszechrusi lub Święty Synod.

</doc>
<doc id="4911101" url="https://pl.wikipedia.org/wiki?curid=4911101" title="Kolej we Włoszech">
Kolej we Włoszech



</doc>
<doc id="4911103" url="https://pl.wikipedia.org/wiki?curid=4911103" title="Typ 16 MCV">
Typ 16 MCV

Typ 16 MCV (Maneuver Combat Vehicle) (jap. 16式機動戦闘車, "Hitoroku shiki kidō sentōsha;" mobilny wóz bojowy Typ 16) – japoński kołowy wóz bojowy z napędem 8x8 produkcji Mitsubishi Heavy Industries. Klasyfikowany jest również jako kołowy niszczyciel czołgów.
Historia rozwoju.
W 2004 roku rozpoczęto wstępne dyskusje nad wprowadzeniem do służby w Japońskich Lądowych Siłach Samoobrony szybkiego i mobilnego wozu bojowego, uzbrojonego w armatę kalibru 105 mm. Analizy zakończono w roku 2007, na podstawie których rozpoczęto formalne prace nad opracowaniem pojazdu. W wyniku analiz opracowano wymagania, z których to wynikało, że nowy wóz bojowy musiał mieć możliwość poruszania się z dużą prędkością, jego masa nie mogła przekraczać 28 ton, długość kadłuba nie mogła być większa niż 9 metrów, zaś wysokość i szerokość nie mogła wynosić więcej niż 3 metry. Wymagano, by minimalny zasięg wynosił 300 km. Główne uzbrojenie stanowić miała armata kalibru 105 mm wspomagana systemem kierowania ogniem.
Prace nadzorowane były przez japoński resort obrony. Ze względu na wymóg poruszania się z dużą prędkością, podjęto decyzję by nośnikiem było podwozie kołowe w układzie napędowym 8×8. Rozważano także układ 6×6, jednak zrezygnowano z niego na korzyść konfiguracji z ośmioma kołami, która zapewnia mniejszy nacisk na podłoże. Do 2013 roku wybudowano cztery prototypy. Rozpoczęto tym samym intensywne testy wozów, które przeprowadzono o różnych porach roku i różnych warunkach terenowych. Publicznie pojazd zaprezentowano w październiku 2013 roku. Podczas prezentacji poinformowano, że ostateczna, seryjna konfiguracja pojazdu pojawi się w grudniu 2015 roku, zaś do tego czasu będą trwały kolejne testy prototypów. 
W grudniu 2013 roku oficjalnie ogłoszono, że do 2018 roku planowane jest wprowadzenie do służby 100 pojazdów Typ 16. Produkcja seryjna wozów Typ 16 rozpoczęła się w 2016 roku. Tego samego roku dostarczono armii pierwsze egzemplarze. W dużej części czołgi podstawowe Typ 74 mają zostać zastąpione przez wozy Typ 16. 
Do tej pory zamówiono 126 pojazdów Typ 16, dostarczonych zostało ponad 87 maszyn (stan na 2020 rok).
Opis konstrukcji.
Typ 16 przeznaczony jest do zwalczania wozów bojowych przeciwnika, jego czołgów podstawowych oraz zapewniania wsparcia ogniowego własnym wojskom. Wóz ten może brać udział także w operacjach przeciwko siłom desantowym wroga oraz sam uczestniczyć w desancie za pośrednictwem środków desantowych. Typ 16 przeznaczony jest do walk w miastach i terenach zurbanizowanych, udziału w konfliktach asymetrycznych oraz prowadzenia działań rozpoznawczych.
Opis ogólny.
Typ 16 ma trzy przedziały. Z przodu pojazdu znajduje się przedział napędowy. Po prawej stronie kadłuba, tuż obok przedziału napędowego znajduje się przedział kierowania, gdzie miejsce zajmuje kierowca wozu. Za przedziałem kierowania znajduje się przedział bojowy z obracaną wieżą, gdzie miejsce zajmują ładowniczy, działonowy oraz dowódca.
Kierowca dostaje się do przedziału kierowania poprzez otwierany do tyłu właz, zaś załoga wieży poprzez otwierane w prawą stronę drzwi, znajdujące się po lewej stronie kadłuba. Właz kierowcy po otworzeniu może być przesunięty na prawą stronę kadłuba. Kierowanie pojazdem odbywa się za pośrednictwem kierownicy oraz pedałów gazu i hamulca. Kierowca do dyspozycji ma trzy peryskopy oraz opcjonalnie pojazd ma opcję montażu pasywnych urządzeń noktowizyjnych lub do obserwacji termalnej. Kierowca może także prowadzić pojazd przy wystawionej przez właz głowie. 
Działonowy zajmuje miejsce po prawej stronie wieży, natomiast stanowisko ładowniczego znajduje się tuż za działonowym. Dowódca zajmuje miejsce w lewej stronie wieży. Wieża wyposażona jest w dwa otwierane w tył włazy, z których ten ulokowany po stronie prawej przeznaczony jest dla działonowego i ładowniczego. Pod tym włazem znajduje się sześć kolejnych peryskopów przeznaczonych do obserwacji terenu z wnętrza pojazdu. Typ 16 przystosowany jest także do poruszania się po drogach publicznych.
Układ napędowy i kierowania.
Napęd stawi czterosuwowy, turbodoładowany silnik wysokoprężny MHI 4VA o zapłonie samoczynnym. Silnik ten generuje moc 570 KM przy 2100 obrotach na minutę. Moc jednostkowa wynosi 22 KM/t. Układ napędowy zintegrowany jest w formie Power-Pack. Skrzynia biegów Typ 16 jest automatyczna, zaś przekładnia wozu jest hydrokinetyczna. Układ kierowniczy obejmuje pierwsze dwie pary kół pojazdu. W wozie zastosowano niezależne zawieszenie hydropneumatyczne.
Napęd pozwala na osiągnięcie maksymalnej prędkości na drogach wynoszącej 100 km/h, natomiast w terenie Typ 16 jest w stanie osiągnąć prędkość powyżej 40 km/h. 
Opancerzenie.
Podczas projektowania pojazdu dużą wagę położono na dobrą ochronę załogi oraz wyposażenia we wnętrzu pojazdu. Pancerz pojazdu składa się z kilku warstw stali. Na front, boki oraz tył kadłuba możliwe jest zamontowanie dodatkowych, modułowych płyt pancerza. Podobne płyty mogą być zakładane na wieżę. Zastosowano duże kąty nachylenia pancerza w celu zwiększenia prawdopodobieństwa rykoszetu pocisku po trafieniu w pancerz wozu. Front pojazdu odporny ma być na trafienia pociskiem kalibru 30 mm. Siedzenia załogi zaprojektowano tak aby zwiększyć jej bezpieczeństwo podczas wybuchów. Możliwe jest także doposażenie wozów Typ 16 w pakiet ochronny przed wybuchami min oraz IED.
Opcjonalnie przewidziano możliwość montażu ekranów przeciwkumulacyjnych, segmenty pancerza reaktywnego oraz system obrony aktywnej.
Wyposażenie.
Typ 16 wyposażony jest w system kierowania ogniem (SKO) firmy Thales, który przeznaczony jest m.in. do wykonywania obliczeń, zbierania danych o warunkach do strzału. Wspierany jest on m.in. przez zestaw czujników informujących o położeniu armaty czy przechylenia. SKO pracuje głównie w trybie automatycznym. Działonowy ma do dyspozycji celownik dzienno-nocny do celowania armatą oraz sprzężonym z nią karabinem maszynowym kal. 7,62 mm. W głównym celowniku znajduje się także tor termowizyjny. Dowódca ma do swojej dyspozycji panoramiczny przyrząd obserwacyjno-celowniczy. W sytuacji awarii istnieje możliwość celowania za pośrednictwem celownika optycznego. Prowadzenie ognia głównej armaty oraz sprzężonego karabinu maszynowego możliwe jest również ze stanowiska dowódcy. Odległość określana jest za pomocą dalmierza laserowego. 
Wóz wyposażono także w taktyczny system zobrazowania sytuacji na polu walki, który zapewnia możliwość automatycznej wymiany danych z systemami dowodzenia wyższego szczebla oraz poprawiać świadomość sytuacyjną załogi. Typ 16 wyposażony jest także w układ nawigacji inercyjnej. Stanowiska działonowego i dowódcy mają zamontowane pulpity do m.in. sterowania uzbrojeniem i wieżą. Łączność zamontowana jest w tylnej części pojazdu. Dodatkowo na wyposażenie wozów wchodzi system informujący o opromieniowywaniu wiązką lasera. Po bokach wieży zamontowano cztery wyrzutnie granatów dymnych. Pulpit do ich odpalania znajduje się na stanowisku dowódcy, jednak mogą być one odpalane automatycznie. 
Typ 16 na swoim wyposażeniu ma zamontowany układ przeciwpożarowy, który uruchamiany może być zarówno ze stanowiska kierowcy ale też automatycznie oraz system ochrony przed bronią atomową, biologiczną i chemiczną.
Uzbrojenie.
Głównym uzbrojeniem wozu Typ 16 jest gwintowana armata kalibru 105 mm, działająca półautomatycznie. Jej długość wynosi 52 kalibry. Na końcu lufy zamontowano hamulec wylotowy zmniejszający odrzut po wystrzale. Jednostka ognia wynosi 40 naboi. Wóz może prowadzić ogień za pośrednictwem amunicji APDS M728 (podkalibrowy z odrzucanym sabotem) oraz amunicją HESH (pocisk odkształcalny). Te same typy amunicji mogą być używane w czołgach Typ 74. Dodatkowo armata może strzelać amunicją APFSDS oraz HEAT-FS. Na uzbrojenie dodatkowe składa się sprzężony z armatą karabin maszynowy kal. 7,62 mm oraz wielkokalibrowy karabin maszynowy kal. 12,7 mm zamontowany na dachu wieży.

</doc>
<doc id="4911105" url="https://pl.wikipedia.org/wiki?curid=4911105" title="Кь">
Кь

Кь – dwuznak cyrylicy wykorzystywany w zapisie języka abchaskiego. Oznacza dźwięk [], czyli palatalizowaną spółgłoskę zwartą ejektywną miękkopodniebienną.

</doc>
<doc id="4911108" url="https://pl.wikipedia.org/wiki?curid=4911108" title="Jason Cunliffe">
Jason Cunliffe

Jason Cunliffe (ur. 23 października 1983 w Hagåtñie) – guamski piłkarz, reprezentant kraju.
Kariera klubowa.
W piłkę nożną zaczął grać w amerykańskim klubie Santa Clara Broncos w 2001 roku. W 2006 dołączył do drużyny z wyspy Guam Quality Distributors. W sezonie 2012/2013 przeszedł do filipińskiej drużyny Pachanga Diliman F.C. W następnych sezonach rozgrywał mecze w guamskich klubach. Od 2018 roku reprezentuje barwy Bank of Guam Strykers FC.
Reprezentacja.
Jason Cunliffe jest reprezentantem Guamu. W drużynie narodowej zadebiutował 3 kwietnia 2006 roku meczem z Bangladeszem. Do dnia 02.10.2020 rozegrał 52 oficjalne mecze w narodowych barwach, w których zdobył 16 goli.

</doc>
<doc id="4911109" url="https://pl.wikipedia.org/wiki?curid=4911109" title="Kazimierz Szałajko">
Kazimierz Szałajko

Kazimierz Szałajko (ur. 30 sierpnia 1912 we Lwowie, zm. 31 sierpnia 2003) – polski matematyk związany z lwowską szkołą matematyczną.
Życiorys.
W 1937 ukończył studia na Uniwersytecie Jana Kazimierza we Lwowie. W latach 1935-1939 pracował pod kierunkiem Stefana Banacha na Uniwersytecie Jana Kazimierza, a następnie na Politechnice Lwowskiej pod kierunkiem Antoniego Łomnickiego. W tym samym czasie pełnił rolę sekretarza czasopisma "Studia Mathematica". W czasie wojny zorganizował i prowadził tajne nauczanie na terenie Lwowa i Brzozowa. W 1946 roku wraz z rodziną zamieszkał w Gliwicach. Z Politechniką Śląską związany był od roku 1946 aż do chwili przejścia na emeryturę w roku 1982. W 1969 rozpoczął pracę na stanowisku docenta na nowo powstałym Wydziale Matematyczno-Fizycznym (obecny Wydział Matematyki Stosowanej). W latach 1978-1982 był dyrektorem Instytutu Matematyki na tym wydziale. Od roku 1971 pełnił rolę kierownika Zakładu Metod Statystycznych.
Był członkiem Polskiego Towarzystwa Matematycznego i jednym z założycieli Oddziału Gliwickiego tego towarzystwa, później przemianowanego na Górnośląski Oddział PTM. Został odznaczony Złotym Krzyżem Zasługi, Krzyżem Kawalerskim Orderu Odrodzenia Polski, Medalem Komisji Edukacji Narodowej i odznaczeniami uczelnianymi.

</doc>
<doc id="4911112" url="https://pl.wikipedia.org/wiki?curid=4911112" title="Кә">
Кә

Кə – dwuznak cyrylicy wykorzystywany w zapisie języka abchaskiego. Oznacza dźwięk [], czyli palatalizowaną i labializowaną spółgłoskę zwartą ejektywną miękkopodniebienną.

</doc>
<doc id="4911114" url="https://pl.wikipedia.org/wiki?curid=4911114" title="Dżampel Jesze Gjalcen">
Dżampel Jesze Gjalcen

Dżampel Jesze Gjalcen lub Thubten Jamphel Yeshe Gyaltsen, tybet. ཐུབ་བསྟན་འཇམ་དཔལ་ཡེ་ཤེས་རྒྱལ་མཚན་,(ur. 1 stycznia 1912 w Dagpo, zm. 7 maja 1947 w Lhasie) – tybetański tulku, piąty Reting Rinpocze i regent Tybetu w latach 1934-1941. 
XIII Dalajlama mianował go Retingiem Rinpocze, a po śmierci dalajlamy w 1934 r. Jesze Gjalcen stał się regentem Tybetu i faktyczną głową państwa. Nawiązał wówczas ograniczony kontakt z przedstawicielami rządu Wielkiej Brytanii, Kuomintangu oraz z europejskimi badaczami buddyzmu tybetańskiego. W czasie sprawowania funkcji regenta dwukrotnie chciał z niej zrezygnować. Odegrał kluczową rolę w odnalezieniu XIV Dalajlamy, a później przeprowadził jego intronizację. W 1941 r. zrzekł się funkcji regenta i udał na odosobnienie w klasztorze Reting, skąd powrócił do Lhasy w 1944 r. Tam stał się ofiarą tzw. "Spisku Reting". Rząd tybetański oskarżył go o korupcję oraz złamanie celibatu. Być może zarzuty były fałszywe, a powstały z przyczyn politycznych oraz z faktu sprzyjania przez Jesze Gjalcena szkole Ningma zamiast szkole Gelug do której należał. Aresztowany w 1947 r. i osadzony w więzieniu w Pałacu Potala, gdzie wkrótce zmarł, przypuszczalnie otruty lub na skutek tortur. Jego śmierć wywołała zamieszki w Tybecie, a klasztor Reting był splądrowany przez wojsko tybetańskie.

</doc>
<doc id="4911117" url="https://pl.wikipedia.org/wiki?curid=4911117" title="Renate Breuer">
Renate Breuer

Renate Breuer (ur. 1 grudnia 1939) – niemiecka kajakarka. Srebrna medalistka olimpijska z Meksyku.
Brała udział w dwóch igrzyskach olimpijskich (IO 68, IO 72). W 1968 zdobyła srebro w jedynce na dystansie 500 metrów. Na mistrzostwach świata zdobyła trzy medale: złoto w kajakowej dwójce na 500 metrów w 1970, srebro w czwórce w 1966 i 1971. Była również wielokrotną medalistką mistrzostw Europy (brąz w K-1 500 m i K-4 500 m w 1965, srebro w K-4 500 m i brąz w K-2 500 m w 1967, srebro w K-1 500 m i K-4 500 m w 1967).

</doc>
<doc id="4911121" url="https://pl.wikipedia.org/wiki?curid=4911121" title="Marcin Siemianowski">
Marcin Siemianowski

Marcin Siemianowski herbu Grzymała (zm. w sierpniu 1694) – kasztelan wieluński w latach 1692–1694, cześnik sieradzki w latach 1678–1692, pisarz grodszki wieluński w 1669 roku, podstarości i sędzia grodzki wieluński, starosta szczercowski w 1669 roku.
Był elektorem Michała Korybuta Wiśniowieckiego z ziemi wieluńskiej w 1669 roku.

</doc>
<doc id="4911122" url="https://pl.wikipedia.org/wiki?curid=4911122" title="Ӷь">
Ӷь

Ӷь – dwuznak cyrylicy wykorzystywany w zapisie języka abchaskiego. Oznacza dźwięk [], czyli palatalizowaną spółgłoskę szczelinową miękkopodniebienną bezdźwięczną.

</doc>
<doc id="4911123" url="https://pl.wikipedia.org/wiki?curid=4911123" title="Samuelsonia">
Samuelsonia

Samuelsonia – rodzaj chrząszczy z rodziny stonkowatych, podrodziny Eumolpinae.
Rodzaj ten wprowadzili w 2007 roku Pierre Jolivet, Krishna Kumar Verma i Christian Mille, wyznaczając jego gatunkiem typowym "S. melas". Nazwa rodzajowa nadana została na cześć Alana Samuelsona, koleopterologa z Hawajów, specjalizującego się w pchełkach ziemnych.
Chrząszcze o zaokrąglonym, wypukłym ciele długości około 4 mm u samców i około 5 mm u samic, przywodzące na myśl swym pokrojem przedstawicieli podrodziny pchełek ziemnych. Ubarwione są czarno z jaśniejszymi odnóżami i czułkami, żółtymi głaszczkami, ciemnobrązowymi żuwaczkami oraz rdzawożółtymi ciemieniem i wargą górną. Na czole obecny jest punktowany trójkącik. Ciemię ma wciętą przednią krawędź i wciśnięty środek. Duże i wypukłe oczy są lekko wykrojone przy nasadach czułków. Trzonki czułków są owalne, zaś ich nóżki stosunkowo małe i prawie kuliste. Na członach czułków od trzeciego do czwartego szczecinki są nieliczne, natomiast na tych od piątego do jedenastego występuje gęste owłosienie. Półtora raza szersze niż dłuższe, na wszystkich krawędziach obrzeżone przedplecze ma rzadko punktowany środek i nieco gęściej punktowane boki. Przednie jego kąty są zaokrąglone, zaś tylne stępione. Punktowanie na nieco sercowatej tarczce jest niemal niewidoczne. Punktowanie pokryw układa się w dość nieregularne linie; po jednej linii występuje na ich podgięciach. Guzy barkowe pokryw są duże i gładkie. Szerokość nasady pokryw jest taka jak podstawy przedplecza. Przedpiersie ma gładki i owłosiony wyrostek międzybiodrowy. Owłosienie występuje dookoła prawie trójkątnego śródpiersia i na powierzchni wypukłego, obrzeżonego na przedzie zapiersia. Odnóża mają silnie nabrzmiałe pośrodkowo uda, mocno poszerzone u wierzchołka i zaopatrzone w żeberka golenie oraz gęsto i równomiernie owłosione stopy.
Wszystkie znane gatunki rodzaju są endemitami Nowej Kaledonii.
Do rodzaju należy 16 opisanych gatunków:

</doc>
<doc id="4911127" url="https://pl.wikipedia.org/wiki?curid=4911127" title="Kościół św. Marii Magdaleny w Zakrzewie">
Kościół św. Marii Magdaleny w Zakrzewie

Kościół świętej Marii Magdaleny – rzymskokatolicki kościół parafialny należący do parafii pod tym samym wezwaniem (dekanat Złotów I diecezji bydgoskiej).
Obecna świątynia została zbudowana w latach 1839–1841 z kamieni polnych, w stylu neoromańskim, dzięki staraniom ówczesnego proboszcza księdza Jana Tomasza Zenona Cichockiego. Budowla została poświęcona w dniu 25 października 1841 roku, natomiast konsekrowana została 5 czerwca 1842 roku. Wieża świątyni została dostawiona w 1911 roku, w tym samym roku powstały nowe, neobarokowe ołtarze, witraże i organy. W 1922 roku została zbudowana Kaplica Różańcowa.
Świątynia charakteryzuje się bogatą polichromią wnętrza przedstawiającą świętych: Kazimierza, Stanisława Kostkę i Barbarę, Paschalisa, Andrzeja Apostoła, Klemensa Hofbauera, Piusa X, Jacka, Klarę i Marcina wykonaną przez malarzy; H. Kottrupa i P. Fuhrmanna z Berlina. Obrazy umieszczone na ścianach świątyni przedstawiają sakramenty święte. W ołtarzu głównym są umieszczone posągi świętych: Wojciecha, Wawrzyńca, Jana Nepomucena, Andrzeja Boboli oraz obraz Niepokalanej, namalowany na przełomie XVII i XVIII wieku. W górnej części ołtarza jest umieszczony obraz św. Marii Magdaleny z XIX wieku.
Elementami zabytkowego wyposażenia świątyni są: ambona w stylu rokokowym z bogato dekorowanym baldachimem, powstała w II połowie XVIII wieku, ołtarze: Ukrzyżowania, Serca Pana Jezusa i Matki Bożej (znajduje się w kaplicy), chrzcielnica w stylu barokowym oraz ludowa rzeźba Chrystusa na krzyżu.

</doc>
<doc id="4911133" url="https://pl.wikipedia.org/wiki?curid=4911133" title="James Cohen">
James Cohen

Horace James Cohen (ur. 6 maja 1906 w Southwark w Londynie, zm. 14 marca 1958 w Westminsterze w Londynie) – brytyjski lekkoatleta, skoczek w dal i sprinter, wicemistrz igrzysk Imperium Brytyjskiego, olimpijczyk.
Na igrzyskach olimpijskich reprezentował Wielką Brytanię, a na igrzyskach Imperium Brytyjskiego Anglię.
Odpadł w kwalifikacjach skoku w dal na igrzyskach olimpijskich w 1928 w Amsterdamie (zajął 39. miejsce).
Zdobył srebrny medal w sztafecie 4 × 110 jardów (sztafeta angielska biegła w składzie: Cohen, John Heap, John Hanlon i Stanley Engelhart) oraz zajął 6. miejsce w skoku w dal na igrzyskach Imperium Brytyjskiego w 1930 w Hamilton.
Cohen był mistrzem Wielkiej Brytanii (AAA) w skoku w dal w 1929.
Cierpiał na niepełnosprawność (głuchotę).

</doc>
<doc id="4911138" url="https://pl.wikipedia.org/wiki?curid=4911138" title="Kampania wschodnioafrykańska w czasie II wojny światowej">
Kampania wschodnioafrykańska w czasie II wojny światowej

Kampania wschodnioafrykańska (znana również jako kampania abisyńska) – długotrwała kampania wojenna prowadzona w Afryce Wschodniej podczas II wojny światowej przez aliantów, głównie Wielką Brytanię i jej wojska kolonialne, przeciwko Włochom i oddziałom wojskowym Włoskiej Afryki Wschodniej od czerwca 1940 do listopada 1941 roku. Kampanię prowadziło brytyjskie Dowództwo Bliskiego Wschodu (ang. "Middle East Command") z oddziałami z metropolii, a także Związku Południowej Afryki, Indii Brytyjskich, Protektoratu Ugandy, Kenii, Somali Brytyjskiego, Afryki Zachodniej, Rodezji Północnej i Południowej, Sudanu i Nyasalandu. Dołączyły do nich siły Konga Belgijskiego, cesarz Etiopii Haile Selassie I z jego antywłoskim ruchem oporu oraz niewielka jednostka Wolnych Francuzów.
Włoska Afryka Wschodnia była broniona przez Dowództwo Włoskich Sił Zbrojnych Afryki Wschodniej (wł. "Comando Forze Armate dell'Africa Orientale Italiana"), z jednostkami Regio Esercito (Armii Królewskiej), Regia Aeronautica (Królewskich Sił Powietrznych) i Regia Marina (Królewskiej Marynarki Wojennej). Siły włoskie obejmowały także około 250 000 żołnierzy Regio Corpo Truppe Coloniali (Królewskiego Korpusu Wojsk Kolonialnych), rekrutowanych z ludności miejscowej, dowodzonych przez włoskich oficerów i podoficerów. Z uwagi na to, że Wielka Brytania kontrolowała Kanał Sueski, po rozpoczęciu działań wojennych siły włoskie zostały odcięte od dostaw zaopatrzenia i posiłków.
13 czerwca 1940 roku rozpoczął się włoski rajd na bazę 237 Rodezyjskiego Dywizjonu RAF pod Wajir w Kenii i trwał aż do wyparcia sił włoskich z Kenii i Sudanu przez Somali, Erytreę i Etiopię w 1940 i na początku 1941 roku. Większość sił włoskich w regionie poddała się po bitwie o Gondar w listopadzie 1941 r., z wyjątkiem małych grup, które toczyły wojnę partyzancką w Etiopii przeciwko Brytyjczykom aż do kapitulacji Włoch we wrześniu 1943 r. Kampania w Afryce Wschodniej była pierwszym strategicznym zwycięstwem aliantów w II wojnie światowej; niewiele sił włoskich ewakuowało się z obszaru walk, aby można je było wykorzystać je w kolejnych kampaniach, a klęska Włoch znacznie ułatwiła przepływ zaopatrzenia dla aliantów przez Morze Czerwone do Egiptu. Po zwycięstwie większość sił Wspólnoty Narodów została przeniesiona do Afryki Północnej, aby wziąć udział w kampanii na Pustyni Libijskiej.
Tło sytuacyjne.
Włoska Afryka Wschodnia.
9 maja 1936 r. włoski dyktator Benito Mussolini ogłosił powstanie Włoskiej Afryki Wschodniej (wł. "Africa Orientale Italiana", AOI) utworzonej z Etiopii zajętej po II wojnie włosko-abisyńskiej oraz kolonii włoskiej Erytrei i Somali włoskiego. 10 czerwca 1940 r. Mussolini wypowiedział wojnę Wielkiej Brytanii i Francji, co spowodowało, że włoskie siły zbrojne w Libii stały się zagrożeniem dla Egiptu, a wojska stacjonujące we Włoskiej Afryce Wschodniej dla kolonii brytyjskich i francuskich w tej części Czarnego Lądu. Włoska marynarka wojenna zamknęła ponadto Morze Śródziemne dla alianckich statków handlowych i zagroziła brytyjskim szlakom morskim wzdłuż wybrzeży Afryki Wschodniej, Zatoki Adeńskiej, Morza Czerwonego i Kanału Sueskiego (Królestwo Egiptu pozostało neutralne podczas II wojny światowej, ale warunki traktatu anglo-egipskiego z 1936 r. pozwoliły Brytyjczykom zatrzymać swoje wojska w Egipcie i Sudanie Anglo-Egipskim). Egipt, Kanał Sueski, Somali Francuskie (obecnie Dżibuti) i Somali Brytyjskie (obecnie Somaliland) były również narażone na inwazję, ale Comando Supremo (włoski sztab generalny) planował tam działania wojenne dopiero po 1942 roku; latem 1940 roku Włochy były dalekie od gotowości do długiej wojny czy okupacji dużych obszarów Afryki .
Regio Esercito.
Amedeo d’Aosta został mianowany wicekrólem i gubernatorem generalnym Włoskiej Afryki Wschodniej w listopadzie 1937 r. i kwaterował w Addis Abebie, stolicy Etiopii. 1 czerwca 1940 roku, jako zwierzchnik Dowództwa Włoskich Sił Zbrojnych Afryki Wschodniej i generał Sił Powietrznych, książę Aosty miał pod komendą ok. 290 476 żołnierzy kolonialnych i włoskich (w tym personel marynarki wojennej oraz sił powietrznych). Do 1 sierpnia mobilizacja zwiększyła liczbę dostępnych żołnierzy do 371 053. 10 czerwca armia włoska została zorganizowana w cztery dowództwa:
Książę Aosty miał do dyspozycji także: dwie dywizje metropolitalne, 40 Dywizję Piechoty „Cacciatori d'Africa” i 65 Dywizję Piechoty „Granatieri di Savoia”, batalion "Alpini" (elitarny oddział górski), batalion piechoty zmotoryzowanej bersalierów, kilka batalionów Czarnych Koszul (Milicji Kolonialnej) i mniejsze jednostki. Około 70 procent żołnierzy włoskich rekrutowało się spośród miejscowych Askarysów. Regularne bataliony erytrejskie i Królewski Korpus Wojsk Kolonialnych były jednymi z najlepszych włoskich jednostek w Afryce Wschodniej i obejmowały kawalerię erytrejską „Penne di Falco”, która później zasłynęła takimi wyczynami, jak szarża na wojska brytyjskie i Wspólnoty Narodów, w czasie której kawalerzyści rzucali w galopie granaty ręczne). Większość żołnierzy kolonialnych została zwerbowana, wyszkolona i wyposażona do tłumienia rebelii w koloniach, chociaż somalijscy dubaci byli pożyteczną lekką piechotą i harcownikami. Działając w nieregularnych oddziałach, byli wytrzymali i mobilni, znali teren i doskonale sprawdzali się jak zwiadowcy i sabotażyści, chociaż czasami myleni byli z "Shifta", członkami lokalnych band, które rabowały i mordowały miejscową ludność. Gdy Włochy przystąpiły do wojny, została utworzona także 100-osobowa kompania z niemieckich mieszkańców Afryki Wschodniej i zagubionych niemieckich marynarzy. 
Siły włoskie w Afryce Wschodniej były wyposażone w około 3313 ciężkich karabinów maszynowych, 5313 karabinów maszynowych, 24 czołgi średnie M11/39, 39 tankietek L3/35, 126 samochodów pancernych i 824 działa, 24 działa przeciwlotnicze 20 mm, 71 moździerzy 81 mm i 672 800 karabinów. Włosi mieli niewielkie możliwości uzupełnienia sił lub zaopatrzenia, co doprowadziło do poważnych niedoborów w trakcie kampanii, zwłaszcza amunicji. Czasami do somalijskich portów przyprowadzano zagraniczne statki handlowe schwytane przez niemieckich piratów na Oceanie Indyjskim, ale ich ładunki nie zawsze były przydatne dla włoskich wysiłków wojennych. Przykładowo 22 listopada 1940 r. jugosłowiański parowiec „Durmitor”, przechwycony przez niemiecki krążownik pomocniczy „Atlantis”, wpłynął do Warsheikh z ładunkiem soli i kilkuset więźniami kryminalnymi.
Regia Aeronautica.
Dowództwo Lotnictwa Włoskiej Afryki Wschodniej ("Comando Aeronautica Africa Orientale Italiana", CAAOI) (generał Pietro Pinna) z siedzibą w Addis Abebie posiadało trzy dowództwa sektorowe odpowiadające frontom lądowym:
W czerwcu 1940 r. we Włoskiej Afryce Wschodniej znajdowały się 323 samoloty. Lotnictwo bombowe uformowane było w 15 dywizjonów po 6 samolotów każdy: sześć dywizjonów lekkich bombowców Caproni Ca.133, siedem dywizjonów ciężkich bombowców Savoia-Marchetti SM.81 i dwa dywizjony Savoia-Marchetti SM.79s. Cztery dywizjony myśliwskie miały razem 36 samolotów, w tym dwa liczące po 9 samolotów dywizjony Fiat CR.32 i dwa złożone również z dziewięciu maszyn dywizjony Fiat CR.42; CAAOI dysponował także jednym dywizjonem rozpoznawczym z dziewięcioma samolotami IMAM Ro.37. 183 samoloty znajdowały się w służbie liniowej, a kolejnych 140 w rezerwie, z których tylko 59 było sprawnych, a 81 niezdatnych do użytku.
W chwili wybuchu wojny CAAOI posiadała 10 700 ton paliwa lotniczego, 5300 ton bomb i 8620 000 nabojów do działek. Konserwacja samolotów i silników była prowadzona w głównych bazach lotniczych oraz w warsztatach Caproni i Piaggio, które każdego miesiąca mogły naprawiać około piętnastu poważnie uszkodzonych samolotów i silników, a ponadto więcej średnio i lekko uszkodzonych. Włosi mieli rezerwy pozwalające na zastąpienie 75% samolotów na linii frontu, ale brakowało im części zamiennych, dlatego wiele maszyn zostało rozebranych na części, aby inne uczynić zdolnymi do działania. Jakość jednostek lotniczych była zróżnicowana; Włosi dysponowali tylko jednym nowoczesnym bombowcem, podczas gdy myśliwiec CR.32 był już bardzo przestarzały. Niedostatki techniczne w pewnym stopniu rekompensował fakt, że Regia Aeronautica w Afryce Wschodniej miała kadrę wysoce doświadczonych weteranów hiszpańskiej wojny domowej. Flotę transportową stanowiło dziewięć maszyn Savoia-Marchetti SM.73, dziewięć Ca.133, sześć Ca.148 (przedłużona wersja Ca.133) i Fokker F.VII, który utrzymywał łączność wewnętrzną i przewoził pilne przesyłki oraz personel pomiędzy sektorami.
Regia Marina.
Od 1935 do 1940 roku Regia Marina wprowadzała plany oceanicznej „floty ratunkowej” ("Flotta d'evasione") wyposażonej do służby w tropikach. Plany wahały się od trzech pancerników, lotniskowca, dwunastu krążowników, 36 niszczycieli i 30 okrętów podwodnych, po bardziej realistyczne dwa krążowniki, osiem niszczycieli i dwanaście okrętów podwodnych. Nawet niższe założenia okazały się jednak zbyt kosztowne i w 1940 roku Włoska Flotylla Morza Czerwonego miała zaledwie siedem starzejących się niszczycieli, sformowanych w 5 Dywizję Niszczycieli z niszczycielami typu Leone: „Pantera”, „Leone” i „Tigre” oraz 3 Dywizję Niszczycieli z niszczycielami typu Sauro: „Cesare Battisti”, „Francesco Nullo”, „Nazario Sauro” i „Daniele Manin”. Stacjonowały tam także dwa stare niszczyciele obrony lokalnej (łodzie torpedowe) „Orsini” i „Acerbi” i dywizjon pięciu MAS, motorowych łodzi torpedowych z czasów I wojny światowej.
Do floty należało też osiem nowoczesnych okrętów podwodnych („Archimede”, „Galileo Ferraris”, „Galileo Galilei”, „Evangelista Torricelli”, „Luigi Galvani”, „Guglielmotti”, „Macallé” i „Perla”). Flotylla ta stacjonowała w Massawie w Erytrei nad Morzem Czerwonym. Port łączył Europę okupowaną przez państwa Osi oraz obiekty morskie we włoskiej strefie koncesyjnej w Tiencinie w Chinach. W Assab w Erytrei i Mogadiszu w Somali Włoskim istniało ograniczone zaplecze portowe. Kiedy trasa śródziemnomorska została zamknięta dla alianckich statków handlowych w kwietniu 1940 r., włoskie bazy morskie w Afryce Wschodniej były dobrze przygotowane do ataków na konwoje w drodze do Suezu, płynące wzdłuż wschodniego wybrzeża Afryki i przez Morze Czerwone, zwłaszcza włoskie okręty podwodne zamykały Brytyjczykom drogę przez Morze Czerwone. Ograniczone zasoby we Włoskiej Afryce Wschodniej miały pozwolić przetrwać wojnę trwającą około sześciu miesięcy.
Morze Śródziemne i Bliski Wschód.
Brytyjczycy stacjonowali w Egipcie od 1882 r., ale liczebność ich wojsk została znacznie zredukowana przez warunki traktatu anglo-egipskiego z 1936 r. Niewielkie siły brytyjskie i Brytyjskiej Wspólnoty Narodów obsadziły brzegi Kanału Sueskiego oraz strzegły szlaku Morza Czerwonego, który był kluczowy dla brytyjskiej komunikacji z Oceanem Indyjskim i terytoriami Dalekiego Wschodu. W połowie 1939 r. gen. Archibald Wavell został mianowany przełożonym nowo utworzonego Dowództwa Bliskiego Wschodu, obejmującego śródziemnomorski i bliskowschodni teatr działań wojennych. Wavell był odpowiedzialny za obronę Egiptu i za pośrednictwem naczelnego dowódcy Wojsk Brytyjskich Egiptu miał szkolić armię egipską oraz koordynować operacje wojskowe z dowódcą Floty Śródziemnomorskiej admirałem Andrew Cunninghamem, zwierzchnikiem Dowództwa Indii Wschodnich wiceadmirałem Ralphem Leathamem, przełożonym Dowództwa Północnego w Indiach generałem Robertem Casselsem, inspektorem generalnym afrykańskich sił kolonialnych generałem dywizji Douglasem Dickinsonem i naczelnym dowódcą sił powietrznych na Bliskim Wschodzie marszałkiem lotnictwa Williamem Mitchellem. Francuskie dywizje w Tunezji walczyły z włoską 5 Armią na zachodniej granicy libijskiej, aż do rozejmu Francji z państwami Osi z 22 czerwca 1940 r. W Libii Królewska Armia Włoska liczyła około 215 000 ludzi, a w Egipcie Brytyjczycy mieli tylko 36 000 żołnierzy, a kolejne 27 500 żołnierzy szkoliło się w Palestynie. W sumie Wavell miał do swojej dyspozycji około 86 tys. żołnierzy do wykorzystani w walkach na terenie Libii, Iraku, Syrii, Iranu i Afryki Wschodniej.
Dowództwo Bliskiego Wschodu.
Dowództwo Bliskiego Wschodu zostało utworzone jeszcze przed wybuchem II wojny światowej w celu koncentracji dowodzenia nad operacjami lądowymi i koordynacji działań z dowództwami morskimi i powietrznymi w rejonie Morza Śródziemnego i na Bliskim Wschodzie, chociaż Wavell miał tylko pięciu oficerów sztabowych do planowania i dowodzenia na obszarze o powierzchni 9 100 000 km2. W lipcu 1939 roku Wavell opracował strategię obrony, a następnie zdominowania basenu Morza Śródziemnego jako bazy do przyszłego ataku na Niemcy przez wschodnią i południowo-wschodnią Europę. Podbój Włoskiej Afryki Wschodniej zajął drugie miejsce po obronie Egiptu i Kanału Sueskiego, a w sierpniu Wavell nakazał szybkie przygotowanie planów przejęcia kontroli nad Morzem Czerwonym. Nakreślił on koncepcję operacji ofensywnych od Dżibuti do Hararu, później od Addis Abeby lub Kassali do Asmary, a następnie Massawy, najlepiej na obu liniach jednocześnie. Wavell przeprowadził rekonesans w Afryce Wschodniej w styczniu 1940 roku, po czym teatr wschodnioafrykański został formalnie dodany do jego obszaru odpowiedzialności. Generał był przekonany, że Somali Brytyjskie da się obronić przy niewielkim wzmocnieniu tamtejszych sił. Gdyby Włochy przystąpiły do wojny, Etiopia miała zostać zaatakowana, gdy tylko przybędzie wystarczająca liczba żołnierzy alianckich; Wavell skoordynował również plany z rządem ZPA w marcu. 1 maja 1940 r. nakazał wojskom brytyjskim w Egipcie dyskretną mobilizację na potrzeby operacji wojskowych na zachodniej granicy kraju, ale po czerwcowej klęsce Francji musiał przejść na strategię obronną.
Po włoskich operacjach w sudańskim Kassala i Gallabat w czerwcu brytyjski premier Winston Churchill obwinił Wavella o „statyczną politykę”. Anthony Eden, sekretarz stanu ds. wojny, przekazał Wavellowi, że włoski atak na Chartum powinien zostać odparty. Wavell odpowiedział, iż włoskie ataki nie były poważne, lecz udał się do Sudanu i Kenii, aby się o tym przekonać i spotkał się z cesarzem Etiopii Haile Selassie I w Chartumie. Eden zwołał konferencję w stolicy Sudanu pod koniec października 1940 roku z udziałem cesarza Selassiego, generała armii ZPA Jana Smutsa (doradcy Winstona Churchilla), generała porucznika Williama Platta, generała porucznika Alana Cunninghama oraz Wavella. Uzgodniono plan wspólnego ataku na Etiopię, zakładający wykorzystanie również nieregularnych sił etiopskich. W listopadzie 1940 roku Brytyjczycy zyskali przewagę wywiadowczą, kiedy kryptolodzy z Government Communications Headquarters w Bletchley Park złamali wysokiej klasy szyfr armii włoskiej używany w Afryce Wschodniej. Później tego samego miesiąca szyfr zastępczy dla Regia Aeronautica został złamany przez Combined Bureau, Middle East (CBME).
We wrześniu 1940 roku Wavell nakazał dowódcom w Sudanie i Kenii przeprowadzenie ograniczonych ataków po zakończeniu pory deszczowej. Na froncie północnym Platt miał zaatakować Gallabat i okolice, a na froncie południowym Cunningham miał ruszyć na północ z Kenii, przez Somali Włoskie do Etiopii. Na początku listopada 1940 r. Cunningham przejął Siły Afryki Wschodniej od generała dywizji D. P. Dickinsona, który był w złym stanie zdrowia. Podczas gdy Platt posuwał się z północy, a Cunningham z południa, Wavell planował desantować trzecią część swoich sił w Somali Brytyjskim w celu ponownego zajęcia kolonii przed wkroczeniem do Etiopii; te trzy siły miały spotkać się w Addis Abebie. Podbój Włoskiej Afryki Wschodniej usunąłby zagrożenie lądowe dla dostaw i posiłków przybywających z Australii, Nowej Zelandii, Indii, Południowej Afryki i Brytyjskiej Afryki Wschodniej przez Kanał Sueski na potrzeby kampanii w Afryce Północnej i ponownie otworzyłby drogę lądową z Kapsztadu do Kairu.
Siły Afryki Wschodniej.
W 1940 r. utworzono Siły Afryki Wschodniej ("East Africa Force"), początkowo pod dowództwem generała D. P. Dickinsona dla Afryki Północno-Wschodniej, Afryki Wschodniej i Brytyjskiej Afryki Środkowej. W Sudanie około 8500 żołnierzy i 80 samolotów strzegło 1900 km granicy z Włoską Afryką Wschodnią. Platt miał 21 kompanii (4500 ludzi) Sił Obronnych Sudanu ("Sudan Defence Force", SDF), z których pięć (później sześć) było zorganizowanych jako kompanie karabinów maszynowych. Nie było artylerii, ale Sudan Horse przekształcał się w baterię 3,7-calowych haubic górskich. 1. batalion Pułku Worcestershire, 1. batalion Pułku Essex i 2. batalion Pułku West Yorkshire zostały w połowie września włączone odpowiednio do: 29 Indyjskiej Brygady Piechoty, 10 Indyjskiej Brygady Piechoty i 9 Indyjskiej Brygady Piechoty odpowiednio z 5 Indyjskiej Dywizji Piechoty generała dywizji Lewisa Heatha, kiedy przybył.
4 Indyjska Dywizja Piechoty generała Noela Beresforda-Peirse’a została przeniesiona z Egiptu w grudniu. Brytyjczycy dysponowali samochodami pancernymi, a 4 Królewski Pułk Czołgów z czołgami piechoty Mk II Matilda dołączył do 4 Dywizji Indyjskiej w styczniu 1941 roku. W chwili wybuchu działań wojennych podpułkownik Arthur Reginald Chater w Somali Brytyjskim miał około 1754 żołnierzy wchodzących w skład Somaliland Camel Corps (SCC) i 1. batalionu Pułku Północnorodezyjskiego. Do sierpnia pułki pendżabskie: 1/2 i 3/5 zostały przeniesione z Adenu, a 2. batalion Królewskich Strzelców Afrykańskich wraz z 1. wschodnioafrykańską baterią artylerii lekkiej (z 3,7-calowymi haubicami) przybyły z Kenii, zwiększając liczebność sił alianckich do 4000 żołnierzy w pierwszym tygodniu sierpnia. W Protektoracie Adeńskim brytyjskie siły zbrojne pod dowództwem wicemarszałka sił powietrznych George’a Reida były zorganizowane w jeden garnizon złożony z dwóch indyjskich batalionów piechoty, dopóki nie zostały przeniesione do Somali Brytyjskiego w sierpniu.
Etiopia.
W sierpniu 1939 roku Wavell wydał potajemny plan zachęcania do buntu miejscowej ludności w prowincji Gojjam w zachodniej Etiopii, którego Włosi nigdy nie byli w stanie stłumić. We wrześniu pułkownik D.A. Sandford przybył, aby zarządzać planem, ale do czasu wypowiedzenia wojny przez Włochy spisek został zaniechany w wyniku polityki ustępstw. W celu koordynowania działań etiopskiego ruchu oporu została utworzona Misja 101. W czerwcu 1940 roku Selassie przybył do Egiptu, a w lipcu udał się do Sudanu, aby spotkać się z Plattem i omówić plany ponownego zajęcia Etiopii, pomimo zastrzeżeń Platta. W lipcu Brytyjczycy uznali Selassie za cesarza, a w sierpniu Misja 101 wkroczyła do prowincji Gojjam w celu rozpoznania. Sandford zażądał ustanowienia tras zaopatrzeniowych przed zakończeniem pory deszczowej na północ od jeziora Tana i powrotu Selassie do kraju w październiku jako katalizatora powstania. Przejęcie kontroli nad Gojjam wymagało odizolowania włoskich garnizonów wzdłuż głównej drogi z Bahrdar Giorgis na południe od jeziora Tana, do Dangili, Debre Markos i Addis Abeby, aby zapobiec ich koncentracji przeciwko Arbegnoch (etiopskiemu ruchowi oporu).
Włoskie posiłki przybyły w październiku i wzmogły częstotliwość patroli na granicy, podczas gdy spory pomiędzy lokalnymi przywódcami etiopskiego ruchu oporu zostały złagodzone przez mediację Sandforda. Do Batalionu Pogranicza Sił Obronnych Sudanu, utworzonego w maju 1940 r., dołączyły w Chartumie: 2. batalion etiopski i 4. erytrejski, powstałe z ochotników emigracyjnych w Kenii. Centra operacyjne składające się z oficera, pięciu podoficerów i kilku wybranych Etiopczyków zostały utworzone i przeszkolone w działaniach partyzanckich, aby zapewnić kadry dowódcze dla ruchu oporu, a na finansowanie operacji przeznaczono milion funtów. Major Orde Wingate został wysłany do Chartumu z asystentem, aby dołączyć do kwatery głównej SDF. 20 listopada Wingate poleciał do Sakhali na spotkanie z Sandfordem; RAF zdołał zbombardować Dangilę, zrzucić ulotki propagandowe i zaopatrzyć z powietrza Misję 101, co bardzo podniosło morale Etiopczyków, którzy wiele wycierpieli z powodu działań włoskiego lotnictwa w czasie II wojny włosko-abisyńskiej. Misja 101 zdołała przekonać Arbegnoch na północ od jeziora Tana do zorganizowania kilku zasadzek na drodze Metema–Gonder, w wyniku czego włoski garnizon w Wolkait został wycofany w lutym 1941 r.
Front północny, 1940.
Somali Brytyjskie 1940.
3 sierpnia 1940 r. Włosi zaatakowali Somali Brytyjskie dwiema brygadami kolonialnymi, czterema szwadronami kawalerii, 24 czołgami średnimi M11/39 i tankietkami L3/35, kilkoma samochodami pancernymi, 21 bateriami haubic, artylerią piechoty i wsparciem powietrznym. Brytyjczycy mieli garnizon składający się z dwóch kompanii Sił Obronnych Sudanu, dwóch kompanii karabinów maszynowych i kompanii konnej piechoty. Kassala została zbombardowana, a następnie zaatakowana, Brytyjczycy powoli się wycofywali. 4 sierpnia Włosi podzielili się na zachodnią kolumnę, która ruszyła w kierunku Zeili, centralną kolumnę atakującą w stronę Hargejsy i wschodnią operującą w kierunku Odweiny na południu. Siły Obronne Sudanu walczyły z nacierającymi Włochami, gdy główne siły brytyjskie opuszczały kolonię. W dniu 5 sierpnia Włosi zdobyli miasta Zeila i Hargejsa, odcinając Brytyjczyków od Somali Francuskiego. Następnego dnia upadła Odweina, w której połączyły się włoskie kolumny: centralna i wschodnia. 11 sierpnia generał dywizji Alfred Reade Godwin-Austen został skierowany do Berbery, aby objąć dowództwo, gdy nadchodzące posiłki zwiększyły siłę brytyjskiego garnizonu do pięciu batalionów. Od 5 do 19 sierpnia dywizjony RAF-u bazujące w Adenie wykonały 184 loty bojowe, zrzuciły 61 ton bomb, straciły siedem samolotów zniszczonych i 10 uszkodzonych.
Bitwa pod Tug Argan.
11 sierpnia Włosi rozpoczęli bitwę pod Tug Argan ("tug" to suche, piaszczyste koryto rzeki), gdzie droga z Hargejsy przecina wzgórza Assa. Aż do 14 sierpnia Brytyjczycy walczyli o przetrwanie z przeważającymi siłami włoskiej piechoty i artylerii. Będąc bliskim odcięcia i mając tylko jeden batalion w rezerwie, Godwin-Austen skontaktował się z Henrym Maitlandem Wilsonem, generalnym dowódcą wojsk brytyjskich w Egipcie (Wavell przebywał wtedy w Londynie) i otrzymał pozwolenie na wycofanie się z kolonii. 2. batalion Black Watch, wspierany przez dwie kompanie 2 Pułku Królewskich Strzelców Afrykańskich i elementu 1/2 Pułku Pendżabskiego, osłaniał odwrót brytyjskiego kontyngentu na Berberę. Do godz. 14:00 18 sierpnia większość kontyngentu została ewakuowana do Adenu, lecz HMAS „Hobart” i kwatera główna pozostały na brzegu do rana następnego dnia. Włosi weszli do Berbery wieczorem 19 sierpnia. W ciągu czterech ostatnich dni walk w Somali RAF wykonał dwanaście lotów rozpoznawczych i 19 rozpoznawczo-bombowych, wykonał 72 ataki na włoskie szlaki transportowe i kolumny wojsk, a ponad Berberą odbyło się 36 lotów myśliwskich. Brytyjczycy ponieśli łączne straty 38 zabitych i 222 rannych. Włosi zgłosili 2052 ofiar (zabitych i rannych); ich zużycie paliwa i amunicji oraz części pojazdów były trudne do uzupełnienia, co zmusiło ich do przejścia do defensywy. Churchill skrytykował Wavella za opuszczenie kolonii bez silniejszego oporu, ale Wavell nazwał to podręcznikowym wycofaniem się w obliczu przewagi liczebnej.
Sudan Anglo-Egipski.
Sudan Anglo-Egipski miał aż 1600 km wspólnej granicy z Włoską Afryką Wschodnią i 4 lipca 1940 r. został najechany przez siły włoskie liczące około 6500 ludzi z Erytrei, które zbliżyły się do węzła kolejowego w Kassala. Włosi zmusili brytyjski garnizon składający się z 320 żołnierzy Sił Obronnych Sudanu i miejscowej policji do wycofania się po zadaniu im strat w wysokości 43 zabitych i 114 rannych za cenę zaledwie 10 własnych ofiar. Włosi wyparli również 3. pluton Kompanii Wschodniego Korpusu Arabskiego (wchodzącego w skład Sudańskich Sił Obronnych) z małego fortu w Gallabat, położonego tuż za sudańską granicą, naprzeciwko etiopskiej Metema, około 320 km na południe od Kassali oraz zajęli wioski Qaysān, Kurmuk i Dumbode nad Nilem Błękitnym. Stamtąd Włosi nie zapuszczali się dalej w głąb Sudanu z powodu braku paliwa i ufortyfikowali Kassalę działami przeciwpancernymi, stanowiskami karabinów maszynowych oraz umocnieniami ziemnymi, a później utworzyli garnizon w sile brygady. Włosi byli rozczarowani brakiem antybrytyjskich nastrojów wśród ludności Sudanu.
5 Dywizja Indyjska zaczęła przybywać do Sudanu na początku września 1940 r. 29 Indyjska Brygada Piechoty została umieszczona na wybrzeżu Morza Czerwonego w celu ochrony Port Sudan, 9 Indyjska Brygada Piechoty stacjonowała na południowy zachód od Kassali, a 10 Indyjską Brygadę Piechoty wysłano do Gedaref z kwaterą główną dywizji, aby zablokować włoski atak na Chartum rozpięty od Goz Regeb do Gallabat, na froncie o długości 320 km. 16 października została utworzona "Gazelle Force" pod dowództwem pułkownika Franka Messervy'ego, jako mobilna jednostka do działań rajdowych na terytorium włoskie i opóźnienia nieprzyjacielskiego natarcia.
Forty Gallabat i Metema leżały blisko siebie, lecz po przeciwnych stronach granicy z sudańsko-etiopskiej, nazywanej "Granicą Khor" (ang. "Boundary Khor"), gdyż przebiegała suchym korytem rzeki ze stromymi brzegami pokrytymi wysoką trawą. Oba miejsca były otoczone fortyfikacjami polowymi, a Gallabat utrzymywał batalion piechoty kolonialnej. Metema miała dwa bataliony kolonialne i formacje nieregularne, wszystkie pod dowództwem podpułkownika Castagnoli. 10 Indyjska Brygada Piechoty, pułk artylerii polowej oraz szwadron B 4 Królewskiego Pułku Czołgów z sześcioma czołgami piechoty i sześcioma czołgami lekkimi zaatakowały Gallabat 6 listopada o 5:30 rano. Kontyngent RAF składający się z sześciu starych bombowców Vickers Wellesley i dziewięciu myśliwców Gloster Gladiator uznano za wystarczający do pokonania 17 włoskich myśliwców i 32 bombowców, które, jak się uważa, znajdowały się w zasięgu operacyjnym. Piechota zebrała się w odległości 1,6–3,2 km od Gallabat, którego garnizon nie był świadomy nadchodzącego ataku, dopóki RAF nie zbombardował fortu i nie odciął go od łączności radiowej. Artyleria polowa rozpoczęła jednoczesny ostrzał; po godzinie kanonierzy zmienili cel i ostrzelali Metemmę. Poprzedniej nocy 4. batalion 10 Pułku Baluch zajął wzgórze górujące nad fortem. Siły na wzgórzu od godz. 6:40 osłaniały główne natarcie 3 Pułku Strzelców Royal Garwhal, a następnie czołgów. Hindusi wdarli się do Gallabat i weszli w bój z 65 Dywizją Piechoty „Granatieri di Savoia” oraz wiernymi Włochom oddziałami erytrejskimi w forcie. O 8:00 25. i 77. bataliony kolonialne kontratakowały i zostały odparte, lecz trzy brytyjskie czołgi zostały obezwładnione przez miny, a sześć z powodu mechanicznych awarii spowodowanych trudnym, skalistym terenem.
Obrońcy "Boundary Khor" ukryli się za polami minowymi i drutem kolczastym, a Castagnola skontaktował się z Gondarem w celu uzyskania wsparcia lotniczego. Włoskie bombowce i myśliwce atakowały przez cały dzień; zestrzeliły siedem Gladiatorów, tracąc pięć Fiatów CR-42 i zniszczyły ciężarówkę wiozącą części zamienne do czołgów. Ziemia była tak twarda i kamienista, że nie dało się kopać okopów, a kiedy włoskie bombowce dokonały największego ataku, brytyjska i hinduska piechota nie miała żadnej osłony. Jedna z ciężarówek z amunicją została podpalona przez płonącą trawę, a jej wybuch żołnierze uznali za włoski kontratak na tyłach. Kiedy pluton zbliżał się do źródła huku z zamocowanymi bagnetami, niektórzy żołnierze myśleli, że się wycofują. Część żołnierzy 1. batalionu Pułku Essex w forcie załamała się i uciekła, zabierając ze sobą niektórych żołnierzy Pułku Garhwal. Wielu brytyjskich uciekinierów znalazło jakiś transport i odjechało, wywołując panikę, a niektórzy z nich dotarli aż do Doka, zanim zostali zatrzymani.
Włoskie bombowce wróciły następnego ranka i alianci wycofali się wieczorem z grzbietu Gallabat 4,8 km na zachód, na mniej odsłonięty teren. Saperzy z 21. Kompanii Polowej pozostali w tyle, aby zburzyć pozostałe budynki i magazyny w forcie. Artyleria ostrzeliwała Gallabat i Metemę oraz podpaliła włoskie składy amunicji pełne pirotechniki. Łącznie straty brytyjskie od 6 listopada wyniosły 42 zabitych i 125 rannych. Brygada rozesłała patrole, aby uniemożliwić Włochom dostęp do fortu, a 9 listopada dwie kompanie Beludżów zaatakowały i utrzymywały fort przez cały dzień, by wieczorem wycofać się. W nocy włoski kontratak został odparty ogniem artyleryjskim, a następnego ranka Brytyjczycy bez oporu ponownie zajęli fort. Zastawiono zasadzki i uniemożliwiono włoskim posiłkom zajęcie fortu lub wzgórz na flankach, pomimo częstego bombardowania przez Regia Aeronautica.
Front południowy, 1940.
Brytyjska Afryka Wschodnia (Kenia).
W momencie wypowiedzenia wojny przez Włochy 10 czerwca 1940 r. Dickinson miał w Kenii siły dwóch kolonialnych brygad Królewskich Strzelców Afrykańskich zorganizowanych jako Brygada Północna i Brygada Południowa, składające się z pułku rozpoznania, lekkiej baterii artyleryjskiej i 22 Baterii Królewskiej Artylerii Indyjskiej. W marcu 1940 r. siła Królewskich Strzelców Afrykańskich osiągnęła 883 oficerów, 1374 podoficerów i 20 026 szeregowców rekrutujących się spośród ludności miejscowej. Wavell nakazał Dickinsonowi obronę Kenii i związanie walką jak największej liczby włoskich żołnierzy. Dickinson planował bronić Mombasy z 1 Brygadą Piechoty Wschodnioafrykańskiej, a także zapobiec przekroczeniu przez nieprzyjaciela rzeki Tana oraz zdobyciu przez niego źródeł słodkiej wody w Wajir siłami 2 Brygady Piechoty Wschodnioafrykańskiej.
Oddziały miały zostać rozmieszczone w Marsabit, Moyale i Turkana w pobliżu jeziora Rudolfa, łukiem o długości 1370 km. Uważano, że Włosi mają wojska w Kismayu, Mogadiszu, Dolo, Moyale i Yavello, które okazały się być oddziałami kolonialnymi i nieregularnymi, z dwiema brygadami w Dżimmie, gotowymi do wzmocnienia sił w Moyale lub zaatakowania jeziora Rudolf, a następnie inwazji na Ugandę. Pod koniec lipca utworzono 3 i 6 Brygadę Piechoty Wschodnioafrykańskiej. Zaplanowano utworzenie dywizji obrony wybrzeża, ale zamiast tego utworzono 11 i 12 Dywizję Afrykańską.
1 czerwca pierwsza jednostka południowoafrykańska przybyła do Mombasy w Kenii, a pod koniec lipca przybyła cała 1 Południowoafrykańska Grupa Brygadowa Piechoty. 13 sierpnia utworzono 1 Dywizję Południowoafrykańską i do końca 1940 r. już około 27 000 żołnierzy ze Związku Afryki Południowej przebywało w Brytyjskiej Afryce Wschodniej, w szeregach 1 Dywizji Południowoafrykańskiej oraz 11 i 12 Dywizji Afrykańskiej. Każda, południowoafrykańska grupa brygadowa składała się z trzech batalionów strzeleckich, kompanii samochodów pancernych oraz jednostek sygnałowych, inżynieryjnych i medycznych. Do lipca, zgodnie z warunkami planu awaryjnego na wypadek wojny, 2 Brygada Piechoty Zachodnioafrykańskiej ze Złotego Wybrzeża (dzisiejsza Ghana) i 1 Brygada Piechoty Zachodnioafrykańskiej z Nigerii zostały dostarczone do służby w Kenii przez Królewskie Zachodnie Afrykańskie Siły Graniczne (ang. "Royal West African Frontier Force", RWAFF). 1 Brygada Zachodnioafrykańska, dwie brygady Królewskich Strzelców Afrykańskich i niektóre jednostki ze Związku Południowej Afryki utworzyły 11 Dywizję Afrykańską. 12 Dywizja Afrykańska miała podobną strukturę jak 2 Brygada Zachodnioafrykańska.
O świcie 17 czerwca Rodezyjczycy wsparli rajd Sił Obronnych Sudanu na włoską pustynną placówkę El Wak we Somali Włoskim, około 140 km na północny wschód od Wajir. Rodezyjczycy ostrzelali i spalili kryte strzechą lepianki oraz na inne sposoby nękali wojska wroga. Ponieważ główne walki w tym czasie toczyły się przeciwko włoskiemu natarciu na Moyale w Kenii, Rodezyjczycy skoncentrowali się tam. 1 lipca włoski atak na przygraniczne miasto Moyale, na skraju Wyżyny Abisyńskiej, gdzie spotykają się tory w kierunku Wajir i Marsabit, został odparty przez 1. kompanię Królewskich Strzelców Afrykańskich, po czym nieprzyjaciel sprowadził posiłki. 10 lipca Włosi przeprowadzili większy atak siłami około czterech batalionów po znaczącym przygotowaniu artyleryjskim i po trzech dniach Brytyjczycy wycofali się bez oporu. Włosi dotarli do wodopojów w Dabel i Buna, prawie 100 km w głąb terytorium Kenii, ale brak dostaw zaopatrzenia uniemożliwił im kontynuowanie ofensywy.
Włoska strategia, grudzień 1940.
Po podboju Somali Brytyjskiego Włosi przyjęli bardziej obronną postawę. Pod koniec 1940 roku siły włoskie poniosły klęski na Morzu Śródziemnym, na Pustyni Libijskiej, w bitwie o Anglię oraz w wojnie grecko-włoskiej. To skłoniło generała Ugo Cavallero, nowego włoskiego szefa Sztabu Generalnego w Rzymie, do przyjęcia nowej strategii w Afryce Wschodniej. W grudniu 1940 roku Cavallero uważał, że siły włoskie w Rogu Afryki powinny porzucić działania ofensywne przeciwko Sudanowi i Kanałowi Sueskiemu oraz skoncentrować się na obronie obszaru Włoskiej Afryki Wschodniej. W odpowiedzi na wezwania Cavallero i Aosty, którzy poprosili o pozwolenie na wycofanie się z granicy sudańskiej, Comando Supremo nakazało włoskim siłom w Afryce Wschodniej wycofać się na lepsze pozycje obronne.
Frusci otrzymał rozkaz wycofania się z Kassali i Metemy na nizinach wzdłuż granicy Sudanu i Erytrei oraz utrzymania łatwiejszych do obrony przełęczy górskich na drogach Kassala–Agordat i Metema–Gondar. Frusci postanowił jednak nie wycofywać się z nizin, ponieważ odwrót oznaczałby dla niego zbyt dużą utratę prestiżu, a Kassala była ważnym węzłem kolejowym; utrzymywanie go uniemożliwiało Brytyjczykom wykorzystanie kolei do przewożenia dostaw z Portu Sudan na wybrzeżu Morza Czerwonego do bazy w Gedaref. Informacje o wycofaniu się Włochów zostały szybko odszyfrowane przez Brytyjczyków i Platt mógł rozpocząć swoją ofensywę w Erytrei 18 stycznia 1941 roku, trzy tygodnie przed planowanym terminem.
Wojna w powietrzu.
W Sudanie Kwatera Główna RAF-u (dowództwo 203 Grupy od 17 sierpnia, Dowództwo Sił Powietrznych w Afryce Wschodniej od 19 października), podległe Naczelnego Dowódcy Bliskiego Wschodu, obejmowało 14, 47 i 223 Dywizjon Bombowy złożony z bombowców Wellesley. Stare dwupłatowce Vickers Vincent z 47 Dywizjonu pełniły funkcje łącznikowe. W późniejszym czasie brytyjskie siły lotnicze zostały wsparte przez przybyły z Egiptu 45 Dywizjon z bombowcami Bristol Blenheim. Sześć myśliwców dwupłatowych Gloster Gladiator stacjonowało w Port Sudan w celu ochrony dostaw i wykonywania patroli przeciwko nieprzyjacielskim okrętom podwodnym na Morzu Czerwonym, a taże obrony powietrznej Portu Sudan, Atbary i Chartumu oraz w razie potrzeby bezpośredniego wsparcia działań armii. W maju przybył 1 Myśliwski Dywizjon Południowoafrykańskich Sił Powietrznych (SAAF). SAAF w Kenii miał 12 Dywizjon (bombowce Junkers Ju 86), 11 Dywizjon (bombowce Fairey Battle), 40 Dywizjon (Hawker Hartebeest), 2 Dywizjon (myśliwce Hawker Fury) i 237 Dywizjon Rodezyjski (Hawker Hardy). Lepsze samoloty stały się dostępne dopiero później, lecz w pierwszym okresie kampanii alianci musieli polegać na starych i powolnych maszynach, a Południowoafrykańczycy wysłali nawet stary dwupłatowiec Vickers Valentia do służby jako bombowiec.
Południowoafrykańczycy stawili czoła doświadczonym włoskim pilotom, w tym kadrze weteranów hiszpańskiej wojny domowej. Pomimo braku doświadczenia 1 SAAF zgłosił zniszczenie 48 samolotów wroga i uszkodzenie 57 na niebie nad Afryką Wschodnią. Kolejnych 57 zostało zniszczonych na ziemi; a wszystko to za utratę sześciu pilotów – uważa się jednak, że jednostka znacznie zaważała swoje raporty o zwycięstwach powietrznych. Od listopada 1940 do początku stycznia 1941 roku Platt kontynuował wywieranie stałej presji na Włochów wzdłuż granicy sudańsko-etiopskiej za pomocą patroli i rajdów wojsk lądowych oraz nalotów. Hurricane'y i Gladiatory zaczęły zastępować niektóre starsze modele. 6 grudnia, kilka kilometrów na północ od Kassali, samoloty Wspólnoty Narodów zbombardowały i ostrzelały dużą koncentrację włoskiego transportu samochodowego. Kilka dni później te same samoloty zbombardowały włoską bazę w Keru, 80 km na wschód od Kassali, niszcząc składy zaopatrzenia, magazyny i środki transportu. Lotnictwo włoskie odpowiadało na te działania. W połowie grudnia włoskie myśliwce ostrzelały rodezyjskie lądowisko w Wajir niedaleko Kassala, gdzie dwa Hawker Hardy zostały przyłapane na ziemi i zniszczone, podpalono 19 000 litrów ropy, czterech żołnierzy alianckich zginęło, a 11 zostało rannych w walce z ogniem.
Wojna na morzu, 1940.
Wejście na Morze Czerwone przez Zatokę Adeńską i cieśninę Bab-el-Mandeb ma jedynie 15 mil morskich (ok. 28 km) szerokości. Wraz z wypowiedzeniem wojny Wielkiej Brytanii przez Włochy 10 czerwca i utratą francuskiego wsparcia morskiego na Morzu Śródziemnym po zawieszeniu broni Francji z państwami Osi, przejście przez Morze Czerwone o długości 1200 mil morskich (ok. 2200 km) stało się głównym brytyjskim szlakiem morskim na Bliski Wschód. Na południe od Suezu Brytyjczycy mieli tylko Port Sudan, mniej więcej w połowie wybrzeża sudańskiego, oraz bazę w Adenie, 100 mil (ok. 190 km) na wschód od Bab-el-Mandeb na Półwyspie Arabskim. Główne siły marynarki włoskiej pod dowództwem kontradmirała Mario Bonettiego stacjonowały w Massawie w Erytrei, 350 mil morskich (ok. 650 km) na północ od Bab-el-Mandeb. Flotylla Morza Czerwonego zdawała się być dobrze przygotowana do ataków na alianckie konwoje.
Brytyjscy łamacze kodów z Bletchley Park odszyfrowali włoskie rozkazy z 19 maja, zakodowane przy użyciu maszyn C38m, mówiące o potajemnym zmobilizowaniu armii i sił powietrznych w Afryce Wschodniej. 24 maja Brytyjczycy zatrzymali ruch handlowy do czasu wprowadzenia systemu konwojowego. "Red Sea Force" dowodzona przez kontradmirała Murraya, operująca z Adenu od kwietnia na lekkich krążownikach HMS „Liverpool” i HMAS „Hobart” („Liverpool” został wkrótce zastąpiony przez HMNZS „Leander”), została wzmocniona przez krążownik przeciwlotniczy HMS „Carlisle”, który popłynął na południe z konwojem BS 4, a także 28 Flotyllą Niszczycieli składającą się z HMS „Chartum”, HMS „Kimberley”, HMS „Kingston” i HMS „Kandahar” oraz trzech slupów przeniesionych z Morza Śródziemnego. Siły te miały przeprowadzić blokadę Włoskiej Afryki Wschodniej (operacja Begum), zaatakować Flotyllę Morza Czerwonego i chronić szlaki morskie od Adenu do Suezu.
6 czerwca stawiacz min klasy Azio „Ostia” użył 470 min morskich do postawienia ośmiu zapór w pobliżu Massawy, a niszczyciel „Pantera” rozstawił 110 min w dwóch zaporach w pobliżu Assab następnego dnia. Kiedy Włochy wypowiedziały wojnę Wielkiej Brytanii 10 czerwca, w morze wyszły okręty podwodne. „Galileo Ferraris” popłynął do Somali Francuskiego, „Galileo Galilei” do Adenu, „Galvini” do Zatoki Omańskiej, a „Mecallé” do Port Sudan. 14 czerwca „Evangelista Torricelli” wypłynął na morze, aby ratować „Galileo Ferraris”, którego załoga została poszkodowana w wyniku zatrucia chlorometanem z systemu chłodniczego. „Macallé” została stracona, gdy okręt osiadł na mieliźnie, a następnie zaginął 15 czerwca. 18 czerwca załoga „Galileo Galilei” dokonała abordażu, po czym puściła wolno neutralny jugosłowiański parowiec „Dravo”, a następnego dnia zaatakowała uzbrojony trawler HMS „Moonstone” u wybrzeży Adenu. Cała włoska załoga oprócz jednego oficera zginęła w tym ataku, a łódź została zdobyta przez Brytyjczyków wraz z wieloma dokumentami, w tym rozkazami dla czterech kolejnych, włoskich okrętów podwodnych.
„Archimede”, „Perla” i „Guglielmotti” były na morzu od 19 do 21 czerwca. 26 czerwca „Guglielmotti” wpadł na mieliznę i doznał poważnych szkód, lecz został odholowany do portu. Dokumenty zdobyte na „Galileo Galilei” zostały wykorzystane przez Brytyjczyków do odnalezienia i zniszczenia „Evangelista Torricelli” 21 czerwca. Okręt podwodny płynął do macierzystej bazy, ale został przyłapany w pobliżu wyspy Perim i zatopiony przez niszczyciele „Kandahar”, „Kingston”, „Chartum” oraz slup „Shoreham”. Kilka godzin po starciu eksplodowała torpeda na „Chartumie”, uszkodzona wcześniej przez pocisk wystrzelony z „Evangelista Torricelli”. Wybuchł pożar, którego załoga nie zdołała opanować. „Chartum” próbował dotrzeć do portu Perim oddalonego o 7 mil morskich (ok. 13 km), ale załoga i jeńcy musieli opuścić pokład; później eksplozja amunicji kompletnie zniszczyła okręt. Załoga slupa „Falmouth” wykorzystała dokumenty znalezione w „Galileo Galilei” do zatopienia „Luigi Galvani” w Zatoce Omańskiej 24 czerwca. 13 sierpnia „Galileo Ferraris” podjął nieudaną próbę przechwycenia pancernika HMS „Royal Sovereign” w drodze z Suezu do Adenu.
Od 13 do 19 sierpnia „Kimberley” i slup HMS „Auckland” ostrzeliwały oddziały włoskie posuwające się na zachód od Berbery w Somali Brytyjskim. Włoskie naloty na Berberę spowodowały lekkie zniszczenia na „Hobarcie”, ponieważ uczestniczył on w ewakuacji Berbery razem z „Carlisle”, „Caledon”, „Ceres”, „Kandahar” i „Kimberley” oraz slupami „Shoreham”, HMAS „Parramatta” i „Auckland”, pomocniczymi krążownikami „Chakdina”, „Chantala” i „Laomédon”, transportowcem HMIS „Akbaron” oraz statkiem szpitalnym HMHS „Vita”, przewożącym 5960 żołnierzy, 1266 cywilów oraz 184 rannych i chorych. 18 listopada krążownik HMS „Dorsetshire” ostrzelał Zante w Somali Włoskim. Royal Navy wspierała operacje lądowe i blokowała pozostałości włoskiej Flotylli Morza Czerwonego w Massawie. Pod koniec 1940 roku Brytyjczycy przejęli kontrolę nad szlakami przybrzeżnymi Afryki Wschodniej i Morza Czerwonego; siły włoskie w Afryce Wschodniej przeszły do defensywy, ponieważ skończyło im się paliwo, części zamienne i inne zaopatrzenie, które nie docierało z Włoch z powodu działań brytyjskiej marynarki wojennej. W październiku zaledwie doszło do sześciu włoskich ataków powietrznych na konwoje i żadnego po 4 listopada.
Konwoje nad Morzu Czerwonym.
16 czerwca 1940 r. „Galileo Galilei” zatopił norweski tankowiec „James Stove” o wyporności 8215 ton rejestrowych, płynący samotnie 12 mil morskich (ok. 22 km) na południe od Adenu. 2 lipca pierwszy z konwojów BN (czyli płynących na północ), składający się z sześciu tankowców i trzech frachtowców, zebrał się w Zatoce Adeńskiej. Wszystkie włoskie wypady przeciwko konwojom BN (północnym) i BS (południowym) zakończyły się niepowodzeniem; od 26 do 31 lipca pomimo intensywnych poszukiwań „Guglielmotti” nie znalazł dwóch greckich transportowców, na które polował; wypady torpedowców „Cesare Battisti” i „Francesco Nullo” również zostały przerwane. „Guglielmotti” od 21 do 25 sierpnia, „Galileo Ferraris” pomiędzy 25 a 31 sierpnia, „Francesco Nullo” oraz „Nazario Sauro” 24 i 25 sierpnia oraz niszczycielom „Pantera” i „Tigre” 28 oraz 29 sierpnia również nie udało się znaleźć greckich statków na Morzu Czerwonym, pomimo raportów agentów oraz obserwacji prowadzonej przez zwiad powietrzny. Włoskie samoloty i okręty podwodne odniosły niewiele sukcesów. W nocy z 5 na 6 września wypłynęły w morze „Cesare Battisti”, „Daniele Manin” i „Nazario Sauro”, a 7 września w ślad za nimi niszczyciele „Leone” i „Tigre”, aby zaatakować aliancki konwój płynący w kierunku północnym (BN 4) zauważony przez zwiad powietrzny, lecz nie odszukali nieprzyjacielskich okrętów. Dalej na północ „Galileo Ferraris” i „Guglielmotti” również nie znaleźli BN 4, lecz „Guglielmotti” storpedował grecki tankowiec „Atlas” o wyporności 4008 ton rejestrowych na południe od Wysp Farasan, który płynął opóźniony za konwojem. „Leone”, „Pantera”, „Cesare Battisti” i „Daniele Manin” wraz z okrętami podwodnymi „Archimede” i „Gugliemotti” nie znaleźli konwoju składającego się z 23 jednostek wykrytych przez zwiad powietrzny. Statek „Bhima” (wyporność 5280 ton rejestrowych) z konwoju BN 5 został uszkodzony przez bomby lotnicze i stracił jednego zabitego; został on odholowany do Adenu i wyrzucony na brzeg. W sierpniu Brytyjczycy poprowadzili cztery konwoje w obie strony, pięć we wrześniu i siedem w październiku; łącznie Morzem Czerwonym przeszło 86 statków w konwojach BN i 72 w konwojach BS; Regia Aeronautica przeprowadziła tylko sześć ataków powietrznych w październiku i żadnego po 4 listopada.
Atak na Konwój BN 7 miał miejsce od 20 do 21 października i był jedynym atakiem włoskich niszczycieli na aliancki konwój morski, pomimo uzyskiwania dokładnych informacji na temat konwojów BN podczas mijania przez nie Somali Francuskiego. 31 okrętów z Konwoju BN 7 było eskortowanych przez krążownik „Leander”, niszczyciel „Kimberley”, slupy „Auckland”, HMAS „Yarra” i HMIS „Indus” oraz trałowce „Derby” i „Huntley”, z osłoną powietrzną z Adenu. „Guglielmo Marconi” i „Galileo Ferraris”, stacjonujący na północy, nie zdołały przechwycić konwoju, ale 21 października niszczyciele „Nazario Sauro” i „Francesco Nullo” z niszczycielami „Pantera”, „Leone” zaatakowali BN 7 ok. 280 km na wschód od Massawy. Atakujący spowodowali jednak tylko lekkie uszkodzenia jednego statku. „Kimberley” zmusił „Francesco Nullo” do osadzenia się na mieliźnie wyspy niedaleko Massawy, po walce koło wyspy Harmil rano 21 października. „Kimberley” został trafiony w maszynownię przez pociski artylerii lądowej, wskutek czego „Leander” musiał go odholować do Port Sudan. Uszkodzony „Francesco Nullo” został zbombardowany 21 października przez trzy Blenheimy z 45 Dywizjonu. Od 22 do 28 listopada „Archimede” i „Galileo Ferraris” popłynęli w celu zbadania raportów o konwoju, ale nic nie znaleźli, podobnie jak „Tigre”, „Leone”, „Daniele Manin”, „Nazario Sauro” i „Galileo Ferraris” od 3 do 5 grudnia. Od 12 do 22 grudnia „Archimede” wypłynął dwukrotnie po uzyskaniu danych o zaobserwowaniu nieprzyjacielskich statków, lecz oba wypady zakończyły się niepowodzeniem. Od czerwca do grudnia RAF eskortował 54 konwoje, z których tylko jeden statek został zatopiony, a drugi uszkodzony przez włoskie samoloty.
Somali Francuskie 1940–1942.
Gubernator Somali Francuskiego, generał brygady Paul Legentilhomme miał garnizon złożony z siedmiu batalionów piechoty senegalskiej i somalijskiej, trzy baterie dział polowych, cztery baterie dział przeciwlotniczych, kompanię lekkich czołgów, cztery kompanie milicji i oddziałów nieregularnych, dwa plutony wyposażone w wielbłądy i pewną liczbę samolotów. Po swej wizycie w dniach 8–13 stycznia 1940 roku Wavell zdecydował, że Legentilhomme będzie dowodzić siłami zbrojnymi w obu Somali, jeśli nadejdzie wojna z Włochami. W czerwcu Włosi skoncentrowali wojska, aby zdobyć portowe miasto Dżibuti, główną bazę w Somali Francuskim.
Po upadku Francji w czerwcu, ogłoszenie neutralności francuskich kolonii przez rząd Vichy, pozwoliło Włochom skoncentrować się na słabiej bronionym Somali Brytyjskim. 23 lipca Legentilhomme został zastąpiony na stanowisku gubernatora przez oficera marynarki wojennej Francji Vichy Pierre’a Nouailhetasa i 5 sierpnia wyruszył do Adenu, by dołączyć do Wolnych Francuzów. We wrześniu Royal Navy ustanowiła blokadę morską Somali Francuskiego, a RAF zbombardował miasto Dżibuti. Brytyjczycy zmienili swoją politykę wobec francuskiej kolonii dopiero za zachętą Wolnych Francuzów, aby „bez rozlewu krwi obrócić Somali Francuskie na rzecz sprawy aliantów”. Jednostki Wolnych Francuzów stacjonujące przy granicy kolonii miały prowadzić kampanię propagandową pod kryptonimem operacja Marie w celu zachęcania mieszkańców Somali do poparcia rządu Charlesa de Gaull'e, a Brytyjczycy przez ten czas mieli kontynuować blokadę kolonii.
Sugestia została zaakceptowana przez rząd brytyjski, ale ze względu na niedobór dostępnych jednostek morskich akcja rozpoczęła się dopiero na początku 1941 r. Przez sześć miesięcy Nouailhetas pozostawał chętny do udzielania koncesji na port i kolej, ale nie tolerował ingerencji Wolnych Francuzów w sprawy kolonii. Ponadto rozpoczęcie wojny z Japonią w grudniu 1941 r. doprowadziło do wycofania wszystkich statków odpowiedzialnych za prowadzenie blokady z wyjątkiem dwóch starych jednostek. 2 stycznia 1942 r. rząd Vichy zaproponował korzystanie z portu i kolei pod warunkiem zniesienia blokady, lecz Brytyjczycy nie byli już tą współpracą zainteresowani, gdyż po dokonaniu podboju Włoskiej Afryki Wschodniej korzystanie z francuskich portów w Afryce straciło sens. Royal Navy jednostronnie zakończyła blokadę w marcu 1942 r.
Front północny, 1941.
Operacja Camilla.
Operacja Camilla była akcją dezinformacyjną zaplanowaną przez podpułkownika Dudleya Clarke'a w celu oszukania Włochów i przekonania ich, że Brytyjczycy planują odzyskanie Somali Brytyjskiego siłami 4 i 5 Dywizji Indyjskiej, przeniesionymi z Egiptu do Gedaref i Port Sudan. W grudniu 1940 roku Clarke zaprojektował modelową operację, uwzględniającą zmiękczenie włoskiej obrony wokół Berbery poprzez naloty powietrzne i morskie z Adenu oraz rozprowadził mapy i broszury na temat klimatu, geografii oraz populacji Somali Brytyjskiego, które krążyły wśród ludności cywilnej w Egipcie. Fałszywe informacje zostały podrzucone japońskiemu konsulowi w Port Saidzie, były także przesyłane wiadomościami radiowymi bez szyfrowania, tak aby Włosi mogli łatwo je przechwycić. Operacja Camilla rozpoczęła się 19 grudnia 1940 roku, lecz pełne rozmiary osiągnęła na początku stycznia 1941 roku. Choć oszustwo się udało, to akcja przyniosła skutek odwrotny do zamierzonego, gdy Włosi zaczęli ewakuować Somali Brytyjskie, zamiast ściągać tam posiłki. Żołnierze zostali wysłani na północ, do Erytrei, gdzie nadchodził prawdziwy atak aliantów, a nie na wschód, jak chciał brytyjski wywiad. Jednak druga część operacji, z wprowadzającymi w błąd transmisjami niekodowanymi, przekonała Włochów, że w Kenii znajdują się dwie australijskie dywizje, co skłoniło Włochów do wzmocnienia obrony niewłaściwego obszaru.
Erytrea.
W listopadzie 1940 r. "Gazelle Force" operowało z delty rzeki Gash przeciwko wysuniętym włoskim posterunkom wokół Kassala na Wyżynie Abisyńskiej, gdzie wzgórza osiągają wysokość 610-910 m pomiędzy szerokimi dolinami, a opady powodują sezonową malarię od lipca do października. 11 grudnia Wavell nakazał 4 Dywizji Indyjskiej wycofać się z operacji Compass na Pustyni Libijskiej i przenieść się do Sudanu. Transfer trwał do początku stycznia 1941 r., a Platt zamierzał rozpocząć ofensywę na froncie północnym 8 lutego, atakiem szczypcowym na Kassalę w wykonaniu 4 i 5 Dywizji Indyjskich, pomniejszonymi o jedną brygadę. Wieści o włoskiej katastrofie w Egipcie, nękanie ich patroli przez "Gazelle Force" i działaniach Misji 101 w Etiopii doprowadziły Włochów do wycofania północnej flanki swoich sił do Keru i Wachai, a następnie, 18 stycznia, do pospiesznego odwrotu z Kassali i Tessenei do trójkąta Keru–Biscia–Aicota. Wavell nakazał Plattowi przyspieszenie terminu rozpoczęcia ofensywy z marca do 9 lutego, a następnie do 19 stycznia, kiedy wydawało się, że włoskie morale się rozpada. Odwrót Włochów skłonił Wavella do nakazania pościgu za przeciwnikiem. Żołnierze przybywający do Port Sudan ("Briggs Force") mieli zaatakować Karorę i posuwać się równolegle do wybrzeża, aby spotkać się z pozostałymi siłami brytyjskimi nadciągającym z zachodu.
Bitwa o Agordat i Barentu.
Dwie drogi połączyły się w Agordacie i prowadziły do Keren, jedynej trasy do Asmary. 4 Dywizja Indyjska wraz z czołgami Matilda ze szwadronu B 4 Królewskiego Pułku Czołgów, które przybyły z Egiptu, została wysłana na odległość 64 km wzdłuż drogi do Sabderat i Wachai, a stamtąd tak daleko w kierunku Keru, na ile pozwoli to zaopatrzenie. 5 Dywizja Indyjska miała zająć Aicotę i stamtąd być gotową do przemieszczenia się na wschód do Barentu lub na północny wschód do Biscii. Nie licząc ataków z powietrza, alianckiemu pościgowi Włosi przeciwstawili się dopiero w wąwozie Keru, utrzymywanym przez straż tylną 41 Brygady Kolonialnej. Brygada wycofała się w nocy z 22 na 23 stycznia, pozostawiając za sobą jako generała Ugo Fongoli, jego sztab i 800 żołnierzy, którzy zostali alianckimi jeńcami. 28 stycznia 3/14 Pułk Pendżabski wykonał manewr flankujący w kierunku góry Cochen na południu, jednak 30 stycznia pięć włoskich batalionów kolonialnych kontratakowało przy wsparciu artylerii górskiej, odrzucając Hindusów.
Rankiem 31 stycznia Hindusi ponownie zaatakowali i ruszyli w stronę głównej drogi w tej części Erytrei. 5 Brygada Indyjska zaatakowała na równinie wraz z Matyldami, pokonała Włochów, obezwładniła kilka włoskich czołgów i przecięła drogę do Keren. Włoska 2 Dywizja Kolonialna wycofała się, tracąc od 1500 do 2000 żołnierzy, 28 dział polowych oraz kilka czołgów średnich i lekkich. Barentu, utrzymywane przez dziewięć batalionów 2 Dywizji Kolonialnej (około 8000 ludzi), 32 działa oraz prawdopodobnie 36 okopanych czołgów M11/39 i samochodów pancernych, zostało zaatakowane przez 10 Indyjską Brygadę Piechoty z północy, gdzie napotkano zdecydowaną obronę Włochów, podczas gdy 29 Indyjska Brygada Piechoty posuwała się z zachodu, spowolniona przez niszczoną przez Włochów infrastrukturę oraz ich straż tylną. W nocy z 31 stycznia na 1 lutego Włosi wycofali się wzdłuż linii kolejowej w kierunku Tole i Arresy, a 8 lutego ścigające ich oddziały alianckie znalazły porzucone, sprawne pojazdy. Włosi zajęli pozycję na wzgórzach, pozostawiając otwartą drogę Tessenei–Agordat.
Bitwa pod Keren.
12 stycznia książę Aosty wysłał jeden pułk z 65 Dywizji Piechoty „Granatieri di Savoia” (generał Amedeo Liberati) i trzy brygady kolonialne do Keren. 4 i 5 Indyjska Dywizja Piechoty posuwała się na wschód od Agordatu w pagórkowatym terenie, który stopniowo się podnosił w kierunku płaskowyżu Keren, przez dolinę Ascidira. Po lewej stronie znajdowała się skarpa i ostroga wznosząca się na wysokości 1800 m po prawej stronie drogi, a Włosi okopali się na wysoko położonym terenie, w którym dominowały w masywy, wąwozy i góry. Tamtejsze pozycje obronne zostały zbudowane jeszcze przed wojną i wybrane jako główne pozycje obronne do ewentualnej osłony Asmary i wyżyn Erytrei przed brytyjską inwazją z Sudanu. 15 marca, po kilku dniach bombardowania, 4 Dywizja Indyjska zaatakowała po północnej i zachodniej stronie drogi, aby zająć teren na lewym skrzydle, gotowa do ataku 5 Dywizja Indyjska stała po wschodniej stronie.
Hindusi napotkali na zaciekłą obronę i poczynili w ciągu dnia niewielkie postępy, ale w nocy 5 Dywizja Indyjska zdobyła Fort Dologorodoc, położony 450 m nad doliną. Dywizje „Granatieri di Savoia” i „Alpini” kontratakowały siedem razy pomiędzy 18 a 22 marca, próbują odzyskać fort, ale ich ataki zakończyły się znacznymi stratami. Wavell poleciał do Keren, aby ocenić sytuację i 15 marca wraz z Plattem osobiście obserwował, jak Hindusi dokonali brawurowego, frontalnego ataku w górę drogi, ignorując ostrzał ze wzniesień po obu stronach i przedarli się przez wrogie umocnienia. Wczesnym rankiem 27 marca Keren zostało zdobyte po bitwie trwającej 53 dni, zamykając straty Brytyjczyków i wojsk Wspólnoty Narodów w liczbie 536 zabitych i 3229 rannych; straty włoskie za ten sam czas wyniosły 3000 zabitych etnicznych Włochów i 9000 żołnierzy kolonialnych, a ponadto 21 000 rannych. Włosi przeprowadzili odwrót bojowy, nieustannie atakowani z powietrza przez RAF, do Ad Teclesan położonego w wąskiej dolinie na drodze Keren–Asmara, ostatniej pozycji obronnej przed stolicą Erytrei, Asmarą. Klęska pod Keren zrujnowała morale sił włoskich, a kiedy Brytyjczycy zaatakowali rano 31 marca, włoskie pozycje od razu upadły; alianci wzięli 460 jeńców i zdobyli 67 dział; następnego dnia Asmara została ogłoszona miastem otwartym, a Brytyjczycy weszli do niej nie napotykając oporu.
Massawa.
Admirał Mario Bonetti, dowódca włoskiej Flotylli Morza Czerwonego i garnizonu w Massawie, miał 10 000 żołnierzy i około 100 czołgów do obrony portu. Wieczorem 31 marca trzy z ostatnich sześciu niszczycieli w Massawie wypłynęły w morze, aby zaatakować Zatokę Sueską, a następnie dokonać samozatopienia. „Leone” osiadł na mieliźnie i zatonął następnego ranka; zaś 2 kwietnia ostatnie pięć niszczycieli wypłynęło, aby zaatakować Port Sudan, a następnie zatonąć. Major Heath zatelefonował do Bonettiego z ultimatum, by ten się poddał i nie blokował portu wrakami zatapianych statków, w zamian oferując pozostawienie w spokoju obywateli włoskich w Erytrei i Etiopii. 7 Indyjska Brygada Piechoty wysłała niewielkie siły w kierunku Adowa i Adigrat, podczas gdy reszta posunęła się drogą do Massawy, której wysokość opada o 2100 m na dystansie zaledwie 80 km. Hindusi spotkali się w Massawie z "Briggs Force" 5 kwietnia, tym samym przecinając Erytreę na dwie części.
Bonetti został ponownie wezwany do poddania się, ale odmówił i 8 kwietnia atak 7 Indyjskiej Grupy Brygadowej został odparty przez garnizon Massawa. Równoczesny atak 10 Indyjskiej Brygady Piechoty i czołgów szwadronu B 4 Królewskiego Pułku Czołgów na zachodnią stronę włoskiej obrony odniósł sukces. Wolni Francuzi zajęli nieprzyjacielskie pozycje na południowym zachodzie, podczas gdy RAF zbombardował pozycje włoskiej artylerii. Po południu Bonetti poddał się, a siły alianckie wzięły 9590 jeńców i zdobyły 127 dział. Stwierdzono, że port został zablokowany przez zatopienie dwóch dużych, pływających suchych doków, 16 dużych statków i pływającego dźwigu na wejściach do północnego portu morskiego, centralnego portu handlowego i głównego portu południowego. Włosi wrzucili również do wody tyle swojego sprzętu, ile zdołali przed wkroczeniem aliantów. Brytyjczycy ponownie otworzyli linię kolejową Massawa–Asmara 27 kwietnia, a do 1 maja port zaczął zaopatrywać 5 Indyjską Dywizję Piechoty. Kapitulacja Massawy zakończyła zorganizowany opór sił włoskich w Erytrei i wypełniła strategiczny cel wyeliminowania zagrożenia dla żeglugi na Morzu Czerwonym. 11 kwietnia prezydent USA Franklin Roosevelt uchylił, zgodnie z "Neutrality Act", status Morza Czerwonego jako strefy walki, dopuszczając amerykańskie statki do korzystania z tej trasy do transportu zaopatrzenia na Bliski Wschód (USA przed atakiem na Pearl Harbor pozostawały formalnie neutralne).
Zachodnia Etiopia, 1941.
"Gideon Force" była małą brytyjsko-afrykańską jednostką specjalną, która działała jako "Corps d'Elite" w ramach Sił Obronnych Sudanu, etiopskich sił regularnych i nieregularnych. W szczytowym momencie rozwoju jednostki, jej dowódca Orde Wingate miał pod sobą pięćdziesięciu oficerów, dwudziestu brytyjskich podoficerów, 800 dobrze wyszkolonych bojowników sudańskich i kolejnych 800 gorzej wyszkolonych etiopskich żołnierzy. Jednostka posiadała kilka moździerzy, lecz nie miała artylerii i wsparcia lotniczego, poza sporadycznym wsparciem bombowców. "Gideon Force" działała w trudnym terenie prowincji Gojjam na końcu długiej i wątłej linii zaopatrzenia, na której padły prawie wszystkie z 15 000 wielbłądów. "Gideon Force" i Arbegnoch (etiopscy partyzanci) w ciągu sześciu tygodni wyparli włoskie siły pod dowództwem generała Guglielmo Nasi, zdobywcy Somali Brytyjskiego i schwytali 1100 Włochów oraz 14 500 Etiopczyków walczących po stronie włoskiej, zdobyli dwanaście dział, wiele karabinów maszynowych, karabinów powtarzalnych i amunicji oraz ponad 200 zwierząt jucznych. "Gideon Force" zostało rozwiązane 1 czerwca 1941 r., a Wingate powrócił do swojej wojskowej rangi majora i został oddelegowany do Egiptu, podobnie jak wielu żołnierzy jego jednostki, którzy dołączyli do Long Range Desert Group (LRDG) 8 Armii.
Addis Abeba.
Po zdobyciu Debre Markos i Addis Derra, etiopscy partyzanci na terytorium nadal znajdującym się pod kontrolą włoską, pod wodzą Ras Abebe Aregai skonsolidowali się wokół stolicy kraju, Addis Abeby, przygotowując się na powrót cesarza Selassiego. W odpowiedzi na szybko postępujące siły brytyjskie i Brytyjskiej Wspólnoty Narodów oraz na trwające powstanie powszechne etiopskich partyzantów, Włosi w Etiopii wycofali się do górskich fortec Gondar, Amba Alagi, Dessie i Gimma. Po negocjacjach zainicjowanych przez Wavella, książę Aosty nakazał gubernatorowi Abisynii, generałowi Agenore Frangipani, poddanie miasta, aby zapobiec masakrze włoskich cywilów, tak jak to miało miejsce w Dire Dawa. Wstydząc się, że przełożony nie pozwolił mu walczyć do końca, Frangipani następnego dnia popełnił samobójstwo, wstrzykując sobie do żył truciznę.
6 kwietnia 1941 r. Addis Abeba zostało zajęte przez etiopskie siły nieregularne wspierane przez brytyjskie samochody pancerne z Afryki Wschodniej; siły te przyjęły kapitulację miasta. Od jakiegoś czasu w mieście przebywała włoska policja w celu utrzymania porządku. 13 kwietnia Cunningham odesłał z miasta siły pod dowództwem brygadiera Dana Pienaara składające się z 1 Brygady Południowoafrykańskiej i skautów Campbella (etiopskich oddziałów nieregularnych dowodzonych przez brytyjskiego oficera), aby kontynuować natarcie na północ i połączyć się z siłami Platta posuwającymi się na południe. Selassie formalnie wkroczył do stolicy Etiopii 5 maja.
20 kwietnia Południowoafrykańczycy zdobyli Dessie, leżące na głównej drodze na północ od Addis Abeby do Asmary, około 320 km na południe od Amba Alagi. W ciągu ośmiu tygodni Brytyjczycy pokonali 2700 km z Tany do Mogadiszu kosztem 501 ofiar i ośmiu samolotów, przy czym zniszczyli większość włoskich sił powietrznych i lądowych. Od Debra Marqos Wingate ścigał Włochów i podjął szereg groźnych działań zaczepnych. Na początku maja większość oddziałów "Gideon Force" musiała jednak oderwać się od głównego natarcia, aby zabezpieczyć wkroczenie Hailie Selassiego do Addis Abeby. Do 18 maja pułkownik Maraventano okopał się w Agiborze, mając naprzeciwko siebie około 2000 uzbrojonych mężczyzn, głównie Etiopczyków, z czego tylko 160 przeszkolonych (100 z Batalionu Pogranicza Sił Obronnych Sudanu i 60 ze zreorganizowanego 2. batalionu etiopskiego).
Po obu stronach brakowało żywności, amunicji, wody i lekarstw. Wingate podjął więc próbę podstępu, wysyłając wiadomość do Maraventano, w której blefował o przybyciu posiłków i ostrzegał, że zbliżające się wycofanie wojsk brytyjskich pozostawi włoskich żołnierzy i cywilów na łasce żadnych zemsty etiopskich partyzantów. Maraventano omówił sytuację z włoską kwaterą główną w Gondar 21 maja i otrzymał wolną rękę w podjęciu decyzji o poddaniu się, co nastąpiło 23 maja. Do niewoli poszło 1100 żołnierzy włoskich i 5000 kolonialnych, 2000 kobiet i dzieci (głównie rodzin włoskich żołnierzy i urzędników) oraz 1000 miejscowych, którzy zajmowali się taborem zwierzęcym armii włoskiej. "Gideon Force" zostało zredukowane do zaledwie 36 regularnych żołnierzy, którzy pełnili formalną straż honorową podczas kapitulacji Agiboru, resztę stanowili etiopscy partyzanci.
Front południowy, 1941.
Somali Włoskie.
W styczniu 1941 r. Włosi zdecydowali, że równiny Somali Włoskiego nie nadają się do obrony. 102 Dywizja Somalijska generała Adriano Santiniego i oddziały nieregularne (około 14 000 ludzi) wycofały się w dół rzeki Dżuba, a 101 Dywizja Somalijska generała Italo Carnevali również z oddziałami nieregularnymi (około 6000 ludzi) w górę rzeki, na bardziej sprzyjający obronie teren w górach Etiopii. Cunningham napotkał tylko kilku Włochów na zachód od Dżuby, reszta to oddziały nieregularne oraz wojska kolonialne w Afmadu i Kismayu, gdzie rzeka Dżuba wpada do Oceanu Indyjskiego. Przeciwko oczekiwanym sześciu brygadom i „sześciu grupom tubylców” utrzymujących Dżubę dla Włochów, Cunningham rozpoczął 24 stycznia operację Canvas, z czterema grupami brygadowymi z 11 i 12 Dywizji Afrykańskiej. Afmadu zostało zdobyte 11 lutego, a trzy dni później port Kismayu. 22 lutego miasto Jilib zostało zaatakowane z obu skrzydeł i od tyłu. Włosi zostali rozgromieni: 30 000 żołnierzy zginęło, zostało wziętych do niewoli lub zaginęło w buszu. Nic już nie mogło przeszkodzić brytyjskim oddziałom w pokonaniu 320 km w stronę Mogadiszu, stolicy i głównego portu Somali Włoskiego.
25 lutego 1941 r. nigeryjska 23 Brygada Zmechanizowana ze składu 11 Dywizji Afrykańskiej posunęła się na północ wzdłuż wybrzeża o 378 km w ciągu trzech dni i bez oporu zajęła somalijską stolicę, Mogadiszu. 12 Dywizja Afrykańska otrzymała rozkaz natarcia na Barderę i Isha Baidoa, lecz została zatrzymana z powodu trudności w wykorzystaniu Kismayu jako bazy zaopatrzeniowej. Oddział sforsował rzekę Dżubę w Somali Włoskim, posuwając się w kierunku miasta Dolo na granicy z Etiopią. Po przerwie, spowodowanej brakiem sprzętu do oczyszczenia portu w Mogadiszu ze zrzuconych wcześniej brytyjskich min magnetycznych, 11 Dywizja Afrykańska rozpoczęła 1 marca pościg za wycofującymi się siłami włoskimi na północ od Mogadiszu. Jednostka ścigała Włochów w kierunku płaskowyżu Ogaden. Do 17 marca 11 Dywizja Afrykańska zakończyła 17-dniowy wyścig włoską Droga Imperialną (Strada Imperiale) z Mogadiszu do Dżidżigi w etiopskim Somali. Na początku marca siły Cunninghama zajęły większość Somali Włoskiego i posuwały się przez Etiopię w kierunku ostatecznego celu ofensywy, Addis Abeby. 26 marca zostało zdobyte miasto Harar, gdzie wzięto 572 jeńców i zdobyto 13 dział. 23 Brygada Nigeryjska pokonała prawie 1600 km w 32 dni. 29 marca Dire Dawa zostało zajęte przez wojska południowoafrykańskie, po tym jak włoscy koloniści zaapelowali o pomoc w związku z dezerterami, którzy rabując okoliczne wioski dopuszczali się okrucieństw.
Somali Brytyjskie 1941.
Operacja odbicia Somali Brytyjskiego rozpoczęła się 16 marca 1941 r. od wypłynięcia wojsk desantowych z Adenu i miała się okazać pierwszym udanym desantem morskim aliantów na bronionym brzegu w czasie II wojny światowej. Siły Uderzeniowe Adenu, składające się z około 3000 ludzi, miały zostać przetransportowane na dystansie około 230 km przez osiem okrętów marynarki wojennej, a jednostki cywilne przenosić ciężki sprzęt. Żołnierze mieli wylądować na plażach w obrębie raf koralowych na wschód i zachód od Berbery, aby zabezpieczyć miasto i rozpocząć odzyskiwanie Somali Brytyjskiego. Pojawiły się wątpliwości co do możliwości pokonania raf koralowych w nocy, gdy wszystkie miasta były zaciemnione, lecz ryzyko zostało podjęte. 16 marca około 16 km na północ od miasta i 910 m od brzegu, siły desantowe przygotowywały się do lądowania, podczas gdy wysunięte grupy przecieraczy szlaków szukały miejsc desantu, aby naprowadzić na nie główne siły. 1/2 i 3/15 Pułk Pendżabski Brytyjskiej Armii Indyjskiej (ewakuowane z tego samego portu w sierpniu 1940 r.) oraz oddział somalijskich komandosów wylądowały w Berberze jako "Force D" (wspierały je krążowniki HMS „Glasgow” i „Caledon”, niszczyciele „Kandahar” i „Kipling”, krążowniki pomocnicze „Chakdina” i „Chantala”, indyjskie trawlery „Netavati” i „Parvati”, dwa transportowce oraz małe łodzie ML 109). Kiedy Sikhowie wylądowali na brzegu, włoska 70 Brygada Kolonialna rozpierzchła się w nieładzie. 20 marca została zdobyta Hargejsa, ale kilka następnych miesięcy trwało oczyszczanie jej z maruderów. W połowie kwietnia został ponownie utworzony Somalijski Korpus Wielbłądzi, aby prowadzić działania przeciwko lokalnym bandytom. Główne siły brytyjskie posunęły się tymczasem na zachód do wschodniej Etiopii, a pod koniec marca połączyły się z siłami z frontu południowego w rejonie Harar i Diredawa. Siły Cunninghama mogły być teraz skutecznie zaopatrywane przez Berberę.
Amba Alagi.
Po upadku Keren książę Aosty wycofał się na Amba Alagi, górę o wysokości 3409 m n.p.m., w której wydrążono siec tuneli łączących punktów umocnione, pozycje artyleryjskie i magazyny zaopatrzenia. Oddziały brytyjskie nacierające z południa zajęły Addis Abebę 6 kwietnia. Wavell narzucił politykę unikania dużych operacji w Erytrei i północnej Etiopii, co utrudniłoby wycofanie wojsk do Egiptu. Pozostałe w regionie wojska włoskie nie stanowiły zagrożenia dla Sudanu, ale mogły przeszkodzić w utrzymaniu dotychczasowych zdobyczy we Włoskiej Afryce Wschodniej. 1 Dywizja Południowoafrykańska była potrzebna w Egipcie, a Cunningham otrzymał rozkaz wysłania jej na północ, aby przejęła główną drogę do Massawy i Port Sudan, które to porty mogły zostać wykorzystane do zaokrętowania dywizji i odesłania jej do Egiptu. Amba Alagi blokowała jej jednak drogę na północ. 5 Dywizja Indyjska nacierała bezpośrednio z południa, podczas gdy Południowoafrykańczycy posuwali się na północ trasą okrężną. Główny atak 5 Dywizji Indyjskiej rozpoczął się 4 maja, lecz postępował powoli. 10 maja do bitwy włączyła się 1 Brygada Południowoafrykańska i zamknęła pierścień okrążenia wokół góry. Hindusi ponownie zaatakowali 13 maja, a następnego dnia Południowoafrykańczycy przeprowadzili własne natarcie i wyparli Włochów z kilku pozycji obronnych. Zaniepokojony sytuacją rannych oraz pogłoskami o okrucieństwach popełnianych przez etiopskich partyzantów, książę Aosty zaproponował aliantom swoją kapitulację pod warunkiem, że Włosi otrzymają prawo do oficjalnej ceremonii kapitulacyjnej. 19 maja książę Aosty i 5000 żołnierzy włoskich przemaszerowało obok gwardii honorowej do brytyjskiej niewoli.
Południowa Etiopia.
Siły wschodnioafrykańskie na froncie południowym obejmowały 1 Dywizję Południowoafrykańską generała dywizji George’a Brinka, 11 Dywizję Afrykańską generała dywizji Henry’ego Edwarda de Robillarda Wetheralla i 12 Dywizję Afrykańską generała dywizji Alfreda Reade Godwin-Austena (dywizje afrykańskie składały się z wojsk wschodnioafrykańskich, południowoafrykańskich, nigeryjskich i ghańskich pod dowództwem oficerów brytyjskich, rodezyjskich i południowoafrykańskich). W styczniu 1941 r. Cunningham zdecydował się przeprowadzić swoje pierwsze ataki bezpośrednio przez granicę Kenii do południowej Etiopii. Chociaż zdawał sobie sprawę, że zbliżająca się pora deszczowa uniemożliwi bezpośrednie posuwanie się tą drogą do Addis Abeby, miał nadzieję, że akcja ta sprowokuje wybuch powstania Etiopczyków na południu kraju przeciwko Włochom (spisek jednak się nie powiódł). Cunningham wysłał 1 Dywizję Południowoafrykańską (składającą się z 2 i 5 Brygady Południowoafrykańskiej oraz 21 Wschodnioafrykańskiej), a także samodzielną brygadę z Afryki Wschodniej do prowincji Galla-Sidamo. Pomiędzy 16 do 18 stycznia 1941 r. alianci zdobyli El Yibo, a 19 lutego straż przednia 1 Dywizji Południowoafrykańskiej zajęła Jumbo. 24 i 25 stycznia wojska Cunninghama walczyły na trasie zwanej "Turbi Road".
Ofensywa w południowej Etiopii została zatrzymana w połowie lutego przez ulewne deszcze, które bardzo utrudniały poruszanie się wojsk i transport zaopatrzenia. 1 lutego alianci zdobyli Gorai i El Gumu. Następnego dnia zajęli Hoboka. Po walkach w dniach 8–9 lutego zostało zdobyte miasto Banno. 15 lutego walki toczyły się na "Yavello Road". Następnie dwie brygady południowoafrykańskie rozpoczęły podwójny manewr oskrzydlający na Fort Mega. Po trzydniowej bitwie, w której wielu Południowoafrykańczyków wyposażonych do działań w warunkach tropikalnych ucierpiało z powodu ulewnego deszczu i temperatur bliskich zeru, 18 lutego zdobyli Fort Mega. Moyale, położone 110 km na południowy wschód od Mega, na granicy z Kenią, zostało zajęte 22 lutego przez patrol nieregularnych oddziałów etiopskich, które zostały przyłączone do dywizji południowoafrykańskiej.
Wojna na morzu, 1941.
Sukces operacji Begum w przejęciu kontroli nad morzami Afryki Wschodniej ułatwił dostawy zaopatrzenia dla brytyjskich sił lądowych; statki płynące do i z Morza Śródziemnego wspierały okręty "Red Sea Force" w operacjach na morzu. Niemiecki statek handlowy MS „Tannenfels” wypłynął z Kisimayu w Somali Włoskim 31 stycznia i spotkał się pomiędzy 14 a 17 lutego z ciężkim krążownikiem „Admiral Scheer”, pomocniczym krążownikiem HKS „Atlantis” i trzema brytyjskimi okrętami wziętymi jako łup wojenny. Lotniskowiec HMS „Formidable”, będący w drodze na Morze Śródziemne, aby zastąpić tam „Illustrious”, utworzył "Force K" z krążownikiem „Hawkins” i w operacji Breach 2 lutego 1941 r. wysłał ze swojego pokładu samoloty Fairey Albacore do zaminowania portu w Mogadiszu, a także zbombardowania składu broni i amunicji, lotniska, dworca kolejowego, zbiorników na paliwo i budynku odprawy celnej w Ras Sip. Krążowniki „Shropshire”, „Ceres” i „Colombo” zablokowały Kisimayu, a na Morzu Czerwonym „Pantera”, „Tigre” i „Leone” stacjonujące w Massawie dokonały kolejnego, bezowocnego wypadu.
Leatham utworzył "Force T" z lotniskowcem HMS „Hermes”, krążownikami „Shropshire”, „Hawkins”, „Capetown” i „Ceres” oraz z niszczycielem „Kandahar” w celu wsparcia operacji Canvas, inwazji na Somali Włoskie z Kenii. Około pięćdziesięciu włoskich i niemieckich statków handlowych utknęło w Massawie i Kisimayu w momencie wybuchu wojny i niewiele z nich było zdolnych do wypłyniecia na otwarte morze do czasu brytyjskiej inwazji na Włoską Afrykę Wschodnią, lecz taką próbę podjęło około dwunastu statków. W nocy z 10 na 11 lutego osiem włoskich i dwa niemieckie statki wypłynęły z Kisimayu do Mogadiszu lub Diego Suarez (obecnie Antsiranana) na Madagaskarze. Trzy włoskie statki zatopiono w Kisimayu 12 lutego, gdy wojska brytyjskie dotarły w pobliże portu, który został zdobyty przy wsparciu „Shropshire” dwa dni później. Pięć włoskich statków zostało zauważonych przez samoloty z „Hermesa” i ostrzelanych przez „Hawkinsa”, a niemiecki statek „Uckermark” został zatopiony. Niemiecki „Askari” i włoski „Pensilvania” wyszły z Mogadiszu i zostały zniszczone przez bomby lotnicze oraz ostrzał z alianckich okrętów; zaledwie dwa włoskie statki dotarły na Madagaskar.
Czekając na rozbrojenie min w Kanale Sueskim, „Formidable” przeprowadził operację Composition w nocy z 12 na 13 lutego, wysyłając 14 Albacorów do ataku na Massawę, połowę z nich z bombami, a drugą połowę z torpedami. Atak został zdezorganizowany przez nisko wiszące chmury; co prawda SS „Monacalieri” o wyproności 5723 ton rejestrowych został zatopiony, ale osiągnięto niewiele więcej. 13 lutego „Hermes” zaatakował Kismayu samolotami Fairey Swordfish, a krążownik „Shropshire” ostrzelał artylerią okrętową obronę wybrzeża, składowiska zaopatrzenia i pozycje wojsk włoskich. Samoloty Supermarine Walrus ze „Shropshire” zaatakowały Baraawe, podczas gdy włoskie bombowce niemal nie trafiły w jeden z brytyjskich okrętów. Kiedy Kismayu zostało zdobyte 14 lutego, piętnaście z szesnastu statków handlowych państw Osi cumujących w porcie zostało schwytanych przez aliantów. Na Morzu Czerwonym lotniskowiec „Formidable” przeprowadził operację Composition na trasie do Suezu; jego 14 Albacore'ów zaatakowało Massawę 13 lutego i zatopiło statek handlowy „Moncaliere” o wyporności 5723 ton rejestrowych oraz zadało niewielkie uszkodzenia innym jednostkom.
Statek kolonialny „Eritrea” uciekł z Massawy 18 lutego, a 21 lutego „Formidable” wysłał siedem Albacore'ów, aby zbombardowały port; cztery samoloty zostały trafione ogniem przeciwlotniczym, lecz wszystkie wróciły. W nocy odpłynął krążownik pomocniczy „Ramb I” o wyporności 3667 ton rejestrowych i niemiecki „Coburg” (7400 ton rejestrowych), a 22 lutego – „Ramb II”. 27 lutego „Ramb I” został przechwycony przez „Leandera” i zatopiony na północ od Malediwów, lecz „Erytrea” oraz „Ramb II” skutecznie uciekły i dotarły do Kobe w Japonii. Po tym, jak 25 lutego upadło Mogadiszu, przetrzymywani tam brytyjscy marynarze handlowi, wzięci do niewoli przez niemieckie załogi, zostali wyzwoleni. 1 marca pięć Albacore'ów z „Formidable” lecących z lądowiska w Mersa Taclai ponownie zaatakowało Massawę, ale spowodowało niewielkie szkody. MS „Himalaya” o wyporności 6240 ton rejestrowych wypłynął w morze 1 marca i dotarł do Rio de Janeiro 4 kwietnia. 4 marca „Coburg” ze zdobytym tankowcem „Ketty Brovig” (7 031 ton rejestrowych) został zauważony przez samolot rozpoznawczy lecący z australijskiego krążownika HMAS „Canberra” na południowy wschód od Seszeli; kiedy zbliżały się do niego „Canberra” i „Leander”, załogi państw Osi dokonały samozatopienia swoich statków.
Pomiędzy 1 a 4 marca okręty podwodne „Guglielmo Marconi”, „Galileo Ferraras”, „Perla” i „Archimede” wypłynęły z Massawy kierując się do bazy Betasom we francuskim Bordeaux, z której operowała włoska flotylla okrętów podwodnych operujących na Atlantyku. Okręty przybywały do tej bazy między 7 do 20 maja, zaopatrywane po drodze przez niemieckie statki handlowe na południowym Atlantyku. 16 marca "Force D" z Adenu przeprowadziła operację Appearance, lądowanie pod Berberą zapoczątkowujące odzyskanie Somali Brytyjskiego. Statki Osi „Oder” (wyporność 8516 ton rejestrowych) oraz „India” (6 366 ton rejestrowych) wypłynęły z Massawy 23 marca, lecz „Shoreham” dogonił „Oder” w cieśninie Perim, zachodniej części cieśniny Bab-el-Mandeb i załoga zatopiła własny statek; „India” natomiast schronił się w Assab. „Bertrand Rickmers” (4188 ton rejestrowych) próbował uciekać 29 marca, ale został przechwycony przez „Kandahar” i zatopiony; „Piave” wyruszył 30 marca, lecz dotarł tylko do Assab. 31 marca trzy włoskie niszczyciele w Massawie wyruszyły przeciwko alianckim okrętom w Zatoce Sueskiej; „Leone” osiadł na mieliźnie pod Massawą i musiał zostać zatopiony, po czym plany dalszego wypadu zostały porzucone. SS „Lichtenfels” odpłynął 1 kwietnia, ale został zmuszony do zawrócenia.
2 kwietnia pięć pozostałych włoskich niszczycieli miało zaatakować zbiorniki paliwa w Port Sudan, a następnie dokonać samozatopienia, lecz samoloty zwiadowcze RAF-u operujące z Adenu zauważyły okręty. Podczas gdy HMS „Eagle” czekał na przejście z Morza Śródziemnego na Ocean Indyjski, 813 i 824 Dywizjon Lotnictwa Morskiego, z 17 bombowcami torpedowymi Swordfish, zostały przeniesione do Port Sudan. 2 kwietnia dwa Swordfishe zbombardowały frachtowiec w Marce, a o świcie 3 kwietnia o 4:30 rano sześć samolotów rozpoczęło poszukiwania nieprzyjacielskich okrętów. O 5:11 jeden samolot zauważył cztery włoskie niszczyciele 20 mil morskich (ok. 37 km) na wschód od Port Sudan. Trzy inne Swordfishe zostały wezwane z patrolu, po czym razem we czwórkę zaatakowały dwa z nieprzyjacielskich okrętów, „Nazario Sauro” i „Cesare Battisti”, uzyskując kilka trafień w pobliżu celu bombami o masie 110 kg. Jeden Swordfish pozostał na miejscu, by śledzić okręty, podczas gdy pozostałe trzy wróciły do bazy w celu uzupełnienia amunicji. O 8:13 okręty zaatakowało siedem Swordfishów. „Nazario Sauro” został trafiony wszystkimi sześcioma bombami zrzuconymi z jednego Swordfisha i szybko zatonął; uszkodzenia w pozostałych trzech okrętach zostały spowodowane przez trafienia w pobliżu celu. Pięć Blenheimów z 14 Dywizjonu RAF-u przybyło na czas, aby zobaczyć, jak „Nazario Sauro” został trafiony, po czym same zaatakowały „Cesare Battisti”. Po walce załogi Blenheimów poinformowały, że marynarze opuścili okręt, niszczyciel płonął, eksplodował i zatonął, lecz w rzeczywistości został on później znaleziony na plaży przy arabskim wybrzeżu.
O 10:10 inne cztery Swordfishe znalazły włoskie niszczyciele 100 mil morskich (ok. 190 km) od miejsca pierwszego ataku. „Daniele Manin” został trafiony w śródokręcie dwoma bombami, ponadto trzy Swordfishe zrzuciły bomby w niewielkiej odległości od celu, a załoga opuściła okręt. Ostatnie dwa niszczyciele pozostawały niewykryte, dopóki nie znalazły się poza zasięgiem brytyjskich dwupłatowców. „Pantera” i „Tigre” zostały znalezione dopiero 12 mil (ok. 22 km) na południe od Dżuddy, gdzie porzuciły je załogi. Blenheimy z 14 Dywizjonu i Wellesley'e z 223 Dywizjonu z Port Sudan odnotowały trafienia w oba okręty, z których jeden zapalił się. Niszczyciel „Kingston” dobił je ogniem artylerii okrętowej. „Vincenzo Orsini”, który osiadł na mieliźnie w Massawie, zdołał odpłynąć i ostatecznie został zatopiony w porcie 8 kwietnia po zbombardowaniu przez Swordfisha z 813 Dywizjonu; torpedowiec „Giovanni Acerbi” również został zatopiony przez samoloty. 7 kwietnia, przed swoim zatonięciem, przestarzała włoska motorowa łódź torpedowa MAS-213, pamiętająca czasy I wojny światowej, skutecznie storpedowała brytyjski krążownik HMS „Capetown”, eskortując trałowce z Massawy. „Capetwon” został odholowany do Port Sudan, by ostatecznie popłynąć do Bombaju, gdzie przez rok był remontowany, a następnie zdegradowany do funkcji statku mieszkalnego.
Ostatnie operacje, maj – listopad 1941.
Assab.
Po kapitulacji księcia Aosty pod Amba Alagi 18 maja 1941 r., niektóre siły włoskie utrzymywały się jeszcze w Assab, ostatnim włoskim porcie nad Morzem Czerwonym. Od 10 do 11 czerwca została przeprowadzona operacja Chronometer, z niespodziewanym lądowaniem w Assab przez 3/15 Pułk Pendżabski, przetransportowany z Adenu przez flotyllę składającą się z HMS „Dido”, „Indus”, „Clive”, „Chakdina” i SS „Tuna”. Dido ostrzeliwał brzeg od 5:05 do 5:12; a samoloty zbombardowały port, zagłuszając dźwięk silników dwóch motorówek, z których każda przewoziła trzydziestu żołnierzy pierwszego rzutu. O 5:19 Pendżabczycy wyszli na molo, nie napotykając oporu, a dwóch włoskich generałów, Area Pietro Piacentini i Settore Nord, zostało złapanych we własnych łóżkach. Meldunek o sukcesie pierwszego etapu operacji został wysłany o 6:00 rano.
Flotylla wpłynęła do portu w Assabie podążając za trałowcem i wyładowała na brzeg resztę Pendżabczyków, część podzielona na grupy przeszukała pobliskie wyspy stwierdzając, że są one niezamieszkane i nieobsadzone przez Włochów. O godzinie 7:00 cywilny gubernator został zabrany na pokład Dido i przekazał Assabę starszemu oficerowi "Red Sea Force", kontradmirałowi Ronaldowi Halifaxowi oraz dowódcy wojsk lądowych, brygadierowi Harry’emu Dimoline. Wieczorem w Assab został schwytany kapitan Bolla, starszy oficer Regia Marina. Bolla ujawnił pozycje trzech pól minowych przy podejściu do portu i powiedział Brytyjczykom, że kanał wschód-północ od Ras Fatma jest czysty. 3/15 Pułk Pendżabski wziął w tej operacji 547 jeńców wraz z dwoma generałami i 35 Niemcami. 13 czerwca indyjski trawler „Parvati” uderzył w minę magnetyczną w pobliżu Assab i stał się ostatnią jednostką morską zniszczoną w tej kampanii.
Kulkaber (Culqualber).
Ostatnie wojska włoskie w południowo-zachodniej Etiopii pod dowództwem generała Pietro Gazzery, gubernatora Galla-Sidamy oraz nowego pełniącego obowiązki wicekróla i generalnego gubernatora Włoskiej Afryki Wschodniej, stanęły w obliczu rosnących etiopskich sił nieregularnych, wskutek czego wiele jednostek kolonialnych po prostu rozeszło się po domach. 21 czerwca 1941 r. Gazzera opuścił Dżimmę, a po jego ucieczce poddało się około 15 000 żołnierzy. 3 lipca Włosi zostali odcięci przez siły Wolnej Belgii pod dowództwem generała dywizjia Auguste Gilliaerta, które pokonały wroga pod Asosa i Saïo. 6 lipca Gazzera i 2944 Włochów, 1535 żołnierzy kolonialnych oraz 2000 walczących po stronie włoskie bojowników oddziałów nieregularnych formalnie poddało się aliantom; 79. batalion kolonialny przeszedł na stronę Sprzymierzonych i został przemianowany na 79. batalion piechoty, podobnie jak kompania sił nieregularnych znana jako "Wollo Banda".
Przełęcz Wolchefit to miejsce, którego opanowanie było potrzebne do rozpoczęcia ostatecznego ataku na Gondar, broniony przez garnizon składający się z około 4000 ludzi pod komendą pułkownika Mario Gonellego, rozmieszczony na linii obronnej o głębokości około 4,8 km. Warownia była oblegana od maja przez nieregularne siły etiopskie pod wodzą majora B. J. Ringrose'a, a 5 maja Włosi wycofali się z Amba Giorgis. Siły oblegające zostały później wzmocnione przez przybycie 3/14 Pułku Pendżabskiego z Brytyjskiej Armii Indyjskiej i elementy 12 Dywizji Afrykańskiej. Od maja do sierpnia 1941 r. przeprowadzono kilka ataków, kontrataków i lotów bojowych nad przełęczą. 28 września 1941 r., po stracie 950 żołnierzy i wyczerpaniu zapasów, Gonella wraz z 1629 włoskimi i 1450 etiopskimi żołnierzami poddał się 25 Brygadzie Wschodnioafrykańskiej pod dowództwem brygadiera W.A.L. Jamesa. Natychmiast po zakończeniu walk rozpoczęto prace przy naprawie drogi do Gondaru, pomimo jesiennych deszczów.
Bitwa o Gondar.
Gondar, stolica prowincji Begemder w północno-zachodniej Etiopii, leży około 190 km na zachód od Amba Alagi. Po kapitulacji Gazzery generał Guglielmo Nasi, pełniący obowiązki gubernatora Amhary, został nowym pełniącym obowiązki wicekróla i generalnego gubernatora Włoskiej Afryki Wschodniej. W Gondarze wojska Nasiego zmierzyły się z Brytyjczykami i rosnącą liczbą etiopskich bojowników, ale wytrzymały prawie siedem miesięcy. Podczas gdy Regia Aeronautica w Afryce Wschodniej została praktycznie zniszczona, włoscy piloci walczyli do końca. Po śmierci swojego dowódcy Tenente Malavolti 31 października, sierżant Giuseppe Mottet został ostatnim włoskim pilotem myśliwskim w Afryce Wschodniej, a 20 listopada wykonał ostatnią misję bojową Regia Aeronautica w tym regionie, atakując pozycje brytyjskiej artylerii w Culqualber swoim ostatnim CR.42 o numerze taktycznym MM4033. Mottet wystrzelił tylko jedną serię z działek swojego myśliwca, którą zabił podpułkownika Ormsby'ego. Po wylądowaniu Mottet zniszczył swój CR.42, by nie oddać go wrogowi, a następnie dołączył do naziemnych wojsk włoskich i walczył do kapitulacji jak żołnierz piechoty. 27 listopada generał Nasi poddał się wraz z 10 000 żołnierzy włoskich i 12 000 kolonialnych; straty brytyjskie wyniosły 32 zabitych, 182 rannych, 6 zaginionych i 15 zestrzelonych samolotów od 7 kwietnia. W 1949 roku Maravigna oszacował włoskie straty w Gondarze na 4000 zabitych oraz 8400 rannych i chorych.
Następstwa.
Analiza.
W 2016 roku Andrew Stewart napisał, że w wyniku brytyjskich porażek w Grecji i na Krecie kampania wschodnioafrykańska została przyćmiona, choć było to pierwsze zwycięstwo aliantów w II wojnie światowej. W 2004 roku amerykański historyk Douglas Porch napisał, że „perła faszystowskiego reżimu” przetrwała zaledwie pięć lat, a wyniki bojowe armii włoskiej nieco przewyższały te w Afryce Północnej, ale nadal zauważalny był bardzo niekorzystny stosunek jeńców do ofiar. Masowe dezercje z szeregów sił kolonialnych wskazywały na to, że faszystowski imperializm wywarł niewielkie wrażenie na społeczeństwie wschodnioafrykańskim. Włoska marynarka wojenna w Massawie wykazała „oszałamiający” brak energii i nie zablokowała brytyjskiego dostępu do Mombasy i Port Sudan, ani lądowania w Berberze. Armia włoska nie wykorzystała brytyjskich trudności z zaopatrzeniem i pozostawiła pełne magazyny zapasów do wykorzystania przez Brytyjczyków. Brytyjczycy wycofali 4 Dywizję Indyjską i dywizjony RAF-u do Afryki Północnej już w lutym 1941 r., pomimo pozostających wciąż pod Amba Alagi wojsk włoskich, które od 20 kwietnia do 15 maja były stale atakowane, aż do kapitulacji 19 maja.
Etiopia, oba Somali i Erytrea zostały podbite przez Brytyjczyków, a koniec zorganizowanego oporu włoskiego umożliwił zredukowanie sił alianckich w Afryce Wschodniej poprzez przeniesienie jednej dywizji południowoafrykańskiej i dwóch indyjskich do Egiptu, wraz z trzema myśliwskimi, dwoma bombowymi i jednym dywizjonem rozpoznawczym, a pod koniec maja przeniesiono kolejne dwie. 11 i 12 Dywizja Afrykańska pozostała na miejscu, wspierana przez sześć dywizjonów RAF i SAAF. Włosi w Galla-Sidamo i Gondarze zostali wkrótce pokonani, a ostateczna kapitulacja została przyjęta przez kontyngent belgijski z Konga. Mussolini obwinił za katastrofę „niedobór rasy włoskiej”, ale reżim faszystowski przetrwał utratę kolonii, a zwycięstwo Brytyjczyków miało niewielki wpływ na strategię Japonii na Dalekim Wschodzie. Po oczyszczeniu Morza Czerwonego i Zatoki Adeńskiej z sił Osi Roosevelt oświadczył 11 kwietnia 1941 r., że obszary te nie są już strefami walk, dzięki czemu amerykańskie statki handlowe mogły dopłynąć do Kanału Sueskiego, co pomogło poprawić sytuację zaopatrzeniową wojsk brytyjskich na Bliskim Wschodzie.
Wywiad radiowy.
Włosi wymienili swoje szyfry w Afryce Wschodniej w listopadzie 1940 r., ale pod koniec miesiąca GC&amp;CS w Londynie i Biuro Szyfrów Bliskiego Wschodu (CBME) w Kairze złamały nowe szyfry Regio Esercito i Regia Aeronautica. Do 1941 r. złamano wystarczającą liczbę szyfrów niskiej jakości, aby poznać skład wojsk włoskich i ich sytuację zaopatrzeniową, zanim 19 stycznia 1941 r. rozpoczęła się brytyjska ofensywa. Włoskie uzależnienie od komunikacji bezprzewodowej, wykorzystującej częstotliwości, które dla Brytyjczyków były łatwe do podsłuchania, doprowadziło do prawdziwego zalewu informacji wywiadowczych, od codziennych raportów wicekróla, po plany operacyjne Regia Aeronautica i Regia Esercito dotyczące odwrotu z Keren. Zdarzało się, że brytyjscy dowódcy mieli tajne, włoskie wiadomości przed ich odbiorcami, a zastępca dyrektora wywiadu wojskowego w Kairze donosił później, że „nie uwierzy, aby jakiemukolwiek polowemu dowódcy armii [kiedykolwiek w historii] lepiej służył jego wywiad”.
Straty.
16 kwietnia 1941 r. władze Włoskiej Afryki Wschodniej zasygnalizowały Rzymowi, że w trakcie działań wojennych przed kapitulacją zginęło 426 oficerów, 703 zostało rannych, a 315 poszło do niewoli. Straty wśród podoficerów i szeregowców wyniosły 4785 zabitych, 6244 rannych i 15 871 wziętych do niewoli (włącznie). Straty wśród żołnierzy kolonialnych to 11 755 zabitych, 18 151 rannych i 3076 wziętych do niewoli przed kapitulacją; dane Truppi coloniale nie obejmowały sił na froncie Giuba i wschodnim. Z 350 000 żołnierzy dostępnych w czerwcu 1940 r. do operacji wojskowych we Włoskiej Afryce Wschodniej tylko ok. 80 000 pozostało w garnizonach w pobliżu Gondaru i siedmiu dywizjach kolonialnych w Galla-Sidamo w maju 1941 r. Najwięcej ofiar wśród żołnierzy włoskich i kolonialnych padło po kwietniu 1941 r. w operacjach w Amba Alagi (3500 ofiar), Kulkaber/Culqualber (1003 zabitych i 804 rannych) i Gondarze (4000 zabitych oraz 8400 rannych i chorych). W 1959 r. Ian Stanley Ord Playfair, oficjalny historyk brytyjski, odnotował, że od czerwca 1940 r. do maja 1941 r. siły wschodnioafrykańskie poniosły 1154 strat bojowych i 74 550 od zachorowań lub wypadków, w tym 10 000 na czerwonkę i kolejne 10 000 na malarię, z których 744 było śmiertelnych. RAF stracił 138 samolotów; lotnictwo Wolnej Francji dwie maszyny Martin Marylands. Regia Aeronautica straciła 250 z 325 samolotów, które stacjonowały we Włoskiej Afryce Wschodniej, kiedy wybuchła wojna, a 75 doleciało do tego regionu w czasie trwania kampanii. Belgijskie "Force Publique" straciły 462 ofiar śmiertelnych łącznie.
Kolejne operacje.
Partyzantka.
Do 27 listopada 1941 roku dwie dywizje afrykańskie zneutralizowały dwa największe zgrupowania włoskich maruderów, którzy nie poszli do niewoli do kapitulacji Włoskiej Afryki Wschodniej. Od końca 1941 do września 1943 r. jeszcze ok. 7000 żołnierzy w rozproszonych oddziałach włoskich walczyło w wojnie partyzanckiej od pustyń Erytrei i Somalii po lasy i góry Etiopii. Podobno robili to w nadziei, że wiążąc walką siły alianckie pomagają Niemcom i Włochom w Egipcie (lub nawet Japończykom w Indiach). Amedeo Guillet był jednym z włoskich oficerów, którzy dowodzili partyzantami w Etiopii. Innym godnym uwagi przywódcą partyzantki był Hamid Idris Awate, ojciec-założyciel Erytrejskiego Frontu Wyzwolenia, który uważał zwierzchnictwo włoskie za mniejsze zło dla swojego kraju niż ponowne wcielenie go do Etiopii.
Innymi włoskimi oficerami-partyzantami byli kapitan Francesco De Martini w Erytrei, pułkownik Calderari w zachodniej Etiopii i Somalii, pułkownik Di Marco w Ogadenie, czy major Lucchetti w Etiopii. Cywile również brali udział w ruchu oporu: w sierpniu 1942 r. siły włoskie partyzantki dowodzone przez doktor Rosę Dainelli sabotowały główne brytyjskie składowisko amunicji w Addis Abebie. Działania wojenne w Afryce Wschodniej oficjalnie ustały 9 września 1943 r., kiedy rząd włoski podpisał zawieszenie broni z aliantami. Mimo to ok. 3000 włoskich żołnierzy kontynuowało wojnę partyzancką do października 1943 r., ponieważ nie wiedzieli o kapitulacji Włoch.
Dzieje powojenne.
W styczniu 1942 r., wraz z ostateczną kapitulacją Włochów, Brytyjczycy pod naciskiem Amerykanów podpisali tymczasowe porozumienie anglo-etiopskie z cesarzem Selassie, uznające suwerenność Etiopii. Makonnen Endelkachew został premierem nowego państwa, a 19 grudnia 1944 r. podpisano ostateczną umowę anglo-etiopską. Erytrea na ten czas znalazła się pod brytyjską administracją wojskową, a w 1950 roku stała się częścią Etiopii. Po 1945 roku Wielka Brytania kontrolowała oba Somali jako protektoraty. W listopadzie 1949 roku Organizacja Narodów Zjednoczonych przyznała Włochom powiernictwo dawnego Somali Włoskiego, pod warunkiem, że Somalia uzyska niepodległość w ciągu dziesięciu lat. Somali Brytyjskie uzyskało niepodległość w dniu 26 czerwca 1960 r. jako państwo Somaliland. Terytorium powiernicze Somalii (byłe Somali Włoskie) uzyskało niepodległość w dniu 1 lipca 1960 r., a terytoria obu Somali zostały zjednoczone jako Republika Somalii.
Bibliografia.
Książki:
Artykuły:

</doc>
<doc id="4911139" url="https://pl.wikipedia.org/wiki?curid=4911139" title="Monika Szpiczakowska">
Monika Szpiczakowska

Monika Maria Szpiczakowska – polska językoznawczyni, dr hab. nauk humanistycznych, adiunkt Katedry Współczesnego Języka Polskiego Wydziału Polonistyki Uniwersytetu Jagiellońskiego.
Życiorys.
W 1986 obroniła pracę doktorską "Sposoby wyrażania czasu przeszłego we współczesnym języku polskim", 9 maja 2002 habilitowała się na podstawie pracy zatytułowanej "Fonetyczne i fleksyjne cechy języka "Pana Tadeusza" Adama Mickiewicza na tle normy językowej XIX w." Była zatrudniona na stanowisku adiunkta w Katedrze Współczesnego Języka Polskiego na Wydziale Polonistyki Uniwersytetu Jagiellońskiego.

</doc>
<doc id="4911143" url="https://pl.wikipedia.org/wiki?curid=4911143" title="Chay Genoway">
Chay Genoway

Charles „Chay” Genoway (ur. 20 grudnia 1986 w Morden) – kanadyjski hokeista, reprezentant Kanady, olimpijczyk.
Jego brat Colby (ur. 1983) także został hokeistą.
Kariera.
Wychowanek klubu Morden MHA w rodzinnym mieście. od 2006 do 2011 przez pięć sezonów grał w lidze akademickiej NCAA w barwach zespołu uczelnianego Uniwersytetu Dakoty Północnej, w tym w dwóch ostatnich latach był kapitanem drużyny. W kwietniu 2011 podpisał kontrakt wstępujący do rozgrywek NHL z klubem . W jego barwach rozegrał tylko jeden mecz, w sezonie NHL (2011/2012) w dniu 7 kwietnia 2012, a występował w tym czasie w zespole farmerskim, Houston Aeros, w rozgrywkach AHL. W czerwcu 2012 przedłużył kontrakt z Minnesotą o dwa lata. W marcu 2013 ogłoszono jego kontrakt z Washington Capitals, aczkolwiek od tego czasu grał w farmie, Hershey Bears, w AHL. Latem 2014 został zawodnikiem łotewskiego klubu Dinamo Ryga w rosyjskich rozgrywkach KHL. W czerwcu 2015 przeszedł do Spartaka Moskwa. W maju 2016 został graczem fińskiego Jokeritu, także w KHL. W czerwcu 2017 został hokeistą Łady Togliatti. W maju 2018 podpisał kontrakt ze szwedzkim klubem Frölunda HC z ligi SHL. W maju 2019 powrócił do KHL, wiążąc się umowę z Torpedo Niżny Nowogród. W maju 2020 został przetransferowany do Awtomobilista Jekaterynburg. Z końcem kwietnia 2021 odszedł z klubu. W lipcu 2021 ogłoszono jego transfer do Brynäs IF. Od czerwca 2022 zawodnik austriackiego EC Red Bull Salzburg.
W barwach Kanady uczestniczył w turnieju zimowych igrzysk olimpijskich w 2018.

</doc>
<doc id="4911145" url="https://pl.wikipedia.org/wiki?curid=4911145" title="Dromton">
Dromton

Dromton lub Dromtön, Dromtonpa Gyelwa Jungne, tybet. འབྲོམ་སྟོན་རྒྱལ་བའི་འབྱུང་གནས། (ur. 1004 lub 1005 w Tolung, zm. 1064 w klasztorze Reting) – najważniejszy uczeń Atiśy, założyciel szkoły Kadam buddyzmu tybetańskiego i klasztoru Reting.
Uczył się czytania i pisania, a potem rytuałów i nauk buddyjskich, a od wieku 19 lat studiował w szkole Ningma. W 1042 r. spotkał się z mistrzem Atiśą w Tybecie i stał się jego najważniejszym uczniem, chociaż nigdy formalnie nie został mnichem. Otrzymał inicjację w naukach tantrycznych i przeprowadził rewizję tłumaczeń niektórych sutr i tantr oraz był wraz z Atiśą współzałożycielem szkoły Kadam. Po śmierci Atiśy w 1054 r. Dromton zabrał wielu jego uczniów i wrócił do Tolung. Stamtąd na zaproszenie panów feudalnych przyjechał do Reting, gdzie w 1056 r. zbudował klasztor i gdzie kierował życiem mnichów. Dromton zmarł w Reting w wieku sześćdziesięciu lat.

</doc>
<doc id="4911146" url="https://pl.wikipedia.org/wiki?curid=4911146" title="Packard Convertible">
Packard Convertible

Packard Convertible – samochód osobowy marki Packard z nadwoziem kabriolet, produkowany w latach modelowych 1953−1954, w ramach 26. i 54. serii aut tego producenta. Nie nosił nazwy modelu, jedynie markę Packard, a określenie "Convertible" oznaczało rodzaj nadwozia (kabriolet). Napędzany był silnikami R8 o pojemności 5,4 lub 5,9 l.
Historia modelu.
26 seria (model 1953).
Samochód określony po prostu jako Convertible (kabriolet) pojawił się w listopadzie 1952 roku w 26. serii samochodów marki Packard, odpowiadającej 1953 rokowi modelowemu w amerykańskim przemyśle samochodowym. Był następcą modelu Packard 250 Convertible, produkowanego od 1951 roku modelowego. Należał do rodziny modeli oznaczonej serią 2631, obok dwudrzwiowego hardtopu Mayfair i bardziej luksusowego kabrioletu Caribbean. 
Konstrukcja nowego kabrioletu, o kodzie fabrycznym 2679, była oparta na poprzednim modelu, z takim samym rozstawem osi 122 cale (3,1 m). Wykorzystywał on także nadwozie wprowadzone w 1951 roku modelowym, z niewielkimi zmianami stylistycznymi, głównie dotyczącymi atrapy chłodnicy i ozdób. Grill zachował grubą górną wygiętą chromowaną belkę o kształcie przyrównywanym do jarzma dla wołów ("ox-yoke"), natomiast poniżej umieszczono cieńszą równoległą wygiętą belkę, przechodzącą na boki nadwozia, na której umieszczone były okrągłe światła postojowe. Na masce była ozdoba w formie łabędzia lub pelikana (za dopłatą 13 dolarów). Nowa była boczna listwa ozdobna, ciągnąca się ponad przednim nadkolem do wyoblenia tylnego błotnika, gdzie łączyła się z przebiegającą nieco niżej listwą na tylnym błotniku. Na górnej tylnej krawędzi błotników tylnych dodano małe ozdobne chromowane płetwy. Na masce mogła być umieszczona ozdoba w formie stylizowanego łabędzia lub pelikana (za dopłatą 13 dolarów). 
Samochód miał najmocniejszy silnik w gamie Packarda – rzędowy ośmiocylindrowy dolnozaworowy ("L-head") o pojemności 327 cali sześciennych (5,4 l), wzmocniony od poprzedniego roku przez dodanie czterogardzielowego gaźnika i rozwijający moc 180 KM. Dostępna była standardowo trzybiegowa mechaniczna skrzynia biegów, a za dopłatą nadbieg (110$) lub automatyczna skrzynia biegów Ultramatic (199$), z dwoma wybieranymi zakresami przełożeń do przodu: niskim i wysokim. W standardowym wyposażeniu kabrioletu znajdowała się skórzana i syntetyczna tapicerka oraz elektrycznie składany dach. Za dopłatą były dostępne między innymi: radio (97–118$), skórzana tapicerka, elektrycznie regulowane fotele i opuszczane szyby (153$), wspomaganie kierownicy (195$) i hamulców.
Packard Convertible o kodzie fabrycznym 2679 został wyprodukowany w liczbie 1518 sztuk. Cena bazowa bez wyposażenia dodatkowego wynosiła 3486 USD.
54 seria (model 1954).
W grudniu 1953 roku wprowadzono na 1954 rok nieznacznie zmodyfikowane zewnętrznie modele Packarda, oznaczane według nowego schematu jako seria 54. Packard Convertible był teraz oznaczony kodem fabrycznym 5479 i należał do rodziny modeli 5431, wraz z luksusowym kabrioletem Caribbean i hardtopem, przemianowanym na Packard Pacific. 
Konstrukcja była oparta na modelu zeszłorocznym, również nadwozie pozostało takie samo z drobnymi zmianami ozdób.
Grill pozostał taki sam, natomiast zmieniły się listwy boczne. Zamiast ciągłej wygiętej listwy pojawiła się górna prosta listwa, ciągnąca się ponad przednim nadkolem do tylnego błotnika, dolna listwa na tylnym błotniku, oraz trzy krótkie poziome żebra pomiędzy nimi, na przedniej krawędzi wyoblenia tylnego błotnika. Na końcu błotników tylnych dodano nieco większe chromowane płetwy, obejmujące ich tylną krawędź, a po obu bokach płetw umieszczono symetrycznie światła tylne w chromowanych oprawach. Reflektory otrzymały chromowane obwódki tworzące niewielkie kaptury, z małymi płetwami na szczycie.
Samochód otrzymał powiększony silnik rzędowy ośmiocylindrowy dolnozaworowy o pojemności 359 cali sześciennych (5,9 l), rozwijający moc 212 KM. Silnik miał stosunkowo wysoki jak na taką konstrukcję stopień sprężania 8,7:1 i wyposażony był w czterogardzielowy gaźnik oraz posiadał głowicę ze stopów aluminium. Stanowił on najmocniejszy silnik Packarda w tym roku i był dostępny tylko przez jeden rok – był to ostatni rok stosowania przez tego producenta rzędowych silników ośmiocylindrowych przed przejściem na układ V8. Silniki produkowane były w fabryce w Utica. Dostępna była tylko automatyczna skrzynia biegów Ultramatic, wyposażona w rzadko wówczas stosowaną blokadę przekładni hydrokinetycznej, polepszającą wykorzystanie mocy i ekonomikę jazdy. Skrzynia miała dwa wybierane zakresy przełożeń do przodu: niski dla jazdy pod górę i hamowania silnikiem oraz wysoki dla normalnej jazdy. Była ceniona z uwagi na swoją konstrukcję, lecz nie zapewniała dobrego przyspieszenia ze startu zatrzymanego w położeniu dla normalnej jazdy, dlatego część użytkowników startowała z niskiego zakresu i przełączała na wysoki. W środku roku wprowadzono ulepszoną skrzynię Gear Start Ultramatic z trzema położeniami selektora, z których środkowe zapewniało automatyczne przełączenie między niskim a wysokim zakresem, przyspieszając start. Wyposażenie dodatkowe pozostało podobne, jak w poprzednim roku; za wspomaganie kierownicy należało dopłacić 178 dolarów.
Cena bazowa bez wyposażenia dodatkowego znacząco wzrosła i wynosiła 3935 USD. Wyprodukowano znacznie mniej, bo 863 sztuki tego modelu. W kolejnym roku wycofano ten model z gamy marki, pozostawiając jedynie droższy kabriolet Caribbean.

</doc>
<doc id="4911149" url="https://pl.wikipedia.org/wiki?curid=4911149" title="National Intelligence Service">
National Intelligence Service



</doc>
<doc id="4911151" url="https://pl.wikipedia.org/wiki?curid=4911151" title="Przemysław Gębal">
Przemysław Gębal

Przemysław Ernest Gębal (ur. 1972 w Kaliszu) – polski językoznawca, glottodydaktyk i pedeutolog, prof. dr hab. nauk humanistycznych, profesor w Instytucie Badań nad Edukacją i Komunikacją Politechniki Śląskiej i w Instytucie Polonistyki Stosowanej Uniwersytetu Warszawskiego.
Życiorys.
Ukończył studia filologii germańskiej na Uniwersytecie Wrocławskim, dodatkowo studiował języki romańskie na Freie Universit"ät" w Berlinie i Université Paris – III (La Sorbonne Nouvelle). 19 maja 2005 uzyskał stopień doktora na podstawie dysertacji "Realioznawstwo w podręcznikach do nauczania języków polskiego i niemieckiego jako obcych. Analiza porównawcza programów i pomocy dydaktycznych" (promotor – Władysław Miodunka). 22 stycznia 2014 habilitował się na podstawie pracy "Modele kształcenia nauczycieli języków obcych w Polsce i w Niemczech. W stronę glottodydaktyki porównawczej". 27 lipca 2021 został mu nadany tytuł profesora nauk humanistycznych. W latach 2008–2017 zatrudniony na stanowisku adiunkta w Centrum Języka i Kultury Polskiej w Świecie na Wydziale Polonistyki Uniwersytetu Jagiellońskiego. Był także w latach 2005–2018 adiunktem i profesorem nadzwyczajnym w Instytucie Lingwistyki Stosowanej Uniwersytetu Warszawskiego, w którym kierował Zakładem Glottodydaktyki.
Obecnie jest profesorem w Instytucie Badań nad Edukacją i Komunikacją Politechniki Śląskiej i w Instytucie Polonistyki Stosowanej Uniwersytetu Warszawskiego.
Jego zainteresowania naukowe obejmują wielojęzyczność i wielokulturowość oraz nauczanie języków obcych, a także dydaktykę języka polskiego jako obcego i drugiego. Jest promotorem koncepcji glottodydaktyki porównawczej oraz zorientowanych humanistycznie nurtów edukacji językowej. Jego działalność naukowa stanowi kontynuację idei krakowskiej szkoły glottodydaktyki polonistycznej Władysława Miodunki. Jest propagatorem dydaktyki języków obcych, stanowiącej humanistyczne zaplecze rozwoju autonomicznej glottodydaktyki.
Przygotowywane przez niego opracowania naukowe skupiają się głównie wokół zagadnień związanych z pedagogiką językową, glottodydaktyką ogólną i porównawczą, pedeutologią (przede wszystkim kształceniem nauczycieli języków obcych), nauczaniem międzykulturowym i kulturowymi uwarunkowaniami edukacji językowej, dydaktyką języków dla potrzeb zawodowych oraz nauczaniem języka polskiego jako drugiego w tle procesów migracji. 
Jest trenerem, mentorem oraz akredytowanym tutorem rozwojowym i akademickim. Autorem licznych publikacji z zakresu uczenia się i nauczania języków oraz podręczników do nauki języków obcych.
Wybrane publikacje.
Źródło

</doc>
<doc id="4911153" url="https://pl.wikipedia.org/wiki?curid=4911153" title="Hans-Otto Schumacher">
Hans-Otto Schumacher

Hans-Otto Schumacher (ur. 17 lutego 1950) – niemiecki kajakarz górski, kanadyjkarz. Srebrny medalista olimpijski z Monachium.
Reprezentował barwy RFN. Zawody w 1972 były jego jedynymi igrzyskami olimpijskimi (dyscyplina w tym roku debiutowała w programie igrzysk i ponownie pojawiła się dopiero 20 lat później). Medal zdobył w kanadyjkowej dwójce, partnerował mu Wilhelm Baues. Na mistrzostwach świata zdobył dwa medale w1973, zwyciężając w drużynie oraz sięgając po brąz w dwójce.

</doc>
<doc id="4911154" url="https://pl.wikipedia.org/wiki?curid=4911154" title="Zakłady Chemiczne „Rudniki”">
Zakłady Chemiczne „Rudniki”

Zakłady Chemiczne „Rudniki” – zakład położony w Rudnikach koło Częstochowy. Zajmuje się produkcją i sprzedażą krzemianów sodowych i potasowych, między innymi szkła wodnego.
Pierwszy zakład powstał w 1889 roku pod nazwą "Fabryka Przetworów Chemicznych „Rędziny”".
Na terenie zakładu znajdują się dwa XIX-wieczne piece do wypalania wapna.

</doc>
<doc id="4911155" url="https://pl.wikipedia.org/wiki?curid=4911155" title="Wāw">
Wāw

Wāw (و) – dwudziesta szósta litera alfabetu arabskiego. Używana jest do oznaczenia dźwięku [], tj. spółgłoski szczelinowej wargowo-miękkopodniebiennej. Pochodzi od fenickiej litery waw.
W języku polskim litera wāw jest transkrybowana za pomocą liter U i Ł.
W arabskim systemie liczbowym literze wāw odpowiada cyfra 6.

</doc>
<doc id="4911157" url="https://pl.wikipedia.org/wiki?curid=4911157" title="John Heap">
John Heap

John „Jack” Crocker Heap (ur. 9 listopada 1907 w St. Pancras w Londynie, zm. 6 kwietnia 2000) – brytyjski lekkoatleta, sprinter, wicemistrz igrzysk Imperium Brytyjskiego, olimpijczyk.
Na igrzyskach olimpijskich reprezentował Wielką Brytanię, a na igrzyskach Imperium Brytyjskiego Anglię.
Odpadł w eliminacjach biegu na 100 metrów na igrzyskach olimpijskich w 1928 w Amsterdamie.
Zdobył srebrny medal w sztafecie 4 × 110 jardów (sztafeta angielska biegła w składzie: James Cohen, Heap, John Hanlon i Stanley Engelhart) na igrzyskach Imperium Brytyjskiego w 1930 w Hamilton. Był również zgłoszony do biegu na 100 jardów, ale nie wystartował.
Zwyciężył w biegu na 100 jardów w mistrzostwach południowej Anglii w 1932, wyrównując rekord Anglii czasem 9,8 s.

</doc>
<doc id="4911160" url="https://pl.wikipedia.org/wiki?curid=4911160" title="Yāʾ">
Yāʾ

Yāʾ (ي) – dwudziesta siódma litera alfabetu arabskiego. Używana jest do oznaczenia dźwięku [], tj. spółgłoski półotwartej podniebiennej dźwięcznej. Pochodzi od fenickiej litery jod.
W języku polskim litera yāʾ jest transkrybowana za pomocą liter I i J.
W arabskim systemie liczbowym literze yāʾ odpowiada liczba 10.

</doc>
<doc id="4911161" url="https://pl.wikipedia.org/wiki?curid=4911161" title="Żwirbiliszki Górne">
Żwirbiliszki Górne

Żwirbiliszki Górne – dawny zaścianek. Tereny na których był położony, leżą obecnie na Białorusi, w obwodzie witebskim, w rejonie brasławskim, w sielsowiecie Widze.
Historia.
W czasach zaborów w granicach powiatu nowoaleksandrowskiego Imperium Rosyjskiego.
W latach 1921–1945 zaścianek leżał w Polsce, w województwie nowogródzkim (od 1926 w województwie wileńskim), w powiecie brasławskim, w gminie Widze.
Według Powszechnego Spisu Ludności z 1921 roku zamieszkiwało tu 11 osób, wszystkie były wyznania rzymskokatolickiego i zadeklarowały polską przynależność narodową. Były tu 3 budynki mieszkalne. W 1931 w 3 domach zamieszkiwało 14 osób.
Miejscowość należała do parafii rzymskokatolickiej w Twereczu. Podlegała pod Sąd Grodzki w m. Turmont i Okręgowy w Wilnie; właściwy urząd pocztowy mieścił się w Widzach.

</doc>
<doc id="4911162" url="https://pl.wikipedia.org/wiki?curid=4911162" title="Tomasz Prot">
Tomasz Prot

Tomasz Prot (ur. 8 września 1930 roku w Warszawie, zm. 18 września 2020) – polski chemik, dr hab., wykładowca Politechniki Radomskiej.
Życiorys.
Obronił pracę doktorską, następnie uzyskał stopień doktora habilitowanego. Został zatrudniony na stanowisku profesora w Ośrodku Badawczo-Rozwojowym Środków Organizacyjno-Technicznych "Prebot" i w Katedrze Tworzyw Sztucznych na Wydziale Materiałoznawstwa i Technologii Obuwia Politechniki Radomskiej im. Kazimierza Pułaskiego.
Zmarł 18 września 2020. Pochowany na Cmentarzu żydowskim w Warszawie

</doc>
<doc id="4911163" url="https://pl.wikipedia.org/wiki?curid=4911163" title="Wilhelm Baues">
Wilhelm Baues

Wilhelm Bernd Baues (ur. 21 listopada 1948) – niemiecki kajakarz górski, kanadyjkarz. Srebrny medalista olimpijski z Monachium.
Reprezentował barwy RFN. Zawody w 1972 były jego jedynymi igrzyskami olimpijskimi (dyscyplina w tym roku debiutowała w programie igrzysk i ponownie pojawiła się dopiero 20 lat później). Medal zdobył w kanadyjkowej dwójce, partnerował mu Hans-Otto Schumacher. Na mistrzostwach świata zdobył dwa medale w 1973, zwyciężając w drużynie oraz sięgając po brąz w dwójce.

</doc>
<doc id="4911165" url="https://pl.wikipedia.org/wiki?curid=4911165" title="Zygmunciszki">
Zygmunciszki



</doc>
<doc id="4911166" url="https://pl.wikipedia.org/wiki?curid=4911166" title="Ulica Staromłyńska we Wrocławiu">
Ulica Staromłyńska we Wrocławiu

Ulica Staromłyńska – ulica położona we Wrocławiu na wyspie Piasek w ramach osiedla Stare Miasto i dawnej dzielnicy Śródmieście. Obejmuje drogę gminną o długości 101 m. Po północnej stronie ulicy znajduje się zabytkowy zespół młynów zbożowych "Maria" i "Feniks".
Historia.
Ulica powstała w XIII wieku i biegła pierwotnie od obecnej ulicy św. Jadwigi do ulicy Wodnej. Jej historia związana jest między innymi z położonymi tu młynami. Powstały one już w XIII-XIV wieku. Ich przebudowa do formy współczesnej nastąpiła w latach 1844-1846. Później w kolejnych latach następowały kolejne przebudowy. Oprócz młynów przy ulicy znajdowały się między innymi nadrzeczne słodownie, łaźnia opacka, o której pierwsze wzmianki pochodzą już z 1326 r., oraz tzw. plac sądowy, będący w rzeczywistości miejscem kaźni. Ulica została całkowicie zbudowana do końca pierwszej połowy XVIII wieku. Zabudowę tę stawił pożar, a odbudowa miała miejsce w 1791 r. Kolejny obiekt zbudowano tu w latach 1909-1910 i była to miejska jadłodajnia (pod numerem 4/5).
Zabudowa przedwojenna ulicy została zniszczona w wyniku działań wojennych podczas oblężenia Wrocławia w 1945 r. Zachował się jedynie wschodni odcinek ulicy z zespołem młynów i kamienicą przy skrzyżowaniu z ulicą św. Jadwigi.
W 2020 r. zbudowano Kładkę Pisakową, która połączyła Wyspę Piasek z Wyspą Słodową. W latach 2010-2013 trwała budowa współczesnego budynku mieszkalno-usługowego Rezydencja Piasek przy ulicy Staromłyńskiej 4.
Nazwy.
W swojej historii ulica nosiła następujące nazwy:
Współczesna nazwa ulicy została nadana przez Zarząd Miejski i ogłoszona w okólniku nr 97 z 31.11.1945 r..
Układ drogowy.
Do ulicy przypisana jest droga gminna nr 105273D (numer ewidencyjny drogi G1052730264011) o długości 101 m. Ulica położona jest na działkach ewidencyjnych o łącznej powierzchni 1.200 m2.
Ulice i inne drogi powiązane z ulicą Staromłyńską:
Wzdłuż ulicy św. Jadwigi przebiega torowisko tramwajowe dla obsługi przebiegających tu linii tramwajowych w ramach komunikacji miejskiej.
Drogi w tym rejonie położone są w strefie zamieszkania i ograniczonej prędkości z ograniczeniem prędkości jazdy do 20 km/h. Ulica, podobnie jak wszystkie łączące się z nią wyżej wymienione drogi, przeznaczona jest także dla ruchu rowerowego.
Zabudowa i zagospodarowanie.
Po stronie północnej ulicy znajduje się zabytkowy zespół młynów zbożowych "Maria" i Feniks", położony nad kanałem Młyna Maria rozdzielającym wyspę Piasek od wyspy Młyńskiej i Wyspy Słodowej. Przy ulicy Staromłyńskiej 2a w ramach tego zespołu położony jest młyn "Maria" . Dalej znajduje się współczesny budynek przy ulicy Staromłyńskiej 4. Wolny teren między młynem a nowym budynkiem może być zabudowany, przy czym wysokość tej zabudowy nie może przekraczać 14 m. Wskazuje się na możliwość budowy nad kanałem pomostu wzdłuż brzegu i kładki do wyspy Młyńskiej.
Po stronie południowej w początkowym biegu znajduje się zabytkowa kamienica przy ulicy św. Jadwigi 9. Dalsze posesje numer 1-5 pozostają niezabudowane i częściowo wykorzystywane są na parking, za którym położony jest zespół zabudowy klasztoru Sióstr Salezjanek przy ulicy św. Jadwigi 11. Końcowy odcinek ulicy łączy się z drogami pieszo-rowerowymi przebiegających przez tereny zieleni urządzone w ramach bulwaru Stanisława Kulczyńskiego. Wolne od zabudowy tereny przy ulicy przeznaczone są pod zabudowę usługową i w niewielkim stopniu mieszkalną. Dopuszcza się budowę budynków do 18 m wysokości od strony ulicy i do 9 m wysokości bliżej bulwaru.
Ulica zlokalizowana jest w obszarze położonym na wysokości bezwzględnej pomiędzy 117,9 a 120,1 . Objęta jest rejonem statystycznym nr 934020, na którym występuje gęstość zaludnienia 3529 osób/km2, przy 1.044 osobach zameldowanych w tym rejonie (stan na 31.12.2019 r.).
Ochrona i zabytki.
Obszar, na którym położony jest ulica Staromłyńska, podlega ochronie w ramach zespołu urbanistycznego Ostrowia Tumskiego i wysp: Piaskowej, Bielarskiej, Słodowej i Tumskiej, wpisanego do rejestru zabytków pod nr rej.: 195 z 15.02.1962 r. oraz A/678/213 z 12.05.1967 r., jak również ochronie podlega obszar samej wyspy Piasek. Inną formą ochrony tych obszarów jest ustanowienie historycznego centrum miasta, w nieco szerszym obszarowo zakresie niż wyżej wskazany zespół urbanistyczny, jako pomnik historii. Samo miasto włączyło ten obszar jako cenny i wymagający ochrony do Parku Kulturowego "Stare Miasto", który zakłada ochronę krajobrazu kulturowego oraz uporządkowanie, zachowanie i właściwe kształtowanie krajobrazu kulturowego oraz historycznego charakteru najstarszej części miasta. Ochronę tego obszaru uzupełniają ustalenia zawarte w miejscowym planie zagospodarowania przestrzennego. Teren ten leży w strefie ochrony konserwatorskiej. Wymaga się tu między innymi zachowania historycznego układu ulicy, stosowania kamiennych nawierzchni dla chodników, ulic i wnętrz urbanistycznych oraz kreowania kamienicowego charakteru zabudowy z odtwarzaniem jej historycznego podziału.
Baza TERYT.
Dane Głównego Urzędu Statystycznego z bazy TERYT, spis ulic (ULIC):

</doc>
<doc id="4911167" url="https://pl.wikipedia.org/wiki?curid=4911167" title="Zygmunciszki (rejon ignaliński)">
Zygmunciszki (rejon ignaliński)

Zygmunciszki – (lit. "Žygmantiškė") – wieś na Litwie, w okręgu uciańskim, w rejonie ignalińskim, starostwie Rymszany.
Historia.
W czasach zaborów w granicach Imperium Rosyjskiego.
W dwudziestoleciu międzywojennym wieś leżała w Polsce, w województwie nowogródzkim (od 1926 w województwie wileńskim), w powiecie brasławskim, w gminie Widze.
Według Powszechnego Spisu Ludności z 1921 roku zamieszkiwało tu 76 osób, wszystkie były wyznania rzymskokatolickiego i zadeklarowały polską przynależność narodową. Było tu 13 budynków mieszkalnych. W Wykazie z 1938 rozróżniono wieś i zaścianek Zygmunciszki. Zgodnie z Wykazem w 1931 wieś liczyła 15 domów w których zamieszkiwało 79 osób, a zaścianek – jeden dom z 6 mieszkańcami.
Miejscowość należała do parafii rzymskokatolickiej w Widzach. Podlegała pod Sąd Grodzki w Turmoncie i Okręgowy w Wilnie; właściwy urząd pocztowy mieścił się w m. Widze.

</doc>
<doc id="4911169" url="https://pl.wikipedia.org/wiki?curid=4911169" title="Thonmi Sambhota">
Thonmi Sambhota

Thonmi Sambhota, także Thönmi Sambhoṭa lub Tonmi Sambhodha, tybet. ཐོན་མི་སམྦྷོ་ཊ་ (ur. prawdopodobnie 619, data śmierci nieznana) – wynalazca pisma tybetańskiego, minister tybetańskiego króla Songcena Gampo.
Życie Thonmiego Sambhoty jest w dużej mierze legendarne. Miał się urodzić w Tybecie, w rodzinie ministra. Jego imię pochodzi od nazwy jego klanu Tonmi, a sanskrycka część jego imienia, Sambhota, znaczy "uczony z Tybetu". W 633 r. król Songcen Gampo miał wysłać Sambhotę z cennymi darami do Indii, aby Sambhota zdobył tam podstawy do stworzenia pisma tybetańskiego. W południowych Indiach Sambhota uczył się przez 7 lat i studiował gramatykę i fonologię oraz teksty z nauk moralnych i inne przedmioty.
Wrócił do Tybetu z darami od króla Indii dla króla Tybetu, wśród których były ważne dzieła o gramatyce sanskrytu. Mówi się, że teksty, które przywiózł, są pierwszymi tekstami buddyjskimi, które przybyły do Tybetu z Indii. Następnie w Lhasie zaczął samotnie opracowywać alfabet tybetański na podstawie alfabetu dewanagari i urdu. Napisał także sześć dzieł o gramatyce tybetańskiej w oparciu o gramatykę sanskrycką. Jego konstrukcja alfabetu tybetańskiego była znacznie uproszczona i krótsza niż dewanagari. Pierwszym uczniem Sambhoty był król Songcen Gampo, który potem przetłumaczył z sanskrytu wiele tekstów buddyjskich. Sambhota miał być bogaty i szczęśliwy oraz uczestniczyć w misjach dyplomatycznych do Nepalu i Chin, skąd przywiózł przyszłe żony króla Bhrikuti i Wencheng. Miał też być ofiarą intryg i zawiści ze strony innych ministrów. Nie ma wzmianki o roku śmierci Tonmiego Sambhoty ani długości jego życia. Mówi się, że miał przynajmniej jednego syna i wnuka.
Bön - pierwotna religia Tybetu - zaprzecza buddyjskiej historii o Thonmim Sambhocie i twierdzi, że pismo tybetańskie powstało całe stulecia wcześniej. 

</doc>
<doc id="4911170" url="https://pl.wikipedia.org/wiki?curid=4911170" title="John Hanlon">
John Hanlon

Imię i nazwisko John Hanlon nosili lub noszą m.in.:

</doc>
<doc id="4911173" url="https://pl.wikipedia.org/wiki?curid=4911173" title="Ewa Lipińska">
Ewa Lipińska

Ewa Anna Lipińska – polska językoznawczyni, dr hab. nauk humanistycznych, profesor uczelni Centrum Języka i Kultury Polskiej w Świecie Wydziału Polonistyki Uniwersytetu Jagiellońskiego.
Życiorys.
24 stycznia 2002 obroniła pracę doktorską "Proces stawania się dwujęzycznym. Studium przypadku polskiego chłopca w Australii", 4 grudnia 2013 habilitowała się na podstawie pracy zatytułowanej "Cykl publikacji z zakresu badań nad Polonią, tożsamością etniczną, oświatą polonijną i dwujęzycznością". Zajmuje się zagadnieniami języka polskiego w środowiskach polonijnych (w kontekście adaptacji i bilingwizmu) oraz metodyką nauczania języka polskiego jako obcego.

</doc>
<doc id="4911174" url="https://pl.wikipedia.org/wiki?curid=4911174" title="Niklas Svedberg">
Niklas Svedberg

Niklas Svedberg (ur. 4 sierpnia 1989 w Sollentunie) – szwedzki hokeista, reprezentant Szwecji.
Kariera.
Wychowanek klubu Sollentuna HC w rodzinnym mieście. Karierę rozwijał w juniorskich zespołach klubu Djurgårdens IF. W kwietniu 2010 przeszedł z Modo do Brynäs IF. W maju 2012 podpisał kontrakt wstępujący z na występy w NHL, a w czerwcu 2014 przedłużył umowę o rok. Przez trzy lata występował jednak głównie w zespole farmerskim Providence Bruins w lidze AHL. W maju 2015 został zawodnikiem Saławatu Jułajew Ufa w rosyjskich rozgrywkach KHL. W połowie 2017 podpisał kontrakt z Minnesota Wild w NHL, jednak w sezonie 2017/2018 grał w drużynie podległej, Iowa Wild, w AHL. W czerwcu 2018 powrócił do Szwecji wiążąc się kontraktem z Timrå IK. W czerwcu 2019 został ponownie zawodnikiem Djurgårdens IF, gdzie w marcu 2020 przedłużył kontrakt o dwa lata.

</doc>
<doc id="4911176" url="https://pl.wikipedia.org/wiki?curid=4911176" title="John Hanlon (lekkoatleta)">
John Hanlon (lekkoatleta)

John Austin Thomas Hanlon (ur. 18 grudnia 1905 w Portsmouth, zm. 17 października 1983 w Morpeth) – brytyjski lekkoatleta, sprinter, wicemistrz igrzysk Imperium Brytyjskiego, olimpijczyk.
Na igrzyskach olimpijskich reprezentował Wielką Brytanię, a na igrzyskach Imperium Brytyjskiego Anglię.
Odpadł w eliminacjach biegu na 400 metrów na igrzyskach olimpijskich w 1928 w Amsterdamie.
Zdobył srebrny medal w sztafecie 4 × 110 jardów (sztafeta angielska biegła w składzie: James Cohen, John Heap, Hanlon i Stanley Engelhart) na igrzyskach Imperium Brytyjskiego w 1930 w Hamilton. Na tych samych igrzyskach odpadł również w eliminacjach biegów na 220 jardów i na 440 jardów.
Hanlon był mistrzem Wielkiej Brytanii (AAA) w biegu na 220 jardów w 1929 wicemistrzem na tym dystansie w 1931 i brązowym medalistą w 1930, a w biegu na 440 jardów mistrzem w 1929 i wicemistrzem w 1930.

</doc>
<doc id="4911181" url="https://pl.wikipedia.org/wiki?curid=4911181" title="Samuelsonia bicolor">
Samuelsonia bicolor

Samuelsonia bicolor – gatunek chrząszcza z rodziny stonkowatych.
Gatunek ten opisali w 2007 roku Pierre Jolivet, Krishna Kumar Verma i Christian Mille na podstawie pięciu okazów odłowionych w 2004 roku. Jako miejsce typowe wskazano gminę Farnio w Prowincji Południowej Nowej Kaledonii.
Chrząszcz o zaokrąglonym, wypukłym ciele długości 4,5 mm i szerokości 3 mm. Głowa ma żółtawe z czarnym trójkątem ciemię, rdzawożółtawo-brązowy nadustek, żółtawą wargę górną, żółte głaszczki, czarne żuwaczki i oczy oraz rdzawożółte czułki. Punktowanie na głowie jest nieliczne, ograniczone do czoła. Duże i wypukłe oczy są lekko wykrojone przy nasadach czułków. Trzonki czułków są owalne, zaś ich nóżki stosunkowo małe i prawie kuliste. Na członach czułków od trzeciego do czwartego szczecinki są nieliczne, natomiast na tych od piątego do jedenastego występuje gęste owłosienie. Przedplecze jest rdzawożółte z czarnymi plamkami lub brązowe, punktowane nielicznie, głównie u nasady i po bokach. Punktowanie pokryw układa się w głębokie, dość nieregularne linie. Barwa pokryw może być czarna z rdzawożółtymi kropkami i paskami, rdzawożółta z czarnymi kropkami lub jednolicie rdzawożółta. Odnóża są rdzawożółte z brązowymi nasadami ud. Odwłok jest brązowawy.
Owad endemiczny dla Nowej Kaledonii w krainie australijskiej. Podawany był z gmin Farino i Sarraméa w Prowincji Południowej. Imagines poławiano na "Schefflera gabriellae" i czapetce jambos.

</doc>
<doc id="4911183" url="https://pl.wikipedia.org/wiki?curid=4911183" title="Antoni Cieszkowski">
Antoni Cieszkowski



</doc>
<doc id="4911186" url="https://pl.wikipedia.org/wiki?curid=4911186" title="MASM">
MASM



</doc>
<doc id="4911191" url="https://pl.wikipedia.org/wiki?curid=4911191" title="Aleksiej Bieriegłazow">
Aleksiej Bieriegłazow

Aleksiej Aleksiejewicz Bieriegłazow, ros. Алексей Алексеевич Береглазов (ur. 20 kwietnia 1994 w Magnitogorsku) – rosyjski hokeista, reprezentant Rosji.
Kariera.
Wychowanek Mietałłurga Magnitogorsk. W KHL Junior Draft z 2011 został wybrany przez ten klub z numerem 82. Od tego czasu przez trzy sezony grał w rozgrywkach MHL w barwach drużyny Stalnye Lisy. Od sezonu KHL (2013/2014) w barwach Mietałłurga grał w lidze KHL. W kwietniu 2017 podpisał kontrakt wstępujący na występy w rozgrywkach NHL z klubem New York Rangers. Tym niemniej na początku sezonu 2017/2018 występował w zespole farmerskim, Hartford Wolf Pack, w lidze AHL. W listopadzie 2017 został wypożyczony do macierzystego Mietałłurga, a w kwietniu 2018 zwolniony formalnie z NY Rangers. Po rozegraniu trzech kolejnych sezonów dla Magnitogorska, w czerwcu 2020 przeszedł do Awangardu Omsk.
W barwach juniorskiej kadry Rosji uczestniczył w turniejach mistrzostw świata juniorów do lat 18 edycji 2012, mistrzostw świata juniorów do lat 20 edycji 2013. W reprezentacji seniorskiej uczestniczył w turnieju mistrzostw świata w 2018.

</doc>
<doc id="4911193" url="https://pl.wikipedia.org/wiki?curid=4911193" title="Jakub Olbracht Szczawiński">
Jakub Olbracht Szczawiński

Jakub Olbracht Szczawiński herbu Prawdzic (zm. w 1688 roku) – wojewoda inowrocławski w latach 1679–1688, kasztelan inowrocławski w latach 1669–1679, starosta łęczycki w latach 1655–1688, starosta gąbiński od 1655 roku, (jeszcze w 1669 roku).
Poseł na sejm koronacyjny 1649 roku z województwa łęczyckiego.
Był elektorem Michała Korybuta Wiśniowieckiego z województwa łęczyckiego w 1669 roku.

</doc>
<doc id="4911195" url="https://pl.wikipedia.org/wiki?curid=4911195" title="Pokłon pasterzy (obraz Michaela Willmanna)">
Pokłon pasterzy (obraz Michaela Willmanna)

Pokłon pasterzy – obraz śląskiego malarza barokowego Michaela Willmanna pochodzący z kościoła klasztornego w Lubiążu, obecnie w zbiorach Muzeum Narodowego we Wrocławiu.
Obraz pochodzi z jednego z sześciu niezachowanych do dzisiaj ołtarzy bocznych z obejścia prezbiterium kościoła klasztornego w Lubiążu. Zaprojektował je austriacki rzeźbiarz i architekt Matthias Steinl, który w 1676 roku podjął współpracę z lubiąskim opactwem. Obraz ołtarza Narodzin Chrystusa z północnego ramienia obejścia (drugie przęsło od zachodu) ukazuje scenę adoracji Dzieciątka przez pasterzy, przybyłych do stajenki w ruinach dawnego pałacu Dawida (kolumny na wysokich cokołach). W centralnej części kompozycji usytuowana jest postać Matki Boskiej, która charakterystycznym gestem prezentuje nowo narodzone Dzieciątko. Asystuje jej św. Józef ze złożonymi na piersi rękami. Z lewej strony widać pasterza z nagimi barczystymi plecami trzymającego owcę. Powyżej grupy pasterzy umieścił Willmann miniaturową scenkę przedstawiającą zapewne ucieczkę do Egiptu. W górnej części płótna grupa aniołów adoruje Świętą Rodzinę. Kompozycję charakteryzują: jasna tonacja, mocne kontrasty światłocienia, odważne operowanie czystym kolorem oraz gładka maniera malarska. Obraz umieszczony był w bogatej złoconej snycerskiej ramie z motywami kwiatów, która nie dochowała się do naszych czasów.
Program ikonograficzny nastawy dopełniały figury Trzech Króli umieszczone po obu bokach ołtarza (Kacper i Melchior) i w jego zwieńczeniu (Baltazar w otoczeniu czterech puttów). W tondzie ponad obrazem widniała rzeźbiona gwiazda betlejemska. Centralna grupa Świętej Rodziny oraz rzeźby tworzyły scenę Pokłonu Trzech Króli.
Źródłem inspiracji Willmanna były: miedzioryt Jana Mullera wg Bartholomeusa Sprangera oraz rysunek Jan Krzysztofa Liszki wg miedziorytu Pietra Testy. Przy tworzeniu kompozycji nawiązał Willmann również do stylu włoskich mistrzów dojrzałego baroku. Wykorzystał nieznane graficzne reprodukcje obrazu ołtarzowego Pietra da Cortony w kościele San Salvatore in Lauro w Rzymie oraz płótna Cirra Ferriego z kolekcji Johna Denisa Mahona w Londynie.
Lubiąski obraz stał się pierwowzorem dla innego dzieła Willmanna o tym samym temacie w ołtarzu bocznym w kościele Premonstratensów na Strahovie w Pradze (1683) cechującego się „artyzmem oraz kunsztownym pięknem”. Wyraźnie odróżnia się natomiast od wcześniejszego "Pokłonu pasterzy" z kaplicy domu zakonnego Sióstr Bożego Miłosierdzia Jezusa we Wrocławiu (1664) oraz późniejszego malowidła freskowego w kościele św. Józefa w Krzeszowie.

</doc>
<doc id="4911196" url="https://pl.wikipedia.org/wiki?curid=4911196" title="Samuelsonia melas">
Samuelsonia melas

Samuelsonia melas – gatunek chrząszcza z rodziny stonkowatych.
Gatunek ten opisali w 2007 roku Pierre Jolivet, Krishna Kumar Verma i Christian Mille na podstawie pięciu okazów odłowionych w 2005 roku. Jako miejsce typowe wskazano gminę Poya w Prowincji Północnej Nowej Kaledonii.
Chrząszcz o zaokrąglonym, silnie wypukłym ciele długości 4 mm i szerokości 2,5 mm. Głowa jest czarna z rdzawożółtą wargą górną i żółtymi głaszczkami. Czułki są czarniawe z rdzawożółtymi trzonkami i nóżkami. Ciemię jest silnie punktowane i ma linearne wklęśnięcie. Nadustek jest u szczytu wykrojony i ma delikatnie punktowaną powierzchnię. Duże i wypukłe oczy są lekko wykrojone przy nasadach czułków. Dwukrotnie szersze niż długie przedplecze jest nieregularnie i delikatnie punktowane. Tarczka ma kształt trójkąta z zaokrąglonym wierzchołkiem. Punktowanie pokryw układa się w dość nieregularne linie; po jednej linii występuje na ich podgięciach. Barwa pokryw jest czarna, błyszcząca. Genitalia samca charakteryzuje właściwy edeagus w nasadowej ćwierci nakryty kapturkiem, a w ⅔ długości gwałtownie zagięty dobrzusznie.
Owad endemiczny dla Nowej Kaledonii w krainie australijskiej, znany tylko z lokalizacji typowej. Imagines poławiano na akacjach i krocieniach.

</doc>
<doc id="4911200" url="https://pl.wikipedia.org/wiki?curid=4911200" title="Ilja Michiejew">
Ilja Michiejew

Ilja Andriejewicz Michiejew, ros. Илья Андреевич Михеев (ur. 10 października 1994 w Omsku) – rosyjski hokeista, reprezentant Rosji.
Kariera.
Wychowanek Awangarda Omsk. Przez trzy sezony grał w rozgrywkach MHL w barwach drużyny Omskije Jastrieby, a także epizodycznie w lidze MHL-B. Ponadto grał w zespołach farmerskich w rozgrywkach WHL. W barwach seniorskiej drużyny Awangardu w rozgrywkach KHL występował od fazy play-off sezonu KHL (2014/2015). Tuż po tym, w kwietniu 2015 przedłużył kontrakt z tym klubem o dwa lata. Od tego czasu rozegrał cztery pełne sezony KHL, a w tym czasie w kwietniu 2017 prolongował umowę o dwa lata. Po jej upływie w maju 2019 podpisał kontrakt wstępujący z kanadyjskiej klubem Toronto Maple Leafs z rozgrywek NHL. W lipcu 2022 przeszedł do innego kanadyjskiego klubu w NHL, Vancouver Canucks, podpisując czteroletni kontrakt.
W reprezentacji seniorskiej Rosji uczestniczył w turnieju mistrzostw świata w 2018.

</doc>
<doc id="4911201" url="https://pl.wikipedia.org/wiki?curid=4911201" title="Łukasz Wierzbowski">
Łukasz Wierzbowski

Łukasz Wierzbowski herbu Jastrzębiec – chorąży większy łęczycki w latach 1654-1670, starosta szadkowski.
Był elektorem Michała Korybuta Wiśniowieckiego z województwa łęczyckiego w 1669 roku.

</doc>
<doc id="4911202" url="https://pl.wikipedia.org/wiki?curid=4911202" title="Barbara Techmańska">
Barbara Techmańska

Barbara Elżbieta Techmańska z domu Szeląg – polska historyk specjalizująca się w dydaktyce historii, historii XX wieku oraz historii szkolnictwa; nauczyciel akademicki związana z Uniwersytetem Wrocławskim. 
Biografia.
Pochodzi z Polkowic, gdzie ukończyła Szkołę Podstawową nr 2 im. Kornela Makuszyńskiego. Po pomyślnie zdanym egzaminie maturalnym w II Liceum Ogólnokształcącym w Lubinie podjęła studia na kierunku historia na Uniwersytecie Wrocławskim zakończone w 1994 roku uzyskaniem tytułu zawodowego magistra. W 1996 roku podjęła studia doktoranckie na Wydziale Nauk Historycznych i Pedagogicznych Uniwersytetu Wrocławskiego, których efektem było uzyskanie w 2000 roku stopnia naukowego doktora nauk humanistycznych w zakresie historii o specjalności historia średniowiecza na podstawie pracy pt. "Jan II ks. Żagański (1435-1504)", której promotorem był prof. Rościsław Żerelik. W 2004 roku została zatrudniona na stanowisku adiunkta w Zakładzie Dydaktyki Historii i WOS Instytutu Historycznego Uniwersytetu Wrocławskiego. W 2019 roku Rada Wydziału Nauk Historycznych i Pedagogicznych Uniwersytetu Wrocławskiego nadała jej stopień naukowy doktora habilitowanego nauk humanistycznych w zakresie historii na podstawie rozprawy nt. "Szkolnictwo mniejszości narodowych na Dolnym Śląsku w latach 1945-1989". W 2020 roku została wybrana na stanowisko zastępcy dyrektora ds. dydaktycznych Instytutu Historycznego Uniwersytetu Wrocławskiego.
Dawne zainteresowania badawcze Barbary Techmańskiej koncentrowały się wokół zagadnień związanych z historią średniowiecznego Śląska. Obecnie zajmuje się historią społeczną Dolnego-Śląska oraz historią szkolnictwa.

</doc>
<doc id="4911203" url="https://pl.wikipedia.org/wiki?curid=4911203" title="Vauxhall Viva (1963)">
Vauxhall Viva (1963)

Vauxhall Viva – samochód osobowy klasy kompaktowej produkowany pod brytyjską marką Vauxhall w latach 1963–1979.
Pierwsza generacja.
Vauxhall Viva I został zaprezentowany po raz pierwszy w 1963 roku.
Model Viva pojawił się w ofercie Vauxhalla jako podstawowy, mniejszy niż dotychczas oferowane model stanowiący odpowiedź na m.in. Ford Anglię. Podobnie do konkurenta, pierwsza generacja Vivy przyjęła postać 3-drzwiowego sedana o klasycznych proporcjach.
Trójbryłowa sylwetka zdobiona była przez nisko osadzony, chromowany pas z szeroko rostawionymi, okrągłymi reflektorami, z kolei tylne nadkola zyskały charakterystyczne krawędzie.
Sprzedaż.
Vauxhall Viva był także eksportowany do Kanady, gdzie zasilił on ofertę lokalnej marki Envoy jako Envoy Epic. Viva była sprzedawana także w krajach Europy Zachodniej jako Vauxhall Epic.
Druga generacja.
Vauxhall Viva II został zaprezentowany po raz pierwszy w 1966 roku.
Druga generacja Vivy przeszła obszerną metamorfozę w stosunku do poprzednika, zyskując przestronniejsze nadwozie, a także obszerniejszą gamę wersji nadwoziowych - do 2-drzwiowego sedana dołączył także wariant 4-drzwiowy oraz pojemniejsze, 3-drzwiowe kombi.
Pas przedni zyskał charakterystyczne, prostokątne reflektory i wyżej umieszczoną chromowaną atrapę chłodnicy, z kolei tylny błotnik przyozdobiło przetłoczenie nawiązujące do większego modelu Victor. Gruntownie przeprojektowano także zawieszenie.
Sprzedaż.
Podobnie jak poprzednik, Vauxhall Viva był eksportowany do Kanady jako Envoy Epic, odróżniając się tym razem wizualnie od brytyjskiego odpowiednika innymi, podwójnymi reflektorami w okrągłym kształcie. Ponadto, samochód trafił także do produkcji w Australii, gdzie zasilił ofertę lokalnego Holdena jako Holden Torana.
Trzecia generacja.
Vauxhall Viva III został zaprezentowany po raz pierwszy w 1970 roku.
Trzecia i zarazem ostatnia generacja Vivy ponownie zyskała na wielkości nadwozia i kabiny pasażerskiej w porównaniu do poprzednika, zyskując charekterystyczne przetłoczenie na masce, a także wyraźniej zaznaczone błotniki i niżej umieszczone lampy tylne. Przód zachował znane z poprzednika prostokątne reflektory, a także tradycyjny dla tej linii modelowej tylny napęd. 
Samochód miał też za zadanie dzięki dopracowanej powłoce lakierniczej poprawić złą reputację Vauxhalla, kojarzonego na przełomie lat 60. i 70. XX wieku z rdzewiejącymi nadwoziami. 
Magnum.
Gamę trzeciej generacji Vauxhalla Vivy poszerzyła także topowa odmiana Magnum o luksusowym przeznaczeniu. Charakteryzowała się ona głównie bogatszym wyposażeniem, a także dwubarwnym malowaniem nadwozia. Samochód dzielił inny pas przedni z pokrewnym modelem Firenza.
Sprzedaż.
Vauxhall Viva trzeciej generacji był także produkowany pod dwiema innymi nazwami. W Urugwaju samochód wytwarzano pod lokalną marką Grumett jako Grumett Indiana.

</doc>
<doc id="4911204" url="https://pl.wikipedia.org/wiki?curid=4911204" title="Vauxhall Magnum">
Vauxhall Magnum



</doc>
<doc id="4911205" url="https://pl.wikipedia.org/wiki?curid=4911205" title="Grumett Indiana">
Grumett Indiana



</doc>
<doc id="4911207" url="https://pl.wikipedia.org/wiki?curid=4911207" title="ٹ">
ٹ

ٹ – litera rozszerzonego alfabetu arabskiego, wykorzystywana w językach: urdu, pendżabskim, kaszmirskim i beludżi. Używana jest do oznaczenia dźwięku [], tj. spółgłoski zwartej z retrofleksją bezdźwięcznej.

</doc>
<doc id="4911208" url="https://pl.wikipedia.org/wiki?curid=4911208" title="Envoy Epic">
Envoy Epic



</doc>
<doc id="4911217" url="https://pl.wikipedia.org/wiki?curid=4911217" title="Żdegiele">
Żdegiele

Żdegiele (; ) – wieś na Białorusi, w obwodzie witebskim, w rejonie brasławskim, w sielsowiecie Widze.
Historia.
W czasach zaborów w granicach powiatu nowoaleksandrowskiego Imperium Rosyjskiego.
W latach 1921–1945 wieś leżała w Polsce, w województwie nowogródzkim (od 1926 w województwie wileńskim), w powiecie brasławskim, w gminie Widze.
Według Powszechnego Spisu Ludności z 1921 roku zamieszkiwało tu 106 osób, 97 było wyznania rzymskokatolickiego a 6 staroobrzędowego. Jednocześnie 94 mieszkańców zadeklarowało polską przynależność narodową a 12 inną. Były tu 22 budynki mieszkalne. W 1931 w 32 domach zamieszkiwało 171 osób.
Miejscowość należała do parafii rzymskokatolickiej w Wasiewiczach. Podlegała pod Sąd Grodzki w Turmoncie i Okręgowy w Wilnie; właściwy urząd pocztowy mieścił się w Widzach.
Do 1959 wchodziła w skład sielsowietu Błażyszki.

</doc>
<doc id="4911221" url="https://pl.wikipedia.org/wiki?curid=4911221" title="Żołobiszki">
Żołobiszki

Żołobiszki (; ) – chutor na Białorusi, w obwodzie witebskim, w rejonie brasławskim, w sielsowiecie Widze.
Dawniej Żełabiszki.
Historia.
W czasach zaborów w granicach powiatu nowoaleksandrowskiego Imperium Rosyjskiego.
W latach 1921–1945 ówczesna wieś leżała w Polsce, w województwie nowogródzkim (od 1926 w województwie wileńskim), w powiecie brasławskim, w gminie Widze.
Według Powszechnego Spisu Ludności z 1921 roku zamieszkiwało tu 40 osób, wszystkie były wyznania rzymskokatolickiego i zadeklarowały polską przynależność narodową. Było tu 10 budynków mieszkalnych. Wykaz z 1938 wymienia wieś i zaścianek. Zgodnie ze spisem z 1931 wieś liczyła 11 domów i 49 osób, a zaścianek zamieszkiwało 8 mieszkańców w 1 domu.
Miejscowość należała do parafii rzymskokatolickiej w Wasiewiczach. Podlegała pod Sąd Grodzki w Turmoncie i Okręgowy w Wilnie; właściwy urząd pocztowy mieścił się w Widzach.
W 1959 miejscowość została przeniesiona z sielsowietu Błażyszki do sielsowietu Koziany.

</doc>
<doc id="4911223" url="https://pl.wikipedia.org/wiki?curid=4911223" title="Tylkowa Turniczka">
Tylkowa Turniczka

Tylkowa Turniczka (, ok. 2290 m) – turniczka w Wołowym Grzbiecie ("Volí chrbát") w Tatrach Wysokich. Znajduje się w bocznej, południowej grani Żabiej Turni Mięguszowieckiej ("Žabia veža", 2335 m), oddzielona od niej Tylkową Przełączką ("Tylkova štrbina", ok. 2275 m). Na przełączkę tę Tylkowa Turniczka opada pionowym, 7-metrowej wysokości uskokiem. Na wschodnią stronę, do Kotlinki pod Żabim Koniem opada ściana o wysokości do 150 m. Jej dolna część zbudowana jest z litych płyt. Ku zachodowi, do Wołowej Kotlinki opada łatwy, trawiasto-skalisty stok. Z Tylkowej Przełączki opada do kotlinki żleb.
Deniwelacja południowej grani Tylkowej Turniczki wynosi około 200 m. Górna i środkowa część tej grani jest mało stroma i trawiasta, gdzieniegdzie tylko występują w niej skaliste partie. Dolna część natomiast tworzy bardzo stromy uskok o 100-metrowej wysokości i szerokości około 120 m. Prowadzą nim 3 drogi wspinaczkowe. Na wysokości około 2080 m uskok opada na pochyły taras zawalony dużymi głazami. 20-metrowej wysokości pas skalnych ścianek dzieli go na dwie części. Na górną część można łatwo wyjść po lewej stronie.
Nazwą przełęczy upamiętniono przewodnika tatrzańskiego Wojciecha Tylkę Suleję.

</doc>
<doc id="4911224" url="https://pl.wikipedia.org/wiki?curid=4911224" title="Tomasz Białowąs">
Tomasz Białowąs

Tomasz Białowąs – polski ekonomista, doktor habilitowany nauk społecznych, adiunkt ze stopniem doktora habilitowanego Wydziału Ekonomicznego UMCS.
Życiorys.
Ukończył zarządzanie i marketing na Wydziale Ekonomicznym UMCS, uzyskując tytuł licencjata (2002) i magistra (2004). Stopień doktora nauk ekonomicznych uzyskał na Wydziale Ekonomicznym UMCS w 2011 za pracę pt. "„Najważniejsze czynniki rozwoju handlu międzynarodowego w latach 1945–2008”" (promotorka – Bogumiła Mucha-Leszko). Stopień doktora habilitowanego nauk społecznych uzyskał na tymże wydziale w 2019 w oparciu o pracę pt. "„Czynniki wpływające na przewagę konkurencyjną w eksporcie w przekroju krajów, grup krajów oraz oddziałujące na handel w wymiarze globalnym w latach 1995–2015, ze szczególnym uwzględnieniem rozwoju międzynarodowych sieci produkcyjnych i globalnych łańcuchów wartości”".
Od 2005 zatrudniony w Zakładzie Gospodarki Światowej i Integracji Europejskiej (w 2009 przemianowanym na Katedrę Gospodarki Światowej i Integracji Europejskiej) na Wydziale Ekonomicznym UMCS, początkowo jako asystent, następnie adiunkt, a obecnie adiunkt ze stopniem doktora habilitowanego. W latach 2006–2010 pracował też w Wyższej Szkole Przedsiębiorczości i Administracji w Lublinie.
Autor ponad 50 publikacji z zakresu gospodarki światowej i handlu międzynarodowego.

</doc>
<doc id="4911225" url="https://pl.wikipedia.org/wiki?curid=4911225" title="Żwirki">
Żwirki

Żwirki – dawny zaścianek. Tereny na których był położony, leżą obecnie na Białorusi, w obwodzie witebskim, w rejonie brasławskim, w sielsowiecie Widze.
Historia.
W czasach zaborów ówczesny zaścianek w granicach powiatu nowoaleksandrowskiego Imperium Rosyjskiego.
W latach 1921–1945 zaścianek leżał w Polsce, w województwie nowogródzkim (od 1926 w województwie wileńskim), w powiecie brasławskim, w gminie Widze.
Według Powszechnego Spisu Ludności z 1921 roku zamieszkiwało tu 16 osób, wszystkie były wyznania rzymskokatolickiego i zadeklarowały polską przynależność narodową. Były tu 4 budynki mieszkalne. W 1931 w 6 domach zamieszkiwało 17 osób.
Miejscowość należała do parafii rzymskokatolickiej w Widzach. Podlegała pod Sąd Grodzki w m. Turmont i Okręgowy w Wilnie; właściwy urząd pocztowy mieścił się w Widzach.

</doc>
<doc id="4911227" url="https://pl.wikipedia.org/wiki?curid=4911227" title="Dzwonnica loretańska">
Dzwonnica loretańska

Dzwonnica loretańska (inaczej burzówka) – dzwonnica drewniana budowana w obrębie wsi w celu odpędzania burzy. Dzwonnice loretańskie powstawały pod koniec XIX i na początku XX wieku.
Historia.
Budowa dzwonnic loretańskich związana jest z kultem Matki Bożej Loretańskiej, który od XVII wieku rozpowszechnił się w Polsce. Z pielgrzymek do Loreto przywożono dzwonki, które, jak wierzono, miały moc ochronną – odpędzały burze i złe moce. Jednocześnie w kościołach jeden z dzwonów poświęcano w intencji „rozłamywania piorunów”, dźwięk tych dzwonów miał odganiać burze. Z czasem władze kościelne zakazały bicia w dzwony w celu ochrony przed piorunami i gradem, jednakże wiara w ochronną moc dzwonów spowodowała, że pod koniec XIX i na początku XX wieku we wsiach, szczególnie na Podhalu, Orawie i Żywiecczyźnie, rozpoczęto budowę dzwonnic z dzwonami poświęconymi Matce Bożej Loretańskiej. Bicie w te dzwony miało mieć moc odpędzania płanetników przynoszących burze. Dzwonienie było skuteczne, o ile rozpoczęte było przed burzą.
Dzwonów tych używano również podczas wzywania do modlitwy na Anioł Pański, na nabożeństwa majowe i różańcowe, jak również do ostrzegania przed pożarem. Dzwonienie na pogrzeb powodowało, że dzwonnica traciła swoją moc ochronną przed burzą. 
Konstrukcja.
Dzwonnice loretańskie były drewniane o prostych formach. Budowane zwykle w konstrukcji słupowej. 
Przykłady zachowanych dzwonnic loretańskich.
Do dzisiaj zachowały się dzwonnice loretańskie w miejscowościach:

</doc>
<doc id="4911228" url="https://pl.wikipedia.org/wiki?curid=4911228" title="Société d'économie politique">
Société d'économie politique

Société d’économie politique (Stowarzyszenie ekonomii politycznej, SEP) – francuskie towarzystwo naukowe zajmujące się ekonomią polityczną. Zostało założone w 1842 r. w celu zapewnienia forum dla dyskusji na temat wolnego handlu, który w tym czasie był przedmiotem ożywionej debaty. SEP do dziś zajmuje się organizacją dyskusji na tematy gospodarcze i społeczne.
Historia.
Prekursor Société d’Économie Politique, "Société des économistes" (Stowarzyszenie ekonomistów), zostało założone 1 lutego 1842 r. w Paryżu (co czyni je najstarszym towarzystwem naukowym we Francji). Zostało utworzone przez uczniów i współpracowników Jean-Baptiste’a Saya i Frédérica Bastiata w czasie, gdy we Francji trwały gwałtowne spory o wolny handel i protekcjonizm. Stowarzyszeniu nieformalnie przewodniczył Pellegrino Rossi jako prezydent i hrabia Ferdinand-Charles-Philippe d'Esterno (1805-83) jako sekretarz. Debaty miały charakter bardzo akademicki, a stowarzyszenie odbyło tylko kilka spotkań. Członkami byli: Louis Leclerc, Jean-Pierre Clément, Hippolyte Dusard, Louis Reybaud, Ludwik Wołowski, Léon Faucher, Horace Émile Say (syn Jean-Baptiste’a Saya), Théodore Fix, Charles Dunoyer, Michel Chevalier, Hippolyte Passy i Jérôme-Adolphe Blanqui.
Trzej przyjaciele, Adolphe-Gustave Blaise (1811-86), Joseph Garnier (1813-81) i Gilbert Guillaumin (1801-64) równolegle postanowili stworzyć bardziej swobodne i otwarte spotkania, na których wykłady miałyby charakter mniej akademicki i byłyby przeznaczone dla szerokiego grona odbiorców. Checieli spotykać się raz w miesięciu, aby wspólnie zjeść kolację i dyskutować na tematy związane z ekonomią polityczną (zwłaszcza popularyzacją wolnego handlu i wolnego rynku). Pierwsze spotkanie w gronie pięciu osób odbyło się 15 listopada 1842 roku, wśród nich byli Blaise, Garnier, Guillaumin i Eugène Daire oraz Pierre Bos dit Denis (który później odszedł, aby przyłączyć się do protekcjonistów). Liczba ta rosła wraz z kolejnymi spotkaniami, w tym z grupą "Société des économistes" i innymi. Sptokania były otwarte na ludzi na bardzo różnych stanowiskach i o różnych poglądach politycznych. Spotkaniom przyświęcała idea wymiany opinii na tematy takie, jak funkcje państwa, wolny handel, finanse publiczne, bank hipoteczny Crédit Foncier (założony przez Ludwika Wołowskiego), regulacje rynku i socjalizm.
Do 1845 roku spotkania te nie miały formalnej organizacji, ale każdemu spotkaniu przewodniczył jeden z członków, na ogół był to Pellegrino Rossi, który moderował dyskusję. W 1845 r. wybrano dwóch prezydentów (Charles Dunoyer i Hippolyte Passy), dwóch wiceprezydentów (Horace Émile Say i Charles Renouard), sekretarza (Joseph Garnier) i kwestora (Gilbert Guillaumin). W tym samym roku organizacja ta została wchłonięta przez "Société des économistes", a w 1847 r. stowarzyszenie zmieniło nazwę na Société d’économie politique. Towarzystwo rozwijało się wokół sieci znajomych Gilberta Guillaumina i Horacego Saya. Rekrutacja była elitarna i prowadzona w drodze kooptacji. Początkowo członkami SEP byli tylko naukowcy, ekonomiści i dziennikarze, później, od lat sześćdziesiątych XIX wieku, zaczęto także przyjmować wyższych urzędników państwa. Przez pierwsze 50 lat stowarzyszenia nie miało ono swojej siedziby. Spotkania członków odbywały się w księgarni Gilberta Guillaumina (zarządzanej po jego śmierci przez jego córkę), pod adresem rue de Richelieu 14 w Paryżu.
Stowarzyszenie liczyło 50 członków w roku 1847, 60 w 1852, 80 w 1849, 117 w 1859, 148 w 1864, 165 w 1868, 211 w 1879, 227 w 1883. Członkowie SEP wywodzili się z kręgów biznesu, przemysłu, handlu, wykładowców uniwersyteckich i nauki, prawników, pisarzy, dziennikarzy, władzy (ministrowie, posłowie, senatorowie) i administracji publicznej. Wśród członków znajdowali się profesorowie z takich uczelni, jak Collège de France, École libre des sciences politiques, Conservatoire national des arts et métiers, École des hautes études commerciales de Paris, Académie des sciences morales et politiques (Instytut Francji). Członkami stowarzyszenia byli także dziennikarze z Journal des Économistes (Joseph Garnier, Gustave de Molinari, Yves Guyot, Louis Germain-Martin), z L'Économiste français Paula Leroy-Beaulieu, z Journal des débats Léona Saya, z Le Siècle Yves Guyot oraz z Le Temps Émile’a Mireaux.
Kilku członków było honorowymi członkami Cobden Club, nazwanej na część Richarda Cobdena brytyjskiej organizacji na rzecz wolnego handlu: Frédéric Passy, Gustave de Molinari, Yves Guyot, Paul Delombre, Gaston Menier, Eugène d'Eichtal, Paul Beauregard, Jules Charles-Roux.
Obecnie stowarzyszenie liczy 350 członków, w tym pracowników naukowych, właścicieli i menedżerów przedsiębiorstw i wyższych urzędników państwowych. Raz w miesiącu stowarzyszenie organizuje kolację-debatę w Cercle de l'Union Interalliée, na którą zapraszana jest wybitna osobistość, by przedstawić swoje poglądy na określony temat. Od 1846 r. stowarzyszenie publikuje „Annales d’économie politique”, która zawiera referaty i debaty z minionego sezonu akademickiego.
Profil ideowy.
Société d’économie politique, jako stowarzyszenie gospodarczo liberalne, opowiadało się za międzynarodowym wolnym handlem, międzynarodowym pokojem, wolnym rynkiem, leseferyzmem i przeciw socjalizmowi, protekcjonizmowi, kolonializmowi, imperializmowi i militaryzmowi. Najbardziej radykalnym liberałem wśród członków SEP był Gustave de Molinari, który opowiadał się za konkurencją w ramach usług ochronnych (policyjnych, sądowych i wojskowych), czyli czymś, co dzisiaj zostałoby określone jako „anarcho-kapitalizm” – większość członków była jednak zwolennikami liberalnej republiki lub monarchii konstytucyjnej, a sam Molinari był krytykowany za swoje koncepcje m.in. przez Frédérica Bastiata, Charlesa Coquelina, Charles Dunnoyera i Ludwika Wołowskiego. Przez pewien czas w ramach stowarzyszenia panował spór o kolonializm – Paul Leroy-Beaulieu i Joseph Chailley byli zwolennikami francuskiego imperium kolonialnego, w przeciwieństwie do większości innych członków (głównymi przeciwnikami byli Gustave de Molinari, Yves Guyot i pierwszy laureat Pokojowej Nagrody Nobla, Frédéric Passy).
Członkowie.
Prezydenci.
Stowarzyszenie miało następujących prezydentów (w nawiasach data przystąpienia, obok daty urzędowania):
Ważni członkowie.
Wśród ważnych członków byli m.in. (w nawiasach data dołączenia):
François Albert-Buisson (1928), Auguste Arnauné (1888), Adrien Artaud (1915), Roger Auboin, Édouard Aynard (1888), Jacques Bardoux (1921), Léon Baréty (1915), Joseph Barthélemy (1916), Henri Baudrillart (1847-49), Paul Beauregard (1884), Jacques Bertillon (1893), Maurice Block (1859), Georges Blondel (1910), Christian de Boissieu, Gustave Émile Boissonade (1873), Paul Boivin-Champeaux (1888), Louis Buffet (1847-49), Auguste Burdeau (1885), Eugène Caillaux (1865), Joseph Caillaux (1903), Jean-Claude Casanova, Joseph Chailley (1883), Jules Charles-Roux (1895), Jacques Chastenet (1923), Auguste Chevalier (1809-1868) (1855), Émile Chevallier} (1883), Émile Cheysson (1867), Pierre Clément (historien) (1842), Jean Coignet (1920), Jean-Marc Daniel, Gaston Défossé, Albert Delatour (1885), Paul Delombre (1884), Jean Dollfus (1878), Ferdinand-Camille Dreyfus (1879), Hippolyte Dussard (1842), Eugène d'Eichthal (1872), Adolphe d'Eichthal (1875), Frédéric François-Marsal (1909), Félix Faure (1882), Henri Germain (1858), Charles Georges-Picot (1910), Louis Germain-Martin (1914), Charles Gide (1877), Charles Gomel (1887), Léopold Javal (1850), Clément Juglar (1852), Philippe Jurgensen, Hervé de Kergorlay (1847), Denis Kessler (1996), Jacques Lacour-Gayet (1922), Charles de Lasteyrie (1910), Charles Laurent (1904), Théodore Laurent (1917), Léonce Guilhaud de Lavergne (1855), Bernard Lavergne, Arthur Legrand (1865), Louis Lépine (1885), Félix Leprince-Ringuet (1926), Anatole Leroy-Beaulieu (1874), Pierre Lyautey (1933), Charles Lyon-Caen (1874), Louis Marlio (1916), Félix Martin (1888), Émile-Justin Menier (1870), Gustave de Molinari (1847-49), Georges Pallain (1883), Louis Passy (1863), Édouard Payen (1905), Eugène Pelletan (1864), Émile Pereire (1847), Henri de Peyerimhoff de Fontenelle (1913), André Piettre, Noël Pinelli (1927), Joseph Reinach (1887), Georges Risler (1911), Maurice Rouvier (1887), Horace Émile Say (1842), Gustave Schelle (1883), Jules Siegfried (1873), André Siegfried (1926), Jules Simon (1861), Louis Vigouroux (1899), Edmond Villey (1882), Jean-Marc Vittori, Léon Walras (1861), Jules Warnier (1872), Daniel Wilson (1872), Ludwik Wołowski (1842), René Worms (1893)

</doc>
<doc id="4911229" url="https://pl.wikipedia.org/wiki?curid=4911229" title="Żwirynie (sielsowiet Widze)">
Żwirynie (sielsowiet Widze)

Żwirynie – dawny zaścianek. Tereny na których był położony, leżą obecnie na Białorusi, w obwodzie witebskim, w rejonie brasławskim, w sielsowiecie Widze.
Historia.
W czasach zaborów w granicach powiatu nowoaleksandrowskiego Imperium Rosyjskiego.
W latach 1921–1945 zaścianek leżał w Polsce, w województwie nowogródzkim (od 1926 w województwie wileńskim), w powiecie brasławskim, w gminie Widze.
Według Powszechnego Spisu Ludności z 1921 roku zamieszkiwało tu 15 osób, 8 było wyznania rzymskokatolickiego a 7 staroobrzędowego. Jednocześnie 8 mieszkańców zadeklarowało polską przynależność narodową a 7 białoruską. Były tu 3 budynki mieszkalne. W 1931 w 1 domu zamieszkiwało 15 osób.
Miejscowość należała do parafii rzymskokatolickiej w Widzach. Podlegała pod Sąd Grodzki w m. Turmont i Okręgowy w Wilnie; właściwy urząd pocztowy mieścił się w Widzach.

</doc>
<doc id="4911230" url="https://pl.wikipedia.org/wiki?curid=4911230" title="Żwirynie">
Żwirynie



</doc>
<doc id="4911328" url="https://pl.wikipedia.org/wiki?curid=4911328" title="Żygucie Małe">
Żygucie Małe

Żygucie Małe – dawny zaścianek. Tereny na których był położony, leżą obecnie na Białorusi, w obwodzie witebskim, w rejonie brasławskim, w sielsowiecie Widze.
Historia.
W czasach zaborów ówczesny zaścianek w granicach powiatu nowoaleksandrowskiego Imperium Rosyjskiego.
W latach 1921–1945 wieś leżała w Polsce, w województwie nowogródzkim (od 1926 w województwie wileńskim), w powiecie brasławskim, w gminie Widze.
Powszechny Spis Ludności z 1921 roku spisał łącznie zaścianki Żygucie Małe, Nowe i Stare. Zamieszkiwały tu 42 osoby, wszystkie były wyznania rzymskokatolickiego i zadeklarowały polską przynależność narodową. Było tu 7 budynków mieszkalnych. W 1931 Żygucie Małe liczyły 5 mieszkańców w 1 domu.
Miejscowość należała do parafii rzymskokatolickiej w Widzach. Podlegała pod Sąd Grodzki w m. Turmont i Okręgowy w Wilnie; właściwy urząd pocztowy mieścił się w Widzach.

</doc>
<doc id="4911333" url="https://pl.wikipedia.org/wiki?curid=4911333" title="Vytautas Sadauskas">
Vytautas Sadauskas

Vytautas Sadauskas (ur. 21 sierpnia 1967 r.) – litewski kulturysta, mistrz Litwy oraz świata w kulturystyce.
Życiorys.
Należy do prestiżowych federacji IFBB Pro oraz NAC Lithuania.
W 2015 roku zdobył dwa złote medale podczas Otwartych Mistrzostw Łotwy w kulturystyce: jeden w kategorii weteranów, drugi w kategorii ogólnej.
W listopadzie 2017 roku wystąpił w Międzynarodowym Pucharze Polski w kulturystyce i fitness, który odbył się w Piotrkowie Trybunalskim. W tym samym miesiącu został całkowitym zwycięzcą zawodów „Liepāja Classic”. W 2017 uzyskał też medal absolutnego mistrza Litwy i mistrza weteranów.
Jesienią 2018 wywalczył mistrzostwo świata profesjonalistów w zawodach organizowanych przez federację UPBF.
Jesienią 2021 wziął udział w programie telewizyjnym "Galvok", nadawanym przez litewską stację TV3.
Jest założycielem, managerem i trenerem w klubie kulturystycznym „Uola”. Jeden z najbardziej utytułowanych trenerów w kraju. Żonaty z Aušrą. Jego córka, Evelina Sadauskaite, jest mistrzynią kulturystyki żeńskiej.

</doc>
<doc id="4911357" url="https://pl.wikipedia.org/wiki?curid=4911357" title="Vega Innovations">
Vega Innovations

Vega Innovations – lankijski producent elektrycznych supersamochodów z siedzibą w Kolombo działający od 2013 roku.
Historia.
Przedsiębiorstwo Vega Innovations zostało założone w 2013 roku w Kolombo przez lankijskiego inżyniera Harshę Subasinghę, a także jego biznesowego partnera Beshana Kulapalę. Za cel obrano skonstruowanie pierwszego w historii nie tylko Sri Lanki, ale i regionu Azji Południowej supersamochodu, wyróżniającego się dodatkowo napędem elektrycznym.
Wygląd pierwszego pojazdu firmy o nazwie Vega EVX został zaprezentowany w 2015 roku jako pod postacią wirtualnych renderingów, zapowiadając też specyfikację techniczną przyszłego pojazdu. Efekt prac konstrukcyjnych przedstawiono ostatecznie pod koniec 2019 roku, kiedy to zapowiedziano światową premierę modelu EVX na marzec 2020 roku podczas Geneva Motor Show. Ostatecznie pojazd zaprezentowano na zamkniętej konferencji z racji odwołania szwajcarskiej wystawy w związku z wybuchem pandemii COVID-19.

</doc>
<doc id="4911358" url="https://pl.wikipedia.org/wiki?curid=4911358" title="Karpacki Wyścig Kurierów 2019">
Karpacki Wyścig Kurierów 2019

Karpacki Wyścig Kurierów 2019 – 36. edycja wyścigu kolarskiego Karpacki Wyścig Kurierów poświęconego pamięci Wacława Felczaka, która odbyła się w dniach od 30 kwietnia do 5 maja 2019 na liczącej ponad 657 kilometrów trasie z Lublina do Pápy, składającej się z prologu i pięciu etapów. Wyścig był częścią UCI Europe Tour 2019.

</doc>
<doc id="4911366" url="https://pl.wikipedia.org/wiki?curid=4911366" title="Żygucie">
Żygucie

Żygucie (; ) – dawny chutor na Białorusi, w obwodzie witebskim, w rejonie brasławskim, w sielsowiecie Opsa.
Dawnej Żygucie Nowe.
Historia.
W czasach zaborów wieś w granicach powiatu nowoaleksandrowskiego Imperium Rosyjskiego.
W latach 1921–1945 ówczesny zaścianek leżał w Polsce, w województwie nowogródzkim (od 1926 w województwie wileńskim), w powiecie brasławskim, w gminie Widze.
Powszechny Spis Ludności z 1921 roku spisał łącznie zaścianki Żygucie Małe, Nowe i Stare. Zamieszkiwały tu 42 osoby, wszystkie były wyznania rzymskokatolickiego i zadeklarowały polską przynależność narodową. Było tu 7 budynków mieszkalnych. W 1931 Żygucie Nowe liczyły 10 mieszkańców w 1 domu.
Miejscowość należała do parafii rzymskokatolickiej w Widzach. Podlegała pod Sąd Grodzki w m. Turmont i Okręgowy w Wilnie; właściwy urząd pocztowy mieścił się w Widzach.
Do 2004 chutor wchodził w skład sielsowietu Widze.
W 2011 miejscowość została zlikwidowana.

</doc>
<doc id="4911367" url="https://pl.wikipedia.org/wiki?curid=4911367" title="Biblioteka Narodowa Aruby">
Biblioteka Narodowa Aruby

Biblioteka Narodowa Aruby (pap. "Biblioteca Nacional Aruba") – biblioteka narodowa Aruby, terytorium zależnego od Holandii w mieście Oranjestad. Przewidziana jest jako repozytorium dziedzictwa kulturowego Aruby, pełni też funkcję bilioteki publicznej.
Biblioteka powstała 20 czerwca 1949 roku. Posiada filię w Sint Nicolaas i drugi budynek w Oranjestaad.
Na stronie http://bna.aw/digital można korzystać z internetowych zbiorów biblioteki.

</doc>
<doc id="4911372" url="https://pl.wikipedia.org/wiki?curid=4911372" title="ټ">
ټ

ټ – litera rozszerzonego alfabetu arabskiego, wykorzystywana w językach: paszto i ormuri. Używana jest do oznaczenia dźwięku [], tj. spółgłoski zwartej z retrofleksją bezdźwięcznej.

</doc>
<doc id="4911373" url="https://pl.wikipedia.org/wiki?curid=4911373" title="Żygucie Stare">
Żygucie Stare

Żygucie Stare – dawny zaścianek. Tereny na których był położony, leżą obecnie na Białorusi, w obwodzie witebskim, w rejonie brasławskim, w sielsowiecie Opsa.
Historia.
W czasach zaborów w granicach powiatu nowoaleksandrowskiego Imperium Rosyjskiego.
W latach 1921–1945 zaścianek leżał w Polsce, w województwie nowogródzkim (od 1926 w województwie wileńskim), w powiecie brasławskim, w gminie Widze.
Powszechny Spis Ludności z 1921 roku spisał łącznie zaścianki Żygucie Małe, Nowe i Stare. Zamieszkiwały tu 42 osoby, wszystkie były wyznania rzymskokatolickiego i zadeklarowały polską przynależność narodową. Było tu 7 budynków mieszkalnych. W 1931 Żygucie Stare liczyły 17 mieszkańców w 3 domach.
Miejscowość należała do parafii rzymskokatolickiej w Widzach. Podlegała pod Sąd Grodzki w m. Turmont i Okręgowy w Wilnie; właściwy urząd pocztowy mieścił się w Widzach.

</doc>
<doc id="4911376" url="https://pl.wikipedia.org/wiki?curid=4911376" title="Spółgłoska uderzeniowa dziąsłowa bezdźwięczna">
Spółgłoska uderzeniowa dziąsłowa bezdźwięczna

Spółgłoska uderzeniowa dziąsłowa bezdźwięczna – rodzaj dźwięku mowy, spotykany w niektórych językach naturalnych. W Międzynarodowym alfabecie Fonetycznym jest oznaczana symbolem [], a w X-SAMPA – symbolem [4_0].

</doc>
<doc id="4911377" url="https://pl.wikipedia.org/wiki?curid=4911377" title="Spółgłoska uderzeniowa dziąsłowa">
Spółgłoska uderzeniowa dziąsłowa



</doc>
<doc id="4911378" url="https://pl.wikipedia.org/wiki?curid=4911378" title="Spółgłoska półotwarta dziąsłowa">
Spółgłoska półotwarta dziąsłowa



</doc>
<doc id="4911379" url="https://pl.wikipedia.org/wiki?curid=4911379" title="Spółgłoska nosowa dziąsłowa">
Spółgłoska nosowa dziąsłowa



</doc>
<doc id="4911382" url="https://pl.wikipedia.org/wiki?curid=4911382" title="Spółgłoska boczna dziąsłowa">
Spółgłoska boczna dziąsłowa



</doc>
<doc id="4911383" url="https://pl.wikipedia.org/wiki?curid=4911383" title="Spółgłoska drżąca dziąsłowa">
Spółgłoska drżąca dziąsłowa



</doc>
<doc id="4911385" url="https://pl.wikipedia.org/wiki?curid=4911385" title="Spółgłoska uderzeniowa z retrofleksją">
Spółgłoska uderzeniowa z retrofleksją



</doc>
<doc id="4911386" url="https://pl.wikipedia.org/wiki?curid=4911386" title="Więzienie Belmarsh">
Więzienie Belmarsh

HMP Belmarsh (His Majesty’s Prison Belmarsh) – męskie więzienie kategorii A, zlokalizowane w gminie Greenwich w Londynie w Anglii. Więzienie zarządzane jest przez agencję rządową Jego Królewską Służbę Więzienną (His Majesty’s Prison Service) i przylega bezpośrednio do HMP Thameside i HMP Isis. W sierpniu 2020 miało pojemność operacyjną 826 i przetrzymywało 778 więźniów. Belmarsh jest jednym z ośmiu więzień o zaostrzonym rygorze w Anglii i Walii. Zostało zaprojektowane z myślą o przestępcach uznawanych za zagrożenie dla bezpieczeństwa narodowego, w tym terrorystów IRA.
Historia.
Belmarsh zostało zbudowane na terenie dawnych zakładów uzbrojenia artyleryjskiego Royal Arsenal w dzielnicy Woolwich. Działalność rozpoczęło 2 kwietnia 1991 roku. Więzienie sąsiaduje z sądem koronnym ("Woolwich Crown Court"), w którym odbywają się głośne sprawy sądowe, zwłaszcza dotyczące bezpieczeństwa narodowego.
W latach 2001–2002 w Belmarsh przetrzymywano więźniów na czas nieokreślony i bez postawienia im zarzutów, zgodnie z postanowieniami części 4 ustawy o zwalczaniu terroryzmu, przestępczości i bezpieczeństwa narodowego. Z tego powodu okrzyknięto je "brytyjską wersją Guantanamo Bay". Lordowie prawa (członkowie Izby Lordów reprezentujący najwyższy sąd apelacyjny) orzekli w 2004 r., że takie uwięzienie jest dyskryminujące i sprzeczne z Europejską Konwencją Praw Człowieka.
W 2009 r. wykopaliska archeologiczne na terenie więzienia doprowadziły do odkrycia liczącej 6000 lat drewnianej platformy lub torowiska. Jest to druga najstarsza odnaleziona konstrukcja tego typu po Sweet Track w pobliżu Glastonbury.
W 2010 r. w obrębie Belmarsh otwarto instytuację dla młodocianych przestępców HMP Isis.
Belmarsh dziś.
W więzieniu Belmarsh przetrzymywani są więźniowie z całej Wielkiej Brytanii. Ponadto, pełni rolę lokalnego zakładu karnego dla wszystkich kategorii więźniów z Centralnego Sądu Karnego (znanym jako Old Bailey, od ulicy, na której się znajduje), oraz sądów z południowo-zachodniego Essex. Zakwaterowanie w więzieniu składa się w około 60% z cel wieloosobowych i 40% z pojedynczych cel, rozmieszczonych głównie w 4 jednostkach mieszkalnych.
Osadzeni mają zapewniony dostęp do edukacji, warsztatów, dwóch sal gimnastycznych. Personel więziennej siłowni organizuje treningi akredytowane przez związek piłkarski (FA) w ramach patnerstwa z klubem piłkarskim Charlton Athletic F.C.
W Belmarsh działa program wsparcia psychologicznego dla więźniów zagrożonych samobójstwem lub samookaleczeniem. Istnieje również grupa wsparcia dla osadzonych cudzoziemców, udzielająca porad w zakresie prawa imigracyjnego.

</doc>
<doc id="4911393" url="https://pl.wikipedia.org/wiki?curid=4911393" title="Tylkowa Przełączka">
Tylkowa Przełączka

Tylkowa Przełączka (, ok. 2275 m) – przełęcz w Wołowym Grzbiecie w Tatrach Wysokich. Znajduje się na słowackiej stronie tego grzbietu, w południowej grani Żabiej Turni Mięguszowieckiej ("Žabia veža", 2236 m) i oddziela tę turnię od Tylkowej Turniczki ("Tylkova vežička", ok. 2290 m).
Południowa grań Żabiej Turni Mięguszowieckiej oddziela Kotlinkę pod Żabim Koniem (po wschodniej stronie) od Wołowej Kotlinki (na zachodzie). Tylkowa Turniczka wcina się w nią na około 15 m. Jest ważna dla taterników, gdyż przez tę przełączkę prowadzi najłatwiejsza droga zejściowa z popularnego Żabiego Konia. Przez Tylkową Przełączkę obchodzi się także przy przejściu granią Wołowego Grzbietu. Ku południowemu zachodowi spod Tylkowej Przełączki aż do brzegu Małego Żabiego Stawu opada żleb, ku wschodowi kruchy żlebek kończący się na trawnikach pod Żabią Przełęczą Wyżnią.
Nazwą przełęczy upamiętniono przewodnika tatrzańskiego Wojciecha Tylkę Suleję.

</doc>
<doc id="4911397" url="https://pl.wikipedia.org/wiki?curid=4911397" title="Victor Pickard">
Victor Pickard

Victor Willoughby Pickard (ur. 23 października 1903 w Hamilton, zm. 11 stycznia 2001 w Miami) – kanadyjski lekkoatleta, specjalista skoku o tyczce i rzutu oszczepem, zwycięzca igrzysk Imperium Brytyjskiego w 1930, dwukrotny olimpijczyk.
Zajął 5. miejsce w skoku o tyczce i odpadł w kwalifikacjach rzutu oszczepem (28. miejsce) na igrzyskach olimpijskich w 1924 w Paryżu. Na kolejnych igrzyskach olimpijskich w 1928 w Amsterdamie zajął 4. miejsce w skoku o tyczce.
Zwyciężył w skoku o tyczce (wyprzedzając Howarda Forda z Anglii oraz swego kolegę z reprezentacji Kanady Roberta Stoddarda na igrzyskach Imperium Brytyjskiego w 1930 w Hamilton.
Był mistrzem Kanady w skoku o tyczce w latach 1923, 1926 i 1928–1930 oraz w rzucie oszczepem w 1924 i 1926, a także wicemistrzem w rzucie oszczepem w 1929.
Był pierwszym kanadyjskim skoczkiem o tyczce, który przekroczył wysokość 4 metrów (4,04 m 7 lipca 1928 w Hamilton). Sześciokrotnie poprawiał rekord Kanady do wyniku 4,15 m, uzyskanego 4 maja 1929 w Columbus. Rekord ten był poprawiony dopiero w 1953 przez Rona Millera.
Najlepszy wynik Pickarda w hali wynosił 4,21 m (18 lutego 1929 w Nowym Jorku)

</doc>
<doc id="4911400" url="https://pl.wikipedia.org/wiki?curid=4911400" title="Typ 89 (bwp)">
Typ 89 (bwp)



</doc>
<doc id="4911405" url="https://pl.wikipedia.org/wiki?curid=4911405" title="Teresa Cieślikowska">
Teresa Cieślikowska

Teresa Maria Cieślikowska z d. Skibniewska (ur. 1 października 1926 we Lwowie) – polska literaturoznawczyni, profesor nauk humanistycznych, teoretyk literatury.
Życiorys.
Urodziła się w rodzinie Władysława Skibniewskiego i Olgi z Dzieduszyckich. Jej ojciec zaginął po aresztowaniu przez Sowietów 20 września 1939 roku. W roku 1946 zamieszkała wraz z rodziną do Łodzi. Początkowo studiowała bibliotekoznawstwo, a następnie przeniosła się na polonistykę. W 1952 ukończyła studia na Wydziale Humanistycznym Uniwersytetu Łódzkiego, uzyskując na tej uczelni następnie stopień doktora (1964) na podstawie rozprawy "Forma rozwojowa w twórczości Teodora Parnickiego". W 1967 Rada Wydziału Humanistycznego UŁ nadała jej stopień doktora habilitowanego, na podstawie rozprawy "Warsztat współczesnej prozy narracyjnej". W 1975 uzyskała tytuł profesorski.
W 1958 rozpoczęła pracę na etacie asystenta Wydziału Filologicznego UŁ, od roku 1964 na etacie adiunkta, a od 1968 docenta. W 1973 objęła kierownictwo Zakładu Teorii Literatury, a od 1981 Katedry Teorii Literatury. W latach 1981-1992 kierowała Instytutem Teorii Literatury, Teatru i Filmu. W latach 1975-1989 członkini Komisji Nauk o Literaturze Polskiej PAN. Od 1967 członkini Łódzkiego Towarzystwa Naukowego, od 1979 przewodnicząca Komisji Teorii Literatury i Sztuk. W 1997 przeszła na emeryturę.
Napisała około 100 prac z zakresu teorii literatury i komparatystyki teoretyczno-literackiej. Była promotorką 17 prac doktorskich i 150 magisterskich.
Zamężna (mąż Sławomir Cieślikowski), ma dwoje dzieci (Tomasza i Urszulę).

</doc>
<doc id="4911406" url="https://pl.wikipedia.org/wiki?curid=4911406" title="Więzienie Thameside">
Więzienie Thameside

HMP Thameside (Her Majesty’s Prison Thameside) – prywatne więzienie dla mężczyzn kategorii B w rejonie Thamesmead w Royal Borough of Greenwich, w południowo-wschodnim Londynie w Anglii. Więzienie zarządzane jest przez firmę Serco i przylega bezpośrednio do HMP Belmarsh i HMP Isis. W sierpniu 2020 miało pojemność operacyjną 1232 i przetrzymywało 1174 więźniów. 
Więzienie zostało zaprojektowane i zbudowane przez Serco. Rozpoczęło swoją działalność 30 marca 2012 roku jako lokalne więzienie dla pobliskich sądów przejmując część obłożenia oddalonego o 20 kiliometrów więzienia Brixton. W 2013 r. Ministerstwo Sprawiedliwości ogłosiło dobudowanie dodatkowego bloku mieszkalnego, zwiększając pojemność z 900 do ponad 1200 więźniów. Obiekt został otwarty w 2015 roku.

</doc>
<doc id="4911408" url="https://pl.wikipedia.org/wiki?curid=4911408" title="Vega EVX">
Vega EVX

Vega EVX – elektryczny supersamochód klasy średniej produkowany pod lankijską marką Vega w 2020 roku.
Historia i opis modelu.
W sierpniu 2019 roku przedsiębiorstwo Vega Innovations ze Sri Lanki przedstawiło pierwsze informacje na temat swojego pierwszego, produkcyjnego pojazdu po trwającym 5 lat procesie produkcyjnym. Samochód zachował charakterystyczne dla supersamochodu proporcje, charakteryzując się szeroką, smukłą sylwetką z wybrzuszeniem w przedniej części nadwozia, a także licznych przetłoczeniach i wyraźnie zarysowanych nadkolach. Oficjalna prezentacja pojazdu odbyła się podczas zamkniętej konferencji w Genewie w Szwajcarii w marcu 2020 roku.
Sprzedaż.
Vega planowało uruchomić seryjną produkcję EVX w 2022 roku, planując zbudować na Sri Lance limitowaną pulę ręcznie składanych 25 egzemplarzy.
Dane techniczne.
Pierwotnie producent zakładał, że jego supersamochód będzie rozwijać ok. 900 KM mocy, jednak ostatecznie nie udało się spełnić tego założenia. Układ elektryczny Vegi EVX tworzą dwa silniki rozwijające łączną moc 402 KM. Ważący 480 kilogramów zestaw 40 kWh baterii składa się z 12 modułów i zapewnia zasięg na jednym ładowaniu do 250 kilometrów.

</doc>
<doc id="4911410" url="https://pl.wikipedia.org/wiki?curid=4911410" title="Vittorio Giannini">
Vittorio Giannini

Vittorio Giannini (ur. 19 października 1903 w Filadelfii, zm. 28 listopada 1966 w Nowym Jorku) – amerykański kompozytor.
Życiorys.
Syn Ferruccia, brat śpiewaczki Dusoliny Giannini. W dzieciństwie uczył się gry na skrzypcach. W wieku 10 lat wysłany przez rodziców do Włoch, w latach 1913–1917 był uczniem konserwatorium w Mediolanie. Po powrocie do Stanów Zjednoczonych uczył się prywatnie u E. Trucco w Nowym Jorku. Od 1925 do 1930 roku studiował w Juilliard School, gdzie jego nauczycielami byli Rubin Goldmark (kompozycja) oraz Hans Letz (skrzypce). W 1932 roku zdobył American Grand Prix de Rome i od 1932 do 1936 roku przebywał w Rzymie w American Academy. Odwiedził także Mediolan i Berlin. Od 1939 roku wykładał kompozycję i orkiestrację w Juilliard School, uczył też w Manhattan School of Music. Od 1956 roku był wykładowcą Curtis Institute of Music w Filadelfii, a w 1965 roku został dyrektorem North Carolina School of Arts w Winston-Salem.
Twórczość.
Początkowo pozostawał pod wpływem włoskiego weryzmu, z czasem zaczął tworzyć bardziej zindywidualizowane dzieła, utrzymane w ramach eklektycznych tendencji o neoromantycznym charakterze.

</doc>
<doc id="4911411" url="https://pl.wikipedia.org/wiki?curid=4911411" title="Shitotsubakurai">
Shitotsubakurai

Shitotsubakurai – japońska ręczna mina przeciwpancerna używana przez wojska Cesarskiej Armii Japońskiej podczas walk na małej odległości. Wprowadzona do użycia podczas bitwy w Zatoce Leyte w 1944 roku
Penetracja.
Mina była zdolna do penetracji pancerza o grubości około 150 mm podczas uderzenia pod kątem 90º i do 100 mm pod kątem 60º.

</doc>
<doc id="4911421" url="https://pl.wikipedia.org/wiki?curid=4911421" title="Komatsu Typ 87">
Komatsu Typ 87

Komatsu Typ 87 ARV – japoński opancerzony pojazd rozpoznawczy produkcji firmy Komatsu.
Historia rozwoju.
Pod koniec lat 70. w Japonii rozpoczęto opracowywanie kołowego opancerzonego pojazdu rozpoznawczego. Przez długi czas Japonia eksploatowała głównie opancerzone pojazdy gąsienicowe ze względu na panujące trudne warunki terenowe. Rozwój serii pojazdów z rodziny Typ 87 rozpoczął się w 1983 roku, a testy w 1985 roku. Jak sugeruje jego nazwa, pojazd został wprowadzony do służby w 1987 roku. Łącznie wyprodukowano 111 egzemplarzy.
Opis konstrukcji.
Opis techniczny.
Załoga pojazdu Typ 87 liczy pięciu członków załogi (kierowca, radiooperator, strzelec, obserwator i dowódca). Dowódca oraz strzelec zajmują miejsce w wieży. Drzwi wejściowe znajdują się pośrodku drugiej i trzeciej osi po lewej stronie kadłuba. Po prawej stronie nadwozia znajdują się podobne drzwi, które otwierają się również do przodu. Pojazd jest standardowo wyposażony we wspomaganie kierownicy oraz pasywny noktowizor. Kadłub wykonano z jednorodnego pancerza walcowanego i jest w pełni spawany. Pancerz zapewnia załodze ochronę przed ogniem z broni ręcznej i odłamkami granatów.
Uzbrojenie.
Głównym uzbrojeniem jest japońska wersja 25-milimetrowego działka automatycznego Oerlikon Contraves produkowanego na licencji. Typ 87 może prowadzić ogień szeroką gamą amunicji NATO, w tym: amunicją HEI-T (pocisk odłamkowo-zapalający), SAPHEI-T (pół przeciwpancerny pocisk burząco-zapalający), TP-T (pocisk treningowy), APDS-T (pocisk przeciwpancerny z odrzucanym sabotem), TPDS-T (pocisk treningowy z odrzucanym sabotem), APFSDS-T (pocisk przeciwpancerny stabilizowany brzechwowo z odrzucanym sabotem) oraz FADPS (pocisk przeciwpancerny z rdzeniem fragmentującym). Zapas amunicji do głównego działa wynosi 140 sztuk amunicji, zaś działo ma szybkostrzelność na poziomie 600 pocisków na minutę. Efektywny zasięg głównego uzbrojenia wynosi 2 kilometry. Dodatkowo Typ 87 uzbrojony jest w karabin maszynowy kalibru 7,62 mm z zapasem 400 sztuk amunicji.
Układ napędowy i zawieszenie.
Pojazd zbudowano w układzie 6×6 (napęd na sześć kół). Napęd stanowi silnik diesla Isuzu 10PBI o mocy 305 KM przy 2700 obr./min. Silnik ulokowany jest w tylnej części pojazdu po prawej stronie. Typ 87 wyposażony jest w zawieszenie na sprężynach śrubowych oraz ma prześwit wynoszący 45 cm. Pojazd jest wyposażony w centralny system pompowania opon. Potrafi pokonać przeszkodę pionową o wysokości 0,6 metra oraz rów o szerokości 1,5 m. Pojazd nie jest w pełni amfibią, bez przygotowania może przeprawić się przez przeszkodę wodną o głębokości maksymalnie jednego metra. Maksymalny zasięg pojazdu to 500 km.

</doc>
<doc id="4911422" url="https://pl.wikipedia.org/wiki?curid=4911422" title="Kronika P">
Kronika P

Kronika P (Grayson), też Kronika królów kasyckich (Glassner) – historiograficzny tekst babiloński opisujący szereg konfliktów pomiędzy Asyrią, Babilonią i Elamem w okresie pomiędzy XIV a XII w. p.n.e. Stanowi babiloński odpowiednik asyryjskiej "Kroniki synchronistycznej".
Tabliczka.
"Kronika P" znana jest jedynie z jednej późnobabilońskiej kopii. Jej tekst zapisany jest na mocno uszkodzonej, pochodzącej najprawdopodobniej z Babilonu tabliczce BM 92701 przechowywanej obecnie w Muzeum Brytyjskim. Pierwotnie była to duża tabliczka z tekstem zapisanym w dwóch kolumnach po każdej ze stron. Do naszych czasów zachowało się jedynie ok. jednej trzeciej tej tabliczki – jej dolna część, długa na 12 cm i szeroka na 18 cm. Tekst kroniki, zapisany w języku babilońskim z pewnymi dialektycznymi osobliwościami, podzielony jest poziomymi liniami na sekcje nierównej długości, z których każda obejmuje panowanie jednego babilońskiego władcy. W tekście występuje szereg błędów, z których większość przypisać można niedbałości kopisty przepisującego ten tekst.
Opis.
"Kronika P" jest zwięzłym opisem wydarzeń w Babilonii w czasie panowania tam dynastii kasyckiej (w zachowanej części od panowania Kadaszman-Harbe I do panowania Adad-szuma-iddiny). Z powodu fragmentarycznego stanu zachowania tekstu trudno jest określić datę jego powstania, ale zakładając, iż opisywał on wydarzenia w Babilonii aż do upadku dynastii kasyckiej w 1155 r. p.n.e., to napisany mógł być w jakiś czas po tej dacie. Jeżeli z kolei przyjmie się założenie, że autor "Kroniki synchronistycznej" miał już do dyspozycji "Kronikę P" jako jedno ze swych źródeł, to musiałaby ona powstać przed panowaniem Adad-nirari III (810–783 p.n.e.), gdyż wtedy to napisana została "Kronika synchronistyczna". 
Analiza tekstu "Kroniki P" wskazuje, iż jej autor korzystać musiał zarówno ze źródeł pisanych prozą jak i ze źródeł poetyckich. Większa część kroniki pisana jest tradycyjnym stylem kronikarskim, ale istnieje fragment, dotyczący króla Kurigalzu II, który brzmi raczej jak epos niż kronika. Fragment ten jest tym bardziej niezwykły, iż występuje w nim mowa niezależna. Historyczny epos o Kurigalzu II nie jest wprawdzie znany, ale o tym, że mógł istnieć, świadczy występowanie historycznych eposów o innych królach, jak np. "Król walki", "Epos o Naram-Sinie", "Epos o Tukulti-Ninurcie" czy "Poetycka relacja o Nabonidzie".
Z powodu uszkodzenia tekstu "Kroniki P" trudno jest ustalić, w jakim celu kronika ta została napisana. Bardzo mała liczba dostępnych tekstów z okresu, o którym opowiada, nie pozwala stwierdzić, jak dokładna jest ta kronika. Sprawa ta jest szczególnie ważna w przypadkach, gdy to samo wydarzenie opisane jest zarówno w "Kronice P" jak i w "Kronice synchronistycznej" – w dwóch przypadkach gdy tak się dzieje, obie kroniki podają rozbieżne wersje wydarzeń. Pierwszy przypadek dotyczy panowania Aszur-uballita I, gdzie oba teksty bardzo się różnią, a drugi dotyczy opisu bitwy pod miastem Sugaga, która wedle "Kroniki synchronistycznej" zakończyć się miała zwycięstwem Asyryjczyków, a wedle "Kroniki P" zwycięstwem Babilończyków. 
W odróżnieniu od autora asyryjskiej "Kroniki synchronistycznej", który przeinaczał fakty lub pomijał milczeniem klęski Asyryjczyków, autor "Kroniki P", choć był sam Babilończykiem, nie miał problemu z opisywaniem babilońskich porażek (wspomina o nich aż czterokrotnie), a to czyni jego kronikę bardziej wiarygodnym źródłem od "Kroniki synchronistycznej".

</doc>
<doc id="4911429" url="https://pl.wikipedia.org/wiki?curid=4911429" title="Bitwa pod Hołynką">
Bitwa pod Hołynką

Bitwa pod Hołynką – walki polskich 10 pułku piechoty i 16 pułku piechoty z oddziałami Armii Czerwonej w czasie lipcowej ofensywy Frontu Zachodniego Michaiła Tuchaczewskiego w okresie wojny polsko-bolszewickiej.
Sytuacja ogólna.
W pierwszej dekadzie lipca przełamany został front polski nad Autą, a wojska Frontu Północno-Wschodniego gen. Stanisława Szeptyckiego cofały się pod naporem ofensywy Michaiła Tuchaczewskiego.
Naczelne Dowództwo nakazało powstrzymanie wojsk sowieckiego Frontu Zachodniego na linii dawnych okopów niemieckich z okresu I wojny światowej.
Sytuacja operacyjna, a szczególnie upadek Wilna i obejście pozycji polskich od północy, wymusiła jednak dalszy odwrót.
Gen. Szeptycki wydał rozkaz dalszego odwrotu. 1 Armia gen. Gustawa Zygadłowicza cofała się nad Niemen, 4 Armia nad Szczarę, a Grupa Poleska na Kanał Ogińskiego i Pińsk.
&lt;br&gt;Dyrektywa Naczelnego Wodza z 18 lipca ujmowała: "Przy zgrupowaniu na linii Niemna i Szczary należy wziąć pod uwagę, że lewe skrzydło musi być najsilniejsze, że musimy Linię Niemna i Grodno koniecznie utrzymać. Utrata linii Niemna odkryłaby najkrótszy kierunek Warszawy i uniemożliwiłaby utrzymanie linii Narwi. Odepchnięcie naszych linii na Polesiu lub na Szczarze mniej szkodliwe". &lt;br&gt;Na linii rzek Niemen i Szczara zamierzano powstrzymać marsz nieprzyjaciela, skoncentrować nad Bugiem zgrupowanie wojsk i uderzyć na lewe skrzydło frontu Tuchaczewskiego.
21 lipca Sowieci sforsowali Szczarę w rejonie obrony 18 pułku piechoty pod Rusakowem i przełamali polski front. Grupa płk. Stanisława Kaliszka otrzymała rozkaz odwrotu na Zelwę.
Walki pod Hołynką.
Po przełamaniu polskiego frontu nad Szczarą, II i III batalion 10 pułku piechoty, pod wspólnym dowództwem mjr. Rudolfa Matuszewskiego, oraz III batalion 16 pułku piechoty rozpoczęły odwrót na zachód.
O świcie 22 lipca grupa zajęła pozycje obronne na wschód od Hołynki. I/10 pułku piechoty obsadził wschodni skraj miejscowości, a II/10 pp północny. Następnego dnia pod Hołynkę podeszły jednostki Armii Czerwonej. Początkowo Polacy z powodzeniem odpierali ataki od wschodu, ale II batalion porzucił bez walki swoje stanowiska i wycofał się w nieładzie. Major Matuszewski obsadził porzucone okopy kompanią techniczną pułku, a po przybyciu w obszar działań 5 baterii 4 pułku artylerii polowej, kompania techniczna i 9 kompania kontratakiem odrzuciły nieprzyjaciela okopującego się przed polskimi stanowiskami. Wykonując rozkazy przełożonych, około 19.00 mjr Matuszewski wydał rozkaz dalszego odwrotu.

</doc>
<doc id="4911430" url="https://pl.wikipedia.org/wiki?curid=4911430" title="Tinne Van der Straeten">
Tinne Van der Straeten

Tinne Van der Straeten (ur. 1 kwietnia 1978 w Malle) – belgijska niderlandzkojęzyczna polityk, działaczka samorządowa oraz wykładowczyni akademicka, deputowana, od 2020 minister energii.
Życiorys.
Absolwentka afrykanistyki, którą ukończyła w 2000 na Uniwersytecie w Gandawie. W 2008 uzyskała magisterium z prawa na Vrije Universiteit Brussel. Pracowała na Université catholique de Louvain i Katholieke Universiteit Leuven, została też badaczką na Uniwersytecie w Gandawie. Podjęła praktykę prawniczą, specjalizując się w prawie energetycznym. Członkini rad dyrektorów różnych instytucji, m.in. fundacji Koning Boudewijnstichting
Działaczka flamandzkojęzycznej partii ekologicznej, która przyjęła nazwę Groen; w latach 2005–2007 pełniła funkcję jej wiceprzewodniczącej. Od 2007 do 2010 sprawowała mandat deputowanej do Izby Reprezentantów. Związana również z samorządem gminy Koekelberg jako członkini jej rady. W 2018 weszła w skład zarządu gminy (jako schepen), powierzono jej kwestie dotyczące robót publicznych, mobilności, nieruchomości komunalnych i spraw niderlandzkojęzycznych. W 2019 ponownie zasiadła w niższej izbie belgijskiego parlamentu.
W październiku 2020 w rządzie federalnym premiera Alexandra De Croo objęła urząd ministra energii.

</doc>
<doc id="4911432" url="https://pl.wikipedia.org/wiki?curid=4911432" title="Wołowcowa Rówień">
Wołowcowa Rówień

Wołowcowa Rówień – górna część Wołowej Kotlinki w słowackich Tatrach Wysokich. Wołowa Kotlinka to jedno z trzech górnych pięter Doliny Żabiej Mięguszowieckiej (, a Wołowcowa Rówień jest górnym piętrem Wołowcowej Kotlinki
Wołowcowa Rówień ma prawie poziome i bezwodne dno. Znajduje się na wysokości około 2150 m, powyżej skalisto-trawiastego progu o wysokości około 100 m. Łagodnie opadają na nią zbocza od środkowej części Wołowego Grzbietu (w linii spadku Wielkiej Rogatej Szczerbiny) po Wołowcową Przełęcz. 
Wołowcowa Rówień odwiedzana jest bardzo rzadko. Znajduje się poza szlakami turystycznymi, a dla taterników jedynym praktycznie interesujących ich obiektem w Wołowej Kotlince jest południowo-zachodnia ściana Wołowej Turni.
Polską nazwę równi wprowadził Władysław Cywiński. 

</doc>
<doc id="4911434" url="https://pl.wikipedia.org/wiki?curid=4911434" title="Aviar Motors">
Aviar Motors

Aviar Motors – rosyjski producent elektrycznych samochodów sportowych z siedzibą w Moskwie działający od 2018 roku.
Historia.
Startup Aviar Motors został założony w kwietniu 2018 roku w Moskwie przez rosyjskiego inżyniera Aleksieja Racziewa, za cel obierając rozwój rodzimej produkcji samochodów elektrycznych. W grudniu 2018 roku przedstawiono komputerowe wizualizacje obrazujące wygląd nadwozia i kabiny pasażerskiej, a także planowaną specyfikację techniczną pojazdu. Samochód powstał jako nowoczesna interpretacja klasycznego Forda Mustanga pierwszej generacji z 1967 roku, bazując na rozwiązaniach technicznych pochodzących od Tesli.
Informacje na temat Aviara R67 producent przedstawił w sierpniu 2020 roku, przedstawiając fotografie będącego w czasie budowy pierwszego fizycznego prototypu, a także bardziej szczegółową specyfikację techniczną. Prezes Aviar Motors zakłada, że początek seryjnej produkcji R67 ma rozpocząć się w 2023 roku, planując w przyszłości ekspansję na rynki globalne, włącznie z przeniesieniem produkcji do Unii Europejskiej.

</doc>
<doc id="4911435" url="https://pl.wikipedia.org/wiki?curid=4911435" title="Stanisław Różycki">
Stanisław Różycki



</doc>
<doc id="4911436" url="https://pl.wikipedia.org/wiki?curid=4911436" title="ﭖ">
ﭖ

 – litera rozszerzonego alfabetu arabskiego, wykorzystywana w językach: paszto, perskim i urdu. Używana jest do oznaczenia dźwięku [], tj. spółgłoski zwartej z retrofleksją bezdźwięcznej. 
Litera ta występowała także w alfabecie języka osmańskiego.

</doc>
<doc id="4911443" url="https://pl.wikipedia.org/wiki?curid=4911443" title="Typ 99 (działo samobieżne)">
Typ 99 (działo samobieżne)

 – haubica samobieżna Japońskich Lądowych Siły Samoobrony, która została opracowana jako następca samobieżnej haubicy Typ 75. 
Rozwój samobieżnej haubicy Typ 99 rozpoczął się w 1985 roku w celu zastąpienia przestarzałej haubicy samobieżnej Typ 75. Firmie Mitsubishi Heavy Industries zlecono zaprojektowanie podwozia, zaś uzbrojenia firmie Japan Steel Works. Haubicę wprowadzono do służby w 1999 roku.
Opis konstrukcji.
Typ 99 wykorzystuje zmodyfikowane podwozie pochodzące z bojowego wozu piechoty Typ 89, wydłużone o dodatkowe koło jezdne. Typ 99 wykorzystuje lufę o długości 52 kalibrów w porównaniu z lufą długości 30 kalibrów w poprzedniku Typ 75. Uzbrojenie dodatkowe składa się z zamontowanego na dachu wielkokalibrowego karabinu maszynowego kalibru 12,7 mm. Pancerz pojazdu zapewnia ochronę przed ogniem z broni strzeleckiej i odłamkami pocisków artyleryjskich. Napęd stanowi silnik wysokoprężny o mocy 600 koni mechanicznych.

</doc>
<doc id="4911444" url="https://pl.wikipedia.org/wiki?curid=4911444" title="Kalessin">
Kalessin



</doc>
<doc id="4911445" url="https://pl.wikipedia.org/wiki?curid=4911445" title="Zakia Khattabi">
Zakia Khattabi

Zakia Khattabi (ur. 15 stycznia 1976 w Saint-Josse-ten-Noode) – belgijska francuskojęzyczna polityk i działaczka samorządowa marokańskiego pochodzenia, parlamentarzystka, od 2020 minister w rządzie federalnym.
Życiorys.
Ukończyła studia z zakresu pracy socjalnej na Université Libre de Bruxelles. Z zawodu asystentka społeczna, zatrudniona w departamencie polityki naukowej w administracji federalnej. Dołączyła do ugrupowania Ecolo. W latach 2009–2014 zasiadała w parlamencie Regionu Stołecznego Brukseli. W tym samym okresie wchodziła też w skład parlamentu wspólnotowego oraz Senatu. Wybierana na radną w Ixelles i w Schaerbeek.
W latach 2012–2014 sprawowała mandat posłanki do Izby Reprezentantów. W latach 2015–2019 była współprzewodniczącą Ecolo. W 2019 powróciła do niższej izby belgijskiego parlamentu. Ubiegała się później o wybór na sędziego konstytucyjnego, nie uzyskując jednak wymaganej większości w Senacie.
W październiku 2020 w rządzie federalnym premiera Alexandra De Croo objęła urząd ministra do spraw klimatu, środowiska i zrównoważonego rozwoju.
Odznaczona Orderem Leopolda V klasy (2014).

</doc>
<doc id="4911447" url="https://pl.wikipedia.org/wiki?curid=4911447" title="Skankan">
Skankan

Skankan – polska, legendarna grupa muzyczna grająca muzykę z nurtu ska, założona w Sosnowcu, w 1993 roku.
Historia.
Oficjalny początek szacuje się na styczeń 1993 roku. Początkowo miał to być projekt jednorazowy utworzony w celu zagrania koncertu na rzecz WOŚP w jednym z sosnowieckich liceów. Regularny skład wyklarował się rok później, w styczniu 1994 roku, składający się z 10 muzyków. Styl zespołu można określić jako mix ska, reggae &amp; rock and roll.
Zespół zagrał mnóstwo koncertów w wielu klubach (Pod Jaszczurami, Miasto Krakoff, Klub 38, Odnowa, Proxima, Rivera Remont, Mega Club, Pstrąg) u boku gwiazd polskiej i światowej sceny. Skankan pojawiał się również na dużych festiwalach takich jak: Ska Fest – Bad Muskau 96', Ska &amp; Reggae in Prague 97', Przystanek Woodstock (1995 – 1999) oraz Punkowa Orkiestra Świątecznej Pomocy 2000.
Zespół występował w wielu programach telewizyjnych m.in. udział w Finale WOŚP w TVP2, czy "Rowerze Błażeja". Latem 1996 odbyła się trasa promująca kompilację "Ska Trax The Next Generation" po Niemczech. Rok później zajęli III miejsce na Wylęgarni w krakowskiej Rotundzie. Na festiwalu Odjazdy w katowickim Spodku otrzymali największe brawa od publiczności na małej scenie. W 2000 roku TV Katowice przygotowała i wyemitowała program w całości poświęcony zespołowi. Kolejnym doświadczeniem zespołu było nagranie muzyki do filmu w reżyserii M. Herby "Randka w ciemno". W 2003 roku zespół pomagał Pudelsom przy nagrywaniu płyty „Wolność słowa”. W 2010 zespół zawiesił działalność.
W 2019 roku grupa reaktywowała się po 10 lata przerwy w graniu i komponowaniu. W 2020 roku, zespół otrzymał nagrodę miasta Sosnowca w dziedzinie kultury. 21 stycznia 2022 roku ukazał się kolejny ich album studyjny "Bourbon Whiskey Gin"..

</doc>
<doc id="4911450" url="https://pl.wikipedia.org/wiki?curid=4911450" title="BlackPink">
BlackPink



</doc>
<doc id="4911452" url="https://pl.wikipedia.org/wiki?curid=4911452" title="Une Very Stylish Fille">
Une Very Stylish Fille

Une Very Stylish Fille – piosenka z 1996 roku napisana i nagrana przez francuskiego DJ-a i producenta Dimitri from Paris, która wydana została na jego debiutanckim albumie "Sacrebleu" (1996). Utwór był tłem muzycznym podczas wielu pokazów mody w połowie lat 90. XX wieku.
Kompozycja.
Muzyka „Une Very Stylish Fille” jest oparta na utworze „The Girl from U.N.C.L.E.” z 1967 roku amerykańskiego muzyka Teddy’ego Randazzo. W piosence wykorzystano kwestie bohaterów amerykańskiego filmu "Śniadanie u Tiffany’ego" (1961). W utworze zamieszczono m.in. wypowiedź pani Failenson, granej przez Patricię Neal, która brzmi "I am a very stylish girl", a także krótkie zapytanie, zadane przez Holly Golightly (Audrey Hepburn), "How do I look?".
Teledysk.
Na potrzeby promocji piosenki „Une Very Stylish Fille” francuski duet reżyserski Olivier Kuntzel i Florence Deygas zrealizowali animowany wideoklip.
W popkulturze.
W 1999 roku w reklamie telewizyjnej modelu samochodu S80 szwedzkiej marki Volvo w tle słyszany był utwór „Une Very Stylish Fille”.

</doc>
<doc id="4911455" url="https://pl.wikipedia.org/wiki?curid=4911455" title="Typ 87 (samobieżne działo przeciwlotnicze)">
Typ 87 (samobieżne działo przeciwlotnicze)

 – japońskie samobieżne działo przeciwlotnicze uzbrojone w dwa działa Oerlikon kal. 35 mm. Zestaw wykorzystuje zmodyfikowane podwozie czołgu Typ 74.
Historia rozwoju.
Typ 87 został opracowany w 1987 roku przez firmę Mitsubishi Heavy Industries, które dostarczyło podwozie, oraz Japan Steel Works, która odpowiedzialna była za dostarczenie systemu uzbrojenia. Początkowo planowano zastosować podwozie czołgu Typ 61, jednak zrezygnowano z tego pomysłu. Prototyp wykonano w 1983 roku.

</doc>
<doc id="4911457" url="https://pl.wikipedia.org/wiki?curid=4911457" title="Annelies Verlinden">
Annelies Verlinden

Annelies Verlinden (ur. 5 września 1978 w Merksem) – belgijska i flamandzka prawniczka oraz polityk, działaczka partii Chrześcijańscy Demokraci i Flamandowie, od 2020 minister spraw wewnętrznych.
Życiorys.
W 2001 uzyskała magisterium z prawa na Université catholique de Louvain. W 2002 ukończyła studia podyplomowe z prawa europejskiego. Uzyskała uprawnienia adwokata, podejmując praktykę w tym zawodzie. Dołączyła do międzynarodowej firmy prawniczej DLA Piper, została partnerem zarządzającym jej belgijskiego oddziału.
Zaangażowała się w działalność polityczną w ramach ugrupowania Chrześcijańscy Demokraci i Flamandowie. Była wiceprzewodniczącą jego organizacji młodzieżowej. Sprawowała mandat radnej miejscowości Schoten. W październiku 2020 w nowym rządzie federalnym Alexandra De Croo objęła urząd ministra spraw wewnętrznych i reform instytucjonalnych.

</doc>
<doc id="4911458" url="https://pl.wikipedia.org/wiki?curid=4911458" title="Meksykana kasztanowoczelna">
Meksykana kasztanowoczelna

Meksykana kasztanowoczelna, meksykanka kasztanowoczelna ("Rhynchopsitta terrisi") – gatunek średniej wielkości ptaka z rodziny papugowatych (Psittacidae). Jest endemitem we wschodnim Meksyku; zagrożona wyginięciem.
Taksonomia.
Gatunek został opisany przez amerykańskiego ornitologa Roberta Thomasa Moore’a w 1947 r. na podstawie okazu pochodzącego z okolic meksykańskiego miasta Galeana. Należy do rodzaju "Rhynchopsitta". Dawniej takson ten był uznawany za podgatunek meksykany czerwonoczelnej ("Rhynchopsitta pachyrhyncha"). Nie wyróżnia się podgatunków.
Występowanie.
Meksykany kasztanowoczelne występują na niedużym obszarze (o powierzchni 1900 km2) we wschodnim Meksyku, a dokładniej w łańcuchu górskim Sierra Madre Wschodnia na wysokości od 2000 do 3500 m n.p.m. Ptaki te zamieszkują lasy, w których dominują sosny ("Pinus"). Rosną w nich także jodły ("Abies") oraz dęby ("Quercus").
Morfologia.
Meksykana kasztanowoczelna mierzy 40–45 cm długości oraz waży 392–468 g (inne źródło: 400–450 g). W upierzeniu dominuje kolor zielony. Nazwa gatunkowa w wielu językach (w tym polskim) odnosi się do kasztanowej barwy czoła. Ramiona i uda są ciemnoczerwone. Ogon jest długi oraz klinowato zakończony. Dziób jest czarny. Oczy są żółtopomarańczowe, otoczone nagą, brązowożółtą obrączką. Brak widocznego dymorfizmu płciowego. Młode osobniki różnią się od dorosłych brakiem kasztanowej barwy, mniejszą ilością czerwonego, bladszym dziobem oraz brązowymi oczami.
Zachowanie.
Meksykany kasztanowoczelne odżywiają się głównie nasionami sosen: sosny arizońskiej ("Pinus arizonica"), "Pinus greggii", "Pinus teocote", sosny Montezumy ("Pinus montezumae") i "Pinus cembroides", a także jodły ("Abies"). W skład ich diety wchodzą również żołędzie dębów oraz kwiaty, nasiona i nektar agaw należących do gatunku "Agave macroculnis".
Większość meksykan kasztanowoczelnych prawdopodobnie prowadzi koczowniczy tryb życia. Najbardziej aktywne są o świcie oraz po południu. Są obserwowane na ścianach klifów. Najwięcej osobników przebywa na nich między godziną 9:00 a 11:00. Ptaki te są towarzyskie i hałaśliwe. W celu poszukiwania pożywienia latają do 40 km.
Lęgi.
Sezon lęgowy meksykan kasztanowoczelnych trwa od lipca do listopada. Gniazdo zakłada w wydrążonych otworach w ścianach wapiennych klifów. Szczegóły lęgów nie są znane. Zaobserwowano, że jedna para odchowywała od 1 do 4 młodych, a średnia ich liczba wynosi 2. W ciągu roku przybywa do 150 osobników. Meksykany w wieku ok. 4 lat osiągają dojrzałość płciową.
Status, zagrożenia i ochrona.
Międzynarodowa Unia Ochrony Przyrody (IUCN) od 2011 r. uznaje meksykanę kasztanowoczelną za gatunek zagrożony (EN – "endangered"). Wcześniej, od 1994 r. była uznawana za gatunek narażony (VU – "vulnerable"). Liczba dorosłych osobników na wolności szacowana jest na 1000–2499 oraz ma trend malejący. Największe zagrożenie stanowi utrata naturalnego środowiska poprzez wycinanie lasów. Innym z zagrożeń jest susza. Po suchych latach liczba lęgów meksykan spada. Dodatkowo na spadek liczebności wpływają także pożary występujące podczas susz. Zmiany klimatyczne mogą spowodować całkowite zaniknięcie siedliska do 2090 r. Meksykany kasztanowoczelne bywają także odstrzeliwane oraz wyłapywane. Gatunek ten wymieniony jest w I załączniku konwencji waszyngtońskiej (CITES).

</doc>
<doc id="4911459" url="https://pl.wikipedia.org/wiki?curid=4911459" title="Michał Chilczuk">
Michał Chilczuk

Michał Chilczuk (ur. 1926, zm. 28 sierpnia 2020 w Warszawie) – polski specjalista w zakresie planowania regionalnego, prof. dr hab.
Życiorys.
Obronił pracę doktorską, następnie uzyskał stopień doktora habilitowanego. W 1971 nadano mu tytuł profesora w zakresie nauk przyrodniczych. Pracował w Wyższej Szkole Studiów Międzynarodowych w Łodzi, oraz w Ośrodku Łączności z Cudzoziemcami - Absolwentami Polskich Szkół Wyższych Uniwersytetu Łódzkiego.
Był profesorem zwyczajnym w Katedrze Organizacji i Zarządzania na Wydziale Zarządzania i Logistyki Uczelni Techniczno-Handlowej im. Heleny Chodkowskiej.
Zmarł 28 sierpnia 2020.

</doc>
<doc id="4911461" url="https://pl.wikipedia.org/wiki?curid=4911461" title="Indywidualne Mistrzostwa Danii na Żużlu 2019">
Indywidualne Mistrzostwa Danii na Żużlu 2019

Indywidualne Mistrzostwa Danii na Żużlu 2019 – cykl turniejów żużlowych, mających na celu wyłonienie najlepszych żużlowców w Danii w sezonie 2019. Tytuł zdobył, po raz drugi w karierze, Kenneth Bjerre.

</doc>
<doc id="4911463" url="https://pl.wikipedia.org/wiki?curid=4911463" title="Stanisław Michał Wierzbowski">
Stanisław Michał Wierzbowski

Stanisław Michał Wierzbowski herbu Jastrzębiec (zm. w 1684/1685 roku) – podstoli łęczycki w latach 1665-1685.
Był elektorem Michała Korybuta Wiśniowieckiego z województwa łęczyckiego w 1669 roku.

</doc>
<doc id="4911468" url="https://pl.wikipedia.org/wiki?curid=4911468" title="Blueface">
Blueface

Johnathan Michael Porter (ur. 20 stycznia 1997 w Los Angeles) znany pod pseudonimem jako Blueface amerykański raper i autor tekstów. Jego charakterystyczną cechą jest niecodzienny styl rapowania. Stworzył takie piosenki jak "Bleed It", "Respect My Crypn" lub "Thotiana". Remix piosenki "Thotiana" z raperką Cardi B ma ponad 200 milionów wyświetleń na platformie YouTube. Johnathan Porter swój debiutancki album pt. "Famous Cryp" wydał w czerwcu 2018 roku.

</doc>
<doc id="4911469" url="https://pl.wikipedia.org/wiki?curid=4911469" title="Meryame Kitir">
Meryame Kitir

Meryame Kitir (ur. 20 kwietnia 1980 w Maasmechelen) – belgijska i flamandzka polityk oraz związkowiec marokańskiego pochodzenia, działaczka Partii Socjalistycznej, deputowana, od 2020 do 2022 minister na szczeblu federalnym.
Życiorys.
Kształciła się w Sint-Barbara Instituut. W 1999 podjęła pracę w należącej do Ford Motor Company fabryce w Genk. Została działaczką związkową w ramach organizacji Algemeen Belgisch Vakverbond.
Zaangażowała się w działalność polityczną w ramach niderlandzkojęzycznej Partii Socjalistycznej. Od 2006 związana z samorządem lokalnym jako radna rodzinnej miejscowości i później radna Genk. W 2007 objęła mandat deputowanej do Izby Reprezentantów. Wchodziła w skład niższej izby belgijskiego parlamentu również po wyborach w 2010, 2014 i 2019. W międzyczasie została przewodniczącą frakcji poselskiej swojego ugrupowania.
W październiku 2020 w nowym rządzie federalnym premiera Alexandra De Croo objęła stanowisko ministra współpracy rozwojowej. W grudniu 2022 z powodów zdrowotnych zakończyła pełnienie tej funkcji.
Odznaczona Orderem Leopolda V klasy.

</doc>
<doc id="4911470" url="https://pl.wikipedia.org/wiki?curid=4911470" title="Kaplica Wniebowzięcia Matki Bożej (Hal Tmin) w Żejtun">
Kaplica Wniebowzięcia Matki Bożej (Hal Tmin) w Żejtun



</doc>
<doc id="4911472" url="https://pl.wikipedia.org/wiki?curid=4911472" title="Franciszek Gronowski">
Franciszek Gronowski

Franciszek Gronowski (ur. 1 stycznia 1927 w Zbarażu, zm. 29 sierpnia 2020) – polski ekonomista, prof. zw. dr hab.
Życiorys.
W 1953 ukończył studia magisterskie w Szkole Głównej Planowania i Statystyki w Warszawie. Stopień doktora nauk ekonomicznych uzyskał w 1962, a stopień doktora habilitowanego w 1966 roku w Wyższej Szkole Ekonomicznej w Sopocie.
Obronił pracę doktorską, następnie uzyskał stopień doktora habilitowanego. 13 stycznia 1983 nadano mu tytuł profesora w zakresie nauk ekonomicznych. Pracował w Katedrze Gospodarki Światowej i Transportu Morskiego na Wydziale Zarządzania i Ekonomiki Usług Uniwersytetu Szczecińskiego, oraz w Instytucie Inżynierii Transportu na Wydziale Inżynieryjno-Ekonomicznym Transportu Akademii Morskiej w Szczecinie. Franciszek Gronowski był rektorem Politechniki Szczecińskiej, dziekanem i prodziekanem Wydziału Inżynieryjno-Ekonomicznego Transportu, wieloletnim kierownikiem Katedry Transportu Morskiego i Śródlądowego na Wydziale Transportu i Łączności Uniwersytetu Szczecińskiego, należał do grona twórców Szczecińskiej Szkoły Ekonomiki Transportu..
Był profesorem zwyczajnym Instytutu Ekonomii i Zarządzania, Kolegium Nauk Technicznych Wyższej Szkole Gospodarki w Bydgoszczy.
Zmarł 29 sierpnia 2020, pochowany na cmentarzu parafialnym pw. Św. Trójcy w Bydgoszczy.

</doc>
<doc id="4911474" url="https://pl.wikipedia.org/wiki?curid=4911474" title="Olof Lundgren">
Olof Lundgren

Olof Lundgren (ur. 8 października 1997) – szwedzki skoczek narciarski. Uczestnik mistrzostw świata juniorów (2016). Wielokrotny medalista mistrzostw Szwecji w skokach narciarskich.
Życiorys.
Pochodzący z Örnsköldsvik Lundgren zaczął uprawiać skoki narciarskie w wieku 5 lat, rozpoczynając treningi w kompleksie Paradiskullen. Początkowo reprezentował miejscowy klub IF Friska Viljor, a w późniejszym czasie został zawodnikiem Holmens IF z Falun. W wieku 15 lat przeniósł się do norweskiego Trondheim, gdzie przez 4 lata uczył się w szkole sportowej o profilu skoków narciarskich, trenując w miejscowym klubie Trønderhopp.
W marcu 2012 w Lahti wystąpił w zawodach FIS Youth Cup, zajmując 17. miejsce, tuż za Mariusem Lindvikiem. W grudniu 2014 w Notodden zadebiutował w FIS Cupie, dwukrotnie plasując się na 56. pozycji. W zawodach tej rangi w latach 2014–2018 wystąpił dziewięć razy (tylko w konkursach rozgrywanych w Norwegii i Szwecji), ani razu nie zajmując lokaty w czołowej „pięćdziesiątce”. W lutym 2016 w Râșnovie wziął udział w mistrzostwach świata juniorów, plasując się na 60. pozycji (wyprzedził czterech sklasyfikowanych rywali: Lee Ju-chana, Artura Sarkisianiego, Cho Sung-woo i Dominika Ďurčo). W tym samym miesiącu pełnił również rolę przedskoczka podczas zawodów Pucharu Świata w Trondheim.
Lundgren wielokrotnie stawał na podium mistrzostw Szwecji. W zimowych mistrzostwach kraju indywidualnie zdobył srebrne medale na skoczni normalnej w 2016 i obiekcie dużym w 2018, a także brąz na skoczni normalnej w 2018. Z kolei w letnim czempionacie w zmaganiach indywidualnych na skoczni normalnej zdobył złoto w 2020, srebro w 2015 i brąz w 2017. Wielokrotnie zdobywał również medale w rywalizacji drużynowej

</doc>
<doc id="4911477" url="https://pl.wikipedia.org/wiki?curid=4911477" title="Ryszard Żabiński">
Ryszard Żabiński

Ryszard Żabiński (ur. 27 września 1929, zm. 29 sierpnia 2020) – polski architekt i urbanista, prof. dr hab.
Życiorys.
W 1954 ukończył studia architektury w Politechnice Warszawskiej. Obronił pracę doktorską, następnie uzyskał stopień doktora habilitowanego. W 1983 nadano mu tytuł profesora w zakresie nauk technicznych. Pracował w Katedrze Urbanistyki na Wydziale Architektury Politechniki Wrocławskiej.
Zmarł 29 sierpnia 2020.

</doc>
<doc id="4911478" url="https://pl.wikipedia.org/wiki?curid=4911478" title="Lista zabytków w Żejtun">
Lista zabytków w Żejtun

To jest lista zabytków w miejscowości Żejtun na Malcie, które są umieszczone na liście National Inventory of the Cultural Property of the Maltese Islands.

</doc>
<doc id="4911480" url="https://pl.wikipedia.org/wiki?curid=4911480" title="Załazie (szczyt)">
Załazie (szczyt)

Załazie – wzniesienie o wysokości 732 m n.p.m. w głównym grzbiecie Małych Pienin pomiędzy szczytami Witkula i Łaźne Skały. Nie znajduje się na granicy polsko-słowackiej, lecz na terytorium Polski, w odległości około 85 m od tej granicy. Jest to mało wybitny i trawiasty pagór. Szlak turystyczny w tym miejscu biegnie przy granicy państwowej omijając Załazie po południowej stronie.
W odległości około 100 m na północny zachód od Załazia znajdują się porośnięte krzewami Trzy Skałki.

</doc>
<doc id="4911481" url="https://pl.wikipedia.org/wiki?curid=4911481" title="Aviar R67">
Aviar R67

Aviar R67 – elektryczny samochód sportowy klasy średniej produkowany pod rosyjską marką Aviar w 2020 roku.
Historia i opis modelu.
Pierwsze komputerowe wizualizacje oraz informacje na temat planowanej specyfikacji technicznej pierwszego pojazdu rosyjskiego startupu Aviar Motors pojawiły się w grudniu 2018 roku, zapowiadając koncepcję pojazdu jako nowoczesną interpretację klasycznego Forda Mustanga z 1967 roku. Więcej informacji na temat pojazdu przedstawiono półtora roku później, w sierpniu 2020 roku, prezentując fotografie szkieletu będącego w trakcie budowy pierwszego gotowego egzemplarza.
Rosyjski startup ogłosił, że R67 będzie oparte na bazie technologii Tesli Model S, dzieląc z nią także elementy wystroju wnętrza jak np. ekran w konsoli centralnej.
Sprzedaż.
Prezes Aviar Motors zapowiadał w 2020 roku, że planowany początek produkcji modelu R67 to 2023 rok. Początkowo ma ona odbywać się w Rosji, z perspektywą przeniesienia jej do nieokreślonego jeszcze państwa Unii Europejskiej w przyszości.
Dane techniczne.
Układ elektryczny Aviara R67 tworzy bateria o pojemności 100 kWh, który zapewnia 840 KM mocy i 967 Nm maksymalnego momentu obrotowego. Przyśpieszenie od 0 do 100 km/h ma zajmować ok. 2,2 sekundy, z kolei prędkość maksymalna ma wynieść 250 kilometrów. Zasięg pojazdu na jednym ładowaniu ma zapewniać 507 kilometrów jazdy. Producent zapowiada, że Aia R67 ma być kompatybilny z siecią szybkich ładowarek Tesli "Superchargers".

</doc>
<doc id="4911483" url="https://pl.wikipedia.org/wiki?curid=4911483" title="Załazie">
Załazie



</doc>
<doc id="4911485" url="https://pl.wikipedia.org/wiki?curid=4911485" title="Zadniaprouskaja">
Zadniaprouskaja

Zadniaprouskaja (; ) – towarowa stacja kolejowa w miejscowości Mohylew, w obwodzie mohylewskim, na Białorusi.
Od stacji odchodzą liczne bocznice do okolicznych fabryk, m.in. do mohylewskiej elektrociepłowni.

</doc>
<doc id="4911486" url="https://pl.wikipedia.org/wiki?curid=4911486" title="Załazie (Ukraina)">
Załazie (Ukraina)



</doc>
<doc id="4911487" url="https://pl.wikipedia.org/wiki?curid=4911487" title="La 2">
La 2

La 2 – program drugi publicznej telewizji hiszpańskiej TVE uruchomiony 15 listopada 1966 roku.
Na początku kanał funkcjonował pod nazwą TVE 2 ("Dwójka"), TVE2, Segunda Cadena ("Kanał Drugi"). TVE 2 nadaje głównie programy kulturalne, północnoamerykańskie seriale telewizyjne, filmy dokumentalne, filmy hiszpańskie i europejskie, wiadomości, debaty i musicale. Oferuje inny blok programowy niż jego siostrzany kanał La 1.
La 2 HD.
Dnia 7 września 2017 roku, podczas prezentacji nowego sezonu kanału, Televisión Española ogłosiła uruchomienie sygnału wysokiej rozdzielczości La 2 HD, który rozpoczął nadawanie 31 października 2017 w Madrycie, 7 listopada 2017 w pozostałej części Hiszpanii (z wyjątkiem Katalonii i Wysp Kanaryjskich), 14 listopada 2017 w Katalonii i 21 listopada 2017 na Wyspach Kanaryjskich.

</doc>
<doc id="4911488" url="https://pl.wikipedia.org/wiki?curid=4911488" title="Krajowy Cech Fotografów">
Krajowy Cech Fotografów

Krajowy Cech Fotografów – polskie stowarzyszenie fotograficzne, związek pracodawców i osób prowadzących działalność gospodarczą, utworzony w 2005 roku na bazie Wojewódzkiego Cechu Fotografów w Katowicach, założonego w 1989 roku.
Historia.
24 września 1989 miało miejsce zebranie założycielskie przyszłych członków Wojewódzkiego Cechu Fotografów w katowickim Ośrodku Postępu Technicznego, gdzie uchwalono statut stowarzyszenia. W październiku 1989 dokonano rejestracji Wojewódzkiego Cechu Fotografów w Sądzie Rejonowym w Katowicach. Pierwszym cechmistrzem stowarzyszenia został Roman Borkowski. W skład Zarządu weszli: Tadeusz Basista, Teresa Gondek, Alojzy Klon, Brygida Melcer-Kwiecińska, Stanisław Michalski, Zdzisław Witkowski, Jan Zakrzewski. 24 kwietnia 2005 Wojewódzki Cech Fotografów w Katowicach przekształcono w Krajowy Cech Fotografów – z siedzibą w Katowicach.
Działalność.
Celem działalności Krajowego Cechu Fotografów jest (między innymi) współpraca z członkami stowarzyszenia – na niwie gospodarczej, kulturalnej, organizacyjnej, oświatowej, szkoleniowej oraz reprezentowanie interesów gospodarczych i twórczych członków cechu. Jednym z celów funkcjonowania stowarzyszenia jest podnoszenie kwalifikacji zawodowych (szczególnie młodszych) członków stowarzyszenia. Cech jest organizatorem licznych konkursów fotograficznych, plenerów, warsztatów, wystaw oraz szkoleń – prowadzonych przez prelegentów również spoza stowarzyszenia, z Polski i z zagranicy. W strukturach cechu funkcjonuje Klub Artystycznej Fotografii, kierowany przez Mikołaja Mikołajczyka.
Władze Krajowego Cechu Fotografów (kadencja 2021–2025).
Zarząd.
Źródło.
Komisja rewizyjna.
Źródło.
Sąd koleżeński.
Źródło.

</doc>
<doc id="4911489" url="https://pl.wikipedia.org/wiki?curid=4911489" title="Magdalena Zawisławska">
Magdalena Zawisławska

Magdalena Anna Zawisławska (ur. 2 listopada 1971) – językoznawca, doktor habilitowana nauk humanistycznych, adiunkt na Uniwersytecie Warszawskim, dyrektorka Instytutu Języka Polskiego UW.
Życiorys.
Magdalena Zawisławska w latach 1990–1995 studiowała polonistykę na UW. Stopień doktora w zakresie językoznawstwa uzyskała w 2000 na podstawie pracy "Czasowniki oznaczające percepcję wzrokową we współczesnej polszczyźnie" (promotorka: Krystyna Waszak), a w 2012 habilitację pt. "Metafora w języku nauki. Na przykładzie nauk przyrodniczych".
Od 1995 związana zawodowo z macierzystym Wydziałem. Pełniła szereg funkcji na uczelni, m.in.: zastępczyni dyrektora Instytutu Języka Polskiego ds. dydaktycznych i naukowych (2002–2005) oraz ds. dydaktycznych i naukowych w kadencji (2012–2016). Dyrektorka IJP UW kadencji 2020–2024.

</doc>
<doc id="4911490" url="https://pl.wikipedia.org/wiki?curid=4911490" title="UCI Africa Tour 2020">
UCI Africa Tour 2020

UCI Africa Tour 2020 – 16. edycja cyklu wyścigów UCI Africa Tour, która odbyła się od października 2019 do marca 2020.
Seria UCI Africa Tour, podobnie jak pozostałe cykle kontynentalne (UCI America Tour, UCI Asia Tour, UCI Europe Tour, UCI Oceania Tour), powstała w 2005 jako zaplecze dla utworzonego w tym samym czasie UCI ProTour (później przekształconego w UCI World Tour). W 2020 odbyła się pierwsza edycja cyklu UCI ProSeries utworzonego jako drugi poziom wyścigów z kalendarza UCI, w związku z czym UCI Africa Tour, podobnie jak pozostałe cykle kontynentalne, od sezonu 2020 stała się trzecim poziomem zmagań w kalendarzu UCI.
Zgodnie z przepisami UCI sezon 2020 rozpoczął się dzień po gali kończącej sezon UCI World Tour (miała ona miejsce 22 października 2019), w związku z czym wyścigi odbywające się jeszcze w roku kalendarzowym 2019, ale już po 22 października 2019, były zaliczane do sezonu 2020 – w przypadku UCI Africa Tour przypadek ten dotyczył dwóch wyścigów: Tour du Faso, który rozpoczynał UCI Africa Tour 2020 (rozgrywany od 25 października 2019 do 3 listopada 2019) oraz Tour du Sénégal (od 10 do 17 listopada 2019).
Cykl UCI Africa Tour w sezonie 2020 objął cztery wyścigi (po dwa jednodniowe i dwa wieloetapowe), rozgrywane między 25 października 2019 a 1 marca 2020, a dziewięć z początkowo planowanych w kalendarzu zawodów cyklu zostało odwołanych.
Kalendarz.
Opracowano na podstawie:

</doc>
<doc id="4911492" url="https://pl.wikipedia.org/wiki?curid=4911492" title="Czarnaziomauka (stacja kolejowa)">
Czarnaziomauka (stacja kolejowa)

Czarnaziomauka (; ) – stacja kolejowa w miejscowości Czarnaziomauka, w rejonie mohylewskim, w obwodzie mohylewskim, na Białorusi. Leży na linii Orsza - Mohylew - Żłobin.
Przed II wojną światową istniał w tym miejscu przystanek kolejowy.

</doc>
<doc id="4911495" url="https://pl.wikipedia.org/wiki?curid=4911495" title="Andrzej Dąbrowski (filozof)">
Andrzej Dąbrowski (filozof)

Andrzej Dąbrowski (ur. 5 marca 1972 roku w Suwałkach) – filozof, doktor habilitowany nauk humanistycznych w zakresie filozofii, pracownik Instytutu Filozofii i Socjologii w Uniwersytecie Pedagogicznym im. Komisji Edukacji Narodowej w Krakowie.
Życiorys.
Jest absolwentem Wyższej Szkoły Filozoficzno-Pedagogicznej „Ignatianum” w Krakowie (magisterium z filozofii) oraz Papieskiego Wydziału Teologicznego „Bobolanum” w Warszawie (magisterium z teologii). W 2010 roku na podstawie dysertacji zatytułowanej "Intencjonalność a semantyka" uzyskał na Wydziale Filozoficznym Uniwersytetu Jagiellońskiego stopień doktora nauk humanistycznych w zakresie filozofii. Habilitował się w 2020 roku na Wydziale Filozoficzno-Historycznym Uniwersytetu Łódzkiego na podstawie rozprawy pt. "Źródła, natura i funkcje emocji. Studium teorii impulsji Leona Petrażyckiego w kontekście współczesnych badań".

</doc>
<doc id="4911496" url="https://pl.wikipedia.org/wiki?curid=4911496" title="Heng Development">
Heng Development

Heng Development., Ltd. – kambodżańskie przedsiębiorstwo wielobranżowe z siedzibą w Phnom Penh działające od 1994 roku.
Historia.
Przedsiębiorstwo Heng Development rozpoczęło działalność w 1994 roku w stolicy Kambodży, Phnom Penh przez doświadczoną na państwowych stanowiskach Seang Chan Heng. W kolejnych latach skoncentrowało się ono na działalności lokalnej, obejmując nie tylko branżę nieruchomości, a także hodowlę zwierząt, luksusową restaurację w stolicy państwa, a także sektor budowlany. 
W 2011 roku Heng Development zdecydowało się wkroczyć do branży motoryzacyjnej, przedstawiając samodzielnie skonstruowany mikrosamochód elektryczny pod nazwą Angkor EV. W marcu tego samego roku przedsiębiorstwo zapowiedziało plany rozpoczęcia masowej produkcji samochodów elektrycznych., z kolei dwa lata później, w 2013 roku przedstawiono poprawioną wersję Angkora EV, przy okazji której zmodyfikowano nadwozie i wyeliminowano usterki techniczne trapiące prototyp z 2011 roku.
W 2014 roku plany rozpoczęcia seryjnej produkcji samochodów nie powiodły się z powodu wycofania inwestorów. Z powodu nie znalezienia nowego źródła finansowania na m.in. budowę fabryki zatrudniającej ok. 300 pracowników, plany pozostają zamrożone.

</doc>
<doc id="4911497" url="https://pl.wikipedia.org/wiki?curid=4911497" title="Dywizja Piechoty Jütland">
Dywizja Piechoty Jütland



</doc>
<doc id="4911504" url="https://pl.wikipedia.org/wiki?curid=4911504" title="Jarosław Zawałkiewicz">
Jarosław Zawałkiewicz

Jarosław Franciszek Zawałkiewicz (ur. 21 maja 1887, zm. 22 lutego 1967 w Krakowie) – major piechoty Wojska Polskiego.
Życiorys.
W latach 1898-1901 był uczniem c. k. Lwowskiego Gimnazjum im. Franciszka Józefa.
W czasie I wojny światowej walczył w szeregach cesarskiej i królewskiej Armii. Jego oddziałem macierzystym był Pułk Piechoty Nr 56. Na stopień chorążego został mianowany ze starszeństwem z 1 sierpnia 1915 w korpusie oficerów rezerwy piechoty.
W latach 1921-1925 pełnił służbę w 38 Pułku Piechoty w Przemyślu. 3 maja 1922 został zweryfikowany w stopniu kapitana ze starszeństwem z 1 czerwca 1919 i 193. lokatą w korpusie oficerów piechoty. W 1924 został przydzielony z macierzystego pułku do Komendy Obozu Warownego Przemyśl. 1 grudnia 1924 został mianowany majorem ze starszeństwem z 15 sierpnia 1924 i 38. lokatą w korpusie oficerów piechoty. W sierpniu 1925 został przeniesiony do 3 Pułku Piechoty Legionów w Zamościu na stanowisko dowódcy III batalionu. W listopadzie 1927 został przeniesiony do kadry oficerów piechoty z równoczesnym przeniesieniem służbowym do Powiatowej Komendy Uzupełnień Jarosław na okres 6 miesięcy celem odbycia praktyki poborowej. W kwietniu 1928 został przeniesiony do Powiatowej Komendy Uzupełnień Miechów na stanowisko kierownika I referatu. W marcu 1929 został zwolniony z zajmowanego stanowiska i oddany do dyspozycji dowódcy Okręgu Korpusu Nr V, a z dniem 30 września tego roku przeniesiony w stan spoczynku.
W 1934, jako oficer stanu spoczynku pozostawał w ewidencji Powiatowej Komendy Uzupełnień Lwów Miasto. Posiadał przydział do Oficerskiej Kadry Okręgowej Nr VI. Był wówczas „przewidziany do użycia w czasie wojny”.
Po zakończeniu II wojny światowej został odnotowany przez Państwowy Urząd Repatriacyjny w Krakowie. Tam zmarł 22 lutego 1967 i został pochowany w grobie rodzinnym na Cmentarzu Rakowickim.
Jarosław Franciszek był żonaty z Janiną (1891–1971).

</doc>
<doc id="4911505" url="https://pl.wikipedia.org/wiki?curid=4911505" title="Wisielakówka (szczyt w Pieninach)">
Wisielakówka (szczyt w Pieninach)

Wisielakówka (980,8 m) – wzniesienie w głównym grzbiecie Małych Pienin pomiędzy szczytami Wysokie Skałki (1049,3 m) i Jaworzyna (1015,8 m). Znajduje się na granicy polsko-słowackiej, tuż po wschodniej stronie Wysokich Skałek. Jest to mało wybitna, skalista i porośnięta lasem czuba, na mapach turystycznych nie opisywana. Polskie stoki znajdują się w obrębie wsi Jaworki w województwie małopolskim, w powiecie nowotarskim, w gminie miejsko-wiejskiej Szczawnica, słowackie należą do wsi Stráňany w powiecie Lubowla, kraju preszowskim.
Na północnych stokach grani Małych Pienin poniżej Wysokich Skałek, Wisielakówki i Jaworzyny znajduje się duża trawiasta hala pasterska. Jest to Polana pod Wysoką.

</doc>
<doc id="4911507" url="https://pl.wikipedia.org/wiki?curid=4911507" title="Maraschino">
Maraschino



</doc>
<doc id="4911508" url="https://pl.wikipedia.org/wiki?curid=4911508" title="Spółgłoska nosowa tylnojęzykowo-miękkopodniebienna">
Spółgłoska nosowa tylnojęzykowo-miękkopodniebienna



</doc>
<doc id="4911509" url="https://pl.wikipedia.org/wiki?curid=4911509" title="Spółgłoska boczna półotwarta podniebienna">
Spółgłoska boczna półotwarta podniebienna



</doc>
<doc id="4911510" url="https://pl.wikipedia.org/wiki?curid=4911510" title="Spółgłoska półotwarta miękkopodniebienna">
Spółgłoska półotwarta miękkopodniebienna



</doc>
<doc id="4911511" url="https://pl.wikipedia.org/wiki?curid=4911511" title="Spółgłoska drżąca języczkowa">
Spółgłoska drżąca języczkowa



</doc>
<doc id="4911512" url="https://pl.wikipedia.org/wiki?curid=4911512" title="Spółgłoska półotwarta podniebienna">
Spółgłoska półotwarta podniebienna



</doc>
<doc id="4911513" url="https://pl.wikipedia.org/wiki?curid=4911513" title="Spółgłoska nosowa z retrofleksją">
Spółgłoska nosowa z retrofleksją



</doc>
<doc id="4911514" url="https://pl.wikipedia.org/wiki?curid=4911514" title="Spółgłoska nosowa podniebienna">
Spółgłoska nosowa podniebienna



</doc>
<doc id="4911515" url="https://pl.wikipedia.org/wiki?curid=4911515" title="Spółgłoska boczna półotwarta z retrofleksją">
Spółgłoska boczna półotwarta z retrofleksją



</doc>
<doc id="4911516" url="https://pl.wikipedia.org/wiki?curid=4911516" title="Pia Degermark">
Pia Degermark

Pia Degermark (ur. 24 sierpnia 1949 w Bromma w Sztokholmie) – szwedzka aktorka filmowa. Światową sławę i uznanie zdobyła jako nastolatka dzięki tytułowej roli w głośnym filmie Bo Widerberga "Miłość Elwiry Madigan" (1967). Kreacja ta przyniosła jej nagrodę dla najlepszej aktorki na 20. MFF w Cannes. Po tym wielkim sukcesie wystąpiła jeszcze w zaledwie kilku filmach. Jej karierę zniszczyła zarówno anoreksja, z którą walczyła przez całe życie, jak również używki, nieudane związki i pobyt w więzieniu.

</doc>
<doc id="4911517" url="https://pl.wikipedia.org/wiki?curid=4911517" title="Konstanty Kazimierz Mordas Bykowski">
Konstanty Kazimierz Mordas Bykowski

Konstanty Kazimierz Mordas Bykowski herbu Łopot (zm. w 1669 roku) – wojski mścisławski od 1666 roku, koniuszy żmudzki w latach 1659-1666, rotmistrz piechoty węgierskiej w 1654 roku.
Elektor Jana II Kazimierza Wazy w 1648 roku. Był elektorem Michała Korybuta Wiśniowieckiego z Księstwa Żmudzkiego w 1669 roku.

</doc>
<doc id="4911520" url="https://pl.wikipedia.org/wiki?curid=4911520" title="Łuczyce (Białoruś)">
Łuczyce (Białoruś)

Łuczyce (; ) – wieś na Białorusi, w obwodzie brzeskim, w rejonie stolińskim, w sielsowiecie Horodno, przy Błocie Moroczno.
W pobliżu wsi znajduje się kopalnia torfu "Glinka".
W dwudziestoleciu międzywojennym leżały w Polsce, w województwie poleskim, w powiecie stolińskim. Po II wojnie światowej w granicach Związku Sowieckiego. Od 1991 w niepodległej Białorusi.

</doc>
<doc id="4911526" url="https://pl.wikipedia.org/wiki?curid=4911526" title="Gwardia Chełm">
Gwardia Chełm



</doc>
<doc id="4911528" url="https://pl.wikipedia.org/wiki?curid=4911528" title="Spółgłoska półotwarta dziąsłowa bezdźwięczna">
Spółgłoska półotwarta dziąsłowa bezdźwięczna

Spółgłoska półotwarta dziąsłowa bezdźwięczna – rodzaj dźwięku spółgłoskowego występującego w niektórych językach naturalnych. W Międzynarodowym alfabecie fonetycznym oznaczana jest symbolem [ɹ̥], a w X-SAMPA – [r\_0].

</doc>
<doc id="4911529" url="https://pl.wikipedia.org/wiki?curid=4911529" title="Martin Prusek">
Martin Prusek

Martin Prusek (ur. 11 grudnia 1975 w Ostrawie) – czeski hokeista, reprezentant Czech, trener.
Kariera zawodnicza.
Wychowanek klubu HC Poruba. Początkowo przez kilka sezonów grał w HC Vítkovice w czeskiej ekstralidze. W drafcie NHL z 1999 został wybrany przez Ottawa Senators. Od 2001 przez trzy sezony był zawodnikiem tego klubu. W USA występował jeszcze w sezonie 2005/2006. W sezonie 2006/2007 był zawodnikiem drużyny SKA Sankt Petersburg w superlidze rosyjskiej. Od 2008 grał w pierwszej edycji nowo utworzonych rozgrywek rosyjskich KHL i w edycji 2008/2009 grał w Spartaku Moskwa i w Dinamo Ryga, w barwach którego występował także w kolejnym sezonie 2009/2010. W ostatnim swoim sezonie zagrał po raz piąty w HC Vítkovice. W lipcu 2011 ogłosił zakończenie kariery zawodniczej i podjęcie pracy trenerskiej.
Uczestniczył w turniejach mistrzostw świata edycji 1997, 1998, 1999 (we wszystkich trzech edycjach nie rozegrał meczu), 2009 (zagrał trzy spotkania).
Kariera.
Jako trener bramkarzy uczestniczył w reprezentacją seniorską Czech w turniejach mistrzostw świata edycji 2014, 2015.

</doc>
<doc id="4911533" url="https://pl.wikipedia.org/wiki?curid=4911533" title="Angkor EV">
Angkor EV

Angkor EV – elektryczny mikrosamochód wyprodukowany przez kambodżańskie przedsiębiorstwo Heng Development w 2011 i ponownie w 2013 roku.
Historia i opis modelu.
W 2011 roku kambodżańskie wielobranżowe przedsiębiorstwo Heng Development przedstawiło swój pierwszy pojazd w postaci elektrycznego mikrosamochodu Angkor EV, nawiązującego nazwą do historycznego określenia dawnego państwa Khmerów.
Angkor EV wyróżniał się jednobryłową sylwetką, z unoszonymi do góry drzwiami, dużą chromowaną imitacją atrapy chłodnicy i lampami tylnymi zapożyczonymi z chińskiego pojazdu BYD F0.
Produkcja.
W momencie prezentacji w 2011 roku, twórcy projektu elektrycznego samochodu z Kambodży zakładali rozpoczęcie seryjnej produkcji pojazdu. W 2014 roku plany trzeba było zamrozić z powodu wycofania się inwestorów z projektu. Projektu nie udało się wznowić.
Dane techniczne.
Układ napędowy zaktualizowanej wersji Angkora EV prędkość maksymalną pozwalającą rozpędzić się do 60 km/h, a także zasięg na jednym ładowaniu wynoszący ok. 300 kilometrów, bez wskazania szczegółowych parametrów i specyfikaji technicznej.

</doc>
<doc id="4911539" url="https://pl.wikipedia.org/wiki?curid=4911539" title="Langdarma">
Langdarma

Langdarma, tybet. གླང་དར་མ།, Wylie "glang dar ma" (ur. 803, zm. 842) – król ("canpo") Imperium tybetańskiego, ostatni władca tego państwa w latach 838–842, popierał pierwotną religię bön przeciwko buddyzmowi.
Poprzednikiem Langdarmy na tronie Tybetu był jego brat Ralpaczen (817–836), który intensywnie propagował i popierał buddyzm tybetański fundując instytucje religijne i zastępując ministrów świeckich mnichami. Odsunięci ministrowie (często zwolennicy bön) zawiązali spisek w wyniku którego Ralpaczen został zamordowany, a do władzy doszedł Langdarma.
Langdarma konsekwentnie popierał bön, a jednocześnie pozbawił buddyzm wsparcia ze strony państwa, co spowodowało upadek potężnych klasztorów i społeczności monastycznych. Langdarma kazał palić pisma buddyjskie i zniszczył większość gomp, zamurował wejście do świątyni Dżokhang. Mnisi byli zmuszani do przyjęcia religii bön lub do wybrania zawodu rzeźnika albo myśliwego, sprzecznych z etyką buddyzmu. Działania Langdarmy skutkowały wzmocnieniem wpływów bön na sto kilkadziesiąt lat. Jednocześnie bön zaczęło przyswajać wiele nauk buddyjskich co ułatwiło odrodzenie buddyzmu w Tybecie i spowodowało znaczne podobieństwo obu religii oraz trwające do dzisiaj ich pokojowe współistnienie.
Langdarma został zabity strzałą z łuku przez mnicha Lhalun Palgi Dordże. Po jego śmierci przestała istnieć tysiącletnia dynastia królów z Jarlungu. Langdarma nie miał bezpośrednich spadkobierców, a Tybet rozpadł się na małe królestwa i przestał odgrywać rolę mocarstwa.

</doc>
<doc id="4911545" url="https://pl.wikipedia.org/wiki?curid=4911545" title="English Open 2020">
English Open 2020

English Open 2020 – trzeci rankingowy turniej snookerowy w sezonie 2020/2021. Rozegrany został w dniach 12 – 18 października 2020 roku w Marshall Arena w Milton Keynes (Anglia).
Nagrody.
Zwycięzca: 70 000 £
II Miejsce: 30 000 £
Półfinalista: 20 000 £
Ćwierćfinalista: 10 000 £
Runda 4: 7500 £
Runda 3: 4000 £
Runda 2: 3000 £
Najwyższy break turnieju: 5000 £
Łączna pula nagród: 405 000 £

</doc>
<doc id="4911546" url="https://pl.wikipedia.org/wiki?curid=4911546" title="Saro Urzì">
Saro Urzì

Saro Urzì (ur. 24 lutego 1913 w Katanii, zm. 1 listopada 1979 w San Giuseppe Vesuviano) – włoski aktor filmowy. 
Życiorys.
Urodzony na Sycylii, w młodym wieku przeniósł się do Rzymu, by tam szukać szczęścia. W 1949 poznał neorealistycznego reżysera Pietra Germiego, którego wkrótce stał się ulubionym aktorem. Wystąpił u niego w takich filmach, jak m.in.: "Pod niebem Sycylii" (1949), "Droga nadziei" (1950), "Czerwony sygnał" (1956), "Człowiek ze słomy" (1958), "W ślepej uliczce" (1959), a zwłaszcza "Uwiedziona i porzucona" (1964). Kreacja ta przyniosła mu nagrodę dla najlepszego aktora na 17. MFF w Cannes.
Urzì miał na swoim koncie występy w serii filmów komediowych o Don Camillo z Fernandelem w roli głównej. Były wśród nich: "Mały światek Don Camilla" (1952), "Powrót Don Camilla" (1953), "Don Camillo i poseł Peppone" (1955), "Don Camillo prałatem" (1961). Aktor zagrał również w sycylijskiej sekwencji w "Ojcu chrzestnym" (1972) w reżyserii Francisa Forda Coppoli.

</doc>
<doc id="4911549" url="https://pl.wikipedia.org/wiki?curid=4911549" title="Marcelino Owono Edu">
Marcelino Owono Edu

Marcelino Owono Edu (ur. 1963) – polityk i przedsiębiorca z Gwinei Równikowej.
Urodził się w Eyamoyong w dystrykcie Mongomo w kontynentalnej części kraju. Studiował ekonomię w Związku Radzieckim. Zaangażował się w działalność polityczną, wszedł w skład aparatu władzy, przechodząc przez kolejne szczeble kariery w ministerstwie gospodarki i skarbu. Był dyrektorem generalnym rozmaitych departamentów tego resortu. Przeszedł następnie na stanowisko wiceministra, później zaś przejął kierownictwo tego ministerstwa. W 2008 został ministrem przemysłu, górnictwa i energii. Ostatecznie jednak ponownie powołany na stanowisko ministra skarbu.
Należy do rządzącej Partii Demokratycznej, wchodzi w skład władz tej formacji w rodzinnym mieście. Uznawany niekiedy za osobistego bankiera prezydenta Obianga Nguemy Mbasogo, jest jednym z najbogatszych ludzi w kraju. Należy doń szereg hoteli, restauracji i szpitali w Gwinei, w tym prywatna klinika medyczna Doña Marta w stołecznym Malabo.

</doc>
<doc id="4911551" url="https://pl.wikipedia.org/wiki?curid=4911551" title="Julitta Sękiewicz-Kisiel">
Julitta Sękiewicz-Kisiel

Julitta Teresa Sękiewicz-Kisiel (ur. 19 lutego 1953 w Koninie) – polska aktorka i pedagog, profesor nauk o sztukach pięknych, wykładowczyni Państwowej Wyższej Szkoły Filmowej, Telewizyjnej i Teatralnej w Łodzi.
Życiorys.
W 1976 ukończyła studia na Wydziale Aktorskim łódzkiej Filmówki. W latach 1976-1994 była członkinią zespołu Teatru Powszechnego w Łodzi. Występowała również w spektaklach Teatru Telewizji, serialach i filmach. 26 czerwca 2014 uzyskała tytuł profesora nauk o sztukach pięknych w dyscyplinie sztuk teatralnych. Jest zatrudniona na macierzystym wydziale na stanowisku profesora.
W 2013 została odznaczona Srebrnym Krzyżem Zasługi.
Filmografia.
"Źródło: filmpolski.pl"

</doc>
<doc id="4911555" url="https://pl.wikipedia.org/wiki?curid=4911555" title="Joanna Wójcik">
Joanna Wójcik

Joanna Wójcik (właściwie Grądziel-Wójcik, ur. 1971) – polska profesor, literaturoznawczyni, prorektor Uniwersytetu im. Adama Mickiewicza w Poznaniu (2020–2024).
Życiorys.
W 1999 uzyskała na Uniwersytecie im. Adama Mickiewicza w Poznaniu doktorat w dziedzinie nauk humanistycznych, dyscyplinie literaturoznawstwo, specjalności literaturoznawstwo polskie na podstawie napisanej pod kierunkiem Edwarda Balcerzana pracy "Poezja jako teoria poezji. (Na przykładzie twórczości Witolda Wirpszy)". Habilitowała się tamże w dyscyplinie nauk humanistycznych na podstawie dorobku naukowego oraz opracowania "„Drugie oko” Tadeusza Peipera. Projekt poezji nowoczesnej". Tytuł naukowy profesora nauk humanistycznych uzyskała w 2020.
Zawodowo związana z Zakładem Literatury XX w., Teorii Literatury i Sztuki Przekładu Instytutu Filologii Polskiej Wydziału Filologii Polskiej i Klasycznej UAM. Zajmuje się historią literatury i sztuką interpretacji, przede wszystkim polską poezją XX i XXI w., zwłaszcza pisaną przez kobiety. Pełniła bądź pełni szereg funkcji, m.in. prodziekan ds. studenckich WFPiK czy prorektor ds. studenckich (kadencja 2020–2024).

</doc>
<doc id="4911557" url="https://pl.wikipedia.org/wiki?curid=4911557" title="Muzeum Historii Medycyny we Fromborku">
Muzeum Historii Medycyny we Fromborku



</doc>
<doc id="4911561" url="https://pl.wikipedia.org/wiki?curid=4911561" title="Jekatierina Riabowa (łyżwiarka figurowa)">
Jekatierina Riabowa (łyżwiarka figurowa)

Jekatierina Aleksiejewna Riabowa, ros. Екатерина Алексеевна Рябова (ur. 27 marca 2003 w Moskwie) – rosyjsko-azerska łyżwiarka figurowa reprezentująca Azerbejdżan, startująca w konkurencji solistek. Uczestniczka igrzysk olimpijskich (2022), uczestniczka mistrzostw świata i Europy, medalistka zawodów z cyklu Challenger Series oraz mistrzyni Azerbejdżanu (2019). Zakończyła karierę sportową 6 września 2022 roku.

</doc>
<doc id="4911562" url="https://pl.wikipedia.org/wiki?curid=4911562" title="Vauxhall Corsa-e">
Vauxhall Corsa-e



</doc>
<doc id="4911563" url="https://pl.wikipedia.org/wiki?curid=4911563" title="Vauxhall Mokka-e">
Vauxhall Mokka-e



</doc>
<doc id="4911564" url="https://pl.wikipedia.org/wiki?curid=4911564" title="Vauxhall Vivaro-e">
Vauxhall Vivaro-e



</doc>
<doc id="4911567" url="https://pl.wikipedia.org/wiki?curid=4911567" title="Walter Hofmann">
Walter Hofmann

Walter Hofmann (ur. 26 września 1949) – niemiecki kajakarz górski, kanadyjkarz. Złoty medalista olimpijski z Monachium.
Reprezentował barwy NRD. Zawody w 1972 były jego jedynymi igrzyskami olimpijskimi (dyscyplina w tym roku debiutowała w programie igrzysk i ponownie pojawiła się dopiero 20 lat później). Medal zdobył w kanadyjkowej dwójce, partnerował mu Rolf-Dieter Amend. Na mistrzostwach świata zdobył cztery medale, zwyciężając w drużynie 1971 i 1975 oraz sięgając po złoto w dwójce w 1977 i srebro w 1971.

</doc>
<doc id="4911571" url="https://pl.wikipedia.org/wiki?curid=4911571" title="Riccardo Cucciolla">
Riccardo Cucciolla

Riccardo Cucciolla (ur. 5 września 1924 w Bari, zm. 17 września 1999 w Rzymie) – włoski aktor filmowy, teatralny i telewizyjny. W swojej karierze wystąpił w blisko stu filmach i serialach telewizyjnych. 
Laureat nagrody dla najlepszego aktora na 24. MFF w Cannes za kreację w filmie "Sacco i Vanzetti" (1971) w reżyserii Giuliano Montaldo. Swoją ostatnią rolę zagrał w "Bracie naszego Boga" (1997) Krzysztofa Zanussiego.

</doc>
<doc id="4911572" url="https://pl.wikipedia.org/wiki?curid=4911572" title="Vauxhall Corsavan">
Vauxhall Corsavan



</doc>
<doc id="4911573" url="https://pl.wikipedia.org/wiki?curid=4911573" title="Park Krajobrazowy Dolina Kamionki">
Park Krajobrazowy Dolina Kamionki

Park Krajobrazowy Dolina Kamionki – park krajobrazowy w województwie wielkopolskim. Objęty ochroną w 1986 jako jedna z dwóch części Pszczewskiego Parku Krajobrazowego, w ówczesnym województwie gorzowskim. Uchwałą Sejmiku Województwa Wielkopolskiego od 2019 pod obecną nazwą i w obecnych granicach.
Park obejmuje fragment doliny niewielkiej rzeki Kamionki. Ma obszar o powierzchni 2046,86 ha. Celem powołania Parku była ochrona naturalnego krajobrazu doliny Kamionki - rzeki płynącej głęboką rynną polodowcową, która w znacznej mierze zachowała naturalny charakter, z obecnymi licznymi meandrami oraz szybko płynącymi odcinkami nawiązującymi do górskich potoków, a także z licznymi źródliskami zlokalizowanymi na zboczach doliny. 
Formy ochrony przyrody.
W północnej części Parku znajduje się rezerwat przyrody Dolina Kamionki (59,18 ha). Większość najcenniejszych przyrodniczo terenów bezpośrednio przylegających do rzeki Kamionki na terenie Parku jest objęta ochroną w formie obszaru Natura 2000 Dolina Kamionki (847,68 ha). W części północno-wschodniej fragment Parku pokrywa się z Międzychodzkim Obszarem Chronionego Krajobrazu. Na terenie Parku znajduje się 13 użytków ekologicznych.
Fauna.
Rzeka Kamionka na terenie Parku jest obecnie jedynym w Wielkopolsce miejscem występowania objętego ochroną ścisłą raka szlachetnego – populacja tego gatunku była tu dodatkowo wzmacniana z pomocą reintrodukcji. Dodatkowo, na szybko płynących odcinkach Kamionki stwierdzono obecność chronionego przedstawiciela kręgoustych, minoga strumieniowego Gatunkami ryb najliczniej występującymi w rzece Kamionce są ciernik, śliz (gatunek prawnie chroniony), cierniczek oraz płoć. W płytkich, zarastających zbiornikach wodnych na terenie Parku występują chronione płazy, m.in. kumak nizinny oraz chroniony ślimak - zatoczek łamliwy.
Flora i roślinność.
Większość terenu Parku zajmują lasy, z czego najcenniejsze siedliska leśne zajmują tereny przylegające do rzeki Kamionki, rosnąc na dnie doliny oraz na jej zboczach. Są to przede wszystkim żyzne buczyny z bogatym florystycznie runem, zawierającym takie gatunki jak przytulia wonna, turzyca palczasta, zawilec gajowy i fiołek leśny, oraz lasy łęgowe, a na niewielkich obszarach - grądy. Do najbardziej efektownych roślin leśnych występujących w Parku należą lilia złotogłów, wawrzynek wilczełyko oraz buławnik czerwony. Na zboczach doliny występują też unikalne zbiorowiska roślinne związane ze znajdującymi się tam źródliskami. Dawniej istotną część doliny Kamionki zajmowały ekstensywnie użytkowane łąki – obecnie ich powierzchnia jest znacznie mniejsza niż w przeszłości z powodu zaniechania użytkowania kośnego; wciąż istniejące płaty są bardzo cenne florystycznie, ze stanowiskami m.in. pełnika europejskiego.
Zagrożenia dla przyrody i krajobrazu.
Zagrożeniami dla walorów przyrodniczych Parku są przede wszystkim wahania jakości oraz poziomu wód rzeki Kamionki spowodowane funkcjonowaniem zasilanych przez nią stawów hodowlanych, a także obniżanie się poziomu wód gruntowych. Istotnym zagrożeniem są także obce, inwazyjne gatunki roślin - robinia akacjowa, niecierpek drobnokwiatowy, niecierpek gruczołowaty.
Turystyka.
Przez teren Parku przebiegają szlaki turystyczne piesze, rowerowe i konne, wyznaczono również 1 ścieżkę dydaktyczną.
Szlaki piesze.
 Czerwony szlak pieszy PTTK z Międzychodu do Lewic w granicach Parku ma ok. 12,9 km długości, łącząc ze sobą miejscowości Kamionna i Lewice. Szlak przebiega na osi północ-południe, przecinając najciekawsze przyrodniczo obszary w dolinie Kamionki.
 Żółty szlak pieszy PTTK ze Starego Osieczna do Wierzbna w granicach Parku ma ok. 3,8 km długości, łącząc ze sobą miejscowości Kamionna i Mniszki, a następnie opuszczając teren Parku w kierunku Łowynia. Szlak jest zlokalizowany w północnej części Parku, na odcinku Kamionna – Mnichy biegnąc wzdłuż jego granicy.
Ścieżki dydaktyczne.
Ścieżka edukacyjna "Dolina Kamionki" o długości ok. 4 km zatacza pętlę wokół Centrum Edukacji Regionalnej i Przyrodniczej w Mniszkach, przecinając przykładowe ekosystemy zlokalizowane w dolinie rzeki.
Szlaki konne.
 Wilczy szlak na terenie Parku ma ok. 3,8 km długości, przecinając północną część Parku i pokrywając się przebiegiem z żółtym szlakiem pieszym.

</doc>
<doc id="4911574" url="https://pl.wikipedia.org/wiki?curid=4911574" title="Ludivine Dedonder">
Ludivine Dedonder

Ludivine Dedonder (ur. 17 marca 1977 w Tournai) – belgijska i walońska polityk oraz samorządowiec, działaczka Partii Socjalistycznej, deputowana, od 2020 minister obrony.
Życiorys.
Absolwentka inżynierii zarządzania na Uniwersytecie w Liège. Pracowała początkowo jako prezenterka radiowa i dziennikarka sportowa w RTBF oraz w regionalnej telewizji Notélé. Dołączyła do francuskojęzycznej Partii Socjalistycznej. W 2002 została członkinią gabinetu regionalnego ministra Michela Daerdena. W 2006 zasiadła w radzie miejskiej Tournai, od tegoż roku do 2019 wchodziła w skład zarządu miasta. W 2019 uzyskała mandat posłanki do Izby Reprezentantów.
W październiku 2020 w nowym rządzie federalnym, na czele którego stanął Alexander De Croo, objęła stanowisko ministra obrony.

</doc>
<doc id="4911578" url="https://pl.wikipedia.org/wiki?curid=4911578" title="Nowy Pasiołak (obwód brzeski)">
Nowy Pasiołak (obwód brzeski)

Nowy Pasiołak (; ) – wieś na Białorusi, w obwodzie brzeskim, w rejonie stolińskim, w sielsowiecie Horodno, w pobliżu granicy z Ukrainą.
Przed II wojną światową w miejscu obecnej wsi mieścił się dwór Horodno. W dwudziestoleciu międzywojennym leżał on w Polsce, w województwie poleskim, w powiecie stolińskim. Po II wojnie światowej w granicach Związku Sowieckiego. Od 1991 w niepodległej Białorusi.

</doc>
<doc id="4911579" url="https://pl.wikipedia.org/wiki?curid=4911579" title="Brytyjskie Wyspy Dziewicze na World Games 2017">
Brytyjskie Wyspy Dziewicze na World Games 2017

Brytyjskie Wyspy Dziewicze na World Games 2017 – reprezentacja Brytyjskich Wysp Dziewiczych podczas World Games 2017 składała się z jednego zawodnika, który nie zdobył medalu. Tym samym reprezentacja nie została uwzględniona w końcowej klasyfikacji medalowej. 

</doc>
<doc id="4911581" url="https://pl.wikipedia.org/wiki?curid=4911581" title="Piasowa">
Piasowa

Piasowa (; ) – wieś na Białorusi, w obwodzie brzeskim, w rejonie stolińskim, w sielsowiecie Horodno.

</doc>
<doc id="4911582" url="https://pl.wikipedia.org/wiki?curid=4911582" title="EKRANy (czasopismo)">
EKRANy (czasopismo)



</doc>
<doc id="4911583" url="https://pl.wikipedia.org/wiki?curid=4911583" title="Miedzichowski Park Krajobrazowy">
Miedzichowski Park Krajobrazowy

Miedzichowski Park Krajobrazowy – park krajobrazowy w województwie wielkopolskim. Objęty ochroną w 1986 jako fragment jednej z dwóch części Pszczewskiego Parku Krajobrazowego, w ówczesnym województwie gorzowskim. Uchwałą Sejmiku Województwa Wielkopolskiego od 2019 pod obecną nazwą i w obecnych granicach.
Celem parku jest ochrona i zachowanie wyraźnie wykształconego krajobrazu polodowcowego; zachowanie populacji rzadkich i chronionych gatunków roślin, zwierząt i grzybów oraz ich siedlisk; zachowanie naturalnych, cennych ekosystemów wodnych i bagiennych; zachowanie cennych ekosystemów leśnych, łąkowych, murawowych oraz zaroślowych; utrzymanie struktury przestrzennej terenów z uwzględnieniem swoistych cech miejscowego krajobrazu. 
Park ma powierzchnię 1432,28 ha(14,3228 km²), co czyni go najmniejszym parkiem krajobrazowym w Polsce. Przylega do Pszczewskiego Parku Krajobrazowego wzdłuż granicy z województwem lubuskim.

</doc>
<doc id="4911585" url="https://pl.wikipedia.org/wiki?curid=4911585" title="Sielsowiet Horodno">
Sielsowiet Horodno

Sielsowiet Horodno (; ) – sielsowiet na Białorusi, w obwodzie brzeskim, w rejonie stolińskim, z siedzibą w Horodnie. Od południa i zachodu graniczy z Ukrainą.
Według spisu z 2009 sielsowiet Horodno zamieszkiwało 1623 osób, w tym 1609 Białorusinów (99,14%), 12 Ukraińców (0,74%), 1 Polak (0,06%) i 1 Rosjanin (0,06%).

</doc>
<doc id="4911587" url="https://pl.wikipedia.org/wiki?curid=4911587" title="Hubert Czerniuk">
Hubert Czerniuk

Hubert Roger Czerniuk (ur. 2 maja 1978) – polski prawnik, zawodowy dyplomata i urzędnik, od 2020 Konsul Generalny RP w Lyonie.
Życiorys.
Hubert Roger Czerniuk w 1997 r. ukończył I Liceum Ogólnokształcące im. M. Kopernika w Łodzi. W 2003 ukończył prawo na Uniwersytecie Łódzkim. W 2007 odbył studia w zakresie prawa francuskiego, a w 2009 prawa europejskiego na Uniwersytecie w Tours. W 2011 ukończył aplikację radcowską i został członkiem Okręgowej Izby Radców Prawnych w Łodzi.
W latach 1998 do 2003 zajmował się administrowaniem prywatnych nieruchomości. Od 2003 pracował w Warszawie jako prawnik w kancelarii Peter Nielsen and Partners w Warszawie. W 2004 złożył egzamin konsularny w Ministerstwie Spraw Zagranicznych. W styczniu 2005 objął stanowisko wicekonsula, następnie konsula, zastępcy kierownika placówki, w Konsulacie Generalnym RP w Lille, które piastował do końca sierpnia 2008. Od 1 września 2008 przez kolejne 4 lata był kierownikiem Wydziału ds. Parlamentarnych w Stałym Przedstawicielstwie RP przy Unii Europejskiej w Brukseli. W latach 2012–2014 pełnił funkcję naczelnika Wydziału Spraw Europejskich i Współpracy Międzynarodowej w Ministerstwie Administracji i Cyfryzacji. Od grudnia 2014 do stycznia 2017 radca w Wydziale Prawnym i Wydziale Europejskiego Wymiaru Polityki Konsularnej Departamentu Konsularnego MSZ. Następnie, do czerwca 2018, kierownik Wydziału Konsularnego Ambasady RP w Paryżu, w stopniu I radcy oraz w klasie konsula generalnego. Po powrocie został dyrektorem Departamentu Polonii i Współpracy z Polakami za Granicą MSZ, a także zastępcą dyrektora Biura Dyrektora Politycznego. Od lipca 2019 zastępca stałego przedstawiciela RP przy Unii Europejskiej oraz Przedstawiciel RP w Komitecie Politycznym i Bezpieczeństwa (PSC). 1 października 2020 objął stanowisko Konsula Generalnego RP w Lyonie.
Zna biegle język angielski oraz francuski, komunikatywnie szwedzki, rosyjski i niemiecki. 

</doc>
<doc id="4911588" url="https://pl.wikipedia.org/wiki?curid=4911588" title="Dywizje szkieletowe">
Dywizje szkieletowe

Dywizje szkieletowe (niem. "Schatten-Division") – niemieckie dywizje piechoty stworzone w czasie II wojny światowej jako jednostki rezerwowe, które miały służyć do odbudowy jednostek wykrwawionych na froncie.
Schatten-Division w wolnym tłumaczeniu "dywizje cienie" składały się zwykle z dwóch słabych pułków piechoty, batalionu artylerii i nielicznych pododdziałów wsparcia. Dywizje szkieletowe nie posiadały numerów jak inne liniowe dywizje piechoty, tylko nazwę imienną od poligonu lub miasta, w którym były tworzone. Gdy wykrwawioną dywizję wycofywano z frontu, to jej numer przejmowała dywizja szkieletowa, a doświadczeni weterani zniszczonej dywizji uzupełniali jej skład.

</doc>
<doc id="4911589" url="https://pl.wikipedia.org/wiki?curid=4911589" title="Alain Van der Biest">
Alain Van der Biest

Alain Van der Biest (ur. 4 maja 1943 w Grâce-Berleur, zm. 17 marca 2002 w Grâce-Hollogne) – belgijski i waloński polityk, filolog oraz samorządowiec, działacz Partii Socjalistycznej, parlamentarzysta, minister w rządzie federalnym i regionalnym.
Życiorys.
Z wykształcenia filolog romański, absolwent Uniwersytetu w Liège z 1965. Rok później został absolwentem Uniwersytetu w Perugii. Pracował jako nauczyciel języka francuskiego i włoskiego w szkołach w Liège oraz Seraing, a w pierwszej połowie lat 70. jako asystent na Uniwersytecie w Liège. Zajmował się również dziennikarstwem i publicystyką. Autor publikacji książkowych, m.in. "La Saison des pluies" (1981), "Les Genêts de Seraing" (1984), "Un Sioux socialiste" (1984), "Les carnets d’un bouc-émissaire" (1993) czy "La nuit. La vie" (1997).
Zaangażował się w działalność polityczną w ramach Belgijskiej Partii Socjalistycznej (PSB), a po jej ostatecznym podziale został członkiem francuskojęzycznej Partii Socjalistycznej (PS). W latach 1975–1977 był sekretarzem krajowym PSB. Od 1977 do 1994 zasiadał w radzie miejscowości Grâce-Hollogne, pełniąc jednocześnie funkcję burmistrza. Między 1977 a 1995 sprawował mandat deputowanego do federalnej Izby Reprezentantów. W latach 1983–1987 kierował frakcją poselską PS. Działał również na poziomie regionalnym, w tym jako członek rady regionalnej Walonii (1980–1995).
Od maja 1988 do maja 1990 sprawował urząd ministra do spraw emerytur w federalnym rządzie Wilfrieda Martensa. Następnie do stycznia 1992 był ministrem w rządzie Regionu Walońskiego, gdzie odpowiadał za władze lokalne, dotacje i gospodarkę wodną.
W trakcie ostatniej kadencji w parlamencie federalnym doszło do uchylenia jego immunitetu. Wiązało się to ze śledztwem w sprawie zabójstwa w lipcu 1991 lidera socjalistów André Coolsa, które ujawniło korupcję w partii. Alain Van der Biest stał się jednym z podejrzanym o zlecenie zabójstwa. W 1996 został po raz pierwszy tymczasowo aresztowany, zwolniono go po kilku miesiącach z braku dostatecznych dowodów. Ponownie został na krótko tymczasowo aresztowany pod koniec 2001. Alain Van der Biest, który nie przyznawał się do winy, nie doczekał się decyzji, czy zostanie ostatecznie objęty postępowaniem w tej sprawie – w marcu 2002 zmarł śmiercią samobójczą.

</doc>
<doc id="4911593" url="https://pl.wikipedia.org/wiki?curid=4911593" title="Higher">
Higher



</doc>
<doc id="4911595" url="https://pl.wikipedia.org/wiki?curid=4911595" title="Hadi Choopan">
Hadi Choopan

Hadi Choopan (pers. هادی چوپان), ur. 26 września 1987 w Abnow, (prowincja Fars) – irański kulturysta profesjonalny. Mistrz świata w kulturystyce zawodowców (Mr. Olympia) w roku 2022. 

</doc>
<doc id="4911596" url="https://pl.wikipedia.org/wiki?curid=4911596" title="Samuel Hieronim Chrząstowski">
Samuel Hieronim Chrząstowski

Samuel Hieronim Chrząstowski herbu Lubicz odmienny (zm. w 1671 roku) – miecznik żmudzki w latach 1667-1671, rotmistrz Jego Królewskiej Mości.
Był elektorem Michała Korybuta Wiśniowieckiego z Księstwa Żmudzkiego w 1669 roku.

</doc>
<doc id="4911597" url="https://pl.wikipedia.org/wiki?curid=4911597" title="Glinka (obwód brzeski)">
Glinka (obwód brzeski)

Glinka (; ) – agromiasteczko na Białorusi, w obwodzie brzeskim, w rejonie stolińskim, w sielsowiecie Glinka, przy drodze republikańskiej .
Siedziba parafii prawosławnej; znajduje się tu cerkiew pw. św. Paraskiewy.
W pobliżu wsi znajduje się kopalnia torfu "Glinka".
Historia.
W drugiej połowie XIX w. opisywana jako odludna wieś położona wśród bagien i lasów. Ówcześni mieszkańcy Glinki trudnili się rolnictwem i myślistwem. W dwudziestoleciu międzywojennym leżała w Polsce, w województwie poleskim, w powiecie stolińskim, do 18 kwietnia 1928 w gminie Terebieżów, następnie w gminie Stolin. Po II wojnie światowej w granicach Związku Sowieckiego. Od 1991 w niepodległej Białorusi.

</doc>
<doc id="4911598" url="https://pl.wikipedia.org/wiki?curid=4911598" title="Conrad Götke">
Conrad Götke

Conrad Götke (zm. nie wcześniej niż w 1665) – szwedzki rytownik, działający w XVII wieku w Rzeczypospolitej Obojga Narodów.
Życiorys i działalność.
Conrad Götke był prawdopodobnie Szwedem. W 1635 roku przebywał w okupowanym przez Szwedów Braniewie w Prusach Królewskich. Tam na zlecenie władz szwedzkich wykonał niezwykle precyzyjny i szczegółowy miedzioryt przedstawiający plan miasta. W latach 1637–1647 znana jest jego działalność jako miedziorytnika w Wilnie, należał on do stałych współpracowników drukarni Akademii Wileńskiej. Wykonał liczne portrety szlachty polsko-litewskiej, a także tworzył krajobrazy i przedstawienia miast.
Niektóre miedzioryty wykonane przez Conrada Götke

</doc>
<doc id="4911600" url="https://pl.wikipedia.org/wiki?curid=4911600" title="Kings of Beer">
Kings of Beer

Kings of Beer - dziewiąty album studyjny niemieckiego zespołu thrash metalowego Tankard. Wydawnictwo ukazało się 17 maja 2000 roku nakładem wytwórni muzycznej Century Media Records. Nagrania zostały zarejestrowane między styczniem a lutym 2000 roku w Spiderhouse Studios w Lütte. To również pierwszy album, na którym zagrał gitarzysta Andy Gutjahr. Od tego albumu skład zespołu do dziś pozostaje taki sam.
Lista utworów.
Opracowano na podstawie materiału źródłowego.
Skład zespołu.
Opracowano na podstawie materiału źródłowego.

</doc>
<doc id="4911602" url="https://pl.wikipedia.org/wiki?curid=4911602" title="Rozpad Związku Socjalistycznych Republik Radzieckich">
Rozpad Związku Socjalistycznych Republik Radzieckich



</doc>
<doc id="4911604" url="https://pl.wikipedia.org/wiki?curid=4911604" title="Higher (singel)">
Higher (singel)



</doc>
<doc id="4911610" url="https://pl.wikipedia.org/wiki?curid=4911610" title="Marynarka Teba">
Marynarka Teba

Marynarka Teba to miękka, jednorzędowa marynarka bez wypełnienia oraz bez szliców, posiadająca klapy bez wcięć i rękawy przypominające te od koszuli. Pierwotnie została zaprojektowana jako blezer strzelecki, który nie utrudniałby unoszenia łokcia podczas strzelania. Po raz pierwszy została uszyta w Zarautz w Hiszpanii. Nazwano ją na cześć 22. hrabiego Teba, Carlosa Alfonso de Mitjansa y Fitz-Jamesa Stuarta, który otrzymał podobną odzież jako prezent od Alfonsa XIII podczas polowania na kuropatwy w Hiszpanii. Od tego czasu marynarka Teba noszona była nie tylko jako kultowy element hiszpańskiego stroju wiejskiego ale także jako strój miejski ze względu na jej popularność na całym świecie. Od samego początku marynarki Teba silnie kojarzyły się z arystokratycznymi, posiadającymi ziemię klasami wyższymi.

</doc>
<doc id="4911611" url="https://pl.wikipedia.org/wiki?curid=4911611" title="Gwiezdne wrota (asteryzm)">
Gwiezdne wrota (asteryzm)

Gwiezdne Wrota – asteryzm na który składa się sześć gwiazd konstelacji Kruka.
Jako pierwszy asteryzm ten opisał astronom Friedrich Georg Wilhelm von Struve, który dodał go do swojego katalogu układów podwójnych gwiazd (STF) pod oznaczeniem STF 1659.
Gwiazdy składające się na STF 1659 charakteryzują się jasnościami od 6,61 do 11,46 magnitudo. Trzy jaśniejsze z nich tworzą równoboczny trójkąt zewnętrzny, w którym znajduje się niemal dziesięciokrotnie mniejszy trójkąt wewnętrzny, złożony z pozostałych gwiazd. Nazwa asteryzmu wywodzi się z podobieństwa ułożenia jego gwiazd do okładki filmu "Gwiezdne wrota" (ang.: "Stargate") z 1994 roku, na której znajduje się piramida z trzema księżycami w tle, układającymi się w trójkąt. 
Na sferze niebieskiej asteryzm Gwiezdne wrota znajduje się bardzo blisko Galaktyki Sombrero (Messier 104, M104). Dla obserwatora z terytorium Polski widoczny jest od połowy grudnia do połowy czerwca. 

</doc>
<doc id="4911622" url="https://pl.wikipedia.org/wiki?curid=4911622" title="Neil Winter">
Neil Winter

Neil Stephen Winter (ur. 21 marca 1974 w Chippenham) – walijski lekkoatleta, specjalista skoku o tyczce, mistrz igrzysk Wspólnoty Narodów w 1994, olimpijczyk.
Na igrzyskach Wspólnoty Narodów reprezentował Walię, a na pozostałych dużych imprezach międzynarodowych Wielką Brytanię.
Dwukrotnie wystąpił na mistrzostwach świata juniorów. W 1990 w Płowdiwie odpadł w kwalifikacjach, a w 1992 w Seulu zajął 4. miejsce.
Zwyciężył na igrzyskach Wspólnoty Narodów w 1994 w Victorii, wyprzedzając Curtisa Heywooda z Kanady i Jamesa Millera z Australii. Ustanowił wówczas rekord igrzysk skokiem na wysokość 5,40 m. Odpadł w kwalifikacjach na igrzyskach olimpijskich w 1996 w Atlancie.
Był wicemistrzem Wielkiej Brytanii (AAA) w skoku o tyczce w 1996, a także mistrzem UK Championships w 1993 oraz mistrzem Walii w 1990, 1993 i 1996.
Jego rekord życiowy wynosił 5,60 m (ustanowiony 19 sierpnia 1995 w Enfield).

</doc>
<doc id="4911623" url="https://pl.wikipedia.org/wiki?curid=4911623" title="Joanna Walaszek">
Joanna Walaszek

Joanna Danuta Walaszek – polska teatrolog, dr hab. nauk humanistycznych, profesor nadzwyczajny Katedry Teatru i Dramatu Wydziału Polonistyki Uniwersytetu Jagiellońskiego.
Życiorys.
Obroniła pracę doktorską, 26 kwietnia 2004 uzyskała stopień doktora habilitowanego. Była zatrudniona na stanowisku profesora nadzwyczajnego w Katedrze Teatru i Dramatu na Wydziale Polonistyki Uniwersytetu Jagiellońskiego.

</doc>
<doc id="4911635" url="https://pl.wikipedia.org/wiki?curid=4911635" title="Jan Rymwid">
Jan Rymwid

Jan Rymwid herbu Lis Odmienny (zm. w 1678/1679 roku) – podstoli upicki w 1678/1679 roku, pisarz grodzki upicki w latach 1672-1678, cześnik mozyrski już w 1664 roku.
Był elektorem Michała Korybuta Wiśniowieckiego z Księstwa Żmudzkiego w 1669 roku. Był elektorem Jana III Sobieskiego z powiatu upickiego w 1674 roku. 

</doc>
<doc id="4911640" url="https://pl.wikipedia.org/wiki?curid=4911640" title="Fatwell Kimaiyo">
Fatwell Kimaiyo

Fatwell Kimaiyo (ur. 1 lipca 1947) – kenijski lekkoatleta, płotkarz, dwukrotny mistrz igrzysk afrykańskich oraz mistrz igrzysk Brytyjskiej Wspólnoty Narodów w 1974, olimpijczyk.
Odpadł w eliminacjach biegu na 400 metrów przez płotki na igrzyskach olimpijskich w 1972 w Monachium. Zwyciężył w biegu na 110 metrów przez płotki na igrzyskach afrykańskich w 1973 w Lagos. Zdobył złoty medal w biegu na 110 metrów przez płotki (wyprzedzając Berwyna Price z Walii i Maxa Binningtona z Australii) oraz zajął 4. miejsce w biegu na 400 metrów przez płotki na igrzysk Brytyjskiej Wspólnoty Narodów w 1974 w Christchurch.
Ponownie zwyciężył w biegu na 110 metrów przez płotki na igrzyskach afrykańskich w 1978 w Algierze. Na igrzyskach Wspólnoty Narodów w 1978 w Edmonton zajął w tej konkurencji 4. miejsce.
Rekordy życiowe Kimaiyo:

</doc>
<doc id="4911649" url="https://pl.wikipedia.org/wiki?curid=4911649" title="Andrzej Gieysz">
Andrzej Gieysz

Andrzej Gieysz herbu własnego – łowczy żmudzki od 1658 roku, cześnik nowogrodzkosiewierski w latach 1658-1659, mostowniczy żmudzki w latach 1657-21658.
Był elektorem Michała Korybuta Wiśniowieckiego z Księstwa Żmudzkiego w 1669 roku.

</doc>
<doc id="4911651" url="https://pl.wikipedia.org/wiki?curid=4911651" title="Trzy Skałki">
Trzy Skałki

Trzy Skałki (714 m) – skaliste wzniesienie w głównym grzbiecie Małych Pienin. Znajduje się pomiędzy szczytami Witkula i Łaźne Skały. Nie znajduje się na granicy polsko-słowackiej, lecz na terytorium Polski, w odległości około 100 m od tej granicy. Jest to znajdujący się na pasterskiej hali mało wybitny, skalisty pagór zarośnięty krzewami i drzewami. Szlak turystyczny w tym miejscu biegnie przy granicy państwowej omijając Trzy Skałki po południowej stronie.
W odległości około 100 m na południowy wschód od Trzech Skałek znajduje się trawiasty pagór Załazie.

</doc>
<doc id="4911661" url="https://pl.wikipedia.org/wiki?curid=4911661" title="La ley del corazón">
La ley del corazón

La ley del corazón – kolumbijska telenowela z 2016 roku. Wyprodukowana przez wytwórnię RCN Televisión.

</doc>
<doc id="4911665" url="https://pl.wikipedia.org/wiki?curid=4911665" title="B-Day (album Tankard)">
B-Day (album Tankard)

B-Day – dziesiąty album studyjny niemieckiego zespołu thrash metalowego Tankard. Wydawnictwo ukazało się 10 lipca 2002 nakładem wytwórni muzycznej AFM Records. Nagrania zostały zarejestrowane w marcu 2002 roku w Stage One Studio w Bühne.

</doc>
<doc id="4911668" url="https://pl.wikipedia.org/wiki?curid=4911668" title="Kono subarashii sekai ni shukufuku wo! Kurenai densetsu">
Kono subarashii sekai ni shukufuku wo! Kurenai densetsu



</doc>
<doc id="4911669" url="https://pl.wikipedia.org/wiki?curid=4911669" title="Więzienie Altcourse">
Więzienie Altcourse

HMP Altcourse (Her Majesty’s Prison Altcourse) – prywatne męskie więzienie kategorii B i instytucja dla młodocianych przestępców, zlokalizowana w Liverpool hrabstwie Merseyside w Anglii. Więzienie zarządzane przez firmę G4S jest jednym z dwóch więzień w Liverpool (obok HMP Liverpool). W sierpniu 2020 miało pojemność operacyjną 1164, a znajdowało się w nim 1125 więźniów.
Historia.
Altcourse było pierwszym więzieniem, które zostało zamówione przez Ministerstwo Sprawiedliwości na bazie kontraktu prywatyzacyjnego (Private Finance Initiative), w ramach którego prywatne firmy zobowiązywały się do realizacji i zarządzania projektami publicznymi. Umowa na budowę obiektu została podpisana w grudniu 1995 r., a w grudniu 1997 r. więzienie zostało oddane do użytku. Wykonawcą zlecenia była firma Tarmac Construction. Wczesne raporty o zarządzaniu więzieniem były pozytywne, aczkolwiek finansowanie spotkało się z krytyką, gdy wyszło na jaw, że początkowy właściciel Group Four zarobił około 10 milionów funtów na kontraktach. 
W 2005 roku ogłoszono, że Altcourse było najbardziej przeludnionym więzieniem w Anglii z 1324 osadzonymi.
Więzienie dziś.
Altcourse jest lokalnym więzieniem kategorii B przyjmującym więźniów z sądów w Lancashire, Merseyside, Cheshire i północnej Walii. Przeznaczone jest zarówno dla dorosłych, jak i młodocianych przestępców, skazanych i aresztowanych na czas procesów sądowych.
Więzienie składa się z dwóch głównych części przedzielonych budynkami takimi jak sala gimnastyczna, biblioteka, sala religijna i centrum edukacyjne. Na terenie znajduje się siedem skrzydeł, w tym sześć mieszkalnych. Każde z nich mieści 60 do 95 więźniów.

</doc>
<doc id="4911674" url="https://pl.wikipedia.org/wiki?curid=4911674" title="Dekanat postawski (eparchia połocka i głębocka)">
Dekanat postawski (eparchia połocka i głębocka)

Dekanat postawski – jeden z dziesięciu dekanatów eparchii połockiej i głębockiej Egzarchatu Białoruskiego Patriarchatu Moskiewskiego.
Dziekanem jest protojerej Walerij Paszkiewicz.

</doc>
<doc id="4911675" url="https://pl.wikipedia.org/wiki?curid=4911675" title="Halina Mordarska">
Halina Mordarska

Halina Mordarska (ur. 3 stycznia 1928 w Łodzi, zm. 20 sierpnia 2020) – polska mikrobiolog, prof. dr hab.
Życiorys.
W 1952 ukończyła studia biologiczne na Uniwersytecie Wrocławskim. Obroniła pracę doktorską, następnie uzyskała stopień doktora habilitowanego. 18 czerwca 1998 nadano jej tytuł profesora w zakresie nauk biologicznych. Pracowała w Instytucie Immunologii i Terapii Doświadczalnej im. Ludwika Hirszfelda Polskiej Akademii Nauk, oraz w Instytucie Inżynierii Ochrony Środowiska na Wydziale Inżynierii Środowiska Politechniki Wrocławskiej.
Zmarła 20 sierpnia 2020.

</doc>
<doc id="4911676" url="https://pl.wikipedia.org/wiki?curid=4911676" title="Max Binnington">
Max Binnington

Maxwell Binnington (ur. 8 marca 1949) – australijski lekkoatleta, płotkarz i sprinter, dwukrotny medalista igrzysk Wspólnoty Narodów, olimpijczyk.
Zdobył brązowy medal w biegu na 110 metrów przez płotki (przegrywając jedynie z Fatwellem Kimaiyo z Kenii i Berwynem Price z Walii) oraz zajął 4. miejsce w sztafecie 4 × 400 metrów na igrzysk Brytyjskiej Wspólnoty Narodów w 1974 w Christchurch. Wystąpił na igrzyskach olimpijskich w 1976 w Montrealu, na których nie ukończył biegu eliminacyjnego na 110 metrów przez płotki i odpadł w eliminacjach sztafety 4 × 400 metrów.
Na igrzyskach Wspólnoty Narodów w 1978 w Edmonton zdobył srebrny medal w biegu na 110 metrów przez płotki (za Price’em, a przed swym kolegą z reprezentacji Australii Warrenem Parrem) oraz zajął 7. miejsce w sztafecie 4 × 100 metrów. Zdobył srebrne medale w biegu na 110 metrów przez płotki i w sztafecie 4 × 100 metrów na igrzyskach Konferencji Pacyfiku w 1981 w Christchurch. Zajął 5. miejsce w biegu na 110 metrów przez płotki na igrzyskach Wspólnoty Narodów w 1982 w Brisbane.
Binnington był mistrzem Australii w biegu na 110 metrów przez płotki w 1974/1975, 1978/1979, 1980/1981 i 1981/1982, wicemistrzem w tej konkurencji w 1973/1974, 1975/1976 i 1979/1980 oraz brązowym medalistą w 1970/1971, 1971/1972, 1972/1973 i 1977/1978, a także mistrzem w biegu na 400 metrów przez płotki w 1974/1975.
Był rekordzistą Australii w biegu na 110 metrów przez płotki z czasem 13,6 s (pomiar ręczny, 3 lutego 1976 w Melbourne) i 13,88 s (pomiar automatyczny, 26 stycznia 1974 w Christchurch) oraz w sztafecie 4 × 400 metrów z wynikiem 3:05,75 (30 lipca 1976 w Montrealu). Jego rekord życiowy w biegu na 110 metrów przez płotki wynosił 13,72 s (ustanowiony 4 października 1982 w Brisbane.

</doc>
<doc id="4911680" url="https://pl.wikipedia.org/wiki?curid=4911680" title="Zbigniew Fajklewicz">
Zbigniew Fajklewicz

Zbigniew Fajklewicz (ur. 1 kwietnia 1932, zm. 25 sierpnia 2020) – polski geofizyk, prof. dr hab.
Życiorys.
Obronił pracę doktorską, następnie uzyskał stopień doktora habilitowanego. W 1969 nadano mu tytuł profesora w zakresie nauk o Ziemi. Pracował w Katedrze Geofizyki na Wydziale Geologii, Geofizyki i Ochrony Środowiska Akademii Górniczo-Hutniczej im. Stanisława Staszica w Krakowie.
Był członkiem Komitetu Geofizyki Polskiej Akademii Nauk oraz Centralnej Komisji ds. Stopni i Tytułów (Sekcja V - Nauk Matematycznych, Fizycznych, Chemicznych i Nauk o Ziemi).
Zmarł 25 sierpnia 2020.

</doc>
<doc id="4911686" url="https://pl.wikipedia.org/wiki?curid=4911686" title="Andrzej Sobaszek">
Andrzej Sobaszek

Andrzej Sobaszek (ur. 22 października 1933, zm. 25 sierpnia 2020) – polski fizyk, dr hab.
Życiorys.
Obronił pracę doktorską, następnie uzyskał stopień doktora habilitowanego. Był zatrudniony na stanowisku profesora nadzwyczajnego na Wydziale Fizyki Politechniki Warszawskiej. Zmarł 25 sierpnia 2020.

</doc>
<doc id="4911687" url="https://pl.wikipedia.org/wiki?curid=4911687" title="Johan Åkerman">
Johan Åkerman

Johan Åkerman (ur. 20 listopada 1972 w Sztokholmie) – szwedzki hokeista, reprezentant Szwecji.
Kariera zawodnicza.
Wychowanek klubu Tranebergs IF. Występował w klubach w rozgrywkach szwedzkich Elitserien i Allsvenskan, norweskiej Eliteserien, rosyjskiej KHL, szwajcarskiej NLA, niemieckiej DEL i francuskiej Ligue Magnus. W kwietniu 2013 ogłosił zakończenie kariery i podjęcie pracy trenerskiej.
Uczestniczył w turniejach mistrzostw świata edycji 2007, 2009.

</doc>
<doc id="4911688" url="https://pl.wikipedia.org/wiki?curid=4911688" title="Warren Parr">
Warren Parr

Warren Cornelius Parr (ur. 25 stycznia 1952) – australijski lekkoatleta, płotkarz, medalista igrzysk Wspólnoty Narodów, olimpijczyk.
Specjalizował się w biegu na 110 metrów przez płotki. Zajął 2. miejsce w tej konkurencji na igrzyskach Konferencji Pacyfiku w 1973 w Toronto oraz 4. miejsce na igrzysk Brytyjskiej Wspólnoty Narodów w 1974 w Christchurch.
Odpadł w półfinale biegu na 110 metrów przez płotki na igrzyskach olimpijskich w 1976 w Montrealu. Zwyciężył na tym dystansie na igrzyskach Konferencji Pacyfiku w 1977 w Canberze. Zdobył brązowy medal w biegu na 110 metrów przez płotki (przegrywając jedynie z Berwynem Price z Walii i swym kolegą z reprezentacji Australii Maxem Binningtonem) na igrzyskach Wspólnoty Narodów w 1978 w Edmonton. Na kolejnych igrzyskach Wspólnoty Narodów w 1982 w Brisbane zajął w tej konkurencji 9. miejsce.
Parr był mistrzem Australii w biegu na 110 metrów przez płotki w 1972/1973, 1973/1974, 1975/1976 i 1979/1980, wicemistrzem w tej konkurencji w 1970/1971, 1971/1972, 1976/1977, 1977/1978 i 1980/1981 oraz brązowym medalistą w 1981/1982.
Był rekordzistą Australii w biegu na 110 metrów przez płotki z czasem 13,7 s (pomiar ręczny, 3 kwietnia 1973 w Sydney) i 13,88 s (pomiar automatyczny, 28 lipca 1976 w Montrealu). Jego rekord życiowy w biegu na 110 metrów przez płotki wynosił odpowiednio 13,6 s ((9 października 1977 w Sydney) i 13,88 s.

</doc>
<doc id="4911694" url="https://pl.wikipedia.org/wiki?curid=4911694" title="Damazy Miśko">
Damazy Miśko

Damazy Miśko (ur. 1864, zm. 17 września 1894 w Andrychowie) – polski prawnik, absolwent Uniwersytetu Jagiellońskiego, prezes Czytelni Akademickiej.
Życiorys.
Był synem Floriana Miśko, który przez pewien okres pełnił funkcję burmistrza Andrychowa i Marianny z Masgajów. W 1886 roku zdał egzamin dojrzałości w C.K. Gimnazjum w Wadowicach. Rodzice wcześnie zmarli, a Damazy opiekował się młodszym o 13 lat bratem Florianem. Studiował prawo na Uniwersytecie Jagiellońskim. W roku 1887 roku znalazł się z Tadeuszem Butrymowiczem, Władysławem Leopoldem Jaworskim, dr Ludwikiem Grzybowskim i Hermanem Seinfeldem w komitecie stworzonym przez członków Czytelni Akademickiej, którego celem było sprowadzenie prochów Adama Mickiewicza do Krakowa. Po rozszerzeniu w 1888 roku składu Komitetu o Ksawerego Konopkę, Mieczysława Pawlikowskiego, ks. Ignacego Polkowskiego, posła Tadeusza Romanowicza i Ferdynanda Weigla, Miśko wszedł w skład jego zarządu w którym pełnił funkcję sekretarza. Wkrótce skład Komitetu rozszerzono i znaleźli się w nim: hr. Jan Tarnowski, Adam Asnyk, Jan Matejko, Albin Dunajewski, Karol Estreicher i inni. Po prochy do Francji w 1890 roku pojechała delegacja z Adamem Asnykiem na czele, a krakowskich studentów reprezentowali Miśko i Siedlecki. W 1898 roku był prezesem Czytelni Akademickiej. Chorował i zmarł na gruźlicę.
Jako członek Bratniej Pomocy z okazji obchodów dwudziestopięciolecia istnienia tej organizacji w 1891 roku przygotował książkę "Historya założenia i rozwoju Towarzystwa Wzajemnej Pomocy Uczniów Uniwersytetu Jagiellońskiego w" "25 rocznicę jubileuszową".

</doc>
<doc id="4911695" url="https://pl.wikipedia.org/wiki?curid=4911695" title="Lech Zwierzchowski">
Lech Zwierzchowski

Lech Zwierzchowski (ur. 1 lutego 1944 w Warszawie, zm. 25 sierpnia 2020 w Piasecznie) – polski biolog molekularny, prof. dr hab.
Życiorys.
Syn Ryszarda i Janiny. W 1968 ukończył studia biochemiczne na Uniwersytecie Łódzkim, 12 grudnia 1974 obronił pracę doktorską, 18 lutego 1988 uzyskał stopień doktora habilitowanego. 20 maja 1998 nadano mu tytuł profesora w zakresie nauk rolniczych. Został zatrudniony na stanowisku profesora zwyczajnego i zastępcy dyrektora w Instytucie Genetyki i Hodowli Zwierząt Polskiej Akademii Nauk.
Był sekretarzem, przewodniczącym, członkiem zwyczajnym na IV Wydziale Nauk Biologicznych Towarzystwa Naukowego Warszawskiego, członkiem Komitetu Biotechnologii prezydium Polskiej Akademii Nauk, (Interdyscyplinarne, Doradcze i Zadaniowe Ministra); Zespołu Interdyscyplinego do spraw Programu Ministra "Wsparcie międzynarodowej mobilności naukowców" w dziedzinach: Zdrowie, Środowisko, Rolnictwo i Żywność Ministerstwa Nauki i Szkolnictwa Wyższego.
Odznaczony Krzyżem Kawalerskim (2003) i Oficerskim (2015) Orderu Odrodzenia Polski.
Zmarł 25 sierpnia 2020, pochowany na Cmentarzu Wojskowym na Powązkach w Warszawie (kwatera C 39-2-7).

</doc>
<doc id="4911699" url="https://pl.wikipedia.org/wiki?curid=4911699" title="Eric García (piłkarz)">
Eric García (piłkarz)

Eric García Martret (ur. 9 stycznia 2001 w Barcelonie) – hiszpański piłkarz, występujący na pozycji obrońcy w hiszpańskim klubie FC Barcelona oraz w reprezentacji Hiszpanii. W trakcie swojej kariery grał także w Manchesterze City.
Kariera klubowa.
Początki.
García rozpoczynał karierę od gry w FC Barcelonie, w której grał do 2017, kiedy to przeszedł do Manchesteru City. Podczas gry w juniorach Manchesteru był kapitanem zespołów U-18 oraz U-19.
Manchester City.
W barwach angielskiego klubu zadebiutował 18 grudnia 2018 w meczu Pucharu Ligi Angielskiej z Leicester City. 21 września zadebiutował w Premier League w wygranym 8:0 meczu z Watford. 
Powrót do Barcelony.
1 czerwca 2021 ogłoszono przejście Garcíi do FC Barcelony, z którą podpisał pięcioletni kontrakt, w którym zawarto klauzulę wykupu wynoszącą 400 mln euro. 15 sierpnia zadebiutował w klubie, rozgrywając mecz Primera División z Realem Sociedad (4:2).
Kariera reprezentacyjna.
W seniorskiej reprezentacji Hiszpanii zadebiutował 6 września 2020 w meczu Ligi Narodów z reprezentacją Ukrainy (4:0). 

</doc>
<doc id="4911704" url="https://pl.wikipedia.org/wiki?curid=4911704" title="چ">
چ

Če (چ) – litera rozszerzonego alfabetu arabskiego, wykorzystywana w językach: perskim, urdu oraz w niektórych odmianach arabskiego. W perskim, urdu i irackiej odmianie arabskiego używana jest do oznaczenia dźwięku [], tj. spółgłoski zwarto-szczelinowej zadziąsłowej bezdźwięcznej.
W dialekcie egipskim języka arabskiego odpowiada dźwiękowi [], tj. spółgłosce szczelinowej zadziąsłowej dźwięcznej, a w dialektach syryjsko-palestyńskich języka arabskiego oznacza dźwięk [], tj. spółgłoskę zwartą miękkopodniebienną dźwięczną.

</doc>
<doc id="4911705" url="https://pl.wikipedia.org/wiki?curid=4911705" title="Maksim Sołowjow">
Maksim Sołowjow

Maksim Jurjewicz Sołowjow, ros. Максим Юрьевич Соловьёв (ur. 20 lutego 1979 w Moskwie) – rosyjski hokeista, trener hokejowy.
Kariera zawodnicza.
Wychowanek CSKA Moskwa w rodzinnym mieście. Od 2010 zawodnik Dinama Moskwa. Po ośmiu sezonach tam we wrześniu 2018 ogłosił zakończenie kariery zawodniczej.
W barwach Rosji uczestniczył w turniejach mistrzostw Europy juniorów do lat 18 edycji 1996, 1997.
Kariera trenerska.
W październiku 2018 wszedł do sztabu trenerskiego Spartaka Moskwa. Został potwierdzony na funkcji asystenta w maju 2019 u boku głównego trenera, Olega Znaroka.

</doc>
<doc id="4911706" url="https://pl.wikipedia.org/wiki?curid=4911706" title="Alexandre Letellier">
Alexandre Letellier

Alexandre Letellier (ur. 11 grudnia 1990 w Paryżu) – francuski piłkarz występujący na pozycji bramkarza we francuskim klubie Paris Saint-Germain, którego jest wychowankiem. W trakcie swojej kariery grał także w takich zespołach jak Angers SCO, BSC Young Boys, Troyes AC, Sarpsborg 08 FF oraz US Orléans.

</doc>
<doc id="4911708" url="https://pl.wikipedia.org/wiki?curid=4911708" title="Tomasz Sosnowski (pedagog)">
Tomasz Sosnowski (pedagog)

Tomasz Sosnowski (ur. 1975, zm. 26 sierpnia 2020) – polski pedagog i badacz ojcostwa, dr hab.
Życiorys.
W 1999 ukończył studia w zakresie pedagogiki kulturoznawczej na Uniwersytecie w Białymstoku, 26 lutego 2009 obronił pracę doktorską "Źródła i czynniki kształtujące modele ojcostwa we współczesnych rodzinach miejskich", 12 marca 2019 habilitował się na podstawie pracy zatytułowanej "Ojcostwo w perspektywie pokoleniowej. Studium socjopedagogiczne". Został zatrudniony na stanowisku adiunkta w Katedrze Studiów Społecznych i Edukacyjnych na Wydziale Nauk o Edukacji Uniwersytetu w Białymstoku i w Uczelni Jańskiego w Łomży.
Był wykładowcą w Wyższej Szkole Suwalsko-Mazurskiej im. Papieża Jana Pawła II w Suwałkach.
Zmarł 26 sierpnia 2020.

</doc>
<doc id="4911709" url="https://pl.wikipedia.org/wiki?curid=4911709" title="Lenford Singh">
Lenford Singh

Lenford Singh (ur. 8 sierpnia 1985) – piłkarz z Turks i Caicos, reprezentujący to terytorium na arenie międzynarodowej.
Kariera klubowa.
Według dostępnych danych Lenford Singh zdobył mistrzostwo Turks i Caicos w 2011 roku z drużyną ProvoPool Celtic.
Po tym sukcesie grał w innych drużynach z Turks i Caicos takich jak: Cheshire Hall, Small World United, Beaches FC. Od 2019 roku reprezentuje barwy SWA Sharks.
Reprezentacja.
Lenford Singh zadebiutował w drużynie narodowej Turks i Caicos w przegranym wyjazdowym meczem 0:6 z Kubą. Do tej pory rozegrał w narodowych barwach 18 spotkań i strzelił jednego gola ("stan na 27.03.2021").

</doc>
<doc id="4911710" url="https://pl.wikipedia.org/wiki?curid=4911710" title="Konrad Golniewicz">
Konrad Golniewicz

Konrad Eugeniusz Jan Golniewicz (ur. 3 października 1878 w Bydgoszczy, zm. 1 sierpnia 1944 w Skarżysku-Kamiennej) – major piechoty Wojska Polskiego.
Życiorys.
Urodził się w rodzinie Wacława, urzędnika kolejowego, i Emilii z domu Pryll.
15 lipca 1920 został zatwierdzony z dniem 1 kwietnia 1920 w stopniu majora, w piechocie, w grupie oficerów byłej armii niemieckiej, a jego oddziałem macierzystym był wówczas 67 pułk piechoty. Od 27 września do 2 października 1920 pełnił obowiązki dowódcy 59 pułku piechoty Wielkopolskiej. 1 czerwca 1921 roku pełnił służbę w 61 pułk piechoty. 3 maja 1922 został zweryfikowany w stopniu majora ze starszeństwem z 1 czerwca 1919 i 133. lokatą w korpusie oficerów piechoty, a jego oddziałem macierzystym był nadal 61 pp. Później został przeniesiony do 58 pułku piechoty w Poznaniu i przydzielony na stanowiska komendanta Powiatowej Komendy Uzupełnień Poznań Miasto. 1 października 1923 został przydzielony do Rezerwy Oficerów Sztabowych DOK VII. Z dniem 1 marca 1924, w związku z likwidacją Rezerwy Oficerów Sztabowych, został przydzielony do macierzystego 58 pp z równoczesnym odkomenderowaniem do Szefostwa Inżynierii i Saperów DOK VII w Poznaniu. W sierpniu 1925 został przeniesiony do 55 pułku piechoty w Lesznie na stanowisko komendanta składnicy wojennej. Z dniem 1 marca 1927 został mu udzielony dwumiesięczny urlop z zachowaniem uposażenia, a z dniem 30 kwietnia tego roku został przeniesiony w stan spoczynku.
W 1934, jako oficer stanu spoczynku pozostawał w ewidencji PKU Poznań Miasto. Posiadał przydział do Oficerskiej Kadry Okręgowej Nr VII. Był wówczas „przewidziany do użycia w czasie wojny”.
Konrad Golniewicz był żonaty z Anielą Nehring (ur. 4 czerwca 1890 w Gnieźnie), z którą miał dwie córki: Halinę (ur. 4 listopada 1919 w Gnieźnie) i Marcelę (ur. 16 stycznia 1922 w Bydgoszczy). Od 21 kwietnia 1926 rodzina Golniewiczów mieszkała w Poznaniu.

</doc>
<doc id="4911712" url="https://pl.wikipedia.org/wiki?curid=4911712" title="ڈ">
ڈ

Ḍāl (ڈ) – litera rozszerzonego alfabetu arabskiego, wykorzystywana w językach: kaszmirskim, urdu i pendżabskim. Używana jest do oznaczenia dźwięku [], tj. spółgłoski zwartej z retrofleksją dźwięcznej. 

</doc>
<doc id="4911716" url="https://pl.wikipedia.org/wiki?curid=4911716" title="Filar Wołowego Grzbietu">
Filar Wołowego Grzbietu

Filar Wołowego Grzbietu – wielki filar na północnej ścianie Wołowego Grzbietu w polskich Tatrach Wysokich. Jest najdłuższą i najbardziej rozległą formacją skalną całego grzbietu. Ma deniwelację około 600 m.
Filar Wołowego Grzbietu tworzy ograniczenie dla położonego po jego lewej stronie (patrząc od dołu) Kominu Węgrzynowicza. Po prawej stronie filara w kolejności od góry na dół znajdują się: depresja opadająca z Małej Wołowej Szczerbiny (jej większa część to Załupa Aligatora), Wyżni Czarnostawiański Kocioł i Mały Wołowy Żleb. Dolna ostroga filara znajduje się między tym żlebem i najniższą częścią Kominu Węgrzynowicza.
Opis filara.
W Filarze Wołowego Grzbietu wyróżnia się kilka części. W kolejności od dołu do góry są to:
Taternictwo.
Filarem prowadzi droga wspinaczkowa (III w skali UIAA, czas przejścia 4 godz.). Pierwsze przejście letnie: Marek Karpiński, Wojciech Komusiński, Zdzisław Kozłowski i Jerzy Strojny 12 kwietnia 1953 r. Pierwsze przejście zimowe (bez asekuracji): Arkadiusz Gąsienica Józkowy 26 stycznia 1991 r.

</doc>
<doc id="4911720" url="https://pl.wikipedia.org/wiki?curid=4911720" title="AMZ Bóbr-3">
AMZ Bóbr-3

AMZ Bóbr-3 – polski opancerzony pojazd rozpoznawczy produkcji firmy AMZ-Kutno, opracowany w ramach programu „Nowego Lekkiego Opancerzonego Transportera Rozpoznawczego” (LOTR) o kryptonimie „Kleszcz”.
Historia rozwoju.
Wojsko Polskie od lat użytkuje przestarzałe pojazdy rozpoznawcze BRDM-2 (w tym zmodernizowane, polskie wersje BRDM-2 M96/M97). Obecnie używane przez pododdziały rozpoznawcze BRDM-2 jest konstrukcją z początku lat sześćdziesiątych i nie przystaje już do wymogów współczesnego pola walki. W grudniu 2013 roku Narodowe Centrum Badań i Rozwoju zawarło z konsorcjum w składzie: AMZ-Kutno (lider), Wojskowy Instytut Chemii i Radiometrii, Wojskowy Instytut Łączności oraz Wojskowy Instytut Techniczny Uzbrojenia, podpisało umowę na opracowanie następcy obecnie używanych wozów o wartości 25 mln zł. Umowa zakładała pierwotnie, że gotowy do produkcji seryjnej prototyp miał zostać przekazany wojsku do grudnia 2016 roku, jednak w trakcie trwania kontraktu został on jednak dwukrotnie aneksowany zmieniając terminy przekazania wozu wojsko. Najpierw przesunięto termin na październik 2019 roku, zaś po drugim aneksie, do kwietnia 2021 roku. Podczas targów MSPO 2018 zaprezentowano po raz pierwszy demonstrator Bobra-3. Tego samego roku rozpoczęły się prace na prototypem. Podczas targów MSPO 2010 zaprezentowano Bobra 3 w wersji kołowego niszczyciela czołgów uzbrojonego w wyrzutnie przeciwpancernych pocisków kierowanych Spike. W 2020 roku rzecznik prasowy Inspektoratu Uzbrojenia poinformował, że prototyp pojazdu w wersji rozpoznawczej znajduje się w końcowej fazie testów zakładowych. W sierpniu 2020 rozpoczęły się próby państwowe rozpoznawczego Bobra-3 które trwać mają 12 miesięcy. Po pozytywnej ocenie pojazdu po zakończonych testach państwowych, do armii może trafić nawet 244 egzemplarze pojazdu Bóbr-3 (zgodnie z zapotrzebowaniem ujętym w Planie Modernizacji Technicznej na lata 2013-2022).
Opis techniczny.
Bóbr-3 jest pływającym, rozpoznawczym, opancerzonym pojazdem kołowym, dwuosiowym, z niezależnym zawieszeniem oraz układem napędowym 4x4 (na wszystkie 4 koła). Pojazd w wersji bazowej zapewnia ochronę balistyczną na poziomie 2 według STANAG 4569, a w zakresie minoodporności na poziomie 2a. Opcjonalne dodatkowe opancerzenie zwiększa ochronę balistyczną do poziomu 3 i przeciwminową do poziomu 3a. Pojazd napędzany jest silnikiem wysokoprężnym o mocy 240 kW z automatyczną skrzynią biegów w układzie power-pack. Na wymianę power-pack potrzeba około godziny. Bóbr-3 posiada możliwość zamontowania Zdalne Sterowanego Modułu Uzbrojenia (ZSMU), systemu ostrzegania o opromieniowaniu laserem oraz wyrzutni granatów dymnych.
Pojazd w standardowej konfiguracji wyposażony jest dodatkowo w automatyczny system przeciwpożarowy, centralny system pompowania wszystkich kół, które posiadają wkładki typu run-flat (umożliwiające poruszanie się z przestrzelonymi, bądź przedziurawionymi oponami), agregat prądotwórczy oraz zintegrowany system ogrzewania i klimatyzacji. Z powodu, że wóz może pokonywać przeszkody wodne, zarówno poprzez brodzenie, jak i pływanie pojazd wyposażony jest w falochron, który zapobiega zalewaniu przednich szyb pojazdu w czasie pokonywania przeszkód wodnych.

</doc>
<doc id="4911721" url="https://pl.wikipedia.org/wiki?curid=4911721" title="Type 87 ARV">
Type 87 ARV



</doc>
<doc id="4911728" url="https://pl.wikipedia.org/wiki?curid=4911728" title="SOR C 12">
SOR C 12

SOR C 12 – międzymiastowy autobus klasy maxi produkowany w fabryce SOR Libchavy w Czechach.
Produkowany od 2000 roku pojazd jest najdłuższym przedstawicielem średniopodłogowej serii C.
Autobus o długości 11,82 metra posiada dwoje drzwi o układzie 1-1-0 lub 1-2-0.Wewnątrz mieści się 86 pasażerów, w tym 29 – 51 na miejscach siedzących.
Z tyłu znajduje się układ napędowy, złożony z silnika NEF 67 o mocy ok. 290 KM, manualnej skrzyni biegów ZF o 6-ciu przełożeniach i osi napędowej DANA.

</doc>
<doc id="4911729" url="https://pl.wikipedia.org/wiki?curid=4911729" title="Nadleśnictwo Łuków">
Nadleśnictwo Łuków

Nadleśnictwo Łuków – jednostka organizacyjna Lasów Państwowych podległa Regionalnej Dyrekcji Lasów Państwowych w Warszawie. Siedziba nadleśnictwa znajduje się w Ławkach, w powiecie łukowskim, w województwie lubelskim.
Nadleśnictwo obejmuje większą część powiatu łukowskiego w województwie lubelskim oraz niewielki fragment powiatu siedleckiego w województwie mazowieckim.
Powierzchnia Nadleśnictwa wynosi 15 675,78 ha.
Historia.
Lasy obecnego obrębu Kryńszczak były własnością królów polskich, z wyjątkiem lasów w okolicy Stoczka Łukowskiego, których właścicielami byli arcybiskupi gnieźnieńscy. Po zaborach, w 1800 Prusacy znacjonalizowali lasy prymasowskie. Lasy współczesnego obrębu Adamów do 1945 były własnością prywatną.
Leśnictwo Łuków powstało w 1832 i obejmowało tutejsze lasy państwowe. Przetrwało ono do I wojny światowej. Z tego okresu do dziś zachowały się pozostałości po liniach powstańczych – wykarczowanych przez Rosjan w czasach powstania styczniowego przecinkach o szerokości 12 m służących ściganiu osób chroniących się w lasach oraz dezorganizacji linii komunikacyjnych powstańców.
Nadleśnictwo Łuków powstało na podstawie rozporządzenia ministra rolnictwa z dnia 23 listopada 1920 i objęło lasy skarbowe byłego leśnictwa Łuków.
Tutejsze lasy ucierpiały w trakcie II wojny światowej. W październiku 1939 były areną bitwy pod Kockiem. W czasie wojny były schronieniem dla partyzantów, którzy wykorzystywali zdradliwy, bagnisty teren, uniemożliwiający działania dla nieznających go Niemców. Najwięcej szkód przyniosła jednak rabunkowa gospodarka leśna prowadzona przez okupanta.
W 1945 Nadleśnictwo Łuków zmieniło nazwę na Nadleśnictwo Kryńszczak. W tym też roku utworzono Nadleśnictwo Adamów, w skład którego weszły znacjonalizowane przez komunistów lasy prywatne. W 1973 połączono oba te nadleśnictwa. Jednocześnie przywrócono historyczną nazwę "Nadleśnictwo Łuków".
Ochrona przyrody.
Na terenie nadleśnictwa znajdują się trzy rezerwaty przyrody:
Drzewostany.
Typy siedliskowe lasów nadleśnictwa (z ich powierzchniowym udziałem procentowym):
Gatunki lasotwórcze lasów nadleśnictwa (z ich udziałem procentowym):

</doc>
<doc id="4911731" url="https://pl.wikipedia.org/wiki?curid=4911731" title="Aleksander Szeptycki (1938–2020)">
Aleksander Szeptycki (1938–2020)

Aleksander Maria Szeptycki (ur. 31 stycznia 1938 we Lwowie, zm. 20 sierpnia 2020 w Warszawie) – polski specjalista w zakresie mechanizacji rolnictwa, prof. dr hab inż..
Życiorys.
Jego rodzicami byli Jan Kazimierz hr. Szeptycki (1907-1994) i Anna Maria z hr. Dzieduszyckich Szeptycka (1914-2008). Był wnukiem Aleksandra Szeptyckiego z Łaszczowa i Łabuń oraz praprawnukiem Aleksandra Fredry.
Absolwent Wydziału Maszyn Roboczych i Pojazdów Politechniki Warszawskiej. 10 października 1979 obronił pracę doktorską "Zagadnienia automatycznego sadzenia ziemniaków podkiełkowanych sadzarką uniwersalną", 12 kwietnia 2002 habilitował się na podstawie pracy zatytułowanej "Efektywność postępu technicznego w technologiach towarowej produkcji ziemniaków". 18 kwietnia 2005 nadano mu tytuł profesora w zakresie nauk rolniczych.
Praca zawodowa.
Od 5 marca 1962 roku do 20 sierpnia 2020 roku pracował w Instytucie Budownictwa Mechanizacji i Elektryfikacji Rolnictwa (IBMER) w Warszawie, obecnie jest to Instytut Technologiczno – Przyrodniczy (ITP) w Falentach.
Członek Rady Naukowej Instytutu od 2002 roku, a od 2010 roku jej wiceprzewodniczący.
Życie prywatne.
Żonaty, miał córkę i dwóch synów.
Zmarł 20 sierpnia 2020 w Warszawie. Został pochowany na cmentarzu rodzinnym w Łabuniach.

</doc>
<doc id="4911734" url="https://pl.wikipedia.org/wiki?curid=4911734" title="Michael Leighton">
Michael Leighton

Michael Leighton (ur. 19 maja 1981 w Petrolia) – kanadyjski hokeista.
Kariera.
Początkowo rozegrał trzy sezony w kanadyjskich juniorskich rozgrywkach OHL. Potem przez wiele lat występował w rozgrywkach NHL i AHL. W sezonie 2013/2014 był bramkarzem ukraińskiej drużyny Donbas Donieck w rosyjskich rozgrywkach KHL. W październiku 2019 ogłosił zakończenie kariery zawodniczej.

</doc>
<doc id="4911735" url="https://pl.wikipedia.org/wiki?curid=4911735" title="Kondraciszki">
Kondraciszki



</doc>
<doc id="4911737" url="https://pl.wikipedia.org/wiki?curid=4911737" title="Rolf-Dieter Amend">
Rolf-Dieter Amend

Rolf-Dieter Amend (ur. 21 marca 1949, zm. 4 stycznia 2022) – niemiecki kajakarz górski, kanadyjkarz. Złoty medalista olimpijski z Monachium.
Reprezentował barwy NRD. Zawody w 1972 były jego jedynymi igrzyskami olimpijskimi (dyscyplina w tym roku debiutowała w programie igrzysk i ponownie pojawiła się dopiero 20 lat później). Medal zdobył w kanadyjkowej dwójce, partnerował mu Walter Hofmann. Na mistrzostwach świata zdobył trzy medale, zwyciężając w drużynie 1971 i 1975 oraz sięgając po srebro w 1971 w dwójce.

</doc>
<doc id="4911740" url="https://pl.wikipedia.org/wiki?curid=4911740" title="Simeón Oyono Esono Angüe">
Simeón Oyono Esono Angüe

Simeón Oyono Esono Angüe (ur. 18 lutego 1967) – polityk i dyplomata z Gwinei Równikowej.
Urodził się w Mongomo w kontynentalnej części kraju. Związany ze środowiskiem akademickim, przez przeszło dekadę wykładał ekonomię na Universidad Nacional de Guinea Ecuatorial. Długoletni pracownik ministerstwa spraw zagranicznych, w resorcie tym był kolejno inspektorem generalnym (2001-2008) oraz sekretarzem generalnym (2008-2012). Ma także doświadczenie dyplomatyczne, był ambasadorem w Etiopii (2013-2018), reprezentował również kraj przy Unii Afrykańskiej oraz przy Komisji Gospodarczej Narodów Zjednoczonych ds. Afryki w Addis Abebie. 6 lutego 2018 został mianowany ministrem spraw zagranicznych i współpracy międzynarodowej.
Jest członkiem rządzącej Partii Demokratycznej.

</doc>
<doc id="4911741" url="https://pl.wikipedia.org/wiki?curid=4911741" title="Guy Ausloss">
Guy Ausloss



</doc>
<doc id="4911742" url="https://pl.wikipedia.org/wiki?curid=4911742" title="Karl Hein (piłkarz)">
Karl Hein (piłkarz)

Karl Jakob Hein (ur. 13 kwietnia 2002 w Põlvie) – estoński piłkarz występujący na pozycji bramkarza w angielskim klubie Arsenal oraz w reprezentacji Estonii. Wychowanek Nõmme United, w trakcie swojej kariery grał także w Reading.

</doc>
<doc id="4911743" url="https://pl.wikipedia.org/wiki?curid=4911743" title="Kondraciszki (rejon jezioroski)">
Kondraciszki (rejon jezioroski)

Kondraciszki – dawny folwark. Tereny na których był położony, leżą obecnie na Litwie, w okręgu uciańskim, w rejonie jezioroskim, w starostwie Turmont.
Historia.
W czasach zaborów ówczesne dobra w granicach Imperium Rosyjskiego.
W dwudziestoleciu międzywojennym zaścianek leżał w Polsce, w województwie nowogródzkim (od 1926 w województwie wileńskim), w powiecie brasławskim, w gminie Smołwy.
Według Powszechnego Spisu Ludności z 1921 roku zamieszkiwało tu 8 osób, wszystkie były wyznania rzymskokatolickiego i zadeklarowały polską przynależność narodową. Były tu 2 budynki mieszkalne. W 1931 w 2 domach zamieszkiwało 14 osób.
Miejscowość należała do parafii rzymskokatolickiej w Smołwach. Podlegała pod Sąd Grodzki w m. Turmont i Okręgowy w Wilnie; właściwy urząd pocztowy mieścił się w m. Turmont.

</doc>
<doc id="4911747" url="https://pl.wikipedia.org/wiki?curid=4911747" title="Tungevaag">
Tungevaag



</doc>
<doc id="4911749" url="https://pl.wikipedia.org/wiki?curid=4911749" title="Jan Kanty Kowalski">
Jan Kanty Kowalski

Jan Kanty Kowalski (ur. 3 września 1953, zm. 19 sierpnia 2020) – polski lekarz internista i kardiolog, prof. dr hab. n. med.
Życiorys.
Studiował w Wojskowej Akademii Medycznej. Obronił pracę doktorską, 25 marca 1996 habilitował się na podstawie pracy zatytułowanej "Ocena stanu czynnościowego neutrofilów w niedokrwienno-reperfuzyjnym uszkodzeniu mięśnia sercowego". 22 listopada 1999 nadano mu tytuł profesora w zakresie nauk medycznych. Został zatrudniony na stanowisku profesora zwyczajnego w Katedrze Zdrowia Publicznego Górnośląskiej Wyższej Szkole Pedagogicznej im. Kardynała Augusta Hlonda w Mysłowicach, oraz w Katedrze Chorób Wewnętrznych i Zakaźnych na Wydziale Wojskowym i Lekarskim Uniwersytetu Medycznego w Łodzi.
Był kierownikiem Katedry Chorób Wewnętrznych i Zakaźnych na Wydziale Wojskowym i Lekarskim Uniwersytetu Medycznego w Łodzi.

</doc>
<doc id="4911751" url="https://pl.wikipedia.org/wiki?curid=4911751" title="Końce-Troski">
Końce-Troski

Końce-Troski – część wsi Borówka na Litwie, w okręgu uciańskim, w rejonie jezioroskim, w starostwie Turmont.
Dawniej Końcetroski.
Historia.
W czasach zaborów w granicach Imperium Rosyjskiego.
W dwudziestoleciu międzywojennym zaścianek leżał w Polsce, w województwie nowogródzkim (od 1926 w województwie wileńskim), w powiecie brasławskim, w gminie Smołwy.
Według Powszechnego Spisu Ludności z 1921 roku zamieszkiwało tu 26 osób, 20 było wyznania rzymskokatolickiego a 6 prawosławnego. Jednocześnie 20 mieszkańców zadeklarowało polską przynależność narodową a 6 inną (rosyjską). Były tu 2 budynki mieszkalne. W 1931 w 2 domach zamieszkiwało 19 osób.
Miejscowość należała do parafii rzymskokatolickiej w Smołwach. Podlegała pod Sąd Grodzki w m. Turmont i Okręgowy w Wilnie; właściwy urząd pocztowy mieścił się w m. Turmont.

</doc>
<doc id="4911754" url="https://pl.wikipedia.org/wiki?curid=4911754" title="Konflikt w Górskim Karabachu (2016)">
Konflikt w Górskim Karabachu (2016)

Konflikt w Górskim Karabachu, wojna czterodniowa lub wojna kwietniowa – krótkotrwała konfrontacja militarna pomiędzy Republiką Górskiego Karabachu (wspieraną politycznie i militarnie przez Armenię) a Azerbejdżanem w dniach 1–5 kwietnia 2016 roku wzdłuż tak zwanej linii kontaktu ogniowego na granicy Górskiego Karabachu z Azerbejdżanem.
Do starć doszło w regionie będącym przedmiotem sporu pomiędzy "de facto" suwerenną Republiką Górskiego Karabachu a Azerbejdżanem. Region obejmuje dawny radziecki Nagorno-Karabachski Obwód Autonomiczny i otaczające go obszary, które zgodnie z konstytucją stanowią integralną część Republiki Górskiego Karabachu. Według Azerbejdżanu siły azerbejdżańskie starały się zapobiec ciągłemu ostrzeliwaniu przez Ormian obszarów zamieszkanych przez ludność cywilną w Azerbejdżanie i dlatego zostały zmuszone do rozpoczęcia w tym celu operacji wojskowej. Nie znaleziono jednak żadnych dowodów na prowadzenie takiego ostrzału przez Ormian. Starcia w kwietniu 2016 roku były najbardziej intensywnymi od czasu zawarcia porozumienia o zawieszeniu broni kończącego wojnę o Górski Karabach w 1994 roku.
Skala prowadzonych działań zbrojnych, liczba zaangażowanych w nie sił i sprzętu bojowego, takiego jak ciężka artyleria, w tym użycie amunicji kasetowej, czołgi, siły powietrzne i drony, a także wyraźne oświadczenia azerbejdżańskich urzędników wskazują na to, że wydarzenia z kwietnia 2016 roku nie były spontaniczną eskalacją, lecz starannie zaplanowaną i przygotowaną operacją wojskową, mającą na celu rozwiązanie konfliktu karabaskiego siłą, zamiast środkami pokojowymi.
5 kwietnia doszło do zawieszenia broni między zwierzchnikami sił zbrojnych Azerbejdżanu i Armenii w Moskwie. Władze Górskiego Karabachu również z zadowoleniem przyjęły zawarte porozumienie. Po zawieszeni broni Azerbejdżan twierdził, że odzyskał 20 km² powierzchni Górskiego Karabachu, podczas gdy ormiańscy urzędnicy sugerowali utratę jedynie 8 km² terenu bez strategicznego znaczenia. Międzynarodowa Grupa Kryzysowa poinformowała jednak, że Azerowie zajęli wzgórza, które mają strategiczne znaczenie.
Oficjalne Baku zgłosiło utratę 31 żołnierzy bez opublikowania ich nazwisk. Źródła ormiańskie podały znacznie wyższe szacunki strat azerskich, wahające się od 300 do 500 osób. Ministerstwo Obrony Armenii zakomunikowało o 92 ofiarach wojskowych i cywilnych.
Departament Stanu Stanów Zjednoczonych oszacował, że w czasie kwietniowych walk w Karabachu zginęło w sumie 350 osób, wojskowych i cywilów. Oficjalne źródła walczących stron uważają te szacunki za znacznie zawyżone lub zaniżone, w zależności od strony.

</doc>
<doc id="4911758" url="https://pl.wikipedia.org/wiki?curid=4911758" title="Jens Petter Hauge">
Jens Petter Hauge

Jens Petter Hauge (ur. 12 października 1999 w Bodø) – norweski piłkarz występujący na pozycji napastnika w niemieckim klubie Eintracht Frankfurt oraz w reprezentacji Norwegii. Wychowanek FK Bodø/Glimt, w trakcie swojej kariery grał także w takich zespołach, jak Aalesunds oraz Milan.

</doc>
<doc id="4911762" url="https://pl.wikipedia.org/wiki?curid=4911762" title="Koniec Boru">
Koniec Boru

Koniec Boru – dawny zaścianek. Tereny na których był położony, leżą obecnie na Litwie, w okręgu uciańskim, w rejonie jezioroskim, w starostwie Turmont.
Historia.
W czasach zaborów w granicach Imperium Rosyjskiego.
W dwudziestoleciu międzywojennym zaścianek leżał w Polsce, w województwie nowogródzkim (od 1926 w województwie wileńskim), w powiecie brasławskim, w gminie Smołwy.
W 1931 w 1 domu zamieszkiwało 6 osób.

</doc>
<doc id="4911764" url="https://pl.wikipedia.org/wiki?curid=4911764" title="Kopciszki">
Kopciszki

Kopciszki (lit. "Koptiškė") – wieś na Litwie, w okręgu uciańskim, w rejonie jezioroskim, w starostwie Turmont.
Dawnej używana nazwa to Kapryszki.
Historia.
W czasach zaborów ówczesny zaścianek w granicach Imperium Rosyjskiego.
W dwudziestoleciu międzywojennym osada a następnie zaścianek leżała w Polsce, w województwie nowogródzkim (od 1926 w województwie wileńskim), w powiecie brasławskim, w gminie Smołwy.
Według Powszechnego Spisu Ludności z 1921 roku zamieszkiwało tu 5 osób, wszystkie były wyznania rzymskokatolickiego i zadeklarowały polską przynależność narodową. Były tu 2 budynki mieszkalne. W 1931 w 2 domach zamieszkiwało 8 osób.
Miejscowość należała do parafii rzymskokatolickiej w Smołwach. Podlegała pod Sąd Grodzki w m. Turmont i Okręgowy w Wilnie; właściwy urząd pocztowy mieścił się w m. Turmont.

</doc>
<doc id="4911765" url="https://pl.wikipedia.org/wiki?curid=4911765" title="Michel Franco">
Michel Franco

Michel Franco (ur. 28 sierpnia 1979 w mieście Meksyk) – meksykański reżyser, scenarzysta i producent filmowy.
Życiorys.
Jego debiutem fabularnym był film "Daniel i Ana" (2009). Za swoją drugą fabułę, "Pragnienie miłości" (2012), otrzymał Nagrodę Główną w sekcji "Un Certain Regard" na 65. MFF w Cannes. 
Kolejny film Franco, "Opiekun" (2015), był jego anglojęzycznym debiutem, a w rolę głowną wcielił się w nim Tim Roth. Obraz ten, opowiadający o pielęgniarzu zajmującym się nieuleczalnie chorymi pacjentami, zdobył nagrodę za najlepszy scenariusz na 68. MFF w Cannes.
Ostatnie filmy Franco również cieszyły się uznaniem i zdobywały ważne nagrody filmowe. "Córki Abril" (2017) otrzymały Nagrodę Jury w sekcji "Un Certain Regard" na 70. MFF w Cannes. "Nowy porządek" (2020) zdobył zaś drugą nagrodę w konkursie głównym, czyli Grand Prix, na 77. MFF w Wenecji.
Zasiadał w jury konkursu głównego na 74. MFF w Wenecji (2017).

</doc>
<doc id="4911766" url="https://pl.wikipedia.org/wiki?curid=4911766" title="Order Świętego Stanisława (ujednoznacznienie)">
Order Świętego Stanisława (ujednoznacznienie)



</doc>
<doc id="4911768" url="https://pl.wikipedia.org/wiki?curid=4911768" title="Nathan Oystrick">
Nathan Oystrick

Nathan Oystrick (ur. 17 grudnia 1982 w Regina) – kanadyjski hokeista, trener.
Kariera zawodnicza.
W trakcie kariery grał w rozgrywkach British Columbia Hockey League (BCHL), akademickich NCAA, potem przez wiele lat w AHL i NHL. Od 2012 przez dwa sezony był zawodnikiem czeskiego zespołu HC Lev Praga, występującego w rosyjskich rozgrywkach KHL. Następnie rozegrał jeszcze sezon w AHL, a ostatni w rozgrywkach ECHL, po czym w połowie 2016 ogłosił zakończenie kariery zawodniczej.
Kariera trenerska.
W połowie 2018 został trenerem drużyny Humboldt Broncos, zastępując na stanowisku Darcy’ego Haugana, który poniósł śmierć wraz z zawodnikami drużyny w wypadku autobusu 6 kwietnia tego roku. Pod koniec grudnia 2018 został zwolniony ze stanowiska.

</doc>
<doc id="4911773" url="https://pl.wikipedia.org/wiki?curid=4911773" title="Squash na Igrzyskach Azjatyckich 2006">
Squash na Igrzyskach Azjatyckich 2006

Squash na Igrzyskach Azjatyckich 2006 odbywał się w Khalifa International Tennis and Squash Complex w Dosze w dniach 10–14 grudnia 2006 roku. Czterdzieścioro dwoje zawodników obojga płci rywalizowało w dwóch konkurencjach indywidualnych.

</doc>
<doc id="4911774" url="https://pl.wikipedia.org/wiki?curid=4911774" title="Krasnopol (rejon jezioroski)">
Krasnopol (rejon jezioroski)

Krasopol (lit. "Krasnopolis") – wieś na Litwie, w okręgu uciańskim, w rejonie jezioroskim, w starostwie Turmont.
Historia.
W czasach zaborów w granicach Imperium Rosyjskiego.
W dwudziestoleciu międzywojennym ówczesny zaścianek leżał w Polsce, w województwie nowogródzkim (od 1926 w województwie wileńskim), w powiecie brasławskim, w gminie Smołwy.
Według Powszechnego Spisu Ludności z 1921 roku zamieszkiwało tu 13 osób, wszystkie były wyznania rzymskokatolickiego i zadeklarowały polską przynależność narodową. Był tu 1 budynek mieszkalny. W 1931 w 3 domach zamieszkiwało 16 osób.
Miejscowość należała do parafii rzymskokatolickiej w Tylży. Podlegała pod Sąd Grodzki w m. Turmont i Okręgowy w Wilnie; właściwy urząd pocztowy mieścił się w m. Turmont.

</doc>
<doc id="4911787" url="https://pl.wikipedia.org/wiki?curid=4911787" title="Reid Hoffman">
Reid Hoffman

Reid Garrett Hoffman (ur. 5 sierpnia 1967 w Palo Alto) – amerykański przedsiębiorca, inwestor venture capital, autor książek i filantrop. Współzałożyciel i były CEO portalu LinkedIn.
W rankingu Forbes 2019 dla najbogatszych ludzi świata został sklasyfikowany na 1349 miejscu z majątkiem wartym 1,8 miliarda dolarów.

</doc>
<doc id="4911788" url="https://pl.wikipedia.org/wiki?curid=4911788" title="Załupa Aligatora">
Załupa Aligatora

Załupa Aligatora – część Filara Wołowego Grzbietu na północnej ścianie Wołowego Grzbietu w polskich Tatrach Wysokich. Znajduje się po jego prawej stronie (patrząc od dołu), pomiędzy filarem a żebrem grani Wschodniego Wołowego Rogu.
Deniwelacja Załupy Aligatora wynosi około 500 m. Poniżej Zachodu Grońskiego jest tylko kruchym i głębokim żlebkiem. Charakter typowej załupy ma dopiero w środkowej części. Obydwie strony tej załupy tworzą tu bardzo strome, miejscami pionowe płyty. Dolna część załupy dochodzi do progu Wyżniego Czarnostawiańskiego Kotła. Jej dalszym przedłużeniem w dół jest Mały Wołowy Żleb.
Załupą Aligatora prowadzi droga wspinaczkowa "Droga Aligatora" (III w skali UIAA, czas przejścia 3 godz. 30 min). Pierwsze przejście: Jan Łącki i Jacek Rochacki 20 sierpnia 1965 r. Przeszli tylko dolną część załupy, górną przeszli inną drogą. Do 2006 r. górna część Załupy Aligatora była dziewicza.
Polską nazwę tej formacji skalnej utworzył Władysław Cywiński.

</doc>
<doc id="4911791" url="https://pl.wikipedia.org/wiki?curid=4911791" title="Peter Yates (lekkoatleta)">
Peter Yates (lekkoatleta)

Peter Derek Yates (ur. 15 czerwca 1957) – brytyjski lekkoatleta, specjalista rzutu oszczepem, medalista igrzysk Wspólnoty Narodów w 1978, mistrz i rekordzista kraju.
Na igrzyskach Wspólnoty Narodów reprezentował Anglię, a na pozostałych dużych imprezach międzynarodowych Wielką Brytanię.
Zdobył brązowy medal w rzucie oszczepem na igrzyskach Wspólnoty Narodów w 1978 w Edmonton, przegrywając jedynie z Philem Olsenem z Kanady i Michaelem O’Rourke z Nowej Zelandii. Odpadł w kwalifikacjach na mistrzostwach Europy w 1978 w Pradze. Na igrzyskach Wspólnoty Narodów w 1982 w Brisbane zajął 6. miejsce.
Yates był mistrzem Wielkiej Brytanii (AAA) w rzucie oszczepem w 1978 oraz brązowym medalistą w latach 1979 i 1982–1984, a także mistrzem UK Championships w 1983 i 1984, wicemistrzem w 1982 oraz brązowym medalistą w 1977, 1980 i 1986.
12 maja 1984 w Wolverhampton ustanowił rekord Wielkiej Brytanii w rzucie oszczepem (starego typu) wynikiem 85,92 m. Był to najlepszy wynik w jego karierze. Rekord życiowy Yatesa w rzucie oszczepem nowego typu wynosił 77,84 m (21 lutego 1987 w Los Angeles).

</doc>
<doc id="4911793" url="https://pl.wikipedia.org/wiki?curid=4911793" title="Order Świętego Stanisława (odznaczenie prywatne)">
Order Świętego Stanisława (odznaczenie prywatne)

Order Świętego Stanisława – prywatne odznaczenie nadawane przez kilka organizacji.
Od 2. połowy XX wieku nazwę taką nosiło lub nosi kilka prywatnych odznaczeń, których nadający i odznaczeni uważają swoje odznaczenia i siebie za kontynuatorów historycznego Orderu Świętego Stanisława.
Pierwszą próbą stworzenia nowego orderu św. Stanisława, stał się utworzony około 1950 we Włoszech "Ordine di St.Stanislao", na którego czele miał stać książę Aleksandr D. Golicyn. Miał pięć klas, wygląd orderu stanisławowskiego (lecz na wstędze typu rosyjskiego z dwoma białymi paskami. Działał prawie do 1970. Kawalerem zostawało się po uiszczeniu sowitych opłat.
W 1979 nieuznawany przez większość emigracji polskiej za Prezydenta Polski na wychodźstwie, Juliusz Nowina-Sokolnicki (nie potwierdzony także za prawowitego Prezydenta przez polski rząd po odzyskaniu suwerenności w 1989 r.), wydał „dekret” 9 czerwca 1979 r., przywracający Order św. Stanisława. Sam obwołał się jego VIII wielkim mistrzem, przedstawicielem w kraju miał być kanclerz kapituły. Sokolnicki używał tytułu VIII wielkiego mistrza orderu, bezpośrednio po carze Mikołaju II, jakkolwiek jeśli ktokolwiek był legalnym następcą ostatniego cara, to jako wielki mistrz rosyjskiego Królewsko-Carskiego św. Stanisława byliby nimi legalni pretendenci do tronu Rosji. W zależności od klasy orderu wymagał od odznaczonego osoby uiszczenia opłaty w wysokości od 150 do 1000 dolarów. Po odzyskaniu przez Polskę suwerenności, Juliusz Nowina-Sokolnicki swoim dekretem z 15 września 1990 r. „wyłączył” order z listy polskich odznaczeń państwowych i przekształcił go w "Niezależny Order Św. Stanisława" (na wzór Zakonu Kawalerów Maltańskich), zachowując stanowisko samozwańczego dziedzicznego Księcia Wielkiego Mistrza Orderu. 
Dawny Order stał się prywatnym odznaczeniem międzynarodowym, gdyż nastąpiły następnie rozłamy wśród organizacji przyznających odznaczenie. 
W 2002 część działaczy wybrała na urząd Wielkiego Mistrza Marka Kwiatkowskiego dyrektora Łazienek Królewskich w Warszawie. Część hierarchii katolickiej zaangażowała się w promocję odnowionego orderu pod zwierzchnictwem Marka Kwiatkowskiego, ale jako odznaczenia "Stowarzyszenia Kawalerów Św. Stanisława".
Od 2003 przyznawany również jako order domowy Marii Władymirowej Romanowej.
Od 2004 r. także przez osobną organizację, która odseparowała się od orderu Nowiny-Sokolnickiego i nadaje go pod nazwą "The International Order of St. Stanislas".
We wrześniu 2006 Leszek Wierzchowski dokonał w imieniu Polskiego Ruchu Monarchistycznego prawnego wskrzeszenia Orderu Św. Stanisława, powołując się na statutowe i programowe dziedzictwo swej partii – Polskiego Ruchu Monarchistycznego z ideami króla Polski Stanisława Augusta Poniatowskiego. Rozpoczęto nadawanie orderu z ramienia Rady Regencyjnej PRM.
Od 2009 nadawany jest też przez Stanisława Pagacza, uważającego się za następcę Juliusza Nowina-Sokolnickiego na funkcji wielkiego mistrza.
Odznaczeni.
Pełna lista kawalerów odznaczenia nadawanego przez Nowinę-Sokolnickiego z lat 1979–2004, została opublikowana w albumie, wydanym w 2005 przez Ryszarda Tymoteusza Komorowskiego pt. "Kawalerowie i Damy Orderu Świętego Stanisława". Zawarto tam również historię orderu i jego współczesne funkcjonowanie jako prywatnego odznaczenia.

</doc>
<doc id="4911798" url="https://pl.wikipedia.org/wiki?curid=4911798" title="Dekanat rossoński">
Dekanat rossoński

Dekanat rossoński – jeden z dziesięciu dekanatów eparchii połockiej i głębockiej Egzarchatu Białoruskiego Patriarchatu Moskiewskiego.
Dziekanem jest protojerej Alaksandr Hardziewicz.

</doc>
<doc id="4911801" url="https://pl.wikipedia.org/wiki?curid=4911801" title="Sachalinskije Akuły Jużnosachalińsk">
Sachalinskije Akuły Jużnosachalińsk

Sachalinskije Akuły (ros. Сахалинские Акулы) – rosyjski klub hokeja na lodzie z siedzibą w Jużnosachalińsku.
Historia.
Klub powstał w 2013 jako pierwszy profesjonalny klub hokejowy na Sachalinie. W 2014 zespół został przyjęty do rozgrywek juniorskich MHL. Wystąpił w edycjach ligowych 2014/2015 i 2015/2016, a trenerem był Milan Sitar (do grudnia 2015), Igor Kriwożłyk i Nikołaj Karasiew. Ekipa stanowiła zespół farmerski dla klubu Admirał Władywostok z rozgrywek KHL. Po trzech latach, latem 2019 ponownie zatwierdzono drużynę do składu uczestników MHL. Prezydentem był wtedy Siergiej Mieleszkow, głównym trenerem został Siergiej Bażuchin, drugim Aleksandr Dolisznia, a trenerem bramkarzy Konstantin Biezborodow. Drużyna uczestniczyła kolejno w sezonach 2019/2020, 2020/2021. W edycji 2020/2021 trenerem był Wiktor Czeczel, potem Michaił Komarow, a w kwietniu 2021 nowym szkoleniowcem został mianowany Dmitrij Kramarienko. W czerwcu 2022 nowym szkoleniowcem został Igor Gawriłow.

</doc>
<doc id="4911803" url="https://pl.wikipedia.org/wiki?curid=4911803" title="Sachalinskie Akuły">
Sachalinskie Akuły



</doc>
<doc id="4911804" url="https://pl.wikipedia.org/wiki?curid=4911804" title="Bajka o zmarnowanym czasie">
Bajka o zmarnowanym czasie

Bajka o zmarnowanym czasie (org. "Сказка о потерянном времени") – radziecki film fabularny (baśń) z 1964 roku w reżyserii Aleksandra Ptuszko. Scenariusz napisał Władimir Lifszic.
Wersja polska.
W wersji polskiej udział wzięli:

</doc>
<doc id="4911806" url="https://pl.wikipedia.org/wiki?curid=4911806" title="Myron Boadu">
Myron Boadu

Myron Boadu (ur. 14 stycznia 2001 w Amsterdamie) – holenderski piłkarz ghańskiego pochodzenia występujący na pozycji napastnika w monakijskim klubie AS Monaco oraz w reprezentacji Holandii. Wychowanek AZ.

</doc>
<doc id="4911809" url="https://pl.wikipedia.org/wiki?curid=4911809" title="Wyżni Czarnostawiański Kocioł">
Wyżni Czarnostawiański Kocioł

Wyżni Czarnostawiański Kocioł () – kocioł na północnej ścianie Wołowego Grzbietu w polskich Tatrach Wysokich. Jest typowym kotłem polodowcowym, od dołu poderwanym urwistym progiem lodowcowym. Śnieg zalega w nim długo. Prawe (patrząc od dołu) ograniczenie kotła tworzy północno-wschodnia grzęda Mięguszowieckiego Szczytu Czarnego. Nad kotłem tworzą ją mieszanina trawiastych zboczy, żlebków i stromych ścianek. Od zachodniej i północnej strony ograniczenie kotła tworzą ściany Wołowego Grzbietu na odcinku od Mięguszowieckiego Szczytu Czarnego po Wołowe Rogi. Lewe ograniczenie tworzy Filar Wołowego Grzbietu. Pomiędzy jego dolną część a próg kotła wcina się Mały Wołowy Żleb.
Dolna część progu Wyżniego Czarnostawiańskiego Kotła jest zupełnie pionowa, górna zbudowana jest z litych, wymytych, jasnej barwy płyt. Części te rozdzielone są trawiastym, poziomym zachodem. W dolnej części progu znajduje się wodospad Dymiąca Woda. 

</doc>
<doc id="4911812" url="https://pl.wikipedia.org/wiki?curid=4911812" title="Wyżni Kocioł Czarnostawiański">
Wyżni Kocioł Czarnostawiański



</doc>
<doc id="4911814" url="https://pl.wikipedia.org/wiki?curid=4911814" title="Mord rytualny (obraz)">
Mord rytualny (obraz)

Mord rytualny – obraz olejny Karola de Prevot (ok. 1670–1737) należący do cyklu „Martyrologium Romanum”. Przedstawia rzekomy mord rytualny dokonywany przez Żydów. Jest eksponowany w katedrze sandomierskiej na jednej ze ścian naw bocznych wraz z objaśniającą tablicą. Został namalowany w pierwszej połowie XVIII wieku na zlecenie miejscowego proboszcza Stefana Żuchowskiego (1666–1716), zagorzałego antysemity.
Geneza.
W XVII wieku i pierwszej połowie XVIII Sandomierz stał się miejscem konfliktów katolików z Żydami. W roku 1628 roku oskarżono starozakonnych o spowodowanie śmierci syna miejscowego aptekarza. Mieli oni porwać dziecko, wytoczyć z niego krew, następnie porąbać jego ciało i dać jeść psom. Pomimo wszczęcia śledztwa oskarżeni Żydzi nie zostali skazani.
W roku 1639 doszło do tumultu antyżydowskiego, gdy Krystynę Matysównę oskarżono o sprzedanie miejscowym Żydom hostii. W trakcie potopu szwedzkiego, 2 kwietnia 1656 wymordowano kilkuset Żydów podejrzewanych o współpracę z najeźdźcą. Kolejne konflikty miały miejsce w roku 1675, gdy wytoczono proces o mord rytualny na dziewczynce imieniem Zofia, oraz w 1696, gdy skazano na śmierć kobietę i Żyda za rzekome sprzedanie i profanację hostii.
Następnie sandomierscy Żydzi zostali dwukrotnie oskarżeni o popełnienie mordów rytualnych na chrześcijańskich dzieciach – w roku 1698 oraz 1710.
1698.
Najpierw w roku 1698, przed Wielkanocą w czasie nowiu, w kaplicy kolegiaty sandomierskiej znaleziono martwe dziecko. Jak ustalono, była to trzyletnia Małgosia, córka Katarzyny Mroczkowicowej. Matce zarzucono morderstwo, gdy ta jednak wyznała, że dziewczynka zmarła śmiercią naturalną na kaszel i kolkę postanowiono ukarać ją tylko za niepochowanie córki. Rany na ciele dziecka miały powstać już po śmierci na skutek ugryzień szczurów i kotów.
Wówczas ksiądz Żuchowski, doktor prawa i archidiakon, oskarżył w sądzie Katarzynę Mroczkowicową o wydanie córki Aleksandrowi Berkowi, starszemu synagogi sandomierskiej, co spowodowało wznowienie procesu. Przed sądem Mroczkowicowa przyznała się do winy, lecz w trakcie konfrontacji z Berkiem odwołała te zeznania. Ponownie przyznała się do winy dwa dni później. Aleksander Berek zarzucił miastu mistyfikację i zażądał apelacji. Przedstawił też świadków zeznających, że w czasie śmierci dziecka był nieobecny w Sandomierzu.
Oboje oskarżonych poddano torturom. Mroczkowicowa na skutek tortur zeznała, że „w czwartek przed Niedzielą Męki Pańskiej” oddała żywe dziecko Żydowi Berkowi, a torturowany Żyd nie przyznał się do zarzutów. W wyniku procesu oboje zostali skazani na karę śmierci. Ciało Berka po egzekucji poćwiartowano i rozwieszono przy drogach.
1710.
18 sierpnia 1710 roku w Sandomierzu zamordowano sierotę, kilkuletniego Jerzego Krasnowskiego. Ciało chłopca znaleziono na podwórzu domu miejscowego rabina, Jakuba Herca. Oględziny przeprowadzone na wniosek władz miasta stwierdziły u chłopca szereg obrażeń piersi, głowy, szyi oraz kończyn górnych i dolnych. Rany powstałe na skutek poderżnięcia, pchnięcia oraz nakłucia zadano ostrym narzędziem z dużą znajomością anatomii.
O rytualne morderstwo dziecka oskarżono sandomierskich Żydów, którzy nie przyznali się do winy. Podejrzani, obawiając się o swoje życie, zbiegli do Rakowa, skąd jednak sprowadził ich znany z antysemityzmu proboszcz Żuchowski, który twierdził, że starozakonni mordują chrześcijańskie dzieci, a z ich krwi przygotowują następnie macę na Paschę.
Mimo tortur i strachu przed kolejnymi mękami, oskarżeni długo nie przyznawali się do winy. W trakcie śledztwa torturowany rabin Herc zmarł, a jego syn konwertował na katolicyzm i złożył zeznania obciążające pozostałych oskarżonych. Sprawa zakończyła się w roku 1713 skazaniem trzech Żydów na karę śmierci.
Historia.
W roku 1710 namalowanie obrazu dla katedry, nawiązującego do oskarżeń wobec Żydów w sprawie dwóch wstrząsających Sandomierzem śmierci dzieci z lat 1698 i 1710, zlecił miejscowy proboszcz Stefan Żuchowski. Należy on do serii 16 obrazów „Martyrologium Romanum” – 12 przedstawia różne rodzaje śmierci męczenników chrześcijańskich, a 4 przedstawiają krzywdy doznane przez mieszkańców miasta z ręki obcych. Cykl obrazów Żuchowski zamówił za kwotę 30 tysięcy złotych. „Mord rytualny” miał być ideowym przedstawieniem i utrwaleniem w świadomości społecznej rzekomych rytuałów mordów dokonywanych przez Żydów na chrześcijańskich dzieciach.
Obraz „Mord rytualny” łączy oba sandomierskie morderstwa, a ich sprawstwo przypisuje Żydom. Przedstawia bezbożnych Żydów, którzy toczą na macę krew niemowlęcia wrzuconego do nabitej gwoździami beczki i zbierają ją do mis. Poniżej leżą poćwiartowane członki dzieci, które pożera pies. W lewym górnym rogu nad nagim niemowlęciem pochyla się postać z nożem w dłoni. Kolejna postać w czerwonej szacie kusi następne dziecko, by je porwać na rytualne morderstwo.
Obraz od 2006 roku był zasłonięty na skutek sprzeciwów wspólnot żydowskich, a także niektórych katolików, ponieważ zdaniem protestujących ilustrował fałszywą plotkę powtarzaną w antysemickich broszurach. Został ponownie wyeksponowany 16 stycznia 2014, na dzień przed obchodzonym przez Kościół katolicki Dniem Judaizmu. Wraz z obrazem udostępniono tablicę informującą o bezpodstawności oskarżeń kierowanych przez katolików wobec Żydów. Odsłonięcie obrazu wraz z tablicą informacyjną poparł naczelny rabin Polski Michael Schudrich.
Treść napisu:
Nawiązania.
Do historii sandomierskich oskarżeń o mord rytualny kierowanych wobec Żydów nawiązał Zygmunt Miłoszewski w powieści kryminalnej "Ziarno prawdy". Na podstawie powieści w 2015 roku powstał film pod tym samym tytułem w reżyserii Borysa Lankosza. Film opowiada o śledztwie prokuratora Teodora Szackiego w sprawie morderstwa, podczas którego ze zwłok kobiety znalezionych przed sandomierską synagogą spuszczono krew, a narzędziem zbrodni były odnalezione na jej miejscu przedmioty używane w czasie ubojów rytualnych zwierząt.

</doc>
<doc id="4911815" url="https://pl.wikipedia.org/wiki?curid=4911815" title="Stephy Mavididi">
Stephy Mavididi

Stephy Alvaro Mavididi (ur. 31 maja 1998 w Derby) – angielski piłkarz kongijskiego pochodzenia występujący na pozycji napastnika we francuskim klubie Montpellier. Wychowanek Arsenalu, w trakcie swojej kariery grał także w takich zespołach jak Charlton Athletic, Preston North End, Juventus oraz Dijon. Były młodzieżowy reprezentant Anglii.

</doc>
<doc id="4911816" url="https://pl.wikipedia.org/wiki?curid=4911816" title="Nadleśnictwo Siedlce">
Nadleśnictwo Siedlce

Nadleśnictwo Siedlce – jednostka organizacyjna Lasów Państwowych podległa Regionalnej Dyrekcji Lasów Państwowych w Warszawie. Siedziba nadleśnictwa znajduje się w Siedlcach, w województwie mazowieckim.
Nadleśnictwo obejmuje w całości miasto Siedlce, część powiatów siedleckiego i węgrowskiego oraz niewielki fragment powiatu mińskiego.
Powierzchnia Nadleśnictwa wynosi 7 381, 79 ha .
Historia.
Leśnictwo Siedlce powstało w 1832 i obejmowało tutejsze lasy państwowe, które już w czasach Królestwa Polskiego były dobrami królewskimi. W kolejnych latach własność rządowa była uszczuplana poprzez nadawanie przez cara tutejszych uroczysk jako majoratów.
Po odzyskaniu przez Polskę niepodległości, lasy państwowe z okolic Siedlec weszły w skład nadleśnictwa Łuków. W ramach tego nadleśnictwa istniał wówczas obręb Siedlce-Sokołów. Tutejsze lasy znacznie ucierpiały w trakcie II wojny światowej przez rabunkową gospodarkę leśną.
Nadleśnictwo Siedlce powstało w 1945. Objęło ono przedwojenne lasy skarbowe oraz znacjonalizowane przez komunistów lasy prywatne.
Ochrona przyrody.
Na terenie nadleśnictwa znajduje się sześć rezerwatów przyrody:
Drzewostany.
Typy siedliskowe lasów nadleśnictwa (z ich powierzchniowym udziałem procentowym):
Gatunki lasotwórcze lasów nadleśnictwa (z ich udziałem procentowym):

</doc>
<doc id="4911819" url="https://pl.wikipedia.org/wiki?curid=4911819" title="Bitwa pod Hotynką">
Bitwa pod Hotynką



</doc>
<doc id="4911827" url="https://pl.wikipedia.org/wiki?curid=4911827" title="MHL (2019/2020)">
MHL (2019/2020)

Sezon Młodzieżowej Hokejowej Ligi 2019/2020 – jedenasty sezon juniorskich rozgrywek MHL o Puchar Charłamowa.
Uczestnicy.
W porównaniu do poprzedniego sezonu została przyjęta drużyna Sachalinskije Akuły Jużnosachalińsk (występowała już w MHL w latach 2014-2016). Czajka została przeniesiona z Konferencji Zachód do Konferencji Wschód. 
Łącznie do sezonu przystąpiło 34 uczestników. W obu konferencjach skupiono po 17 zespołów.
Sezon regularny.
W sezonie regularnym każda z drużyn ligi rozegrała po 64 mecze. W Konferencji Zachód pierwsze miejsce zajął SKA-1946 (114 pkt.), a w Konferencji Wschód triumfował Tołpar Ufa (102 pkt.).
Faza play-off.
Do fazy play-off zakwalifikowało się 16 drużyn tj. po 8 drużyn z każdej konferencji. W fazie play-off zdołano rozegrać etap 1/8 finału, a po wyłonieniu ćwierćfinalistów rozgrywki zostały przerwane.
Edycja MHL 2019/2020 nie została dokończona z powodu pandemii COVID-19. 17 marca 2020 poinformowano, że faza play-off została zawieszona do 10 kwietnia 2020. Pierwotnie planowano dokończyć play-off w sierpniu 2020. W lipcu 2020 Federacja Hokeja Rosji ogłosiła ustaloną kolejność drużyn w sezonie, uwzględniając miejsca zajęte w sezonie regularnym oraz wyniki pierwszego etapu fazy play-off (złoty medal otrzymał SKA-1946, srebrny Łoko Jarosław, a brązowy Tołpar Ufa).
Zawodnicy miesięcy.
W trakcie sezonu przyznawano nagrody indywidualne w trzech kategoriach odnośnie do pozycji zawodników (bramkarz, obrońca, napastnik) za czas poszczególnych miesięcy osobno dla graczy z obu konferencji.

</doc>
<doc id="4911829" url="https://pl.wikipedia.org/wiki?curid=4911829" title="Niemieckie nazwy geograficzne w województwie zachodniopomorskim">
Niemieckie nazwy geograficzne w województwie zachodniopomorskim



</doc>
<doc id="4911832" url="https://pl.wikipedia.org/wiki?curid=4911832" title="Operacja hemi-Fontana">
Operacja hemi-Fontana

Operacja hemi-Fontana – operacja serca, która stanowi tzw. II etap leczenia rekonstrukcyjnego zespołu niedorozwoju lewej części serca metodą Norwooda. 
Przed postępowaniem operacyjnym wykonywane jest cewnikowanie serca oraz badanie ultrasonograficzne serca w celu oceny funkcji pojedynczej komory serca i oporu naczyniowego w krążeniu płucnym. Operację hemi-Fontana wykonuje się w 4–6 miesiącu życia w krążeniu pozaustrojowym. Po wypreparowaniu żyły głównej górnej (VCS) i prawej gałęzi tętnicy płucnej przecina się VCS i zespala oba końce żyły koniec do boku z gałęzią prawej tętnicy płucnej. Połączenie między aortą i tętnicą płucną wykonane podczas I etapu rekonstrukcji (Operacja Norwooda) zostaje zamknięte przy pomocy metalowego klipsa. Wycina się koniec zespolony z tętnicą płucną i w tak przygotowane miejsce wszywa się górny koniec przeciętej VCS. Od strony prawego przedsionka zamyka się dopływ do VCS przez wszycie łaty, dzięki czemu krew z żyły głównej dolnej nie ma możliwości przepływu do płuc. 
Operacja hemi-Fontana zmniejsza obciążenie objętościowe prawej komory serca, ponieważ krew żylna z górnej połowy ciała płynie bezpośrednio do płuc zapewniając jednocześnie wystarczające utlenowanie krwi. Zamknięcie zespolenia systemowo-płucnego zmniejsza ryzyko rozwoju nadciśnienia płucnego. Płuca zaopatrywane są tylko w krew żylną (niskoutlenowaną) z górnej połowy ciała, natomiast krew żylna z dolnej połowy ciała nadal miesza się z krwią tętniczą (wysokoutlenowaną) na poziomie serca.

</doc>
<doc id="4911833" url="https://pl.wikipedia.org/wiki?curid=4911833" title="Bitwa pod Berezą Kartuską (1920)">
Bitwa pod Berezą Kartuską (1920)

Bitwa pod Berezą Kartuską – walki polskiej 14 Dywizji Piechoty gen. Daniela Konarzewskiego z sowiecką 10 Dywizją Strzelców Ansisa Daumanisa w czasie lipcowej ofensywy Frontu Zachodniego Michaiła Tuchaczewskiego w okresie wojny polsko-bolszewickiej.
Sytuacja ogólna.
W pierwszej dekadzie lipca przełamany został front polski nad Autą, a wojska Frontu Północno-Wschodniego gen. Stanisława Szeptyckiego cofały się pod naporem ofensywy Michaiła Tuchaczewskiego. Naczelne Dowództwo nakazało powstrzymanie wojsk sowieckiego Frontu Zachodniego na linii dawnych okopów niemieckich z okresu I wojny światowej.
Sytuacja operacyjna, a szczególnie upadek Wilna i obejście pozycji polskich od północy, wymusiła jednak dalszy odwrót. Gen. Szeptycki wydał rozkaz dalszego odwrotu. 1 Armia gen. Gustawa Zygadłowicza cofała się nad Niemen, 4 Armia nad Szczarę, a Grupa Poleska na Kanał Ogińskiego i Pińsk.
Dyrektywa Naczelnego Wodza z 18 lipca ujmowała: "Przy zgrupowaniu na linii Niemna i Szczary należy wziąć pod uwagę, że lewe skrzydło musi być najsilniejsze, że musimy Linię Niemna i Grodno koniecznie utrzymać. Utrata linii Niemna odkryłaby najkrótszy kierunek Warszawy i uniemożliwiłaby utrzymanie linii Narwi. Odepchnięcie naszych linii na Polesiu lub na Szczarze mniej szkodliwe".
Na linii rzek Niemen i Szczara zamierzano powstrzymać marsz nieprzyjaciela, skoncentrować nad Bugiem zgrupowanie wojsk i uderzyć na lewe skrzydło frontu Tuchaczewskiego.
21 lipca Sowieci sforsowali Szczarę w rejonie obrony 18. pułku piechoty.
Walki pod Berezą Kartuską.
21 lipca, będąca po walkach na linii okopów niemieckich, nad Szczarą i w okolicach Baranowicz, 14 Wielkopolska Dywizja Piechoty gen. Daniela Konarzewskiego cofała się pod Berezę Kartuską. Jej oddziały obsadziły linię Jasiołdy: 
23 lipca dywizja otrzymała zadanie dodatkowe obrony przeprawy pod Prużaną. Dowódca dywizji postanowił obsadzić przeprawę swoim odwodem, tj. 58 pułkiem piechoty i 15 pułkiem ułanów. 24 lipca pod Berezę Kartuską podeszły oddziały sowieckiej 10 Dywizji Strzelców i uderzyły z marszu na ugrupowaną obronnie 14. Wielkopolską Dywizję Piechoty. Na przedmościu 55 pułk piechoty odparł wszystkie ataki czerwonoarmistów. II/55 pp kontratakował, a jego 7. kompania dokonała obejścia i wyszła na tyły atakujących Sowietów. Batalion wziął jeńców, odrzucił przeciwnika od swoich stanowisk i zdobył 3 karabiny maszynowe. 
W tym dniu III/55 pp otrzymał zadanie rozszerzenia przedmościa. W tym celu zajął stanowiska w lesie po obu stronach szosy na północny zachód od wsi Smolarek. Wówczas Sowieci wyprowadzili kontratak. W wyniku uderzenia cofnęła się 9. kompania. Dopiero wejście do działań 7. i 8. kompanii spowodowało, że nieprzyjaciel został wyparty z rejonu włamania. Jednak na lewym skrzydle dywizji nieprzyjaciel przełamał obronę III batalionu 57. pułku piechoty i opanował Sielec. Wysłany na pomoc I/57 pp spóźnił się. Dopiero wprowadzenie do walki szkoły podoficerskiej spowodowało, że kontratak 57 pułku piechoty uzyskał powodzenie i Sowieci wycofali się z miejscowości.
Przed walką tak do słuchaczy szkoły podoficerskiej mówił dowódca 57. pp ppłk Arnold Szylling: "Chłopcy, wy jesteście moją ostatnią rezerwą, lecz mam nadzieję, że nie zawiodę się na was". Po walce, w dowód uznania, dowódca pułku awansował wszystkich szeregowych szkoły o jeden stopień "za waleczność".
W kolejnym dniu wielkopolska dywizja z powodzeniem odpierała kolejne ataki Sowietów. 
Dzień 26 lipca przyniósł jednak niekorzystny dla Polaków przełom w walkach. Nie osiągnęła swoich celów przeprowadzona wspólnie z 58 pułkiem piechoty akcja grupy ppłk. Władysława Andersa. Wprowadzone do walki na kierunek Prużany nowe sowieckie oddziały spowodowały, że gen. Konarzewski zmuszony był przerzucić większość swoich odwodów na szosę prużańską. W tym dniu nakazał też zlikwidować przedmoście „Bereza Kartuska” i spalić mosty na Jasiołdzie, a 55 pp przemieścić transportem kolejowym do Prużany. Następnego dnia dywizja rozpoczęła odwrót na Kobryń.
Komunikat prasowy Sztabu Generalnego z 27 lipca 1920 donosił:
Bilans walk.
W związku z ogólną sytuacją na froncie, 14 Wielkopolska Dywizja Piechoty musiała opuścić Berezę Kartuską. W walkach poniesiono duże straty. 55 pułk piechoty stracił około 60 zabitych i rannych.

</doc>
<doc id="4911838" url="https://pl.wikipedia.org/wiki?curid=4911838" title="Eleni Karaindrou">
Eleni Karaindrou

Eleni Karaindrou, gr. Ελένη Καραΐνδρου (ur. 25 listopada 1939 w Teichio w Grecji) – grecka pianistka i kompozytorka muzyki filmowej i teatralnej.
Dorastała w Atenach, gdzie studiowała grę na fortepianie oraz teorię muzyki na Hellenikon Odion, a także historię i archeologię na Uniwersytecie w Atenach. W 1967 opuściła Grecję, udając się do Paryża, gdzie studiowała etnomuzykologię (1969–1974) oraz instrumentację na Uniwersytecie Paryskim i Schola Cantorum de Paris. Na początku lat 80. rozpoczęła współpracę z Theo Angelopoulosem. Od lat 90. współpracuje z wytwórnią muzyczną ECM, której założyciela, Manfreda Eichera, poznała w 1976. Skomponowała muzykę do kilkudziesięciu przedstawień oraz filmów (m.in. Julesa Dassina, Chrisa Markera, Margarethe von Trotta i Harolda Pintera). Współpracowała również z Charlesem Lloydem, Janem Garbarekiem oraz Kim Kashkashian.
Zasiadała w jury konkursu głównego na 46. MFF w Wenecji (1989). W 2004 była nominowana do Europejskiej Nagrody Filmowej w kategorii najlepszego kompozytora za muzykę do filmu „”.

</doc>
<doc id="4911843" url="https://pl.wikipedia.org/wiki?curid=4911843" title="MHL (2020/2021)">
MHL (2020/2021)

Sezon Młodzieżowej Hokejowej Ligi 2020/2021 – dwunasty sezon juniorskich rozgrywek MHL o Puchar Charłamowa.
Uczestnicy.
W porównaniu do poprzedniego sezonu z rozgrywek ubyli z powodu trwającej pandemii COVID-19: chiński zespół ORG-Junior oraz kazachskie drużyny Ałtaj i Snieżnyje Barsy. Do sezonu została przyjęta drużyna Akademia B.P. Michajłowa z siedzibą w Tule (dotychczas występowała w rozgrywkach NMHL z siedzibą w Nowomoskowsku). Łącznie do sezonu przystąpiło 32 uczestników.
Sezon zasadniczy.
W sezonie zasadniczym każda drużyna z Konferencji Zachód rozegrała 64 meczów, a każdy zespół z Konferencji Wschód zagrał 56 meczów. W Konferencji Zachód pierwsze miejsce zajęło MHK Dinamo Moskwa (107 pkt.), a w Konferencji Wschód triumfowała Czajka Niżny Nowogród (84 pkt.).
Faza play-off.
Do fazy play-off zakwalifikowało się 16 drużyn tj. po 8 drużyn z każdej konferencji. 
W meczu 1/8 finału 12 marca 2021 Łoko Jarosław - MHK Dinamo Sankt Petersburg (5:1) w 26 minucie zawodnik drużyny gości Timur Fajzutdinow (ur. 2001) został trafiony krążkiem w głowę, a po przewiezieniu do szpitala zmarł 16 marca 2021.
W finale MHK Dinamo Moskwa pokonało Łoko Jarosław w meczach 4:1. Rywalizacji o trzecie miejsce nie rozgrywano, a po sez9nei ustalono końcową kolejność uczestników.

</doc>
<doc id="4911845" url="https://pl.wikipedia.org/wiki?curid=4911845" title="VinFast">
VinFast

VinFast – wietnamski producent elektrycznych crossoverów, autobusów i skuterów z siedzibą w Singapurze, działający od 2017 roku. Należy do wietnamskiego koncernu Vingroup.
Historia.
Początki.
W czerwcu 2017 roku wietnamski miliarder, założyciel konsorcjum Vingroup i potentat rynku nieruchomości Phạm Nhật Vượng, wkroczył do branży motoryzacyjnej, zakładając startup VinFast. Za cel obrano wprowadzenie na rynek pierwszego masowego producenta samochodów osobowych z Wietnamu, zatrudniając do rozwoju doświadczonych konstruktorów i menedżerów branży motoryzacyjnej, na czele z Jimem DeLuca pracującym wcześniej przez 37 lat dla na różnych stanowiskach menedżerskich dla amerykańskiego General Motors, który objął stanowisko dyrektora generalnego. 
Wśród partnerów VinFasta znalazły się europejskie firmy, jak m.in. austriacka Magna Steyr dostarczająca usługi inżynierskie, a także niemieckie AVL zapewniające jednostki napędowe na licencji BMW
Za cel VinFast obrał wyprodukoanie 500 tysięcy samochodów do 2025 roku w rodzimych zakładach. We wrześniu 2017 roku rozpoczęła się budowa kompleksu fabryczno-rozwojowego na wyspie Cat Hai pod miastem Hajfong, w którego Vingroup zainwestowało 1,5 miliarda dolarów. Koniec prac budowlanych zaplanowano na 2019 rok, szacując zatrudnienie na ok. 4 tysiące osób. Ogłoszono jednocześnie, że pierwotne plany rozwoju zakładają rozpoczęcie sprzedaży na rodzimym rynku wietnamskim, a następnie ekspansję na rynki globalne.
W czerwcu 2018 roku VinFast nawiązał współpracę z General Motors, przejmując wyłączne prawa do dystrybuowania samochodów marki Chevrolet w Wietnamie i przejmując prawa do lokalnych operacji i fabryki koncernu w Hanoi.
Rozwój.
Podczas Paris Motor Show w październiku 2018 roku miała miejsce światowa premiera marki VinFast, a także jej dwóch pierwszych samochodów - sedana LUX A2.0 oraz SUV-a LUX SA2.0. Za stylistykę modeli odpowiadało włoskie studio produckyjne Pininfarina, z kolei technologicznie oparto je o licencjonowaną technologię BMW.
W listopadzie 2018 VinFast przedstawił kolejny pojazd - miejskiego hatchbacka Fadil, powstałego na licencji General Motors i będącego nieznacznie zmodyfikowaną odmianą europejskiego Opla Karla Rocks, z kolei we wrześniu 2019 roku rozpoczęła się oficjalnie produkcja wówczas trzyosobowej oferty samochodów w ukończonych zakładach producenta w Hajfong.
W lutym 2020 roku otworzył swoje pierwsze operacje poza Wietnamem, kupując tor testowy i infrastrukturę obok Melbourne w Australii należącą dotychczas Holdena. Wśród zatrudnionych przez australijski oddział VinFasta znaleźli się byli menedżerowie i inni pracownicy dawnych, tutejszych oddziałów Forda i Toyoty. W pierwszym kwartale 2020 roku VinFast zajął piąte miejsce wśród najpopularniejszych producentów samochodów w rodzimym Wietnamie. W drugim kwartale 2021 roku VinFast stał się z kolei producentem najpopularniejszego nowego samochodu w Wietnamie w postaci hatchbacka Fadil.
Samochody elektryczne.
Po raz pierwszy plany rozwoju samochodów elektrycznych VinFast ogłosił w maju 2018 roku, ogłaszając prowadzenie prac konstrukcyjnych nad przystępnym cenowo, miejskim samochodem w formule hatchbacka. Kolejne informacje na polu rozwoju samochodów elektrycznych przedstawiono w grudniu 2019 roku, zapowiadając plany wprowadzeia do sprzedaży samochodów elektrycznych w Stanach Zjednoczonych.
W drugiej połowie stycznia 2021 roku VinFast oficjalnie przedstawił swoją gamę samochodów elektrycznych w postaci trzech crossoverów różnej wielkości: kompaktowego VF31 (później przemianowanego na VF e34), średniej wielkości VF32 (ostatecznie nazwanego VF8) i dużego VF33 (teraz: VF9. VinFast zaplanował wówczas rozpoczęcie sprzedaży swoich samochodów elektrycznych w Europie, Stanach Zjednoczonych i Kanadzie w połowie 2022 roku. W listopadzie 2022 zadebiutowały kolejne 2 produkcyjne modele VinFasta: subkompaktowy VF6 i kompaktowy VF7. Z końcem tego samego roku firma ogłosiła zakończenie produkcji wszystkich lokalnie oferowanych spalinowych modeli, stając się odtąd firmą skocentrowaną wyłącznie na samochodach elektrycznych.
Ekspansja globalna.
Zgodnie z informacjami, jakie towarzyszyły premierze gamy elektrycznych samochodów VinFast na początku 2021 roku, pod koniec lipca tego samego roku VinFast oficjalnie ogłosił swoje plany ekspansji na rynkach globalnych. Dotychczasowy prezes, Jim DeLuca objął stanowisko wiceprezesa, a jego funkcję objął dawny prezes Opla, Michael Lohscheller. Pozostał on na stanowisku jednakże jedynie przez 5 miesięcy, ogłaszając rezygnację pod koniec grudnia 2021 z powodów osobistych i przekazując swoje stanowisko dotychczasowej wiceprezesce, Le Thi Thu Thuy.
Według ogłoszonej w lipcu 2021 taktyki globalnej VinFast zaplanował rozwinięcie działalności w Ameryce Północnej i Europie Zachodniej w marcu 2022 roku jako sprzedawcę samochodów o wyłącznie napędzie elektrycznym. Modele VF e35 oraz VF e36 skierowano do sprzedaży na terenie wyselekcjonowanych rynków, określając je jako Stany Zjednoczone, Kanadę, Francję, Niemcy i Holandię. 
Głównym biurem globalnych operacji VinFast został obiekt w amerykańskim San Francisco, gdzie od lipca 2021 roku pracuje 50-osobowy zespół. Firma określiła wówczas Stany Zjednoczone jako lokalizację do otwarcia drugiej po Wietnamie fabryki VinFast. Oficjalna inauguracja działalności VinFast na rynku amerykańskim odbyła się na początku stycznia 2022 roku podczas targów technologicznych CES w Las Vegas, podczas której firma ogłosiła także plany rozpoczęcia sprzedaży obszernej samochodów elektrycznych pod koniec 2024 roku, prezentując nie tylko przedstawione już modele, ale i prototypy kolejnych 3 crossoverów. W sierpniu tego samego roku ogłoszono wyłonienie lokalizacji zakładów produkcyjnych, planując od 2024 roku w Hrabstwie Chatham w Karolinie Południowej wytwarzać elektryczne crossovery VF8. 
Skutery.
W 2019 roku VinFast poszerzył swoje portfolio o oddział zajmujący się produkcją i sprzedażą skuterów o napędzie elektrycznym w Wietnamie, planując początkowo zbudować ofertę na czterech różnych pojazdach.

</doc>
<doc id="4911855" url="https://pl.wikipedia.org/wiki?curid=4911855" title="Vauxhall Viva (2015)">
Vauxhall Viva (2015)



</doc>
<doc id="4911865" url="https://pl.wikipedia.org/wiki?curid=4911865" title="Leon Dąbrowski (oficer piechoty)">
Leon Dąbrowski (oficer piechoty)

Leon Dąbrowski (ur. 30 maja 1887 w Kozienicach, zm. ?) – podpułkownik piechoty Wojska Polskiego, kawaler Orderu Virtuti Militari.
Życiorys.
Był synem Pawła.
W 1918, w stopniu kapitana, służył w 13 Pułku Strzelców Polskich i w jego szeregach 11 maja walczył w bitwie pod Kaniowem.
W 1923 pełnił służbę w 31 Pułku Strzelców Kaniowskich w Łodzi na stanowisku komendanta kadry batalionu zapasowego, a później został przesunięty na stanowisko dowódcy II batalionu. 1 grudnia 1924 został mianowany podpułkownikiem ze starszeństwem z 15 sierpnia 1924 i 18. lokatą w korpusie oficerów piechoty. W maju 1925 został przeniesiony do 55 Pułku Piechoty w Lesznie na stanowisko dowódcy I batalionu. W następnym miesiącu został przesunięty na stanowisko dowódcy III batalionu, detaszowanego w Rawiczu. W maju 1927 został zwolniony ze stanowiska dowódcy III baonu z równoczesnym przeniesieniem służbowym do Powiatowej Komendy Uzupełnień Poznań Miasto na przeciąg czterech miesięcy. W listopadzie tego roku został przydzielony do Powiatowej Komendy Uzupełnień Starogard na stanowisko komendanta. W listopadzie 1932 został zwolniony z zajmowanego stanowiska i oddany do dyspozycji dowódcy Okręgu Korpusu Nr VIII. Z dniem 30 kwietnia 1933 został przeniesiony w stan spoczynku.
W 1934, jako oficer stanu spoczynku pozostawał w ewidencji Powiatowej Komendy Uzupełnień Warszawa Miasto III. Posiadał przydział do Oficerskiej Kadry Okręgowej Nr I. Był wówczas „przewidziany do użycia w czasie wojny”.

</doc>
<doc id="4911866" url="https://pl.wikipedia.org/wiki?curid=4911866" title="Grand Prix na Żużlu 2021">
Grand Prix na Żużlu 2021

Grand Prix na Żużlu 2021 (SGP) – dwudziesty siódmy sezon walki najlepszych żużlowców świata o medale w formule Grand Prix. W sezonie 2021 o tytuł walczy 15 stałych uczestników cyklu (w każdym z turniejów GP występuje dodatkowo zawodnik z „dziką kartą”).
Uczestnicy Grand Prix.
Ósmy raz w historii cyklu Grand Prix stali uczestnicy mieli prawo wyboru własnych numerów startowych. Zawodnicy z wybranymi numerami w sezonie 2021 występują we wszystkich turniejach (sześciu z cyklu Grand Prix 2020, zwycięzca Indywidualnych Mistrzostw Europy 2020, trzech z eliminacji do GP 2020 oraz pięciu nominowanych przez Komisję Grand Prix; ang. SGP Commission). Dodatkowo na każdą rundę Komisja Grand Prix przyznaje „dziką kartę” oraz dwóch zawodników zapasowych (rezerwy toru). Komisja Grand Prix wpisała również siedmiu zawodników na listę kwalifikowanej rezerwy (zawodnicy kwalifikowanej rezerwy), którzy w wyniku np. kontuzji zastąpią stałego uczestnika cyklu w danej rundzie.
Ze względu na wydaną przez Światową Agencję Antydopingową (WADA) i Sportowy Sąd Arbitrażowy (CAS) decyzję, dotyczącą zakazu używania symboli narodowych przez Rosję w zawodach sportowych rangi mistrzostw świata w latach 2021–2022, Rosjanie występowali jako reprezentanci Rosyjskiej Federacji Motocyklowej (MFR). Zawodnicy występowali bez flagi, a w przypadku zwycięstwa zamiast hymnu Rosji odgrywany był fragment I koncertu fortepianowego Czajkowskiego.
Cały cykl został zdominowany przez dwóch zawodników: Artioma Łagutę, który zdobył tytuł mistrza świata oraz wicemistrza Bartosza Zmarzlika. Łącznie wygrali oni wszystkie rundy oprócz pierwszej w Grand Prix Czech. 
Stali rezerwowi.
Poniżsi zawodnicy zostali wyznaczeni jako stali rezerwowi cyklu GP 2021. Podczas Grand Prix Togliatti Aleksandr Łoktajew zadebiutował w cyklu GP. Stał się tym samym pierwszym zawodnikiem w historii reprezentującym Ukrainę w zawodach Grand Prix.

</doc>
<doc id="4911869" url="https://pl.wikipedia.org/wiki?curid=4911869" title="Herbert Huncke">
Herbert Huncke

Herbert Edwin Huncke (ur. 9 stycznia 1915 w Greenfield (Massachusetts), zm. 8 sierpnia 1996 w Nowym Jorku) – amerykański pisarz i poeta oraz inicjator wielu ruchów kulturowych, społecznych i estetycznych XX wieku w USA. Był członkiem Beat Generation, prawdopodobny autor tego terminu.
Biogram.
Huncke był synem Herberta Spencera Huncke'a, maszynisty oraz 16-letniej Marguerite Bell, gospodyni domowej. W 1919 r. rodzina przeniosła się do Detroit, gdzie urodził się jego młodszy brat; dwa lata później osiedlili się nad brzegiem jeziora w Chicago, gdzie Spencer Huncke założył firmę zajmującą się dystrybucją części maszyn. Wychowany był w średniozamożnej rodzinie. Z dzieciństwa zapamiętał ciągłe kłótnie swoich rodziców, które doprowadziły do rozwodu, gdy wkroczył w okres dojrzewania. Uczęszczał do lokalnych szkół publicznych, ale życie uliczne w Chicago było dla niego bardziej interesujące. Dwa lata chodził do liceum w szkole wieczorowej (program umożliwiający uczniom porzucenie zwykłego programu szkolnego i uczenie się w szkole wieczorami i w weekendy), pracując jako posłaniec. Rok później na dobre porzucił szkołę. Zaczął przebywać na Rush Street, zadając się z oszustami, narkomanami i drobnymi przestępcami związanymi z Al Capone. Zainspirowany powieścią Johna Palmera (Francisa Beedinga) o przemytnikach narkotyków pt. „The Little White Hag” (1926), sam zaczął zażywać narkotyki i wkrótce wpadł w nałóg.
Na początku lat 30. XX w. opuścił Chicago, podróżując autostopem i pociągami towarowymi po USA. Zatrzymywał się w Nowym Orleanie, Memphis, (Tennessee); Galveston, (Teksas); East Saint Louis, (Illinois); i w miastaach w Kalifornii, zajmując się kradzieżą i wykonywaniem dorywczych prac. Wreszcie w 1939 r. przybył do Nowego Jorku. Huncke znalazł się w wielkim mieście jako człowiek bez środków do życia. Wkrótce aby przeżyć zaczął się prostytuować, handlować narkotykami i kraść. Przyłapany na włamywaniu się do samochodu, spędził sześć miesięcy w więzieniu Hart’s Island, gdzie jednym z jego zajęć było wykopywanie masowych grobów. Po zwolnieniu wrócił na Times Square. Jako bezdomny nawiedzał całodobowe kawiarnie i obskurne bary wzdłuż 8 Alei. Wkrótce zwrócił na siebie uwagę miejscowej policji, która ochrzciła go mianem „Creep”. Alfred Kinsey, badacz zachowań seksualnych, również zauważył Huncke'a. Spotykając się z nim w barze, zwerbował go do ankiety i zgodził się zapłacić 2 dolary za każdego znajomego, którego mógłby polecić. W ten sposób autorzy: Beat Generation: William S. Burroughs, Allen Ginsberg i Jack Kerouac, stali się częścią książki Kinseya "Zachowanie seksualne mężczyzny (Sexual Behavior in the Human Male" 1948).
II wojna światowa przerwała przestępczą działalność Huncke'go w Nowym Jorku. Zmotywowany wysokimi zarobkami i chęcią wypłynięcia w morze, wstąpił do marynarki handlowej, gdzie służył, zaopatrując wojska w Normandii, wkrótce po inwazji aliantów.
W 1945 r. zamieszkał na Dolnym Manhattanie. Pewnego dnia jego współlokator Bob Brandenburg przyprowadził do ich mieszkania dostojnie wyglądającego dżentelmena w płaszczu Chesterfield, który chciał pozbyć się broni i morfiny. Był to William S. Burroughs, z którym później się zaprzyjaźnił. Kiedy Burroughs zamieszkał z Joan Vollmer zaprosił Huncke'go na spotkanie z Ginsbergiem i Kerouacem. Wtedy Huncke wprowadził intelektualistów z Columbia University w mroczny świat narkotyków i przestępczości, który wydawał się bardziej autentyczny niż życie akademickie. Oni z kolei zapewnili Huncke'mu, utalentowanemu gawędziarzowi, doceniającą go publiczność.
W grudniu 1946 r. Burroughs przeprowadził się do New Waverly w Teksasie, gdzie zaczął uprawiać marihuanę. Huncke dołączył do niego w lutym 1947 r. i pozostał do października, kiedy Neal Cassady odwiózł Burroughs'a i Huncke'a jeepem pełnym marihuany z powrotem do Nowego Jorku. Poza krótką wycieczką do Detroit, Huncke włóczył się po Times Square przez następne czternaście miesięcy. Zima 1948 r. była szczególnie ciężka, jak wspominał w swojej autobiografii: „Chciałem tylko miejsca, w którym mógłbym mieszkać lub umrzeć z zimna”. W lutym 1949 r., chory i wyczerpany, przybył do mieszkania Ginsberga. Korzystając z jego gościnności, wrócił do zdrowia. Wkrótce nawiązał współpracę z parą przyjaciół: Jackiem Melody i Priscillą Arminger (znaną również jako Vicki Russell), przy serii włamań. Trio wykorzystywało mieszkanie Ginsberga do przechowywania łupów. Po zatrzymaniu przez policję Melody, Huncke, mający wcześniejszą przeszłość kryminalną, został skazany na pięć lat więzienia.
W latach 50. XX w., kiedy Ginsberg, Kerouac i Burroughs publikowali książki, zdobywali sławę i zapoczątkowali Beat Generation, Huncke przebywał w więzieniach stanu Nowy Jork, jak Sing Sing, Dannemora i Riker’s Island. W ciągu swojego życia kilkanaście lat życia spędził za kratami. Po zwolnieniu warunkowym w 1959 r. znalazł pracę w firmie zajmującej się importem szkła. Zachęcony przez Ginsberga, wygłosił swoje pierwsze czytanie w Seven Arts Coffee Gallery. Przyjaciele wspierali jego pisanie i chociaż nadal brał narkotyki, miał dość pieniędzy, aby się utrzymać. W 1964 r., ponownie aresztowany za posiadanie narkotyków spędził sześć miesięcy w więzieniu, ale zdążył wcześniej zobaczyć publikację swojej pierwszej książki, „Huncke’s Journal” (1965). W 1968 r. pojawił się w programie Davida Susskinda i opublikował swoją historię „Alvarez” w październikowym „Playboy”.
Około 1970 r. poznał Louisa R. Cartwrighta, początkującego fotografa. Huncke, który uważał się za biseksualistę, był dla Cartwrighta zarazem kochankiem i ojcem. Wynajęli mieszkanie na Brooklynie i spędzili razem prawie dwadzieścia pięć lat. W latach 70. i 80. XX w. ustatkował się, przystępując do programu leczenia metadonem, czytając i udzielając wywiadów. W rezultacie jego twórczość zyskała większe uznanie. W 1979 r. ukazały się jego opowiadania „Elsie John” i „Joey Martinez” a rok później zbiór opowiadań „The Evening Sun Turned Crimson”. Dopiero w 1990 r. wyszła autobiografia pt. „Guilty of Everything”, nad którą pracował przez ponad dwadzieścia lat.
W latach 90. XX w. powrócił na Manhattan, najpierw mieszkał przy 269 East Seventh Street, a następnie w hotelu Chelsea, gdzie był wspierany przez przyjaciół i wielbicieli, w tym Jerry'ego Garcia z zespołu Grateful Dead. W styczniu 1994 r. upadł i złamał ramię, po czym został krótko hospitalizowany. Kolejny cios nastąpił 6 czerwca 1994 r., kiedy Cartwright został zamordowany. Huncke był zbyt zrozpaczony, by uczestniczyć w pogrzebie. Chociaż jego stan zdrowia się pogarszał, czytał na Lowell Celebrates Kerouac Festival 6 października 1995 r., w Lowell i na Uniwersytecie Connecticut 7 grudnia 1995 r. W wieku 81 lat zmarł na zastoinową niewydolność serca w szpitalu Beth Israel. Na własną prośbę został poddany kremacji bez żadnych religijnych rytuałów.

</doc>
<doc id="4911872" url="https://pl.wikipedia.org/wiki?curid=4911872" title="Krzyżówka (rejon jezioroski)">
Krzyżówka (rejon jezioroski)

Krzyżówka (lit. "Križovka") – wieś na Litwie, w okręgu uciańskim, w rejonie jezioroskim, w starostwie Turmont.
Historia.
W czasach zaborów ówczesny zaścianek w granicach Imperium Rosyjskiego.
W dwudziestoleciu międzywojennym zaścianek leżał w Polsce, w województwie nowogródzkim (od 1926 w województwie wileńskim), w powiecie brasławskim, w gminie Smołwy.
Według Powszechnego Spisu Ludności z 1921 roku zamieszkiwało tu 4 osoby, wszystkie były wyznania rzymskokatolickiego i zadeklarowały polską przynależność narodową. Był tu 1 budynek mieszkalny. W 1931 w 10 domach zamieszkiwało 56 osób.
Miejscowość należała do parafii rzymskokatolickiej w Smołwach. Podlegała pod Sąd Grodzki w m. Turmont i Okręgowy w Wilnie; właściwy urząd pocztowy mieścił się w m. Turmont.

</doc>
<doc id="4911876" url="https://pl.wikipedia.org/wiki?curid=4911876" title="Jego program (plakat 1920)">
Jego program (plakat 1920)

Jego program – polski plakat propagandowy autorstwa nieznanego artysty, wydany w roku 1920 w Łodzi przez Kotkowski i Frejlich, Łódź. Zakłady Graficzne Piotrowska 91 Tel. 3-46. w czasie wojny polsko-bolszewickiej, znajdujący się w zbiorach Muzeum Niepodległości w Warszawie.
Opis.
Centralną postacią plakatu jest wyglądający jak potwór, monstrualny i nagi bolszewik o czerwonym kolorze skóry i olbrzymimi fałdami tłuszczu co wskazuje na jego zezwierzęcenie i uleganie najniższym instynktom. Na głowie ma czapkę frygijską z czerwoną gwiazdą, w prawej dłoni trzyma tabliczkę z napisem „Wolność” a w lewej berło z ludzką czaszką. Potwór jedzie na wozie, który ciągną umęczeni Polacy (jeden z nich jest w rogatywce), trzymani na muszce karabinu maszynowego Maxim obsługiwanego przez Azjatę. W podstawie na której stoi ciężki karabin maszynowy rosyjski napis Совнарко́м Rada Komisarzy Ludowych RFSRR. Na wozie widnieje napis „czrezwyczajka” co jest akronimem od siejącej terror Nadzwyczajnej Komisji do Walki z Kontrrewolucją i Sabotażem, która powstała w grudniu 1917. Obok wozu widoczni są dwaj Polacy: jeden leży martwy a drugi toczy koło poganiany nahajką przez bolszewickiego żołnierza. Za wozem znajdują się czarne orły w locie i żołnierze (jeden z nich ma na głowie pikielhaubę). Na dole plakatu znajduje się obraźliwy dla Polaków tekst o treści (pisownia oryginalna): 

</doc>
<doc id="4911878" url="https://pl.wikipedia.org/wiki?curid=4911878" title="Tyler Forbes">
Tyler Forbes

Tyler Forbes (ur. 18 kwietnia 2002 w Road Town) – piłkarz z Brytyjskich Wysp Dziewiczych występujący w reprezentacji tego kraju. 
Kariera reprezentacyjna.
Tyler Forbes zadebiutował w narodowych barwach 16 października 2018 r. w przegranym 0:4 meczem wyjazdowym z Martyniką. Do tej pory w kadrze rozegrał 7 meczów i strzelił 3 bramki (stan na 03.10.2020). Gol zdobyty z Bonaire dnia 6 września 2019 roku uczynił go najmłodszym strzelcem w historii dla Brytyjskich Wysp Dziewiczych.

</doc>
<doc id="4911879" url="https://pl.wikipedia.org/wiki?curid=4911879" title="Nadleśnictwo Mircze">
Nadleśnictwo Mircze

Nadleśnictwo Mircze – jednostka organizacyjna Lasów Państwowych podległa Regionalnej Dyrekcji Lasów Państwowych w Lublinie. Siedziba nadleśnictwa znajduje się w Mirczach, w powiecie hrubieszowskim, w województwie lubelskim.
Nadleśnictwo obejmuje część powiatów hrubieszowskiego i tomaszowskiego. Wschodnią i południową granicę nadleśnictwa stanowi granica państwowa z Ukrainą.
Historia.
Nadleśnictwo Dołhobyczów z siedzibą w Uhrynowie powstało w 1944 i objęło znacjonalizowane przez komunistów lasy prywatne. Zgodnie z umową o zmianie granic z 15 lutego 1951 znaczna część obszaru nadleśnictwa, w tym jego siedziba Uhrynów, zostały przekazane Związkowi Sowieckiemu. Sytuacja ta wymusiła przeniesienie siedziby nadleśnictwa do Mircza. Zmieniono wówczas jego nazwę na obecną, a także przyłączono do niego część lasów Nadleśnictwa Hrubieszów.
W 1995 z Nadleśnictwa Tomaszów przyłączono leśnictwa Telatyn i Tarnoszyn.
Ochrona przyrody.
Na terenie nadleśnictwa nie ma rezerwatów przyrody. Znajdują się dwa obszary chronionego krajobrazu:
Drzewostany.
Typy siedliskowe lasów nadleśnictwa (z ich powierzchniowym udziałem procentowym):
Gatunki lasotwórcze lasów nadleśnictwa (z ich udziałem procentowym):
Przeciętna zasobność drzewostanów nadleśnictwa wynosi &gt;215 m3/ha, a przeciętny wiek 67 lat.

</doc>
<doc id="4911880" url="https://pl.wikipedia.org/wiki?curid=4911880" title="Kulikowiszki">
Kulikowiszki

Kulikowiszki – dawny zaścianek. Tereny na których był położony, leżą obecnie na Litwie, w okręgu uciańskim, w rejonie jezioroskim, w starostwie Turmont.
Historia.
W czasach zaborów zaścianek leżał w granicach Imperium Rosyjskiego.
W dwudziestoleciu międzywojennym zaścianek leżał w Polsce, w województwie nowogródzkim (od 1926 w województwie wileńskim), w powiecie brasławskim, w gminie Smołwy.
Według Powszechnego Spisu Ludności z 1921 roku zamieszkiwało tu 11 osób, wszystkie były wyznania rzymskokatolickiego i zadeklarowały polską przynależność narodową. Był tu 1 budynek mieszkalny. 
Miejscowość należała do parafii rzymskokatolickiej w Smołwach. Podlegała pod Sąd Grodzki w m. Turmont i Okręgowy w Wilnie; właściwy urząd pocztowy mieścił się w m. Turmont.

</doc>
<doc id="4911882" url="https://pl.wikipedia.org/wiki?curid=4911882" title="Tour of Wellington">
Tour of Wellington



</doc>
<doc id="4911887" url="https://pl.wikipedia.org/wiki?curid=4911887" title="Mistrzostwa Świata w Narciarstwie Klasycznym 2025">
Mistrzostwa Świata w Narciarstwie Klasycznym 2025

Mistrzostwa Świata w Narciarstwie Klasycznym 2025 – zawody sportowe, które odbędą się zimą 2025 roku w Trondheim.
Trondheim było jedyną kandydaturą do zorganizowania Mistrzostw Świata w Narciarstwie Klasycznym 2025. Norweska miejscowość gościła wcześniej mistrzostwa świata w narciarstwie klasycznym w 1997 roku.
Decyzja o wyborze miasta, które zorganizuje mistrzostwa, została ogłoszona 3 października 2020 na jesiennym zebraniu online Rady FIS.

</doc>
<doc id="4911888" url="https://pl.wikipedia.org/wiki?curid=4911888" title="Problem własny">
Problem własny



</doc>
<doc id="4911892" url="https://pl.wikipedia.org/wiki?curid=4911892" title="Gzuz">
Gzuz

Gzuz, właściwie Kristoffer Jonas Klauß (ur. 29 czerwca 1988 r. w Hamburgu) – niemiecki raper i producent muzyczny pochodzący z Hamburga. Członek zespołu hip-hopowego 187 Strassenbande oraz duetu tworzonego wspólnie z raperem o pseudonimie Bonez MC.
Życiorys.
Po rozwodzie rodziców Klauss zamieszkał razem ze swoją siostrą i matką w Hamburgu. Podczas dorastania w okolicach St. Pauli, tamtejszy sposób życia zafascynował go i był prekursorem jego muzycznej kariery. Podczas odsiadywania kary więzienia za rabunek i napaść w 2010 r., "187 StrassenBande" zorganizowała trasę solidarnościową, sprzedając koszulki z napisem „Free Gzuz” i wzywając do wcześniejszego uwolnienia Klaussa.
Po zwolnieniu z więzienia wziął udział w "Aufstand" -Tour. W maju 2014 r. wydał album z jednym z członków "187 Strassenbande," Bonezem MC. Debiutujący wolumin znalazł się na 9 miejscu Niemickiej Listy przebojów, umożliwiając odniesienie Gzuzowi komercyjnej kariery.
Trzeci album "187 Strassenbande" został wydany 30 stycznia 2015 r. i zajął drugie miejsce na niemieckich listach przebojów, podobnie jak pierwszy solowy album Jonasa "Ebbe &amp; Flut", który ukazał się w tym samym roku i otrzymał status złotej płyty.
25 maja 2018 r. ukazał się jego drugi solowy album "Wolke 7", dzięki któremu osiągnął pierwsze miejsce na Niemieckich listach przebojów i drugi status złotej płyty. Trzeci solowy album o auto referencyjnej nazwie "Gzuz" wydany został 14 lutego 2020 r..
14 stycznia 2022 r. pojawił się jego czwarty solowy album "Große Freiheit".
Gzuz jest ojcem dwóch córek.

</doc>
<doc id="4911894" url="https://pl.wikipedia.org/wiki?curid=4911894" title="Kupraniszki">
Kupraniszki

Kupraniszki – obecnie część wsi Deguciszki na Litwie, w okręgu uciańskim, w rejonie jezioroskim, w starostwie Turmont.
Historia.
W czasach zaborów w granicach Imperium Rosyjskiego.
W dwudziestoleciu międzywojennym ówczesny folwark leżał w Polsce, w województwie nowogródzkim (od 1926 w województwie wileńskim), w powiecie brasławskim, w gminie Smołwy.
Według Powszechnego Spisu Ludności z 1921 roku zamieszkiwało tu 6 osób, wszystkie były wyznania rzymskokatolickiego i zadeklarowały polską przynależność narodową. Było tu 7 budynków mieszkalnych. 
Miejscowość należała do parafii rzymskokatolickiej w Smołwach. Podlegała pod Sąd Grodzki w m. Turmont i Okręgowy w Wilnie; właściwy urząd pocztowy mieścił się w m. Turmont.

</doc>
<doc id="4911895" url="https://pl.wikipedia.org/wiki?curid=4911895" title="Publiczna i Narodowa Biblioteka Grenlandii">
Publiczna i Narodowa Biblioteka Grenlandii

Publiczna i Narodowa Biblioteka Grenlandii (gren. "Nunatta Atuagaateqarfia") – biblioteka narodowa Grenlandii, terytorium zależnego od Danii w mieście Nuuk. Przewidziana jest jako repozytorium dziedzictwa kulturowego Grenlandii, pełni też funkcję bilioteki publicznej i centralnej kraju. Jej integralną częścią jest "Groenlandica", która jest właściwą biblioteką narodową. Jej budynek również znajduje się w Nuuk.

</doc>
<doc id="4911905" url="https://pl.wikipedia.org/wiki?curid=4911905" title="Tour du Gabon">
Tour du Gabon



</doc>
<doc id="4911908" url="https://pl.wikipedia.org/wiki?curid=4911908" title="Visar Bekaj">
Visar Bekaj

Visar Bekaj (ur. 24 maja 1997 w Prisztinie) – kosowski piłkarz występujący na pozycji bramkarza w albańskim klubie KF Tirana oraz w reprezentacji Kosowa.

</doc>
<doc id="4911910" url="https://pl.wikipedia.org/wiki?curid=4911910" title="Paula D’Hondt">
Paula D’Hondt

Paula Rosa D’Hondt-Van Opdenbosch (ur. 27 sierpnia 1926 w Kerksken, zm. 23 listopada 2022 w Haaltert) – belgijska oraz flamandzka polityk, senator, w latach 1988–1989 minister w rządzie federalnym.
Życiorys.
Z wykształcenia i zawodu asystentka społeczna. Podjęła działalność polityczną w ramach Chrześcijańskiej Partii Ludowej. Od 1974 do 1991 (z krótkimi przerwami) była członkinią Cultuurraad i następnie powstałej w miejsce tego organu Rady Flamandzkiej. W latach 1974–1991 zasiadała również w Senacie. Od grudnia 1981 do maja 1988 w rządzie federalnym pełniła funkcję sekretarza stanu do spraw poczty, telefonii i telegrafów. Następnie do stycznia 1989 sprawowała urząd ministra robót publicznych w ósmym gabinecie Wilfrieda Martensa. W 1989 król Baldwin powołał ją na królewskiego komisarza do spraw polityki migracyjnej, stanowisko to zajmowała do 1993.
W 1992 otrzymała honorowy tytuł ministra stanu.

</doc>
<doc id="4911913" url="https://pl.wikipedia.org/wiki?curid=4911913" title="Cerkiew Świętej Trójcy w Leonpolu">
Cerkiew Świętej Trójcy w Leonpolu

Cerkiew pod wezwaniem Świętej Trójcy – prawosławna cerkiew parafialna w Leonpolu, w dekanacie miorskim eparchii połockiej i głębockiej Egzarchatu Białoruskiego Patriarchatu Moskiewskiego.
Historia.
Dawna świątynia greckokatolicka, wzniesiona w latach 1774–1782 z fundacji wojewody brzeskiego Mikołaja Tadeusza Łopacińskiego. W latach 50. XX w. przebudowana.
Architektura.
Budowla drewniana, oszalowana pionowo. Nad wejściem do cerkwi znajduje się wsparty na słupach daszek z frontonem. Część nawowa wzniesiona na planie prostokąta, pokryta wysokim dwuspadowym dachem, na którym znajduje się niewielka kopuła. Prezbiterium w formie pięciobocznej apsydy, z dwiema bocznymi zakrystiami.
Obok cerkwi znajduje się drewniana, wzniesiona na planie czworoboku dwukondygnacyjna dzwonnica z szerokim okapem.

</doc>
<doc id="4911914" url="https://pl.wikipedia.org/wiki?curid=4911914" title="Ebbe &amp; Flut">
Ebbe &amp; Flut

Ebbe &amp; Flut – pierwszy album studyjny niemieckiego rapera o pseudonimie Gzuz. Został wydany 9 października 2015 r. nakładem wytwórni muzycznej Auf!Keinen!Fall!.
Album osiągnął sukces komercyjny, sprzedając się w ilości ponad 100 000 egzemplarzy. Tym samym uzyskała status złotej płyty. Ponadto singel „CL500“, także otrzymał to wyróżnienie.
Lista utworów.
Wszystkie utwory zostały wyprodukowane przez Jambeatz.

</doc>
<doc id="4911916" url="https://pl.wikipedia.org/wiki?curid=4911916" title="Laudany">
Laudany

Laudany (lit. "Liaudėnai") – wieś na Litwie, w okręgu uciańskim, w rejonie jezioroskim, w starostwie Turmont.
Historia.
W czasach zaborów w granicach Imperium Rosyjskiego.
W dwudziestoleciu międzywojennym wieś leżała w Polsce, w województwie nowogródzkim (od 1926 w województwie wileńskim), w powiecie brasławskim, w gminie Smołwy.
Według Powszechnego Spisu Ludności z 1921 roku zamieszkiwało tu 47 osób, wszystkie były wyznania rzymskokatolickiego i zadeklarowały polską przynależność narodową. Było tu 13 budynków mieszkalnych. W 1931 w 16 domach zamieszkiwały 73 osoby.
Miejscowość należała do parafii rzymskokatolickiej w Smołwach. Podlegała pod Sąd Grodzki w m. Turmont i Okręgowy w Wilnie; właściwy urząd pocztowy mieścił się w m. Turmont.

</doc>
<doc id="4911917" url="https://pl.wikipedia.org/wiki?curid=4911917" title="Zespół SIBO">
Zespół SIBO



</doc>
<doc id="4911918" url="https://pl.wikipedia.org/wiki?curid=4911918" title="Ruslan Obiang Nsue">
Ruslan Obiang Nsue

Ruslan Obiang Nsue – polityk, działacz piłkarski i przedsiębiorca z Gwinei Równikowej.
Jest jednym z synów prezydenta Obianga Nguemy Mbasogo. Pełnił funkcję sekretarza stanu w ministerstwie młodzieży i sportu, doradzał również głowie państwa w tej materii. Aktywny w gwinejskim środowisku piłkarskim, kolejno prezes klubów The Panthers oraz Akonangui FC.
Właściciel rozlicznych nieruchomości, zarówno w Hiszpanii jak i w Gwinei. Związany z branżą lotniczą, zasiadał w radzie nadzorczej krajowej linii lotniczej CEIBA Intercontinental, od 2020 kieruje państwową spółką Ceiba Aeropuerto, nadzorując za jej pośrednictwem działanie wszystkich portów lotniczych w Gwinei. Znany z dobrych relacji z wiceprezydentem kraju i jednocześnie swoim bratem przyrodnim, Teodorínem. 
Należy do rządzącej Gwineą Równikową Partii Demokratycznej ("Partido Democrático de Guinea Ecuatorial", PDGE), funkcje w jej strukturach piastuje od 2001. Od 2020 wchodzi w skład regionalnych władz tej formacji w stołecznym Malabo.
Posiada również paszport hiszpański, mieszka w Walencji. W czerwcu 2018 w Madrycie poślubił Marie Paulę Sylvę.

</doc>
<doc id="4911922" url="https://pl.wikipedia.org/wiki?curid=4911922" title="Lazaret (Litwa)">
Lazaret (Litwa)

Lazaret – dawna wieś. .
Historia.
W czasach zaborów ówczesne dobra w granicach Imperium Rosyjskiego, w powiecie nowoaleksandrowskim. Słownik Geograficzny Królestwa Polskiego określa miejscowość jako zaścianek o nazwie "Łazaret".
W dwudziestoleciu międzywojennym wieś leżała w Polsce, w województwie nowogródzkim (od 1926 w województwie wileńskim), w powiecie brasławskim, w gminie Smołwy.
Według Powszechnego Spisu Ludności z 1921 roku zamieszkiwały tu 52 osoby, 18 było wyznania rzymskokatolickiego, 17 staroobrzędowego a 17 mojżeszowego. Jednocześnie wszyscy mieszkańcy zadeklarowali polską przynależność narodową. Było tu 8 budynków mieszkalnych. 
Miejscowość należała do parafii rzymskokatolickiej w Smołwach i prawosławnej w Dryświatach. Podlegała pod Sąd Grodzki w m. Turmont i Okręgowy w Wilnie; właściwy urząd pocztowy mieścił się w m. Turmont.

</doc>
<doc id="4911924" url="https://pl.wikipedia.org/wiki?curid=4911924" title="Żydzi w Polsce">
Żydzi w Polsce

Żydzi w Polsce – jedna z ustawowo uznanych mniejszości narodowych w Polsce.
Historia.
Pierwsze wzmianki o Żydach na terenach polskich pochodzą z X wieku, a pierwszym oficjalnym polskim dokumentem nadającym Żydom przywileje i autonomię był statut kaliski z XIII wieku.
Żydzi napływali do Polski ze względu na stosunkowo najlepsze (na tle nieustannych pogromów w Europie Zachodniej) warunki bezpiecznego życia i rozwoju własnej kultury oraz gwarantowaną przywilejami królewskimi autonomię gmin wyznaniowych.
Liczba Żydów w Polsce tradycyjnie oscylowała w okolicach 10% populacji (najwięcej w Europie).
Rozwój żydowskiego życia w Polsce został brutalnie przerwany przez II wojnę światową i hitlerowską politykę Endlösung. Z ok. 3,5 miliona polskich Żydów wojnę przeżyło ok. 300 tys.
W okresie Polskiej Rzeczypospolitej Ludowej w kilku falach emigracyjnych wyjechała większość polskich Żydów.
Po roku 1989 nastąpiło odrodzenie życia żydowskiego w Polsce. Wiele osób powróciło do swoich żydowskich korzeni. Powstały nowe organizacje działające na rzecz rozwoju życia społeczności żydowskiej w Polsce.
Współczesność.
Żydzi to mniejszość narodowa, do której przynależność podczas przeprowadzonego w 2011 r. Narodowego spisu powszechnego ludności i mieszkań zadeklarowało 7353 obywateli polskich (wedle danych poprzedniego Narodowego spisu powszechnego z 2002 r. liczebność mniejszości żydowskiej wynosiła 1055 osób), w tym: w województwie mazowieckim – 2690 osób (według Narodowego Spisu Powszechnego Ludności i Mieszkań z 2002 r. – 397), dolnośląskim – 880 (według Narodowego Spisu Powszechnego Ludności i Mieszkań z 2002 r. – 204), małopolskim – 745 (według Narodowego Spisu Powszechnego Ludności i Mieszkań z 2002 r. – 50).
Żydzi mieszkają w rozproszeniu, przede wszystkim w dużych miastach.
Żydzi to wyznawcy religii mojżeszowej. Istotne znaczenie w życiu mniejszości żydowskiej odgrywa działalność Związku Gmin Wyznaniowych Żydowskich w Rzeczypospolitej Polskiej oraz zrzeszonych w nim gmin.
Główne organizacje:
Najważniejsze tytuły prasowe:
Największe imprezy kulturalne:

</doc>
<doc id="4911925" url="https://pl.wikipedia.org/wiki?curid=4911925" title="Lenciszki (rejon jezioroski)">
Lenciszki (rejon jezioroski)

Lenciszki – dawny folwark. Tereny na których był położony, leżą obecnie na Litwie, w okręgu uciańskim, w rejonie jezioroskim, w starostwie Turmont.
Historia.
W czasach zaborów ówczesne dobra w granicach Imperium Rosyjskiego.
W dwudziestoleciu międzywojennym folwark leżał w Polsce, w województwie nowogródzkim (od 1926 w województwie wileńskim), w powiecie brasławskim, w gminie Smołwy.
Według Powszechnego Spisu Ludności z 1921 roku zamieszkiwało tu 7 osób, wszystkie były wyznania rzymskokatolickiego i zadeklarowały polską przynależność narodową. Były tu 2 budynki mieszkalne. 
Miejscowość należała do parafii rzymskokatolickiej w Smołwach. Podlegała pod Sąd Grodzki w m. Turmont i Okręgowy w Wilnie; właściwy urząd pocztowy mieścił się w m. Turmont.

</doc>
<doc id="4911926" url="https://pl.wikipedia.org/wiki?curid=4911926" title="Błota Olmańskie">
Błota Olmańskie

Błota Olmańskie także Bagna Olmańskie (; ; ); Rezerwat Krajobrazowy Błota Olmańskie (; ) – leśno-torfowiskowy rezerwat krajobrazowy położony na Białorusi, w obwodzie brzeskim, w rejonie stolińskim. Błota Olmańskie rozciągają się również na Ukrainie, w obwodzie rówieńskim.
Na terytorium Białorusi Błota Olmańskie w większości znajdują się pod ochroną. Po ukraińskiej stronie granicy są częściowo chronione w ramach rezerwatu przyrody Rówieński.
Nazwa pochodzi od wsi Olmany.
Historia.
Liczne bagna i torfowiska występujące niegdyś na Polesiu zostały zmelioryzowane w XX w., głównie w czasach sowieckich.
W latach 20. i 30. XX w. Władysław Szafer zaproponował utworzenie na terenie Błot Olmańskich, ówcześnie znajdujących się w Polsce, rezerwatu przyrody. Pod koniec lat 30. Stanisław Kulczyński dostarczył naukowych podstaw do utworzenia tego rezerwatu, jednak wybuch II wojny światowej zniweczył te plany.
Pod koniec lat 50. sowiecki botanik Nikołaj Smolski powrócił do pomysłu objęcia poleskich krajobrazów bagiennych ochroną. Same Błota Olmańskie nie zostały nią objęte przez poligonowi wojskowy, który był na nich zlokalizowany, jednak dzięki poligonowi uniknęły melioryzacji. W 1998 zostały one objęte ochroną jako rezerwat krajobrazowy o znaczeniu krajowym. W 2001 został on wpisany na listę konwencji ramsarskiej.
Powierzchnia.
Błota Olmańskie są jednym z największych w Europie kompleksem torfowisk niskich, wysokich i przejściowych, który zachował się do czasów współczesnych w naturalnym stanie. Rezerwat Krajobrazowy Błota Olmańskie obejmuje obszar 936,99 km2. 50% jego powierzchni stanowią lasy, 40% otwarte bagna oraz torfowiska, 5% rzeki i ich nadbrzeża oraz 5% inne tereny. Do 1% powierzchni rezerwatu zajmują tereny przekształcone przez człowieka. Pomiędzy bagnami i torfowiskami znajdują się liczne wydmy porośnięte lasem.
Hydrologia.
Błota Olmańskie położone są w międzyrzeczu Lwy (Mostwy) i Stwihy. Na terenie rezerwatu znajduje się 25 jezior. Największe z nich Jezioro Zasumińskie Wielkie i Jezioro Zasumińskie Małe obejmują łącznie 100 ha. Pozostałe jeziora nie przekraczają powierzchni 5 ha. Warunki hydrologiczne są stabilne.
W części rezerwatu istnieje stara sieć melioracyjna z początku XX w. Kanały są jednak całkowicie lub częściowo zniszczone, przez co nie wpływają one w znacznym stopniu na gospodarkę wodną.
Fauna i flora.
Fauna.
Błota Olmańskie zamieszkuje 151 gatunków ptaków, z których 25 jest wpisanych do Czerwonej Księgi Białorusi. Wśród nich występują: orlik grubodzioby, rycyk, kulik wielki, żuraw zwyczajny, puszczyk mszarny oraz głuszec zwyczajny.
Ssaki reprezentuje 26 gatunków, w tym 3 wpisane do Czerwonej Księgi Białorusi. Należą do nich m.in. norka europejska, wydra europejska, ryś euroazjatycki, borsuk europejski oraz orzesznica leszczynowa.
Z gadów występują m.in. żółw błotny i gniewosz plamisty.
Licznie reprezentowana jest gromada owadów. Na Błotach Olmańskich żyją m.in. biegacz wręgaty, biegacz fioletowy, biegacz skórzasty, tęcznik mniejszy, szlaczkoń torfowiec, mszarnik jutta i trzmiel żółty.
Flora.
Na terenie rezerwatu stwierdzono występowanie 687 gatunków roślin, z których 12 jest wpisanych do Czerwonej Księgi Białorusi. Występują m.in. turzyca cienista, kokorycz wątła, rosiczka pośrednia, widłaczek torfowy, grzybienie białe, sasanka łąkowa, wierzba borówkolistna, kosaciec syberyjski, szałwia łąkowa, lilia złotogłów, salwinia pływająca i fiołek bagienny.
Działalność człowieka.
Na terenie Rezerwatu Krajobrazowego Błota Olmańskie zlokalizowane jest lotnisko wojskowe oraz poligon, na którym ograniczono szkolenia. Zezwolone jest polowanie, rybołówstwo oraz zbieractwo grzybów i jagód. Prowadzi się także regulowaną gospodarkę leśną (rocznie pozyskuje się średnio 35 000 m3 drewna).
W 2016 zatwierdzono projekt budowy przez tereny rezerwatu drogi. Został on oprotestowany przez ekologów, którzy uważali, że grobla zmieni stosunki hydrologiczne bagien. Zdaniem naukowców oraz władz droga pozwoli szybciej reagować na nękające rezerwat pożary torfu. Kolejna droga powstała w 2018.
W 2018 na terenie rezerwatu odkryto nielegalne kopalnie torfu.
Zagrożenia.
Za główne zagrożenie dla Błot Olmańskich uważa się pożary torfowisk. Jako zagrożenie wymieniane są także nieograniczony zbiór żurawiny zmniejszający bazę paszową dla niektórych zwierząt, wypas zwierząt gospodarczych oraz kłusownictwo.

</doc>
<doc id="4911928" url="https://pl.wikipedia.org/wiki?curid=4911928" title="Bagna Olmańskie">
Bagna Olmańskie



</doc>
<doc id="4911929" url="https://pl.wikipedia.org/wiki?curid=4911929" title="Rezerwat Krajobrazowy Błota Olmańskie">
Rezerwat Krajobrazowy Błota Olmańskie



</doc>
<doc id="4911931" url="https://pl.wikipedia.org/wiki?curid=4911931" title="Olmańskie Błota">
Olmańskie Błota



</doc>
<doc id="4911933" url="https://pl.wikipedia.org/wiki?curid=4911933" title="Love Is the Seventh Wave">
Love Is the Seventh Wave

Love Is the Seventh Wave – piosenka z 1985 roku brytyjskiego muzyka Stinga, która wydana została na drugim singlu, który promował jego debiutancki solowy album "The Dream of the Blue Turtles" (1985). Na głównej amerykańskiej liście przebojów Hot 100 singiel z utworem dotarł do 17. pozycji, a w brytyjskim zestawieniu UK Singles Chart uplasował się na 41. miejscu.
W warstwie lirycznej utworu „Love Is the Seventh Wave”, mimo radosnego i tanecznego tempa kompozycji, oprócz tytułowej miłości pojawia się wątek apokaliptyczny. W grudniu 1985 roku w europejskim czasopiśmie muzycznym „Music &amp; Media” (wówczas „Eurotipsheet”), w artykule dotyczącym albumu "The Dream of the Blue Turtles" (uznanego za najlepszy album debiutancki 1985 roku), podsumowano tę piosenkę jako utwór „zabarwiony Karaibami”.
Powstanie utworu i tekst.
Sting napisał piosenkę „Love Is the Seventh Wave” będąc na wyspie Barbados. Kiedy muzyk był w studio nagraniowym Eddy’ego Granta obserwował surferów, którzy powiedzieli mu wtedy, że zwykle siódma fala jest najsilniejsza.
W wywiadzie udzielonym przez muzyka w 1985 roku dla brytyjskiego czasopisma branżowego „NME” stwierdził, że czuł, iż wtedy świat przechodził „falę zła” i nigdy nie był tak „zanieczyszczony”. Dodał też, że w końcowym okresie zimnej wojny panował społeczny pesymizm, a międzynarodowe zagrożenie militarne osiągnęło najwyższy poziom. Według autora piosenka przynosi specyficzny rodzaj nadziei, zgodnie z którą za tą niebezpieczną „falą” zbliżającej się zagłady jest jeszcze jedna, znacznie głębsza, którą jest miłość wykraczająca poza ludzki egoizm.
Według obserwacji Stinga na Barbadosie surferzy pokonujący fale stają się coraz silniejsi, aż do wystąpienia siódmej fali, a potem zaczynają cykl od nowa. Sting uznał wtedy, że idea porównania najsilniejszej morskiej fali do miłości była interesująca. W tekście utworu pojawiają się słowa: "Every cake you bake, every leg you break" (tłum. każde upieczone ciasto, każda złamana noga), co miało być nawiązaniem do przeboju The Police „Every Breath You Take”. Brytyjczyk strawestował warstwę liryczną z innego dzieła, ponieważ, jak stwierdził w 1994 roku w wywiadzie dla „Independent on Sunday”, lubi mieszać i dopasowywać linijki tekstu pochodzące z różnych piosenek; dodał też, że słuchacze oczekują takich twórczych zabiegów.
Teledysk.
W lipcu 1985 roku w londyńskim studio Sting zrealizował wideoklip do brytyjskiego wydania singla z utworem „Love Is the Seventh Wave”.
Singiel.
Na stronie B, promującego studyjny album "The Dream of the Blue Turtles", singla znalazł się utwór „Consider Me Gone”. Zarówno ta piosenka, jak i „Love Is the Seventh Wave”, w wersjach nagranych na żywo w Paryżu w 1985 roku zostały zawarte na koncertowym albumie Stinga "Bring on the Night" (1986).

</doc>
<doc id="4911935" url="https://pl.wikipedia.org/wiki?curid=4911935" title="Narodowy Order Lamparta">
Narodowy Order Lamparta



</doc>
<doc id="4911937" url="https://pl.wikipedia.org/wiki?curid=4911937" title="Ordre du Mérite congolais">
Ordre du Mérite congolais



</doc>
<doc id="4911944" url="https://pl.wikipedia.org/wiki?curid=4911944" title="Linkieliszki">
Linkieliszki

Linkeliszki (lit. "Lenkeliškė") – wieś na Litwie, w okręgu uciańskim, w rejonie jezioroskim, w starostwie Turmont.
Historia.
W czasach zaborów w granicach Imperium Rosyjskiego.
W dwudziestoleciu międzywojennym wieś leżała w Polsce, w województwie nowogródzkim (od 1926 w województwie wileńskim), w powiecie brasławskim, w gminie Smołwy.
Według Powszechnego Spisu Ludności z 1921 roku zamieszkiwały tu 44 osoby, wszystkie były wyznania rzymskokatolickiego i zadeklarowały polską przynależność narodową. Było tu 8 budynków mieszkalnych. W 1931 w 12 domach zamieszkiwały 54 osoby.
Miejscowość należała do parafii rzymskokatolickiej w Tylży. Podlegała pod Sąd Grodzki w m. Turmont i Okręgowy w Wilnie; właściwy urząd pocztowy mieścił się w m. Turmont.

</doc>
<doc id="4911947" url="https://pl.wikipedia.org/wiki?curid=4911947" title="Biskupi Avellanedy-Lanús">
Biskupi Avellanedy-Lanús

Biskupi Avellanedy-Lanús – biskupi diecezjalni i biskupi pomocniczy diecezji (od 1961) Avellaneda, a od 2001 Avellaneda–Lanús.

</doc>
<doc id="4911953" url="https://pl.wikipedia.org/wiki?curid=4911953" title="Lipniszki (rejon jezioroski)">
Lipniszki (rejon jezioroski)

Lipniszki – część wsi Wesołowo na Litwie, w okręgu uciańskim, w rejonie jezioroskim, w starostwie Turmont.
Dawnej samodzielna miejscowość.
Historia.
W czasach zaborów ówczesny folwark w granicach Imperium Rosyjskiego.
W dwudziestoleciu międzywojennym folwark leżał w Polsce, w województwie nowogródzkim (od 1926 w województwie wileńskim), w powiecie brasławskim, w gminie Smołwy.
Według Powszechnego Spisu Ludności z 1921 roku zamieszkiwały tu 22 osoby, 38 było wyznania rzymskokatolickiego a 1 prawosławnego. Jednocześnie 38 mieszkańców zadeklarowało polską przynależność narodową a 1 inną. Były tu 3 budynki mieszkalne. W 1931 w 2 domach zamieszkiwały 24 osoby.
Miejscowość należała do parafii rzymskokatolickiej w Tylży. Podlegała pod Sąd Grodzki w m. Turmont i Okręgowy w Wilnie; właściwy urząd pocztowy mieścił się w m. Turmont.

</doc>
<doc id="4911958" url="https://pl.wikipedia.org/wiki?curid=4911958" title="Igrzyska Afrykańskie 1973">
Igrzyska Afrykańskie 1973

2. Igrzyska Afrykańskie – multidyscyplinarne zawody sportowe, które odbyły się w Lagos między 7 a 18 stycznia 1973 roku.
Dyscypliny.
Rozegrano zawody w 11 dyscyplinach sportowych:
Klasyfikacja medalowa.
Legenda:

</doc>
<doc id="4911960" url="https://pl.wikipedia.org/wiki?curid=4911960" title="Mirko Dolcini">
Mirko Dolcini

Mirko Dolcini (ur. 13 listopada 1973 w San Marino) – sanmaryński polityk i prawnik, parlamentarzysta, od 1 października 2020 kapitan regent San Marino wraz z Alessandro Cardellim.
Życiorys.
W młodości grał w drużynie piłkarskiej SS Murata, później uprawiał też triathlon i biegi. Ukończył studia prawnicze na Uniwersytecie w Urbino. Uzyskał uprawnienia adwokata, od 2003 prowadził własną kancelarię. Związał się z krajowym zrzeszeniem przedsiębiorców (OSLA), objął fotel jego wiceszefa i redaktora naczelnego jego czasopisma. Został jednym z założycieli ugrupowania Domani – Motus Liberi. W 2019 wybrano go posłem do Wielkiej Rady Generalnej, został liderem partyjnej reprezentacji w parlamencie. 22 września 2020 wybrany wyznaczony na jednego z dwóch kapitanów regentów San Marino na półroczną kadencję rozpoczynającą się z dniem 1 października 2020.
Od 2020 jest żonaty, doczekał się jednego syna. Ma brata bliźniaka.

</doc>
<doc id="4911964" url="https://pl.wikipedia.org/wiki?curid=4911964" title="ډ">
ډ

Ddal (ډ) – litera rozszerzonego alfabetu arabskiego, wykorzystywana w językach: paszto i ormuri. Używana jest do oznaczenia dźwięku [], tj. spółgłoski zwartej z retrofleksją dźwięcznej.

</doc>
<doc id="4911967" url="https://pl.wikipedia.org/wiki?curid=4911967" title="Obwodowe i powiatowe komendy Przysposobienia Wojskowego">
Obwodowe i powiatowe komendy Przysposobienia Wojskowego

Obwodowe i powiatowe komendy Przysposobienia Wojskowego – lista jednostek organizacyjnych Przysposobienia Wojskowego z obsadą oficerską z marca 1939.
„Zarządzenia szczegółowe”.
Zgodnie z planem mobilizacyjnym „W” obwodowe i powiatowe komendy Przysposobienia Wojskowego były jednostkami pozostającymi w razie mobilizacji o etatach pokojowych.
Oficerowie służby stałej zajmujący w czasie pokoju stanowiska obwodowych i powiatowych komendantów PW mieli być użyci na mobilizację przez swoich dowódców jednostek ewidencyjnych na pokrycie stanowisk w jednostkach mobilizowanych, o ile szef Biura Personalnego Ministerstwa Spraw Wojskowych nie nadał im przydziałów wojennych do innych jednostek.
Oficerowie kontraktowi zajmujący w czasie pokoju stanowiska w obwodowych i powiatowych komendach PW, z chwilą ogłoszenia mobilizacji automatycznie byli powoływani do służby czynnej i pozostawali na swych stanowiskach. Wyjątek pod tym względem stanowili ci oficerowie kontraktowi, którym szef Biura Personalnego MSWojsk. nadał przydziały mobilizacyjne do innych jednostek. Oficerowie ci odchodzili w razie mobilizacji do jednostek wskazanych w kartach mobilizacyjnych.

</doc>
<doc id="4911969" url="https://pl.wikipedia.org/wiki?curid=4911969" title="ڑ">
ڑ

Aṛ (ڑ) – litera rozszerzonego alfabetu arabskiego, wykorzystywana w językach: urdu, pendżabskim, kaszmirskim i beludżi. Używana jest do oznaczenia dźwięku [], tj. spółgłoski zwartej z retrofleksją bezdźwięcznej.

</doc>
<doc id="4911973" url="https://pl.wikipedia.org/wiki?curid=4911973" title="Grand Prix Rosji 2018">
Grand Prix Rosji 2018

Grand Prix Rosji 2018, oficjalnie Formula 1 VTB Russian Grand Prix 2018 – szesnasta runda Mistrzostw Świata Formuły 1 w sezonie 2018. Grand Prix odbyło się w dniach 28–30 września 2018 roku na torze Sochi Autodrom w Soczi. Wyścig wygrał Lewis Hamilton (Mercedes), a na podium kolejno stanęli, po starcie z pole position, Valtteri Bottas (Mercedes) oraz Sebastian Vettel (Ferrari).
Lista startowa.
Źródło: Wyprzedź Mnie!
Wyniki.
Zwycięzcy sesji treningowych.
Źródło: Wyprzedź Mnie!
Kwalifikacje.
Źródło: Wyprzedź Mnie!
Wyścig.
Źródło: Wyprzedź Mnie!
Najszybsze okrążenie.
Źródło: Wyprzedź Mnie!
Klasyfikacja po wyścigu.
Konstruktorzy.
† – Przed Grand Prix Belgii ze względu na anulowanie dotychczasowego zgłoszenia i startowanie z nowym, zespół stracił punkty w klasyfikacji konstruktorów.

</doc>
<doc id="4911976" url="https://pl.wikipedia.org/wiki?curid=4911976" title="French Open 2020 (gra pojedyncza chłopców)">
French Open 2020 (gra pojedyncza chłopców)

French Open 2020 – gra pojedyncza chłopców – zawody singlowe chłopców, rozgrywane w ramach ostatniego, trzeciego w sezonie wielkoszlemowego turnieju tenisowego, French Open. Zmagania miały miejsce w dniach 4–10 października na ceglanych kortach Stade Roland Garros w 16. dzielnicy francuskiego Paryża.

</doc>
<doc id="4911979" url="https://pl.wikipedia.org/wiki?curid=4911979" title="Igrzyska Afrykańskie 1978">
Igrzyska Afrykańskie 1978

3. Igrzyska Afrykańskie – multidyscyplinarne zawody sportowe, które odbyły się w Algierze między 13 a 28 lipca 1978 roku.
Dyscypliny.
Rozegrano zawody w 12 dyscyplinach sportowych:
Klasyfikacja medalowa.
Legenda:

</doc>
<doc id="4911981" url="https://pl.wikipedia.org/wiki?curid=4911981" title="NHL (2020/2021)">
NHL (2020/2021)

Sezon NHL 2020/2021 – 103 sezon gry National Hockey League, a 104 jej działalności. Ze względu na epidemię koronawirusa sezon rozpoczął się z opóźnieniem 13 stycznia 2021. Zakończenie zaplanowano na 8 maja 2021. Każda z drużyn rozegra 56 spotkań. Dokonano nowego podziału na dywizje: North, West, Central i East. Wszystkie drużyny kanadyjskie zostały zgrupowane w dywizji North, aby nie było konieczności przekraczania granicy, co utrudniały przepisy sanitarne. Po zakończeniu sezonu regularnego po cztery drużyny z każdej dywizji rozpoczną walkę o Puchar Stanleya. Pucharu broni drużyna Tampa Bay Lightning.
Wydarzenia przedsezonowe.
NHL Entry Draft 2020.
58 draft w historii odbył się 6–7 października 2020. Planowany był w hali Bell Centre w Montrealu jednak ze względu na epidemię koronawirusa przeprowadzony został w formie wideokonferencji.
Wśród drużyn, które nie awansowały do play-off 10 sierpnia 2020, w losowaniu poprzedzającym draft, wybrane zostały drużyny mające pierwszeństwo naboru. Pierwszeństwo wylosowała drużyna New York Rangers przed Los Angeles Kings i Ottawa Senators (za San Jose Sharks). Z pierwszym numerem wybrany został Kanadyjczyk Alexis Lafrenière, a następnie Kanadyjczyk Quinton Byfield i Niemiec Tim Stützle.
Salary cap.
10 lipca 2020 liga i Stowarzyszenie graczy NHL poinformowały, że pułap wynagrodzeń na sezon 2020/2021 wyniesie 81,5 mln dolarów i taki pułap wynagrodzeń będzie obowiązywał do sezonu 2025/26. Stanowi to utrzymanie pułapu wynagrodzeń w stosunku do poprzedniego sezonu.
Sezon regularny.
NHL Winter Classic.
Ze względu na epidemię koronawirusa zawody zostały odwołane.
NHL All-Star Game.
Ze względu na epidemię koronawirusa zawody zostały odwołane.

</doc>
<doc id="4911982" url="https://pl.wikipedia.org/wiki?curid=4911982" title="VinFast Fadil">
VinFast Fadil



</doc>
<doc id="4911985" url="https://pl.wikipedia.org/wiki?curid=4911985" title="Dmitrij Dmitrijew">
Dmitrij Dmitrijew



</doc>
<doc id="4911991" url="https://pl.wikipedia.org/wiki?curid=4911991" title="Zanieczyszczenia mikrobiologiczne żywności">
Zanieczyszczenia mikrobiologiczne żywności

Zanieczyszczenia mikrobiologiczne żywności to obecność w niej drobnoustrojów, głównie bakterii, wirusów, grzybów lub ich toksyn. Mikroorganizmy te, jako szeroko rozpowszechnione w środowisku naturalnym, przedostają się do żywności w wyniku procesów jej wytwarzania, przetwarzania, uzdatniania, preparowania, pakowania, magazynowania, transportu oraz z zanieczyszczonego środowiska. Biorą one udział w fermentacji żywności, produkcji biomasy czy wytwarzaniu konserwantów, przez co pełnią wiele pożytecznych funkcji, ale z drugiej strony są przyczyną psucia się żywności, obniżenia jej wartości odżywczej i pogorszenia jakości zdrowotnej.
Źródła zanieczyszczeń mikrobiologicznych żywności.
Do najczęściej występujących w żywności zanieczyszczeń mikrobiologicznych zalicza się:
Mikrobiologiczne bezpieczeństwo żywności.
Zanieczyszczenia mikrobiologiczne żywności są jednym z czynników wpływających na bezpieczeństwo żywności, gdyż obecność drobnoustrojów chorobotwórczych może być powodem wystąpienia zatruć pokarmowych. Zwalczanie infekcji bakteryjnych antybiotykami jest coraz mniej skuteczne ze względu na narastającą lekooporność. Wynika stąd konieczność rozsądnego stosowania przez producentów żywności preparatów antybakteryjnych, np. podczas dezynfekcji urządzeń produkcyjnych.
Zatrucia pokarmowe o etiologii wirusowej także stanowią poważne zagrożenie dla zdrowia i życia człowieka. Wiedza na temat tych zatruć jest niewystarczająca ze względu na problemy związane z ich hodowlą, izolowaniem czy oznaczaniem wirusów w środkach spożywczych. Głównym źródłem tego rodzaju zatruć jest zakażona wirusami woda, skażone ściekami warzywa oraz pokarm zakażony przez osoby, które chorowały na żółtaczkę typu A. Wirusy mają zdolność przetrwania w zakażonej żywności od kilku do kilkunastu dni.
Zatrucia pokarmowe o różnej etiologii stanowią ważny problem zdrowotny w Polsce. Najczęstsze bakteryjne zatrucia pokarmowe wywołane są przez Salmonella spp., Staphyloccocus aureus, Campylobacter spp. oraz zatrucia nieokreślone etiologicznie. Do zakażenia dochodzi przez spożycie zanieczyszczonego pokarmu, głównie jaj kurzych. Występują także zatrucia jadem kiełbasianym oraz zakażenia włośnicą. Od kilku lat w Polsce występują szczególnie groźne zakażenia bakteriami Yersinia enterocolitica. [36] Istotną rolę w zapewnieniu bezpieczeństwa żywności odgrywają badania monitoringowe, pozwalające na określenie występowania niektórych drobnoustrojów chorobotwórczych lub potencjalnie chorobotwórczych u zwierząt i w żywności.

</doc>
<doc id="4911992" url="https://pl.wikipedia.org/wiki?curid=4911992" title="Pomnik Bismarcka w Poznaniu">
Pomnik Bismarcka w Poznaniu



</doc>
<doc id="4911995" url="https://pl.wikipedia.org/wiki?curid=4911995" title="Andrzej Czyżewski (elektronik)">
Andrzej Czyżewski (elektronik)

Andrzej Czyżewski (ur. 10 grudnia 1956 w Gdańsku) – polski elektronik, profesor nauk technicznych, specjalizujący się w inżynierii dźwięku, inżynierii obrazu oraz systemach multimedialnych. Kierownik Katedry Systemów Multimedialnych na Wydziale Elektroniki, Telekomunikacji i Informatyki Politechniki Gdańskiej, kierownik specjalności naukowej Inżynieria Dźwięku i Obrazu na kierunku EiT w Politechnice Gdańskiej.
Dorobek naukowy, dydaktyczny i wdrożeniowy.
Studiował na kierunku Telekomunikacja na Politechnice Gdańskiej. W tym czasie przy zastosowaniu starych podzespołów elektronicznych stworzył studio nagrań we własnej piwnicy, w którym nagrywał wraz z kolegami m.in. audycje dla Polskiego Radia w ramach popularnego cyklu „Lato z radiem”. Studia ukończył w 1982. Pracę doktorską na temat związany z dźwiękiem cyfrowym obronił z wyróżnieniem na Wydziale Elektroniki PG w 1987. W 1992 uzyskał habilitację w specjalności wibroakustyka na Akademii Górniczo-Hutniczej w Krakowie. W 1999 z rąk Prezydenta RP otrzymał tytuł profesorski.
Od 1991 kierownik zakładu naukowo-dydaktycznego, który w 1997 zyskał status katedry (obecnie Katedra Systemów Multimedialnych). Organizator i opiekun latach 1994–2007 studium doktorskiego na Wydziale Elektroniki, Telekomunikacji i Informatyki Politechniki Gdańskiej. Wypromował 13 doktorów, z których 11 uzyskało wyróżnienia za swoje rozprawy, opiekun ponad 250 prac magisterskich i inżynierskich.
W dorobku naukowym prof. Czyżewskiego jest ponad 600 publikacji, z których przeszło 150 stanowią artykuły w prestiżowych czasopismach naukowych i rozdziały w książkach zagranicznych. Autor i współautor 20 patentów krajowych i 5 opublikowanych międzynarodowych zgłoszeń patentowych oraz kilkunastu udokumentowanych wdrożeń, w tym wdrożeń o szczególnie dużym zasięgu oddziaływania. Pod kierownictwem prof. Andrzeja Czyżewskiego w Politechnice Gdańskiej powstały laboratoria wyposażone w nowoczesną aparaturę foniczno-wizyjną i pomiarową. Kierował do tej pory ponad 30 projektami badawczymi i celowymi, 7 projektami międzynarodowymi UE.
Wśród wdrożeń znajduje się m.in. projekt IDENT, multimodalny biometryczny system weryfikacji tożsamości klienta bankowego, zrealizowany we współpracy z PKO BP oraz gdańskiego przedsiębiorstwa Microsystem. Pozwala on na automatyczne identyfikowanie i uwierzytelnianie tożsamości danej osoby na podstawie układu naczyń krwionośnych dłoni, kształtu twarzy, głosu albo podpisu składanego specjalnym biometrycznym piórem.
CyberOko – urządzenie służące do komunikowania się z otoczeniem przez osoby znajdujące się w śpiączce – zostało polskim wynalazkiem roku, zdobyło też szereg innych prestiżowych wyróżnień: m.in. godło promocyjne „Teraz Polska” i międzynarodową nagrodę medyczną Prix Galien. W zespole prof. Czyżewskiego opracowano też m.in. aparat wspomagający osoby jąkające się, sztuczną krtań i systemy logopedyczne oparte na metodzie Tomatisa, czyli z użyciem kostnego przewodzenia dźwięków. Na bazie uzyskanych doświadczeń trwają też prace nad CyberBed – „cyberłóżkiem”, które pomogłoby uniknąć wykluczenia cyfrowego osobom np. po ciężkich wypadkach komunikacyjnych.
We współpracy z prof. Henrykiem Skarżyńskim, dyrektorem Instytutu Fizjologii i Patologii Słuchu opracowany został szereg systemów służących prowadzeniu telemedycznych badań przesiewowych zmysłów służących do komunikowania się, czyli słuchu, wzroku i mowy. Rozwiązania te są wykorzystywane na obszarze całego kraju oraz za granicą – systemy do prowadzenia badań słuchu są stosowane do badań na pięciu kontynentach, a w Polsce przebadano ponad milion dzieci w wieku szkolnym.
Wyróżnienia.
W 2000 uzyskał tytuł Fellow (wyróżniony został nagrodą Fellowship Award) międzynarodowego towarzystwa naukowego Audio Engineering Society. W 2007 uzyskał Nagrodę Naukową Miasta Gdańska im. Jana Heweliusza. Dwukrotnie wyróżniony Pierwszą Nagrodą Prezesa Rady Ministrów za osiągnięcia badawczo-wdrożeniowe (2000, 2014) oraz nagrodami Ministra Nauki i Szkolnictwa Wyższego (1998, 2010, 2014). Uhonorowany Krzyżem Kawalerskim i Krzyżem Oficerskim Orderu Odrodzenia Polski. Wyróżniony Medalem Sendzimira SPWiR oraz Krzyżem Kawalerskim Europejskiego Orderu Wynalazczości. W 2015 r. opracowany pod jego kierunkiem wynalazek „CyberOko” uzyskał godło promocyjne „Teraz Polska” oraz prestiżową międzynarodową nagrodą Prix Galien. Uhonorowany tytułem „Osobowość Roku Politechniki Gdańskiej 2020”. W 2018 r. Stowarzyszenie Pracodawców Pomorza uhonorowało go nagrodą „Primum Cooperatio”. Przez szereg lat rokrocznie otrzymuje Nagrody I stopnia Rektora PG. W 2018 r. Prezydent Gdańska, Paweł Adamowicz wyróżnił go Medalem Niepodległej na Stulecie Niepodległości Państwa Polskiego.

</doc>
<doc id="4911997" url="https://pl.wikipedia.org/wiki?curid=4911997" title="Muzaffer Özdemir">
Muzaffer Özdemir

Muzaffer Özdemir (ur. w 1955 w Gümüşhane) – turecki aktor filmowy. Znany jest głównie ze współpracy z uznanym reżyserem Nuri Bilge Ceylanem, u którego wystąpił w filmach: "Miasteczko" (1997), "Chmury w maju" (1999) i "Uzak" (2002). Za rolę w ostatnim z nich zdobył wraz z Mehmetem Eminem Toprakiem nagrodę dla najlepszego aktora na 56. MFF w Cannes.

</doc>
<doc id="4911999" url="https://pl.wikipedia.org/wiki?curid=4911999" title="Grupa Praxis">
Grupa Praxis

Grupa Praxis – jugosłowiańskie ugrupowanie filozoficzne radykalnych marksistów, głoszące powrót do marksizmu inspirowanego wczesnymi pracami Karola Marksa. Skupiona wokół pisma o tej nazwie grupa filozofów czytała Marksa w kluczu marksistowskiego humanizmu, widząc człowieka jako jednostkę, która rewolucyjnym działaniem przerywa swoje wyobcowanie. Był to całkowicie oryginalny ruch filozoficzny, który na przełomie lat sześćdziesiątych i siedemdziesiątych dwudziestego wieku stał się jednym z najważniejszych światowych ośrodków uprawiania żywej refleksji marksistowskiej. Do grona czołowych przedstawicieli szkoły Praxis zaliczali się Gajo Petrović, Milan Kangrga, Zagorka Golubović i Mihailo Marković.

</doc>
<doc id="4912001" url="https://pl.wikipedia.org/wiki?curid=4912001" title="Beata Godlewska-Żyłkiewicz">
Beata Godlewska-Żyłkiewicz

Beata Izabella Godlewska-Żyłkiewicz (ur. 31 marca 1965) – polska chemiczka, profesor nauk chemicznych, profesor Uniwersytetu w Białymstoku i jego prorektor w kadencjach 2008–2012 i 2012–2016.
Życiorys.
W 1988 ukończyła studia z zakresu chemii w Filii Uniwersytetu Warszawskiego w Białymstoku. Doktoryzowała się 1995 na Uniwersytecie Warszawskim na podstawie rozprawy: "Metody analityczne oznaczania niektórych metali i ich specjacji w materiale biologicznym", której promotorem był profesor Adam Hulanicki. Stopień naukowy doktora habilitowanego uzyskała w 2006 na UW w oparciu o pracę pt. "Metody wydzielania platyny i palladu w chemii analitycznej". Tytuł profesora nauk chemicznych otrzymała 12 listopada 2013.
Zawodowo związana z Uniwersytetem w Białymstoku, na którym w 2015 objęła stanowisko profesora zwyczajnego (po zmianach prawnych profesora). W kadencjach 2008–2012 i 2012–2016 była prorektorem UwB do spraw nauki i współpracy z zagranicą. W latach 2016–2019 była dziekanem Wydziału Biologiczno-Chemicznego. W marcu 2019 została wybrana do rady uczelni UwB z kadencją trwającą do 31 grudnia 2020.
Specjalizuje się w chemii analitycznej, analizie śladowej, spektrometrii atomowej i metrologii. Opublikowała ok. 120 prac, wypromowała trzech doktorów. Została członkiem Komitetu Chemii PAN oraz Komitetu Chemii Analitycznej PAN (wiceprzewodnicząca).
Odznaczona Medalem Komisji Edukacji Narodowej (2016).

</doc>
<doc id="4912002" url="https://pl.wikipedia.org/wiki?curid=4912002" title="Ӷә">
Ӷә

Ӷә – dwuznak cyrylicy wykorzystywany w zapisie języka abchaskiego. Oznacza dźwięk [], czyli palatalizowaną i welaryzowaną spółgłoskę szczelinową miękkopodniebienną bezdźwięczną.

</doc>
<doc id="4912004" url="https://pl.wikipedia.org/wiki?curid=4912004" title="Praxis">
Praxis



</doc>
<doc id="4912005" url="https://pl.wikipedia.org/wiki?curid=4912005" title="VinFast LUX A2.0">
VinFast LUX A2.0

VinFast LUX A2.0 – samochód osobowy klasy wyższej produkowany pod wietnamską marką VinFast w latach 2019 – 2022.
Historia i opis modelu.
We wrześniu założony w czerwcu 2017 roku wietnamski startup motoryzacyjny VinFast przedstawił swoje dwa pierwsze samochody w produkcyjnej postaci. Oprócz SUV-a LUX SA2.0, drugim modelem była wyższej klasy limuzyna LUX A2.0 i podobnie jak on, powstał na bazie technologii na licencji BMW, dzieląc m.in. płytę podłogową i jednostkę napędową z piątą generacją modelu Seria 5 znaną pod kodem "F10".
Za stylistykę LUX A2.0 odpowiada włoskie studio Pininfarina, którego projekt wyłoniono w ramach plebiscytu przeprowadzonego wśród mieszkańców Wietnamu. Charakterystyczną cechą stała się duża atrapa chłodnicy, dwupoziomowe reflektory tworzone przez wąskie paski wykonane technologii LED i chromowane poprzeczki na grillu okalające logo marki VinFast.
Sprzedaż.
Produkcja VinFasta LUX A2.0, razem z SUV-em LUX SA2.0 i niewielkim hatchbackiem Fadil, rozpoczęła się w nowo wybudowanych zakładach produkcyjnych producenta w lipcu 2019 roku na przedmieściach miasta Hajfong. Samochód sprzedawano wyłącznie na rodzimym rynku wietnamskim, gdzie w ciągu pierwszego roku obecności rynkowej do czerwca 2020 roku pojazd znalazł 682 nabywców. Produkcję zakończono z końcem 2022 roku w ramach obrania nowej strategii produktowej koncentrującej się na rozwoju wyłącznie globalnie sprzedawanych samochodów elektrycznych.

</doc>
<doc id="4912009" url="https://pl.wikipedia.org/wiki?curid=4912009" title="Praxis (czasopismo)">
Praxis (czasopismo)



</doc>
<doc id="4912010" url="https://pl.wikipedia.org/wiki?curid=4912010" title="Stefan Lgocki">
Stefan Lgocki

Stefan Lgocki herbu Jastrzębiec (ur. 23 stycznia 1894 w Wolicy, zm. 2 kwietnia 1974 w Szymbarku) – kapitan rezerwy Wojska Polskiego, kawaler Orderu Virtuti Militari. Poseł na Sejm RP V kadencji.
Życiorys.
Dzieciństwo i młodość.
Urodził się w rodzinie Stanisława Lgockiego h. Jastrzębiec (ur. 1855 r., zm. 2 lutego 1912 r.) i Karoliny Meysner h. Lubicz (ur. 1864 r., zm. 1941 r.). Po wczesnej śmierci jego ojca prawnym opiekunem został brat Stanisława, Aleksander Lgocki (ur. 1855, zm. 10 listopada 1914 r. w Nowym Targu), który pełnił funkcję m.in. wicestarosty powiatu nowotarskiego. Młodość spędził w rodzinnym dworze w Łopusznej. W 1905 r. rozpoczął naukę w C.K. Gimnazjum św. Jacka w Krakowie, które ukończył w 1913 r. Po zdaniu egzaminu dojrzałości rozpoczął studia na wydziale prawa Uniwersytetu Jagiellońskiego, na którym studiował przez 3 semestry. W latach 1913 – 1914 był organizatorem szkolenia dla Drużyn Podhalańskich.
I wojna światowa.
Po wybuchu I wojny światowej wstąpił do Legionów Polskich 4 listopada 1914 r. Służył w 12. kompanii III batalionu 3. pułku piechoty II Brygady LP. Od 1 października 1914 roku służył na froncie w oddziale sztabowym 3 pułku piechoty. Wraz z pułkiem przeszedł kampanię karpacką, bukowińska, besarabską i wołyńską. Kontuzjowany 5 lipca 1915 r. pod Rarańczą. 5 lub 6 lipca 1916 r. pod Wołczkiem dostał się do rosyjskiej niewoli, internowany został Szredzińsku w gub. permskiej. Zwolniony został 18 lipca 1918 r. Po odzyskaniu niepodległości wstąpił ochotniczo do Wojska Polskiego. Przydzielony został do 2 Pułku Strzelców Podhalańskich, w szeregach którego brał udział w walkach pod Skoczowem na Śląsku Cieszyńskim.
Po odzyskaniu niepodległości, z dniem 1 listopada 1918 roku, ochotniczo wstąpił do Wojska Polskiego. Służył w 2 pułku strzelców podhalańskich w stopniu chorążego. W 1919 r. brał udział w walkach polsko-czeskich pod Skoczowem na Śląsku Cieszyńskim, następnie brał udział w wojnie polsko-bolszewickiej. W 1921 r. służył w 3 pułku piechoty Legionów, 4 listopada 1921 r. został przeniesiony do rezerwy z przydziałem do 1 Pułku Strzelców Podhalańskich.
Działalność społeczna i polityczna.
Po zwolnieniu z wojska powrócił do Łopusznej, gdzie zajmował się majątkiem oraz pasieką. W latach 1935 - 1939 pełnił funkcję wójta gminy Łopuszna. Podczas pełnienia kadencji zasłużył się m.in. budując mosty na Dunajcu w Łopusznej, Waksmundzie, Ostrowsku i Harklowej, rozbudową szkół w Waksmundzie i Ostrowsku oraz budową drogi z Łopusznej przez Nową Białą do Krempach i z Dębna do Frydmana. Był członkiem oddziału Związku Legionistów Polskich w Nowym Targu.
Był członkiem Bezpartyjnego Bloku Współpracy z Rządem oraz Obozu Zjednoczenia Narodowego, z ramienia którego został wybrany posłem na Sejm Rzeczypospolitej Polskiej V kadencji (1938–1939). Wybranym został z okręgu nr 86 (Nowy Sącz) i uzyskał 40 481 głosów. W Sejmie pracował w komisjach zdrowia i opieki społecznej.
II wojna światowa i lata powojenne.
Po wybuchu II wojny światowej nie został zmobilizowany do wojska. Ze względu na poszukiwania Gestapo postanowił uciec z Łopusznej i ukrywał się do końca wojny w Szymbarku, na dworze ciotecznej siostry Urszuli Rumińskiej. Z obawy na aresztowanie ukrywał się pod jej nazwiskiem.
Po zakończeniu wojny podjął pracę w tartaku w Kąclowej, od 15 lipca 1945 do 1 kwietnia 1946 roku, był leśniczym lasów samorządowych w Ropie w Nadleśnictwie Gorlice, a później zajmował się pszczelarstwem w gospodarstwie ciotki w Szymbarku, gdzie zmarł 2 kwietnia 1974 r. Pochowany został w rodzinnym grobowcu w Łopusznej. Decyzją prezesa Instytutu Pamięci Narodowej z dnia 15 października 2020 roku na wniosek prezesa koła Związku Kombatantów RP i Byłych Więźniów Politycznych w Nowym Targu, grób Stefana Lgockiego został wpisany do prowadzonej przez IPN ewidencji grobów weteranów walk o wolność i niepodległość Polski pod numerem ewidencyjnym 1031.
Rodzina.
Wnuk Leona Przerwy-Tetmajera. Był bratem Kazimierza (ur. 1885 r., zm. 3 lutego 1914 r.), Wawrzyńca (żołnierza 3 pp Leg., odznaczony Medalem Niepodległości, ur. 5 sierpnia 1891 r., zm. 6 kwietnia 1943 r.), Marii (ur. 18 lutego 1905 r., zm. 16 stycznia 1980 r.) i Zofii (ur. 11 lutego 1889 r., zm. 20 lipca 1957 r.). Rodziny nie założył.
Spokrewniony był z Kazimierzem Przerwą - Tetmajer i Włodzimierzem Tetmajerem oraz dyrektorem Zakładu Ubezpieczeń Społecznych Janem Włodzimierzem Lgockim.
Był kuzynem Jerzego Lgockiego - uczestnika III powstania śląskiego i założyciela Strażackiego Ruchu Oporu „Skała”.

</doc>
<doc id="4912011" url="https://pl.wikipedia.org/wiki?curid=4912011" title="Miguel Tiu Imul">
Miguel Tiu Imul

Miguel Tiu Imul (ur. 5 września 1941 w La Montaña, departament Quiché, zm. 31 października 1991 w Parraxtut, departament Quiché) – gwatemalski męczennik, ofiara wojny domowej w Gwatemali, błogosławiony Kościoła katolickiego.
Życiorys.
Urodził się w 1941 roku w La Montaña. Pełnił funkcję dyrektora miejscowej Akcji Katolickiej i katechety. Żył w związku małżeńskim. 31 października 1991 roku w Parraxtut w wieku 50 lat został aresztowany i zamordowany przez Szwadrony śmierci. 23 stycznia 2020 papież Franciszek podpisał dekret o męczeństwie jego i 9 towarzyszy, co otworzyło drogę do ich beatyfikacji, która odbyła się 23 kwietnia 2021 roku.

</doc>
<doc id="4912012" url="https://pl.wikipedia.org/wiki?curid=4912012" title="Puchar Wysp Owczych w piłce nożnej (2020)">
Puchar Wysp Owczych w piłce nożnej (2020)

Puchar Wysp Owczych w piłce nożnej mężczyzn 2020 (far. "Løgmanssteypið") – 66. edycja rozgrywek mających na celu wyłonienie zdobywcy Pucharu Wysp Owczych. Tytuł obronił klub HB Tórshavn. Zwycięzca z uwagi na spadek farerskiej ligi w klasyfikacji UEFA, uzyskał prawo do gry w Lidze Konferencji Europy, a nie jak dotychczas w Lidze Europy.
Z uwagi na pandemię COVID-19 rozgrywki przesunięto - rozpoczęły się 27 czerwca, a zakończyły 5 grudnia 2020 roku. Drużyny rozegrały tylko po jednym półfinale, bez dogrywki, przeciwnie niż w latach poprzednich.
Uczestnicy.
W Pucharze Wysp Owczych biorą udział drużyny ze wszystkich poziomów ligowych na archipelagu. Wszystkie zespoły, poza FC Suðuroy, MB Miðvágur, Royn Hvalba i Undrið FF, rozpoczęły grę od pierwszej rundy eliminacyjnej. Cztery wymienione zaczęły od rundy wstępnej.

</doc>
<doc id="4912013" url="https://pl.wikipedia.org/wiki?curid=4912013" title="Mehmet Emin Toprak">
Mehmet Emin Toprak

Mehmet Emin Toprak (ur. 11 września 1974 w Yenice, zm. 2 grudnia 2002 w Çan) – turecki aktor filmowy. 
Znany głównie ze współpracy z uznanym reżyserem, jego kuzynem - Nuri Bilge Ceylanem. Wystąpił w jego filmach: "Miasteczko" (1997), "Chmury w maju" (1999) i "Uzak" (2002). Za rolę w ostatnim z nich zdobył wraz z Muzafferem Özdemirem nagrodę dla najlepszego aktora na 56. MFF w Cannes. Wyróżnienie to Toprak zdobył już pośmiertnie, gdyż zginął w wypadku samochodowym w grudniu 2002, kiedy wracał z Festiwalu Filmowego w Ankarze. W chwili śmierci miał 28 lat i był świeżo upieczonym mężem.

</doc>
<doc id="4912015" url="https://pl.wikipedia.org/wiki?curid=4912015" title="Renata Walczak">
Renata Walczak

Renata Marta Walczak (ur. 18 czerwca 1963 w Płocku) – doktor habilitowana inżynier nauk rolniczych, profesor nadzwyczajna Politechniki Warszawskiej. 
Życiorys.
Renata Walczak pochodzi z Płocka, gdzie uczęszczała do Liceum Ogólnokształcącego im. Marszałka Stanisława Małachowskiego. Ukończyła studia w zakresie inżynieria środowiska na Wydziale Budownictwa i Maszyn Rolniczych Politechniki Warszawskiej. W 1987 rozpoczęła pracę na macierzystej uczelni na stanowisku asystentki, od 1995 na stanowisku adiunktki. W tym też roku doktoryzowała się w dziedzinie nauk technicznych na podstawie rozprawy "Metoda oceny efektywności energetycznej recyrkulacji w procesie suszenia zielonek w suszarce bębnowej" (promotor – Leszek Powierża). W 2008 habilitowała się w Instytucie Budownictwa, Mechanizacji i Elektryfikacji Rolnictwa w dziedzinie nauk rolniczych o specjalności inżynieria rolnicza na podstawie pracy "Metoda oceny efektywności energetycznej suszarek rolniczych". Od 2014 jest profesor nadzwyczajną Politechniki Warszawskiej. Pełniła szereg funkcji na PW, m.in.: pełnomocniczka Prorektora Politechniki Warszawskiej ds. Międzynarodowych Programów Edukacyjnych (1995–2012), dyrektorka Kolegium Nauk Ekonomicznych i Społecznych Politechniki Warszawskiej (2012–2016), prorektor płockiej filii PW (2020–2024) oraz Dziekan Wydziału Budownictwa, Mechaniki i Petrochemii.
W 2003 uzyskała w Ministerstwie Skarbu Państwa uprawnienia do zasiadania w radach nadzorczych spółek Skarbu Państwa. Prowadziła zajęcia w VIA University College w Horsens w Danii. W latach 2007–2009 odbyła praktykę przemysłową w Dziale Diagnostyki Maszyn PKN Orlen.
Kilkukrotnie wyróżniana nagrodami Rektora PW. Otrzymała srebrny Medal za Długoletnią Służbę (2013) oraz Medal Komisji Edukacji Narodowej.

</doc>
<doc id="4912017" url="https://pl.wikipedia.org/wiki?curid=4912017" title="Feliks Dąbrowski (oficer)">
Feliks Dąbrowski (oficer)

Feliks Dąbrowski (ur. 18 czerwca 1895 w Mszczonowie, zm. 13 kwietnia 1986 w Poznaniu) – major piechoty Wojska Polskiego.
Życiorys.
Urodził się 18 czerwca 1895 w Mszczonowie, pow. błońskim, jako syn Adama.
Do Wojska Polskiego został przyjęty z byłych Korpusów Wschodnich i byłej armii rosyjskiej. Służył w 19 Pułku Piechoty. 3 maja 1922 został zweryfikowany w stopniu kapitana ze starszeństwem z 1 czerwca 1919 i 781. lokatą w korpusie oficerów piechoty, a jego oddziałem macierzystym był nadal 19 pp we Lwowie. Później został przeniesiony do 55 pułku piechoty w Lesznie. 3 maja 1926 został mianowany majorem ze starszeństwem z 1 lipca 1925 i 80. lokatą w korpusie oficerów piechoty. W tym samym miesiącu został wyznaczony w macierzystym 55 pp na stanowisko dowódcy I batalionu. W lipcu 1929 został przesunięty na stanowisko kwatermistrza. We wrześniu 1930 został przeniesiony do Powiatowej Komendy Uzupełnień Kałusz na stanowisko kierownika I referatu. W 1932 był już komendantem tej jednostki. W marcu 1934 został zwolniony z zajmowanego stanowiska i oddany do dyspozycji dowódcy Okręgu Korpusu Nr VI. Z dniem 31 lipca 1934 tego roku został przeniesiony w stan spoczynku.
Zmarł 13 kwietnia 1986 w Poznaniu. Pochowany 21 kwietnia 1986 na Cmentarzu na Junikowie (pole 15, kwatera E-5-6).

</doc>
<doc id="4912018" url="https://pl.wikipedia.org/wiki?curid=4912018" title="French Open 2020 (gra pojedyncza dziewcząt)">
French Open 2020 (gra pojedyncza dziewcząt)

French Open 2020 – gra pojedyncza dziewcząt – zawody singlowe dziewcząt, rozgrywane w ramach ostatniego, trzeciego w sezonie wielkoszlemowego turnieju tenisowego, French Open. Zmagania miały miejsce w dniach 4–10 października na ceglanych kortach Stade Roland Garros w 16. dzielnicy francuskiego Paryża.

</doc>
<doc id="4912021" url="https://pl.wikipedia.org/wiki?curid=4912021" title="Emmanuel Schotté">
Emmanuel Schotté

Emmanuel Schotté (ur. w 1958) – francuski niezawodowy aktor filmowy. Przez 18 lat służył w siłach powietrznych Francji. Bezrobotnego byłego żołnierza bez żadnego doświadczenia aktorskiego postanowił zatrudnić jego znajomy, reżyser Bruno Dumont, przygotowujący swój drugi film fabularny "Ludzkość" (1999). Ostatecznie Dumont powierzył mu główną rolę w tym obrazie. Za swoją pierwszą i jedyną filmową kreację Schotté zdobył nagrodę dla najlepszego aktora na 52. MFF w Cannes.

</doc>
<doc id="4912022" url="https://pl.wikipedia.org/wiki?curid=4912022" title="VinFast LUX SA2.0">
VinFast LUX SA2.0

VinFast LUX SA2.0 – samochód osobowy typu SUV klasy wyższej produkowany pod wietnamską marką VinFast w latach 2019 – 2022.
Historia i opis modelu.
SUV LUX SA2.0 został przedstawiony jesienią 2018 roku razem z limuzyną LUX A2.0 jako dwa pierwsze produkcyjne pojazdy tego wietnamskiego startupu założonego w 2017 roku. Pojazd został opracowany w oparciu o płytę podłogową BMW X5 trzeciej generacji oznaczonej kodem fabrycznym "F15", zapożyczając od niego także podzespoły techniczne, silnik i elementy wystroju kabiny pasażerskiej na mocy licencji. 
Stylistyka SUV-a VinFasta powstała we włoskim biurze projektowym Pinifarina, które opracowało także wygląd sedana LUX A2.0. Podobnie do tego modelu, samochód zyskał takie charakterystyczne cechy wyglądu, jak wąskie paski z diodami LED przy krawędzi maski, a także dużą atrapę chłodnicy z wyeksponowanym logo producenta.
President.
We wrześniu 2020 roku VinFast przedstawił topową, luksusową odmianę LUX SA2.0 o nazwie VinFast President. Samochód wyróżnia się dodatkowym wlotem powietrza na masce, innym wzorem atrapy chłodnicy i detalami w karoserii, a także innym projektem kokpitu, bogatszym wyposażeniem i większym rozstawem osi. VinFast President napędzany był 6,2-litrowym silnikiem V8 o mocy 455 KM, który został dostarczony przez amerykański koncern General Motors.
Sprzedaż.
Równolegle z modelami LUX A2.0 i Fadil, produkcja SUV-a marki VinFast rozpoczęła się w lipcu 2019 roku w zakładach na przedmieściach wietnamskiego miasta Hajfong. W ciągu pierwszego roku sprzedaży pojazdu na rodzimym rynku LUX SA2.0 znalazła 323 nabywców. Podobnie jak w przypadku modeli Fadil i LUX A2.0, produkcję zakończono z końcem 2022 roku w ramach obrania nowej strategii produktowej koncentrującej się na rozwoju wyłącznie globalnie sprzedawanych samochodów elektrycznych.

</doc>
<doc id="4912023" url="https://pl.wikipedia.org/wiki?curid=4912023" title="VinFast President">
VinFast President



</doc>
<doc id="4912025" url="https://pl.wikipedia.org/wiki?curid=4912025" title="Anatol Kojło">
Anatol Kojło

Anatol Kojło (ur. 21 stycznia 1947 w Turku) – polski chemik, profesor nauk chemicznych, profesor Uniwersytetu w Białymstoku.
Życiorys.
W 1973 ukończył studia na Wydziale Chemii Uniwersytetu Warszawskiego. Doktoryzował się w 1984 na UW na podstawie rozprawy: "Reakcje pochodnych fenotiazyny z niektórymi platynowcami i ich analityczne wykorzystanie", której promotorem była profesor Helena Puzanowska-Tarasiewicz. Stopień naukowy doktora habilitowanego uzyskał w 1999 na Akademii Medycznej im. Karola Marcinkowskiego w Poznaniu w oparciu o pracę pt. "Zastosowanie metody wstrzykowej analizy przepływowej z różnymi technikami detekcji do oznaczania adrenaliny i pochodnych fenotiazyny". Tytuł profesora nauk chemicznych otrzymał 26 lutego 2010.
Zawodowo związany z Filią Uniwersytetu Warszawskiego w Białymstoku, przekształconą w Uniwersytet w Białymstoku, na którym doszedł do stanowiska profesora. Na uczelni tej był: zastępcą dyrektora Instytutu Chemii (1984–1987), prodziekanem Wydziału Matematyczno-Przyrodniczego (1990–1996) i prodziekanem Wydziału Biologiczno-Chemicznego (1997–2005), kierownikiem Zakładu Chemii Analitycznej (2000–2018) oraz dziekanem Wydziału Biologiczno-Chemicznego (2005–2012).
Specjalizuje się w chemii analitycznej. Opublikował ponad 70 prac, wypromował dwóch doktorów. Członek Polskiego Towarzystwa Chemicznego.
Odznaczony Medalem Komisji Edukacji Narodowej (2004).

</doc>
<doc id="4912027" url="https://pl.wikipedia.org/wiki?curid=4912027" title="Klapy (ubranie)">
Klapy (ubranie)

Klapy – wyłożone, odwinięte na zewnątrz fragmenty tkaniny z przodu marynarki, fraka, płaszcza i podobnych ubrań formalnych. Zwykle tworzy się je przez wywinięcie przednich krawędzi marynarki lub płaszcza i przyszycie ich do kołnierza.
Istnieją trzy podstawowe rodzaje klap: otwarte, zamknięte i szalowe. Najczęściej spotykane i najmniej formalne są klapy otwarte. Występują np. w blezerach czy marynarkach sportowych. Klapy zamknięte są bardziej formalne. Można je napotkać w większości marynarek dwurzędowych, ale regularnie pojawiają się również w jednorzędowych. Klapy szalowe są zazwyczaj spotykane są w smokingach i półfrakach (spencerach).
Rodzaje klap.
Klapy otwarte.
Klapy otwarte, klapy proste są przyszyte do kołnierza pod kątem, tworząc charakterystyczne wcięcie. Jest to standard w strojach jednorzędowych, stosowany w prawie wszystkich garniturach, blezerach i marynarkach sportowych. Dwurzędowa marynarka z otwartymi klapami to rzadki widok. Rozmiar wcięcia może się różnić, wąskie wcięcie jest po angielsku nazywane "fishmouth" (po polsku nie ma specjalnej nazwy). Był to pierwszy rodzaj klap, który się pojawił i jest najczęściej spotykanym rodzajem.
Klapy zamknięte.
Klapy zamknięte, klapy ostre lub klapy w szpic, są najbardziej formalne. Spotkać je można na marynarkach dwurzędowych, wszystkich strojach formalnych, takich jak frak lub żakiet, a także często na smokingu (jedno- i dwurzędowym). Pod koniec lat dwudziestych i trzydziestych XX wieku marynarka jednorzędowa z klapami zamkniętymi była uznawana za bardzo stylową. Klapy ostre zostały przeniesione do odzieży dziennej dzięki rosnącej popularności smokingu. Umiejętność odpowiedniego wycięcia klap ostrych w jednorzędowym garniturze jest jednym z najtrudniejszych zadań krawieckich, nawet dla bardzo doświadczonych krawców.
Klapy szalowe.
Klapy szalowe, kołnierz szalowy to jednolity wyłóg będący połączeniem kołnierza z klapą, bez rozgraniczania ich kozerką. Pierwotnie widywane na wiktoriańskiej bonżurce, teraz są najczęstsze na smokingach. Te podobnie zaczęły jako nieformalna odzież wieczorowa, a potem szyte były zarówno w mniej, jak i bardziej formalnych wersjach, w zależności od sytuacji, w której miały być używane. Kołnierz szalowy jest również często stosowany w półfrakach (spencerach). Marynarka Teba również posiada klapę bez wcięć, jednak występuje na niej kozerka oraz nagła zmiana kierunku krawędzi klapy.
Cechy klap.
Na lewej klapie znajduje się otwór zwany butonierką, w którym nosić można żywy kwiat. Zwyczaj ten dziś powszechnie spotykany jest jedynie podczas bardziej formalnych wydarzeń. Do prawidłowego mocowania kwiatka służy pętla przymocowana z tyłu klapy. Dla zachowania symetrii, dwurzędowe garnitury mogą posiadać butonierkę na obu klapach. Czasami w klapie nosi się również przypinkę.
Szerokość klap jest bardzo różnorodna – od niezwykle wąskich po bardzo szerokie. Podlegała ona również wielu zmianom na przestrzeni lat. Niektórzy projektanci twierdzą jednak, że najbardziej stylowa szerokość klap pozostaje niezmieniona i że klapa „powinna sięgać tylko o ułamek mniej niż połowa odległości między kołnierzem a linią ramion”.
Pochodzenie.
Najpopularniejszy styl klapy, klapa otwarta, wywodzi się ze starszych typów ubrań zapinanych na guziki pod szyję. Początkowo stosowano rozpinanie i wykładanie pod kątem górnej części zapięcia w pomieszczeniu lub w czasie upałów, a następnie doszło do usunięcia górnych guzików. Górne punkty pochodzą od rogów kołnierza. Można to zademonstrować, odwracając zapięcie w podobny sposób we współczesnej odzieży zapinanej na guziki pod szyję, takiej jak płaszcz lub kombinezon. Właściciel marynarki zaskoczony przez złą pogodę może rozłożyć klapy i przytrzymać je, aby tymczasowo tworzyły namiastkę zapięcia pod szyję, od którego się wywodzą.
Ponieważ wśród zamożnych w epoce regencji fraki ewoluowały szybko, popularne stawały się różne style ich zapinania, od zapinanych na górze, pośrodku, a nawet wcale. Wywijany kołnierz, popularny we wcześniejszych ubraniach, takich jak surdut, został zastąpiony długimi klapami sięgającymi poniżej talii (modnie mocno dociśniętymi). Niezmiennie z przodu znajdowały się długie rzędy guzików, z których większość nie była zapinana; w istocie nawet w późnej epoce wiktoriańskiej wszystkie surduty miały długi rząd dziurek na guziki w klapie, od dawna zbędnych. Wraz ze zmieniającymi się stylami zapinania, luźno wyłożony przód płaszcza odpowiednio zmieniał kształt, a kształt litery "V" tworzony wówczas przez połączenie wyłogu i kołnierza jest teraz kontynuowany w tradycyjnym kształcie klap otwartych i zamkniętych, które wywodzą się z tego okresu.
Niektórzy historycy ubioru, tacy jak Bernard Rudofsky, wyśmiewali ewolucję klap marynarki w „zupełnie niepotrzebne fragmenty materiału” i „ozdobne szczątki”, podczas gdy inni celebrowali przekształcenie klap w „fetysze” jako nieodłączną część mody jako wyrazu.
Marynarki bez klap.
Choć mniej popularne wśród męskich strojów na zachodzie, inne style marynarek nie mają klap. Do marynarek ze stójką należą marynarki Nehru i różne mundury wojskowe, np. mundur British Army czy US Marine Corps. Kołnierze wykładane (ang. "turndown collar"), były dawniej powszechne w mundurach wojskowych i na mundurku Mao.

</doc>
<doc id="4912029" url="https://pl.wikipedia.org/wiki?curid=4912029" title="Krzysztof Jaranowski">
Krzysztof Jaranowski

Krzysztof Jaranowski (Jarnowski) herbu Topór – cześnik dobrzyński w latach 1662-1679.
Członek konfederacji województw kujawskich w 1670 roku.
Był elektorem Michała Korybuta Wiśniowieckiego z województwa brzeskokujawskiego w 1669 roku.

</doc>
<doc id="4912034" url="https://pl.wikipedia.org/wiki?curid=4912034" title="Adam Kazimierz Galicki">
Adam Kazimierz Galicki

Adam Kazimierz Galicki herbu Poraj – skarbnik brzeskokujawski w latach 1662-1670.
Był elektorem Michała Korybuta Wiśniowieckiego z województwa brzeskokujawskiego w 1669 roku.

</doc>
<doc id="4912039" url="https://pl.wikipedia.org/wiki?curid=4912039" title="Piotr Świętosławski">
Piotr Świętosławski

Piotr z Grabia Świętosławski herbu Rola – wojski dobrzyński w latach 1670-1673, skarbnik dobrzyński w latach 1658-1670, pisarz grodzki brzeskokujawski, pisarz grodzki bobrownicki.
Poseł sejmiku generalnego pruskiego na sejm zwyczajny 1654 roku, sejm nadzwyczajny 1654 roku, poseł sejmiku radziejowskiego na sejm 1665 roku. Członek konfederacji województw kujawskich w 1670 roku.
Był elektorem Michała Korybuta Wiśniowieckiego z województwa brzeskokujawskiego w 1669 roku.

</doc>
<doc id="4912041" url="https://pl.wikipedia.org/wiki?curid=4912041" title="Gajo Petrović">
Gajo Petrović

Gajo Petrović (cyr. Гајо Петровић; ur. 12 marca 1927 w Karlovacu, zm. 13 czerwca 1993 w Zagrzebiu) – jugosłowiański filozof-marksista, jeden z czołowych przedstawicieli grupy Praxis. Rozwijał m.in. jej istotne pojęcie „myślenie rewolucji”. Jego interpretacja podstawowego zagadnienia filozofii została poddana krytyce przez radzieckich przedstawicieli filozofii marksistowsko-leninowskiej.
Ukończył studia na Uniwersytecie w Zagrzebiu. Potem był tam wykładowcą.

</doc>
<doc id="4912042" url="https://pl.wikipedia.org/wiki?curid=4912042" title="Harald Gimpel">
Harald Gimpel

Harald Gimpel (ur. 6 września 1951) – niemiecki kajakarz górski. Brązowy medalista olimpijski z Monachium.
Reprezentował barwy NRD. Zawody w 1972 były jego jedynymi igrzyskami olimpijskimi (dyscyplina w tym roku debiutowała w programie igrzysk i ponownie pojawiła się dopiero 20 lat później). Medal zdobył w kajakowej jedynce. Na mistrzostwach świata zdobył dwa brązowe medale w 1975.

</doc>
<doc id="4912045" url="https://pl.wikipedia.org/wiki?curid=4912045" title="Korczulańska Szkoła Letnia">
Korczulańska Szkoła Letnia



</doc>
<doc id="4912047" url="https://pl.wikipedia.org/wiki?curid=4912047" title="Partia Wolnych Obywateli">
Partia Wolnych Obywateli



</doc>
<doc id="4912049" url="https://pl.wikipedia.org/wiki?curid=4912049" title="Stefania Casini">
Stefania Casini

Stefania Casini (ur. 4 września 1948 w Villa di Chiavenna) – włoska aktorka filmowa, głosowa, teatralna i telewizyjna oraz dziennikarka, scenarzystka, reżyserka i producentka filmowa.
Karierę aktorską rozpoczęła po ukończeniu studiów na Wydziale Architektury Politechniki Mediolańskiej. Pod koniec lat siedemdziesiątych, kiedy przeniosła się do Nowego Jorku, zajęła się reżyserią, później także pisaniem scenariuszy i produkcją filmową. Realizuje filmy dokumentalne i reportaże dla sieci telewizyjnych, współpracuje też z prasą kobiecą jako dziennikarka.

</doc>
<doc id="4912051" url="https://pl.wikipedia.org/wiki?curid=4912051" title="Puchar Wysp Owczych w piłce nożnej kobiet (2020)">
Puchar Wysp Owczych w piłce nożnej kobiet (2020)

Puchar Wysp Owczych w piłce nożnej kobiet 2020 (far. "Steypakappingin kvinnur") – 30. edycja rozgrywek mających na celu wyłonienie zdobywcy Pucharu Wysp Owczych. Tytułu bronił klub HB Tórshavn, a przejął go KÍ Klaksvík.
Uczestnicy.
W Pucharze Wysp Owczych biorą udział drużyny ze wszystkich poziomów ligowych na archipelagu. Większość zespołów rozpoczęła od ćwierćfinału, jedynie występujące w drugiej lidze TB/FCS/Royn i AB Argir/B71 Sandoy od rundy wstępnej.

</doc>
<doc id="4912052" url="https://pl.wikipedia.org/wiki?curid=4912052" title="Hadi Choopman">
Hadi Choopman



</doc>
<doc id="4912053" url="https://pl.wikipedia.org/wiki?curid=4912053" title="Spółgłoska półotwarta z retrofleksją">
Spółgłoska półotwarta z retrofleksją



</doc>
<doc id="4912056" url="https://pl.wikipedia.org/wiki?curid=4912056" title="Zespół Parków Krajobrazowych Województwa Wielkopolskiego">
Zespół Parków Krajobrazowych Województwa Wielkopolskiego



</doc>
<doc id="4912058" url="https://pl.wikipedia.org/wiki?curid=4912058" title="Guri Melby">
Guri Melby

Guri Melby (ur. 3 lutego 1981 w Orkdal) – norweska polityk i działaczka samorządowa, przewodnicząca liberalnej partii Venstre (od 2020), minister edukacji (2020–2021).
Życiorys.
Ukończyła szkołę średnią w rodzinnej miejscowości, a w 2007 uzyskała magisterium ze skandynawistyki na Norweskim Uniwersytecie Naukowo-Technicznym. Pracowała jako nauczycielka i wykładowczyni akademicka. Zaangażowała się w działalność partii Venstre. Była radną w Orkdal (1999–2007) i w Trondheim (2007–2011). W latach 2011–2012 była doradczynią ministra edukacji. Dołączyła do zarządu partii, przewodniczyła też jej komitetowi programowemu. W latach 2013–2015 wchodziła w skład władzy wykonawczych Oslo, gdzie odpowiadała za środowisko i transport. Następnie do 2018 zasiadała w radzie miejskiej norweskiej stolicy.
Od 2013 zastępczyni poselska, w Stortingu pracowała w latach 2018–2020 (zastępowała w nim Trine Skei Grande). W marcu 2020 dołączyła do rządu Erny Solberg jako minister edukacji. We wrześniu tegoż roku wybrana na funkcję przewodniczącej Venstre (w miejsce Trine Skei Grande). W wyborach w 2021 uzyskała mandat deputowanej. W październiku tegoż roku zakończyła pełnienie funkcji rządowej.

</doc>
<doc id="4912060" url="https://pl.wikipedia.org/wiki?curid=4912060" title="Nicole Schott">
Nicole Schott

Nicole Schott (ur. 12 września 1996 w Essen) – niemiecka łyżwiarka figurowa pochodzenia polskiego, startująca w konkurencji solistek. Uczestniczka igrzysk olimpijskich (2018, 2022), mistrzostw świata i Europy, medalistka zawodów z cyklu Challenger Series oraz 7-krotna mistrzyni Niemiec (2012, 2015, 2018–2020 i 2022-2023).
Jej pochodzący z Polski ojciec uprawiał hokej na lodzie.

</doc>
<doc id="4912062" url="https://pl.wikipedia.org/wiki?curid=4912062" title="Ebba Busch Thor">
Ebba Busch Thor



</doc>
<doc id="4912063" url="https://pl.wikipedia.org/wiki?curid=4912063" title="Piotr Dominik Załęski">
Piotr Dominik Załęski

Piotr Dominik Załęski – polski politolog i etnolog, wykładowca Uniwersytetu Warszawskiego.
Życiorys.
Ukończył studia magisterskie w zakresie politologii i nauk społecznych na Uniwersytecie Warszawskim w 1999 oraz podyplomowe: w zakresie zarządzania oświatą na Akademii Podlaskiej w Siedlcach i w zakresie etnologii na Uniwersytecie Mikołaja Kopernika w Toruniu. Uzyskał dwa doktoraty: pierwszy w 2006 w dyscyplinie nauk o polityce na macierzystej uczelni (na podstawie pracy "Elita władzy politycznej Kazachstanu" napisanej pod kierunkiem Tadeusza Bodio), a drugi – w dyscyplinie etnologia w 2009 na Uniwersytecie im. Adama Mickiewicza w Poznaniu (na podstawie rozprawy "Społeczność wiejska wobec rzeczywistości społeczno-politycznej (przypadek sołectwa mazowieckiego)", której promotorem był Andrzej Brencz). Habilitował się w dziedzinie nauk społecznych (w zakresie nauk o polityce) na UW w 2013, przedstawiając w 2011 dorobek naukowy, w tym dzieło "Kultura polityczna więzi w Azji Centralnej (przypadek Kirgistanu na tle państw regionu)".
Zawodowo związany z Uniwersytetem Warszawskim: początkowo z Instytutem Nauk Politycznych Wydziału Dziennikarstwa i Nauk Politycznych, od 2016 w ramach Wydziału Nauk Politycznych i Studiów Międzynarodowych. Od 2019, po likwidacji INP, w Katedrze Historii Politycznej WNPiSM. Na macierzystym wydziale był m.in.: koordynatorem kształcenia pedagogicznego (2005–2010), redaktorem serii wydawniczej INP UW „Kultura i Polityka” (2012–2015), kierownikiem Pracowni Kultury Politycznej INP UW (2010–2016) i kierownikiem Studiów Euroazjatyckich INP UW (2015–2018).
W latach 2004–2016 w redakcji kwartalnika „Społeczeństwo i Polityka. Pismo edukacyjne”, m.in. jako zastępca redaktora naczelnego (2012–2016; wówczas pismo wydawane z kirgistańskim Biszkeckim Uniwersytetem Humanistycznym im. K. Karasaeva). Profesor wizytujący w Katedrze UNESCO Akademii Zarządzania Publicznego przy Prezydencie Republiki Kirgiskiej (2010–2011), w latach 2008–2018 współpracownik naukowy Instytutu Filozofii i Badań Polityczno-Prawnych Narodowej Akademii Nauk Republiki Kirgiskiej (od 2012 jako wiodący współpracownik naukowy). 
Odpowiada za koordynację egzaminu maturalnego z wos-u w Centralnej Komisji Egzaminacyjnej (od matur z 2011). Kierownik zespołu wos-u w projekcie EFS banku zadań do państwowego egzaminu eksternistycznego (2013–2015, CKE). Był nauczycielem przedmiotów społecznych i humanistycznych w szkołach różnych typów (1997–2007). W latach 2016–2019 koordynator zespołu ekspertów Ministerstwa Edukacji Narodowej do prac nad tworzeniem podstawy programowej kształcenia ogólnego w zakresie wiedzy o społeczeństwie. W 2016 wyróżniony Medalem Komisji Edukacji Narodowej „za szczególne zasługi dla oświaty i wychowania”.
Jego zainteresowania naukowe to: kultura polityczna w Polsce i Azji Centralnej; obrazy Azji Centralnej w dyskursie i dyskurs elit Azji Centralnej; problematyka pamięci historycznej w Polsce i na obszarze poradzieckim; tożsamości kulturowe i stosunki międzykulturowe w Euroazji; historia instytucji politycznych Azji Centralnej i Europy Środkowo-Wschodniej; socjalizacja polityczna i edukacja obywatelska w Polsce XX i XXI wieku; polityka edukacyjna państwa i diagnostyka edukacyjna. Wypromował dwoje doktorów. Kierownik (2009–2011), wykonawca (2007–2008) i recenzent (2009–2010) grantów MNiSW oraz opiekun merytoryczny (2011–2021) grantów NCN.

</doc>
<doc id="4912067" url="https://pl.wikipedia.org/wiki?curid=4912067" title="Peđa Grbin">
Peđa Grbin

Peđa Grbin (ur. 24 maja 1979 w Puli) – chorwacki polityk, prawnik i samorządowiec, parlamentarzysta, od 2020 przewodniczący Socjaldemokratycznej Partii Chorwacji.
Życiorys.
Ukończył studia prawnicze na Uniwersytecie w Zagrzebiu, uzyskał uprawnienia adwokata. W 2006 zaczął prowadzić własną kancelarię adwokacką. W 1998 zaangażował się w działalność polityczną w ramach Socjaldemokratycznej Partii Chorwacji. Zasiadał w radzie miejskiej Puli. W 2011 uzyskał mandat deputowanego do Zgromadzenia Chorwackiego, który odnawiał w wyborach w 2015, 2016 i 2020.
Od 2016 był wiceprzewodniczącym SDP. W 2018 został znalazł się w gronie działaczy SDP, którzy na skutek krytyki działań jej lidera Davora Bernardicia zostali czasowo zawieszeni. W październiku 2020 wybrany na nowego przewodniczącego swojego ugrupowania.

</doc>
<doc id="4912068" url="https://pl.wikipedia.org/wiki?curid=4912068" title="Pristiphora abietina">
Pristiphora abietina



</doc>
<doc id="4912072" url="https://pl.wikipedia.org/wiki?curid=4912072" title="Teodozjusz (Marczenko)">
Teodozjusz (Marczenko)

Teodozjusz, imię świeckie Jewhen Łeonidowycz Marczenko (ur. 24 marca 1982 w Uljanowce) – biskup Ukraińskiego Kościoła Prawosławnego Patriarchatu Moskiewskiego.
Życiorys.
Urodził się w rodzinie lekarzy. Średnie wykształcenie uzyskał w rodzinnym mieście. W latach 1999–2006 studiował na Narodowym Uniwersytecie Medycznym w Kijowie, po czym odbył 6-letni staż w Narodowej Akademii Medycznej Kształcenia Podyplomowego.
W 2007 r. wstąpił do seminarium duchownego w Kijowie. Naukę kontynuował (od 2010 r.) w Kijowskiej Akademii Duchownej. Po uzyskaniu stopnia kandydata nauk teologicznych (2014) został wykładowcą seminaryjnym; jednocześnie nadzorował działalność służb medycznych kijowskich uczelni teologicznych.
15 marca 2012 r. złożył wieczyste śluby mnisze z imieniem Teodozjusz, ku czci św. Teodozjusza Czernihowskiego. Tydzień później został przez arcybiskupa boryspolskiego Antoniego wyświęcony na hierodiakona. 9 października tego samego roku otrzymał z rąk metropolity kijowskiego i całej Ukrainy Włodzimierza święcenia kapłańskie. 9 listopada 2015 r. został podniesiony do godności archimandryty, po czym zaczął pełnić posługę w eparchii niżyńskiej. 6 grudnia 2019 r. stanął na czele monasteru Zwiastowania w Niżynie.
Postanowieniem Świętego Synodu Ukraińskiego Kościoła Prawosławnego Patriarchatu Moskiewskiego, został 17 sierpnia 2020 r. wybrany biskupem ładańskim, wikariuszem eparchii niżyńskiej. Chirotonia odbyła się 27 sierpnia w soborze Zaśnięcia Matki Bożej w ławrze Peczerskiej, pod przewodnictwem metropolity kijowskiego i całej Ukrainy Onufrego.

</doc>
<doc id="4912074" url="https://pl.wikipedia.org/wiki?curid=4912074" title="Franciszek Stateczny">
Franciszek Stateczny

Franciszek Stateczny (ur. 1 października 1864 w Witosławicach, zm. 6 marca 1921 w Leżajsku) – teolog katolicki, pisarz, publicysta i zwolennik socjalizmu.
Życiorys.
Urodził się 1 października 1864 roku w Witosławicach w rodzinie chłopskiej. Był synem Józefa i Pauliny z domu Kirchniawy. Za przynależność do nielegalnego kółka historyczno-literackiego zorganizowanego przez Jana Kasprawicza i drobne przewinienia został usunięty z gimnazjum. W 1882 roku wstąpił do zakonu reformatów w Wieliczce a w 1885 roku złożył śluby zakonne. 
Następnie studiował teologię w Krakowie, ale z powodu naruszenia dyscypliny został przez władze zakonu reformatów wydalony. To spowodowało, że wyjechał do Włoch, wstąpił do zakonu bernardynów i po ukończeniu studiów teologicznych w 1889 roku uzyskał święcenia kapłańskie. W czasie pobytu we Włoszech poznał między innymi: Henryka Siemiradzkiego, Wiktora Brodzkiego i biskupa Giuseppe Sarto oraz hrabinę Annę Świętorzecką. Po powrocie na ziemie polskie był między innymi gwardianem klasztoru w Alwerni. Jego współpraca z polskim dziennikiem "Górnoślązak" spotkała się z niechęcią biskupa Georga Koppa i znacznej części kleru.
W 1906 roku przebywając w Berlinie wstąpił do Polskiej Partii Socjalistycznej zaboru pruskiego. Był uczestnikiem zebrań i wieców, został też autorem "Katechizmu socjalistycznego". W latach 1912-1914 był kapelanem w żeńskim klasztorze w Winiarach. W publicystyce konfrontował chrześcijaństwo z socjalizmem. W 1919 roku w liście skierowanym do przywódcy socjalistów na Górnym Śląsku wzywał do współpracy socjalistów z katolikami na płaszczyźnie narodowej. Opowiadał się za zniesieniem wszelkiej własności, likwidacją klas społecznych oraz prywatnością poglądów religijnych. Zmarł 6 marca 1921 roku w Leżajsku, tam też został pochowany. 

</doc>
<doc id="4912075" url="https://pl.wikipedia.org/wiki?curid=4912075" title="Stephan Harbarth">
Stephan Harbarth

Stephan Harbarth (ur. 19 grudnia 1971 w Heidelbergu) – niemiecki prawnik, polityk CDU. Od czerwca 2020 prezes Federalnego Trybunału Konstytucyjnego, któremu przewodniczy od listopada 2018 r. w pierwszym Senacie. Wcześniej pracował jako adwokat i był posłem do niemieckiego Bundestagu w latach 2009–2018.
Życiorys.
Stephan Harbarth dorastał w Schriesheim. W 1991 r. zdał "Abitur" (maturę) w Bunsen-Gymnasium w Heidelbergu, a następnie studiował prawo na Uniwersytecie w Heidelbergu. W 1996 r. zdał w Heidelbergu pierwszy egzamin państwowy z prawa z wynikiem „bardzo dobrym”, jako najlepszy w roku. W latach 1997–1999 ukończył aplikację w Sądzie Apelacyjnym w Berlinie, a w sierpniu 1999 r. zdał drugi egzamin państwowy. W 1998 r. uzyskał doktorat z prawa na Uniwersytecie w Heidelbergu. Jego praca doktorska "Anlegerschutz in öffentlichen Unternehmen" została opublikowana przez Duncker &amp; Humblot i otrzymała nagrodę Fritz-Grunebaum-Preis jako najlepsza praca prawna lub ekonomiczna roku w Heidelbergu. Promotorem Harbartha był Peter Hommelhoff, z którym nadal publikuje czasopisma prawa spółek Zeitschrift für Unternehmens- und Gesellschaftsrecht oraz European Company and Financial Law Review.
W roku akademickim 1999/2000 studiował w Yale Law School w ramach stypendium Niemieckiej Służby Wymiany Akademickiej (DAAD); tam uzyskał tytuł Master of Laws.
W Niemczech rozpoczął pracę w kancelarii Schilling, Zutt &amp; Anschütz w Mannheim w 2000 r., która w tym samym roku została przejęta przez międzynarodową kancelarię prawną Shearman &amp; Sterling LLP. Został partnerem w 2006 r. W maju 2008 r. biuro w Mannheim ponownie odłączyło się od Shearman &amp; Sterling i zostało ponownie utworzone jako SZA Schilling, Zutt &amp; Anschütz Rechtsanwalts AG. Harbarth został członkiem zarządu, ewentualnie członkiem zespołu zarządzającego, gdy firma została przekształcona w GmbH w 2018 roku. Musiał ujawnić swoje dochody z tej działalności, kiedy został posłem do niemieckiego Bundestagu w 2009 roku. Do roku 2018 jego roczne dochody wynosiły ponad 250 000 euro. W okresie od stycznia do listopada 2018 r. jego dochody w SZA Schilling, Zutt &amp; Anschütz miały wynosić ponad 400 000 euro. Po mianowaniu go na stanowisko sędziego w Federalnym Trybunale Konstytucyjnym w dniu 30 listopada 2018 r. Harbarth opuścił SZA jako partner i adwokat.
Harbarth jest wykładowcą od 2004 r., a od marca 2018 r. profesorem honorowym na Wydziale Prawa Uniwersytetu w Heidelbergu.
Harbarth jest katolikiem, żonatym i ojcem trójki dzieci.
Polityka.
W 1987 r. Harbarth przystąpił do Junge Union i kierował związkiem okręgu Ren-Neckar w latach 1995–1997. Został członkiem CDU w 1993 r., a od 1995 r. jest członkiem Komitetu Wykonawczego CDU w regionie Renu i Neckaru, a od 2005 r. – Komitetu Wykonawczego CDU w regionie Badenii Północnej. W 2007 r. został zastępcą przewodniczącego okręgowego CDU Ren-Neckar, a od 2009 r. jest członkiem komitetu federalnego CDU. Pod koniec sierpnia 2010 r. Harbarth został powołany do Federalnej Komisji Polityki Gospodarczej, Budżetowej i Finansowej CDU w Niemczech. W 2011 r. został wybrany na przewodniczącego okręgowego CDU Ren-Neckar jako następca Georga Wackera, a od 2013 r. jest członkiem krajowego komitetu wykonawczego CDU Badenii-Wirtembergii. Został członkiem federalnego komitetu wykonawczego CDU w grudniu 2016 roku.
Deputowany Bundestagu.
W wyborach federalnych w latach 2009, 2013 i 2017 został wybrany bezpośrednio do niemieckiego Bundestagu jako poseł CDU z okręgu wyborczego 277 Rhein-Neckar.
Harbarth był pełnoprawnym członkiem Komisji ds. Weryfikacji Mandatów, Immunitetów i Regulaminu Parlamentu Europejskiego. Ponadto był zastępcą członka Komisji Spraw Wewnętrznych oraz Komisji Prawnej i Ochrony Konsumentów. Jest członkiem Grupy Parlamentarnej Europa-Union w niemieckim Bundestagu oraz członkiem zarządu Grupy Parlamentarnej ds. średnich przedsiębiorstw w CDU/CSU.
Od 28 stycznia 2014 r. do 21 czerwca 2016 r. był przewodniczącym grupy parlamentarnej CDU/CSU w Komisji Prawnej i Ochrony Konsumentów niemieckiego Bundestagu. W dniu 7 czerwca 2016 r. został wybrany na wiceprzewodniczącego grupy parlamentarnej CDU/CSU ds. prawa i ochrony konsumentów, spraw wewnętrznych, sportu i wolontariatu, wypędzonych, przesiedleńców i mniejszości niemieckich, a potwierdzony w tym urzędzie 29 stycznia 2018 r. i 25 września 2018 r.
W 2015 r. Volkswagen AG upoważnił SZA Rechtsanwaltsgesellschaft do pomocy w walce ze skandalem związanym z emisją VW. W związku z tym opozycja zarzucała mu stronniczość jako członekowi zarządu kancelarii. Ówczesny przewodniczący Bundestagu, Norbert Lammert (CDU), napisał, że „zgodnie z obowiązującym prawem nie ma żadnych istotnych powodów, aby wykluczyć członka parlamentu z prawa do głosowania w decyzjach Bundestagu, które mogłyby być korzystne dla samego parlamentu”. Harbarth głosował za usunięciem punktu porządku obrad VW, nie informując komisji o swoim konflikcie interesów. Harbarth nie był aktywnie zaangażowany w mandat i porady udzielone przez kancelarię w związku z aspektami prawa spółek akcyjnych.
Stephan Harbarth stał się znany opinii publicznej z inicjatywy wniosku w sprawie walki z antysemityzmem, który wprowadził stanowisko pełnomocnika rządu federalnego ds. antysemityzmu. Wniosek został podpisany przez CDU/CSU, SPD, FDP i Bündnis 90/Grüne i został przyjęty większością głosów 18 stycznia 2018 r.; głosami AfD i przy wstrzymaniu się od głosu Partii Lewicy. Podczas debaty w Bundestagu w listopadzie 2018 r. na temat kontrowersyjnego paktu migracyjnego ONZ, Harbarth opowiedział się za jego podpisaniem.
Federalny Trybunał Konstytucyjny.
Sędzia Ferdinand Kirchhof powinien był zrezygnować z członkostwa w Federalnym Trybunale Konstytucyjnym w czerwcu 2018 r., ale poszukiwanie następcy okazało się trudne, ponieważ koalicja rządząca (CDU/CSU, SPD) nie miała większości dwóch trzecich i potrzebowała dodatkowych głosów opozycji. W listopadzie 2018 r. przywódcy frakcji CDU/CSU, SPD, Zielonych i FDP zgodzili się na nominację Harbartha na sędziego Federalnego Trybunału Konstytucyjnego. 22 listopada 2018 r. Harbarth został wybrany przez Bundestag na sędziego Federalnego Trybunału Konstytucyjnego. Jest on zatem pierwszym byłym adwokatem, który od 2005 r. został mianowany sędzią Federalnego Trybunału Konstytucyjnego. 23 listopada 2018 r. Bundesrat jednogłośnie wybrał go na wiceprezesa Trybunału. Został on powołany 30 listopada 2018 r. i jest przewodniczącym Pierwszego Senatu. Dorothea Siems stwierdziła, że jego kompetencje są „uznawane zarówno w polityce, jak i wśród kolegów”. Podkreślano również, iż na najwyższe stanowisko w Trybunale Konstytucyjnym zostanie powołana osoba z doświadczeniem ustawodawczym.
8 marca 2020 r. Harbarth oświadczył, że chce zastąpić Andreasa Voßkuhle na stanowisku prezesa Federalnego Trybunału Konstytucyjnego. Regularna kadencja Voßkuhle zakończyła się 6 maja 2020 r. 15 maja 2020 r. Harbarth został jednogłośnie wybrany na prezydenta przez Radę Federalną. 22 czerwca 2020 r. otrzymał zaświadczenie o mianowaniu przez prezydenta federalnego.
Krytyka.
Przed wyborem Harbartha na sędziego Federalnego Trybunału Konstytucyjnego i ponownie przed mianowaniem go na prezesa Trybunału, był on przedmiotem ciągłej krytyki (m.in. z powodu jego wcześniejszej pracy jako adwokat, ale przede wszystkim z powodu rzekomych naruszeń ustawy o posłach do parlamentu poprzez przyjmowanie płatności bez świadczenia wzajemnego).
Z drugiej strony, Aled Wyn Griffiths, redaktor naczelny wydawnictwa JUVE Verlag für juristische Information, stwierdza „szczere zdumienie”, że w ogóle jest dyskusja na temat wybieralności Harbartha. Jeżeli istniały by konflikty interesów, „kluczem do tego była definicja stronniczości i konfliktów interesów, która jest tak ścisła i jasna, że sędziowie wiedzą, kiedy powinni zrezygnować ze sprawy.” Griffiths przeprowadził porównanie z brytyjskim i amerykańskim systemem prawnym, gdzie sędziowie zazwyczaj wcześniej praktykowali jako adwokaci i dbali o interesy swoich klientów.
Zarzuty naruszenia ustawy o posłach.
W opinii publicznej pojawiają się zarzuty, że nie jest zrozumiałe, jak Harbarth mógł zarobić tyle pieniędzy dzięki pracy jako adwokat w czasie, gdy był posłem do Bundestagu. „Za co więc Harbarth otrzymał wysokie wynagrodzenie? Albo Harbarth prawie nie podjął mandatu poselskiego ze względu na ilość zafakturowanej pracy, albo zafakturował świadzenia jako adwokat, nie prowadząc odpowiedniej działalności adwokackiej. To ostatnie byłoby naruszeniem ustawy o posłach (niem. "Abgeordnetengesetz").
W 2019 r. dwoje posłów niemieckiego Bundestagu (Frauke Petry i Mario Mieruch, oboje niezrzeszeni) wnieśli do Federalnego Trybunału Konstytucyjnego skargę o deklaratywne orzeczenie, że wybór i powołanie Harbartha na sędziego Federalnego Trybunału Konstytucyjnego są nieważne, ponieważ, między innymi, nie ujawnił on, czy otrzymał świadczenia majątkowe z trzecich, niewyjaśnionych źródeł, a także istniało domniemanie niedopuszczalnego konfliktu interesów, który był niezgodny z wolnym mandatem posła&lt;ref name="2 BvE 4/19"&gt;&lt;/ref&gt;. Federalny Trybunał Konstytucyjny odrzucił te wnioski jako niedopuszczalne i nie orzekł co do ich zasadności. Oskarżenia te były „oczywiście spekulacyjne i bez żadnej przyczyny zewnętrznej”.
Retencja danych.
W „Legal Tribune Online” Christian Rath argumentował, iż stronniczość nie ma zastosowania do każdego współdecydowania, ale tylko wtedy, gdy Harbarth ma „szczególnie bliski związek ze zbiorem zasad”. Jako przykład podał retencję danych, którą Harbarth zdecydowanie popierał.
Transakcje Cum-Ex.
Zwraca się też uwagę, że transakcje cum-ex (ang. "dividend stripping") zostały doprowadzone do „dojrzałości prawnej” w dawnej kancelarii prawnej Harbartha – Shearman &amp; Sterling. Lars Wienand napisał o nim w T-Online.de: „W 2000 roku dołączył do dużej kancelarii Shearman &amp; Sterling LLP. Jego czas przypada tam na lata, w których opracowywane są również modele Cum-Ex. Żeby ograbić państwo.”
Skandal z emisją spalin z silników Diesla i zlecenia biznesowe.
Jeden z adwokatów złożył skargę konstytucyjną na powołanie Harbartha na Federalnego Sędziego Konstytucyjnego w dniu 28 listopada 2019 r. w imieniu uczestników sprawy testowej (MFK) w skandalu dotyczącym emisji spalin przeciwko Volkswagen AG. Istniała obawa, że przemysł samochodowy i związany z nim kompleks przemysłowy, np. dostawcy, będą mieli możliwość wpływania na sąd na ich korzyść. Ponadto, powiedział, że istnieje nierozwiązana kwestia dodatkowego rocznego dochodu w milionach z jego czasów jako posła do Bundestagu. W dniu 18 lutego 2020 r. (Nr ref. 2 BvR 2088/19) Federalny Trybunał Konstytucyjny oddalił skargę.
W wywiadzie dla Augsburger Allgemeine Harbarth odrzucił oskarżenie o stronniczość. Już w styczniu 2019 r. Harbarth powiedział w Spiegel, iż „nie można „życzyć sobie, aby prawnik został wybrany do Federalnego Trybunału Konstytucyjnego”, a następnie „uznać za zasadniczo problematyczne, że ten prawnik ma również klientów”.
Okoliczności powołania na stanowisko profesora honorowego w Heidelbergu w 2018 r..
W „Handelsblatt” Jan Keuchel i Volker Votsmeier poinformowali, iż eksperci i recenzenci z Uniwersytetu w Heidelbergu ukrywają nominację Harbartha na profesora honorowego w 2018 roku. Uniwersytet w Heidelbergu stwierdził, że zawsze traktowano to w ten sposób – „w interesie otwartości w akademickich procedurach mianowania i mianowania”. Jednakże według dziennikarzy, „istnieje oczywista finansowa i personalna bliskość uniwersytetu z byłą kancelarią Harbartha – SZA Schilling Zutt &amp; Anschütz z Mannheim”. Według raportu LTO, Walter Bayer i Mathias Habersack są recenzentami honorowego profesora Harbarth. Habersack był asystentem Petera Ulmera na Uniwersytecie w Heidelbergu od 1986 r. i był tam asystentem do 1995 r. W tym samym czasie Harbarth uzyskał tam doktorat. Ulmer, były rektor Uniwersytetu w Heidelbergu i pełniący tę funkcję poprzednik Petera Hommelhoffa, promotor doktoratu Harbartha, jest obecnie doradcą w SZA.

</doc>
<doc id="4912077" url="https://pl.wikipedia.org/wiki?curid=4912077" title="Nowina (województwo śląskie)">
Nowina (województwo śląskie)



</doc>
<doc id="4912080" url="https://pl.wikipedia.org/wiki?curid=4912080" title="Proboszczowice (osada w województwie śląskim)">
Proboszczowice (osada w województwie śląskim)



</doc>
<doc id="4912085" url="https://pl.wikipedia.org/wiki?curid=4912085" title="Wrzosy (powiat gliwicki)">
Wrzosy (powiat gliwicki)



</doc>
<doc id="4912090" url="https://pl.wikipedia.org/wiki?curid=4912090" title="Zalesie (województwo śląskie)">
Zalesie (województwo śląskie)



</doc>
<doc id="4912098" url="https://pl.wikipedia.org/wiki?curid=4912098" title="Wrony (ujednoznacznienie)">
Wrony (ujednoznacznienie)



</doc>
<doc id="4912099" url="https://pl.wikipedia.org/wiki?curid=4912099" title="Omskije Jastrieby">
Omskije Jastrieby

Omskije Jastrieby (ros. Омские Ястребы) – rosyjski klub hokeja na lodzie juniorów z siedzibą w Omsku.
Historia.
Od 2009 drużyna występuje w rozgrywkach juniorskich MHL.
Zespół działa jako stowarzyszony z klubem Awangard Omsk z seniorskich rozgrywek KHL oraz z drużyną juniorską Jastrieby, występującą w rozgrywkach juniorskich MHL-B.

</doc>
<doc id="4912120" url="https://pl.wikipedia.org/wiki?curid=4912120" title="Krasnaja Armija Moskwa">
Krasnaja Armija Moskwa

Krasnaja Armija Moskwa (ros. Красная Армия Москва) – rosyjski klub hokeja na lodzie juniorów z siedzibą w Moskwie.
Historia.
Od 2009 drużyna występuje w rozgrywkach juniorskich MHL.
Zespół działa jako stowarzyszony z klubami seniorskimi CSKA Moskwa w KHL oraz ze Zwiezda Moskwa w WHL.
Sponsorem klubu jest Rosnieft.
Szkoleniowcy.
Pod koniec września 2017 do sztabu trenerskiego wszedł Nikołaj Pronin. W połowie 2019 nowym głównym trenerem drużyny został Aleksandr Lewicki, a do sztabu weszli Dmitrij Bierszynin, Dmitrij Bykow i Jurij Klucznikow. W połowie 2020 do sztabu wszedł Konstantin Korniejew, a w połowie 2021 jako trener bramkarzy Witalij Jeriemiejew.

</doc>
<doc id="4912122" url="https://pl.wikipedia.org/wiki?curid=4912122" title="Lutoasa">
Lutoasa

Lutoasa () – wieś w Rumunii, w okręgu Covasna, w gminie Mereni. W 2011 roku liczyła 446 mieszkańców.

</doc>
<doc id="4912127" url="https://pl.wikipedia.org/wiki?curid=4912127" title="Puchar Kontynentalny w skokach narciarskich 2020/2021">
Puchar Kontynentalny w skokach narciarskich 2020/2021

Puchar Kontynentalny w skokach narciarskich 2020/2021 – 30. edycja Pucharu Kontynentalnego. Rozpoczął się 18 grudnia 2020 roku w Ruce, a zakończył się 28 marca 2021 roku w Czajkowskim.
Pierwotnie miało zostać rozegranych 29 konkursów.
Jeszcze przed startem sezonu z powodu pandemii COVID-19 odwołano zawody w Lillehammer (12–13 grudnia), Garmisch-Partenkirchen (23–24 stycznia) oraz Sapporo (30–31 stycznia). W zamian za te drugie zaplanowano rozegranie dodatkowych dwóch konkursów w Willingen (5–7 lutego). Odwołane zostały również zawody w Planicy (9-10 stycznia), w Zhangjiakou (27–28 stycznia) oraz w Iron Mountain (13–14 lutego). W miejsce tych ostatnich w kalendarzu pojawiły się zawody w Klingenthal. 11 lutego podjęto decyzję o odwołaniu zawodów w Renie.
Trzeci konkurs w Ruce, zaplanowany na 20 grudnia 2020, został przeniesiony na termin o dzień wcześniejszy. Zawody planowane na 16–17 stycznia 2021, które pierwotnie rozegrać miano w Bischofshofen, zostały przeniesione do Innsbrucku. Z powodu niekorzystnych prognoz pogodowych na niedzielę 17 stycznia 2021, organizatorzy przenieśli drugi z tych konkursów na poprzedzającą ją sobotę.
Ze względu na niekorzystne prognozy pogody na sobotę i niedzielę 6–7 lutego 2021, zdecydowano o rozegraniu dwóch z zaplanowanych w Willingen czterech konkursów w piątek 5 lutego, a dwóch kolejnych w sobotę 6 lutego. Z powodu silnego wiatru pierwszy konkurs w Zakopanem został przełożony z soboty 13 marca 2021 na niedzielę 14 marca.
Początkowo planowano, że ostatnie w sezonie zawody rozegrane będą w Niżnym Tagile w dniach 20–21 marca 2021. Zostały one jednak przeniesione do Czajkowskiego na 27-28 marca 2021. Ze względu na silny wiatr pierwszy z nich przeniesiony został następnie na 28 marca.
Klasyfikacja generalna.
"Stan po zakończeniu sezonu 2020/2021"

</doc>
<doc id="4912130" url="https://pl.wikipedia.org/wiki?curid=4912130" title="Zubkowa">
Zubkowa

Zubkowa (; ) – wieś na Białorusi, w obwodzie brzeskim, w rejonie stolińskim, w sielsowiecie Glinka.
W pobliżu wsi znajduje się kopalnia torfu "Glinka".

</doc>
<doc id="4912131" url="https://pl.wikipedia.org/wiki?curid=4912131" title="Propanoplosaurus">
Propanoplosaurus

Propanoplosaurus – rodzaj wymarłego dinozaura, tyreofora z rodziny nodozaurów.
Skamieniałości nieznanego wcześniej dinozaura znaleziono w skałach formacji Patuxent, rozpościerającej się w amerykańskich stanach Maryland i Virginia, datowanej na kredę wczesną, na wczesny apt. Odkrycia dokonano w Maryland, w hrabstwie Prince George's. O ile wcześniej miejsca te dostarczyły paleontologom licznych skamieniałości, nowe znalezisko wyróżniało się spośród nich. Wśród skamieniałych śladów odnaleziono bowiem pozostałości w postaci odlewu niewielkiego szkieletu zwierzęcia, które musiało dopiero niedługo wcześniej wykluć się z jaja. Budowa szczątków wskazywała, że chodzi o przedstawiciela Ankylosauria. Dokładniejsze badania pozwoliły umieścić znalezisko w obrębie rodziny nodozaurów. Nowemu rodzajowi autorzy nadali nazwę "Propanoplosaurus". Nazwę taką utworzyli, dodając grecki przedrostek "pro" oznaczający "przed" do nazwy rodzajowej panoplozaura, którego nowy rodzaj przypomina budową zwłaszcza ornamentacji grzbietu czaszki. W rodzaju umieszczono pojedynczy gatunek "P. marylandicus". Epitet gatunkowy odnosi się do miejsca znalezienia kości. Holotyp oznakowano jako USNM 540686. Ray Stanford, David B. Weishampel i Valerie B. Deleon opisali go w 2011 w "Journal of Paleontology" w pracy zatytułowanej "The first hatchling dinosaur reported from the eastern United States: "Propanoplosaurus marylandicus" (Dinosauria: Ankylosauria) from the Early Cretaceous of Maryland, U.S.A.". Zwierzę odróżnia się od swych krewniaków węższym pyskiem i bardziej dziobowo umieszczonymi trójkątnymi płytkami na grzbiecie pyska, a także krótszym sklepieniem czaszki. Znalezisko stanowi pierwszą pozostałość wykluwającego się dinozaura we wschodniej Ameryce Północnej.

</doc>
<doc id="4912133" url="https://pl.wikipedia.org/wiki?curid=4912133" title="Eugeniusz Żukowski">
Eugeniusz Żukowski

Eugeniusz Żukowski (ur. 4 marca 1950 w Karpowiczach) – polski fizyk, profesor nauk fizycznych, profesor Uniwersytetu w Białymstoku.
Życiorys.
W 1973 ukończył studia na Uniwersytecie Warszawskim. Doktoryzował się w 1987 na Politechnice Łódzkiej. Stopień doktora habilitowanego uzyskał w 1998 na UW w oparciu o pracę pt. "Magnetic Compton Scattering. An Application to Spin Dependent Momentum Distribution in RFe2 Compounds". Tytuł profesora nauk fizycznych otrzymał 28 lipca 2015.
Jako nauczyciel akademicki związany z Uniwersytetem w Białymstoku, na którym doszedł do stanowiska profesora. W latach 1999–2005 był dyrektorem Instytutu Fizyki Doświadczalnej. W kadencjach 2008–2012 i 2012–2016 pełnił funkcję dziekana Wydziału Fizyki.
Specjalizuje się w fizyce ciała stałego. Opublikował ponad 70 prac, wypromował jednego doktora. Odbył staże na Uniwersytecie w Tybindze (1981–1982) oraz University of Warwick (1990–1993). Członek Polskiego Towarzystwa Fizycznego, w latach 2004–2010 przewodniczący oddziału białostockiego PTF.
W 2007 został odznaczony Srebrnym Krzyżem Zasługi. Otrzymał też Medal Komisji Edukacji Narodowej (2019).

</doc>
<doc id="4912138" url="https://pl.wikipedia.org/wiki?curid=4912138" title="Rafael Leão">
Rafael Leão

Rafael Alexandre Conceição Leão (ur. 10 czerwca 1999 w Almadzie) – portugalski piłkarz, występujący na pozycji napastnika we włoskim klubie A.C. Milan oraz w reprezentacji Portugalii. Wychowanek Sportingu CP, w trakcie swojej kariery grał także w Lille OSC.

</doc>
<doc id="4912142" url="https://pl.wikipedia.org/wiki?curid=4912142" title="Antal Páger">
Antal Páger

Antal Páger (ur. 29 stycznia 1899 w Makó, zm. 14 grudnia 1986 w Budapeszcie) – węgierski aktor filmowy, teatralny i telewizyjny. W czasie swojej trwającej ponad pół wieku kariery filmowej wystąpił w ponad 200 filmach i serialach telewizyjnych. Laureat nagrody dla najlepszego aktora na 17. MFF w Cannes za rolę w filmie "Skowronek" (1964) w reżyserii László Ranódyego.

</doc>
<doc id="4912149" url="https://pl.wikipedia.org/wiki?curid=4912149" title="Łuka (rejon stoliński)">
Łuka (rejon stoliński)

Łuka (; ) – wieś na Białorusi, w obwodzie brzeskim, w rejonie stolińskim, w sielsowiecie Glinka.
W pobliżu wsi znajduje się kopalnia torfu "Glinka".
W dwudziestoleciu międzywojennym leżała w Polsce, w województwie poleskim, w powiecie stolińskim. Po II wojnie światowej w granicach Związku Sowieckiego. Od 1991 w niepodległej Białorusi.

</doc>
<doc id="4912151" url="https://pl.wikipedia.org/wiki?curid=4912151" title="Stalnyje Lisy Magnitogorsk">
Stalnyje Lisy Magnitogorsk

Stalnyje Lisy Magnitogorsk (ros. Стальные Лисы Магнитогорск) – rosyjski klub hokeja na lodzie juniorów z siedzibą w Magnitogorsku.
Historia.
Od 2009 drużyna występuje w rozgrywkach juniorskich MHL. Została pierwszym triumfatorem w historii tej ligi.
Zespół działa jako stowarzyszony z klubem Mietałłurg Magnitogorsk z seniorskich rozgrywek KHL.
Szkoleniowcy.
Od grudnia 2020 do 2021 w sztabie trenerskim był Andriej Sokołow.

</doc>
<doc id="4912154" url="https://pl.wikipedia.org/wiki?curid=4912154" title="Rosomak (transporter)">
Rosomak (transporter)



</doc>
<doc id="4912159" url="https://pl.wikipedia.org/wiki?curid=4912159" title="Tour du Sénégal">
Tour du Sénégal

Tour du Sénégal – wieloetapowy wyścig kolarski rozgrywany w Senegalu.
Pierwsza edycja wyścigu odbyła się w 1970, jednak była to jednorazowa impreza, a rywalizacja w Tour du Sénégal została wznowiona na stałe dopiero w 2001. Od tego czasu wyścig odbywa się co roku, z przerwą w latach 2011–2014, gdy nie doszedł on do skutku.
Edycje z lat 2001, 2002 i 2004 znajdowały się w kalendarzu UCI z kategorią 2.5, a edycja z 2003 z kategorią 2.6. W 2005 Tour du Sénégal został włączony do kalendarza UCI Africa Tour z kategorią 2.2., jednak w 2009 został z niego wykreślony, powracając dopiero w 2016 (także z kategorią 2.2.).
Zwycięzcy.
Opracowano na podstawie:

</doc>
<doc id="4912165" url="https://pl.wikipedia.org/wiki?curid=4912165" title="Piotr Jaranowski">
Piotr Jaranowski

Piotr Adam Jaranowski (ur. 16 grudnia 1961 w Łęczycy) – polski fizyk, profesor nauk fizycznych, profesor Uniwersytetu w Białymstoku.
Życiorys.
W 1985 ukończył studia na Wydziale Fizyki Uniwersytetu Warszawskiego. Doktoryzował się w 1994 w Centrum Astronomicznym im. Mikołaja Kopernika PAN na podstawie rozprawy zatytułowanej: "Analysis of the gravitational wave signal from a compact binary system", której promotorem był dr hab. Andrzej Królak. Stopień naukowy doktora habilitowanego uzyskał w 2002 na UW w oparciu o pracę pt. "Postnewtonowska dynamika Hamiltona układów punktów materialnych". Tytuł profesora nauk fizycznych otrzymał 4 marca 2015.
Zawodowo związany z Filią Uniwersytetu Warszawskiego w Białymstoku, przekształconą w Uniwersytet w Białymstoku, na którym w 2016 objął stanowisko profesora zwyczajnego (po zmianach prawnych profesora). Na UwB był dyrektorem Instytutu Fizyki Teoretycznej oraz kierownikiem Zakładu Astronomii i Astrofizyki. W 2016 został wybrany na dziekana Wydziału Fizyki w kadencji 2016–2020.
Specjalizuje się w fizyce teoretycznej i ogólnej teorii względności. Opublikował ponad 200 prac, wypromował jednego doktora. Członek Polskiego Towarzystwa Fizycznego i Międzynarodowej Unii Astronomicznej.
Nagrody.
Laureat zespołowej Nagrody Naukowej im. Wojciecha Rubinowicza (2016).

</doc>
<doc id="4912167" url="https://pl.wikipedia.org/wiki?curid=4912167" title="Omar Brown">
Omar Brown

Omar O. Brown (ur. 21 czerwca 1982 w Trelawny) – jamajski lekkoatleta, sprinter, mistrz igrzysk Wspólnoty Narodów w 2006.
Zdobył trzy medale na mistrzostwach świata juniorów młodszych w 1999 w Bydgoszczy: złoty w sztafecie 4 × 100 metrów, srebrny w biegu na 200 metrów i brązowy w biegu na 100 metrów. W tym samym roku wystąpił na mistrzostwach świata w 1999 w Sewilli, gdzie pobiegł w biegu eliminacyjnym sztafecie 4 × 400 metrów. Sztafeta Jamajki zdobyła w finale srebrny medal (po dyskwalifikacji sztafety Stanów Zjednoczonych z powodu dopingu), a Brown, jako startujący w eliminacjach, otrzymał srebrny medal mistrzostw świata. Nie ukończył biegu eliminacyjnego na 200 metrów na mistrzostwach świata w 2005 w Helsinkach.
Zwyciężył w biegu na 200 metrów na igrzyskach Wspólnoty Narodów w 2006 w Melbourne
Po zakończeniu kariery zawodniczej pracował jako trener, m.in. w College of William &amp; Mary w Williamsburgu.
Jego żona Veronica Campbell-Brown jest również sprinterką, wielokrotną medalistką igrzysk olimpijskich.

</doc>
<doc id="4912169" url="https://pl.wikipedia.org/wiki?curid=4912169" title="Tour du Senegal">
Tour du Senegal



</doc>
<doc id="4912171" url="https://pl.wikipedia.org/wiki?curid=4912171" title="Dragan Labović">
Dragan Labović

Dragan Labović (cyr. Драган Лабовић; ur. 20 kwietnia 1987 w Prokuplje) – serbski koszykarz, występujący na pozycji silnego skrzydłowego, reprezentant kraju.
W 2006 wystąpił w meczu wschodzących gwiazd Nike Hoop Summit.

</doc>
<doc id="4912176" url="https://pl.wikipedia.org/wiki?curid=4912176" title="Łapeliszki">
Łapeliszki

Łapeliszki (lit. "Lapeliškiai") – wieś na Litwie, w okręgu uciańskim, w rejonie jezioroskim, w starostwie Turmont.
Historia.
W czasach zaborów w granicach Imperium Rosyjskiego.
W dwudziestoleciu międzywojennym ówczesny folwark leżała w Polsce, w województwie nowogródzkim (od 1926 w województwie wileńskim), w powiecie brasławskim, w gminie Smołwy.
Według Powszechnego Spisu Ludności z 1921 roku zamieszkiwały tu 22 osoby, wszystkie były wyznania rzymskokatolickiego i zadeklarowały polską przynależność narodową. Były tu 2 budynki mieszkalne. 
Miejscowość należała do parafii rzymskokatolickiej w Smołwach. Podlegała pod Sąd Grodzki w m. Turmont i Okręgowy w Wilnie; właściwy urząd pocztowy mieścił się w m. Turmont.

</doc>
<doc id="4912179" url="https://pl.wikipedia.org/wiki?curid=4912179" title="Tour du Rwanda">
Tour du Rwanda

Tour du Rwanda – wieloetapowy wyścig kolarski rozgrywany w Rwandzie.
Wyścig początkowo odbywał się poza kalendarzem UCI. Pierwsze trzy edycje zorganizowano w latach 1988–1990, a następnie wyścig reaktywowano dopiero w 2001 – do tego czasu odbywa się co roku.
W 2009 został włączony do kalendarza UCI Africa Tour z kategorią 2.2, a w 2020 uzyskał kategorię 2.1.
W próbce pobranej podczas 2. etapu edycji z 2020 wykryto niedozwolone środki dopingujące u Szwajcara Patricka Schellinga, który początkowo zajął 3. pozycję w klasyfikacji generalnej wyścigu, w związku z czym jego wynik został anulowany. 
Zwycięzcy.
Opracowano na podstawie:

</doc>
<doc id="4912182" url="https://pl.wikipedia.org/wiki?curid=4912182" title="Tour of Rwanda">
Tour of Rwanda



</doc>
<doc id="4912183" url="https://pl.wikipedia.org/wiki?curid=4912183" title="Kasztany miłości">
Kasztany miłości

Kasztany miłości () – włoski film komediowy z 1970 w reżyserii Pietro Germiego. 

</doc>
<doc id="4912184" url="https://pl.wikipedia.org/wiki?curid=4912184" title="Tour de Rwanda">
Tour de Rwanda



</doc>
<doc id="4912194" url="https://pl.wikipedia.org/wiki?curid=4912194" title="Łoko Jarosław">
Łoko Jarosław

Łoko Jarosław (ros. Локо Ярославль) – rosyjski klub hokeja na lodzie juniorów z siedzibą w Jarosławiu.
Historia.
Od 2009 drużyna występuje w rozgrywkach juniorskich MHL. Po zdobyciu trzeciego mistrzostwa ligi Łoko został najbardziej utytułowanym zespołem MHL.
Zespół działa jako stowarzyszony z klubem Łokomotiw Jarosław z seniorskich rozgrywek KHL.
Szkoleniowcy.
Ponadto do sztabu wchodzili Jegor Podomacki, Dienis Griebieszkow.

</doc>
<doc id="4912195" url="https://pl.wikipedia.org/wiki?curid=4912195" title="Parafia Wniebowzięcia Wniebowzięcia Najświętszej Maryi Panny w Toporzyku">
Parafia Wniebowzięcia Wniebowzięcia Najświętszej Maryi Panny w Toporzyku



</doc>
<doc id="4912198" url="https://pl.wikipedia.org/wiki?curid=4912198" title="ړ">
ړ

Rre (ړ) – litera rozszerzonego alfabetu arabskiego, wykorzystywana w językach: ormuri i paszto. W ormuri używana jest do oznaczenia dźwięku [], tj. spółgłoski zwartej z retrofleksją bezdźwięcznej. W paszto odpowiada dźwiękom [] i [] (spółgłoska boczna uderzeniowa z retrofleksją).

</doc>
<doc id="4912199" url="https://pl.wikipedia.org/wiki?curid=4912199" title="Magunka">
Magunka

Magunka – dawny folwark. Tereny na których był położony, leżą obecnie na Litwie, w okręgu uciańskim, w rejonie wisagińskim.
Historia.
W czasach zaborów w granicach Imperium Rosyjskiego.
W dwudziestoleciu międzywojennym folwark leżał w Polsce, w województwie nowogródzkim (od 1926 w województwie wileńskim), w powiecie brasławskim, w gminie Smołwy.
Według Powszechnego Spisu Ludności z 1921 roku zamieszkiwało tu 13 osób, 11 było wyznania rzymskokatolickiego a 2 prawosławnego. Jednocześnie wszyscy mieszkańcy zadeklarowali polską przynależność narodową. Były tu 2 budynki mieszkalne. W 1931 w 3 domach zamieszkiwało 11 osób.
Miejscowość należała do parafii rzymskokatolickiej w Smołwach. Podlegała pod Sąd Grodzki w m. Turmont i Okręgowy w Wilnie; właściwy urząd pocztowy mieścił się w m. Turmont.

</doc>
<doc id="4912202" url="https://pl.wikipedia.org/wiki?curid=4912202" title="Jan Kulmaczewski">
Jan Kulmaczewski

Jan Kulmaczewski (ur. 22 kwietnia 1995) – polski lekkoatleta specjalizujący się w trójskoku.
Srebrny (2017) i brązowy medalista (2018), (2020) Mistrzostw Polski Seniorów w Lekkoatletyce. Wicemistrz Polski w hali (2019). W 2017 został Młodzieżowym Mistrzem Polski.

</doc>
<doc id="4912205" url="https://pl.wikipedia.org/wiki?curid=4912205" title="Majak (Litwa)">
Majak (Litwa)

Majak – dawny zaścianek. Tereny na których był położony, leżą obecnie na Litwie, w okręgu uciańskim, w rejonie jezioroskim, w starostwie Turmont.
Historia.
W czasach zaborów w granicach Imperium Rosyjskiego.
W dwudziestoleciu międzywojennym zaścianek leżał w Polsce, w województwie nowogródzkim (od 1926 w województwie wileńskim), w powiecie brasławskim, w gminie Smołwy.
Według Powszechnego Spisu Ludności z 1921 roku zamieszkiwało tu 11 osób, wszystkie były wyznania rzymskokatolickiego i zadeklarowały polską przynależność narodową. Były tu 2 budynki mieszkalne. W 1931 w 1 domu zamieszkiwały 3 osoby.
Miejscowość należała do parafii rzymskokatolickiej w Smołwach. Podlegała pod Sąd Grodzki w m. Turmont i Okręgowy w Wilnie; właściwy urząd pocztowy mieścił się w m. Turmont.

</doc>
<doc id="4912209" url="https://pl.wikipedia.org/wiki?curid=4912209" title="Tour du Rwanda 2020">
Tour du Rwanda 2020

Tour du Rwanda 2020 – 23. edycja wyścigu kolarskiego Tour du Rwanda, która odbyła się w dniach od 23 lutego do 1 marca 2020. Impreza należała do cyklu UCI Africa Tour 2020.
W próbce pobranej podczas 2. etapu wykryto niedozwolone środki dopingujące u Szwajcara Patricka Schellinga, który początkowo zajął 3. pozycję w klasyfikacji generalnej wyścigu. Szwajcar został zdyskwalifikowany we wrześniu 2020, w związku z czym jego rezultat w Tour du Rwanda 2020 został anulowany – w wynikach imprezy nie dokonano jednak korekty miejsc zawodników, którzy przegrali z Schellingiem.

</doc>
<doc id="4912211" url="https://pl.wikipedia.org/wiki?curid=4912211" title="Omskie Jastrieby">
Omskie Jastrieby



</doc>
<doc id="4912213" url="https://pl.wikipedia.org/wiki?curid=4912213" title="Maszkarynie">
Maszkarynie

Maszkarynie – dawny zaścianek. Tereny na których był położony, leżą obecnie na Litwie, w okręgu uciańskim, w rejonie jezioroskim, w starostwie Turmont.
Historia.
W czasach zaborów w granicach Imperium Rosyjskiego.
W dwudziestoleciu międzywojennym zaścianek leżał w Polsce, w województwie nowogródzkim (od 1926 w województwie wileńskim), w powiecie brasławskim, w gminie Smołwy.
Według Powszechnego Spisu Ludności z 1921 roku zamieszkiwało tu 9 osób, wszystkie były wyznania rzymskokatolickiego i zadeklarowały polską przynależność narodową. Był tu 1 budynek mieszkalny. W 1931 w 1 domu zamieszkiwało 5 osób.
Miejscowość należała do parafii rzymskokatolickiej w Smołwach. Podlegała pod Sąd Grodzki w m. Turmont i Okręgowy w Wilnie; właściwy urząd pocztowy mieścił się w m. Turmont.

</doc>
<doc id="4912214" url="https://pl.wikipedia.org/wiki?curid=4912214" title="Sachalinskie Akuły Jużnosachalińsk">
Sachalinskie Akuły Jużnosachalińsk



</doc>
<doc id="4912216" url="https://pl.wikipedia.org/wiki?curid=4912216" title="Yūya Yagira">
Yūya Yagira

Yūya Yagira, jap. 柳楽 優弥 (ur. 26 marca 1990 w Tokio) – japoński aktor filmowy i telewizyjny. 
Życiorys.
Za swoją debiutancką rolę w filmie "Dziecięcy świat" (2004) w reżyserii Hirokazu Koreedy otrzymał nagrodę dla najlepszego aktora na 57. MFF w Cannes. Mając zaledwie 14 lat, Yagira stał się najmłodszym w historii festiwalu laureatem tej nagrody.
Później zaczął występować w filmach i serialach telewizyjnych. Wystąpił m.in. w horrorze "Labirynt strachu" (2009) w reżyserii Takashiego Shimizu. 
W 2009 był hospitalizowany z powodu przedawkowania środków uspokajających. W 2010 poślubił japońską celebrytkę Ellie Toyotę.

</doc>
<doc id="4912217" url="https://pl.wikipedia.org/wiki?curid=4912217" title="Szełechowe">
Szełechowe



</doc>
<doc id="4912219" url="https://pl.wikipedia.org/wiki?curid=4912219" title="Szełechowe (obwód chmielnicki)">
Szełechowe (obwód chmielnicki)

Szełechowe (, hist. pol. Szelechów) – wieś na Ukrainie, w obwodzie chmielnickim, w rejonie chmielnickim. W 2001 roku liczyła 211 mieszkańców. Do 2020 roku należała do rejonu derażniańskiego, likwidowanego w wyniku reformy decentralizacyjnej. 

</doc>
<doc id="4912220" url="https://pl.wikipedia.org/wiki?curid=4912220" title="Tołpar Ufa">
Tołpar Ufa

Tołpar Ufa (ros. Толпар Уфа) – rosyjski klub hokeja na lodzie juniorów z siedzibą w Ufie.
Historia.
Od 2009 drużyna występuje w rozgrywkach juniorskich MHL. Została pierwszym triumfatorem w historii tej ligi.
Zespół działa jako stowarzyszony z klubem Saławat Jułajew Ufa z seniorskich rozgrywek KHL.
Szkoleniowcy.
W sztabie trenerskim Tołparu podjęli pracę: Nikołaj Cułygin, Dienis Chłystow, Kiriłł Kolcow.

</doc>
<doc id="4912222" url="https://pl.wikipedia.org/wiki?curid=4912222" title="Martyniszki">
Martyniszki

Martyniszki (lit. "Martyniškės") – wieś na Litwie, w okręgu uciańskim, w rejonie jezioroskim, w starostwie Turmont.
Historia.
W czasach zaborów ówczesny zaścianek w granicach Imperium Rosyjskiego.
W dwudziestoleciu międzywojennym zaścianek leżał w Polsce, w województwie nowogródzkim (od 1926 w województwie wileńskim), w powiecie brasławskim, w gminie Smołwy.
Według Powszechnego Spisu Ludności z 1921 roku zamieszkiwało tu 15 osób, wszystkie były wyznania rzymskokatolickiego i zadeklarowały polską przynależność narodową. Były tu 3 budynki mieszkalne. 
Miejscowość należała do parafii rzymskokatolickiej w Smołwach. Podlegała pod Sąd Grodzki w m. Turmont i Okręgowy w Wilnie; właściwy urząd pocztowy mieścił się w m. Turmont.
Uwagi.
Na mapie WIG występują jako Marciniszki.

</doc>
<doc id="4912224" url="https://pl.wikipedia.org/wiki?curid=4912224" title="Szełechowe (obwód odeski)">
Szełechowe (obwód odeski)

Szełechowe () – wieś na Ukrainie, w obwodzie odeskim, w rejonie podolskim, nad Tylihułem. W 2001 roku liczyła 693 mieszkańców.

</doc>
<doc id="4912225" url="https://pl.wikipedia.org/wiki?curid=4912225" title="Komatsu LAV">
Komatsu LAV

Komatsu LAV (jap. 軽装甲機動車, "kei-sōkō-kidōsha") – japoński wojskowy pojazd opancerzony produkowany przez firmę Komatsu.
Historia konstrukcji.
Komatsu LAV został opracowany w roku 1997, w celu zaspokojenia zapotrzebowania Japońskich Lądowych Sił Samoobrony na nowy kołowy pojazd opancerzony. Dotychczas użytkowane pojazdy Toyota High Mobility i Mitsubishi Type 73 Light Truck nie zapewniały wystarczającej ochrony przed ostrzałem z broni ręcznej. Pierwsze 400 pojazdów wprowadzono do służby w JGSDF w marcu 2005 roku. W lutym 2019 roku firma Komatsu ogłosiła, że nie będzie już opracowywać nowych modeli pojazdu LAV, tłumacząc się wysokimi kosztami opracowania nowego modelu i niski zwrot z zysku. 
Opis konstrukcji.
Napęd Komatsu LAV stanowi chłodzony cieczą, czterosuwowy silnik wysokoprężny o mocy 160 KM. Pojazd może osiągać prędkość maksymalną wynoszącą 100 km/h. Wszystkie opony wyposażone są we wkłady typu run-flat, umożliwiające jazdę z przebitymi oponami. Niski promień skrętu umożliwia pojazdowi pokonywanie wąskich przejazdów. LAV może być uzbrojony w karabin maszynowy Sumitomo M249 LMG lub Sumitomo M2HB kal. 12,7 mm. Opcjonalnie pojazd posiada możliwość zamontowania wyrzutni PPK. Dodatkowo LAV posiada wyrzutnie granatów dymnych.

</doc>
<doc id="4912228" url="https://pl.wikipedia.org/wiki?curid=4912228" title="Maruga">
Maruga

Maruga – dawny zaścianek. Tereny na których był położony, leżą obecnie na Litwie, w okręgu uciańskim, w rejonie jezioroskim, w starostwie Turmont.
Historia.
W czasach zaborów w granicach Imperium Rosyjskiego.
W dwudziestoleciu międzywojennym wieś a następnie zaścianek leżał w Polsce, w województwie nowogródzkim (od 1926 w województwie wileńskim), w powiecie brasławskim, w gminie Smołwy.
Według Powszechnego Spisu Ludności z 1921 roku zamieszkiwało tu 21 osób, wszystkie były wyznania rzymskokatolickiego i zadeklarowały polską przynależność narodową. Były tu 3 budynki mieszkalne. W 1931 w 3 domach zamieszkiwało 8 osób.
Miejscowość należała do parafii rzymskokatolickiej w Smołwach. Podlegała pod Sąd Grodzki w m. Turmont i Okręgowy w Wilnie; właściwy urząd pocztowy mieścił się w m. Turmont.

</doc>
<doc id="4912230" url="https://pl.wikipedia.org/wiki?curid=4912230" title="Matejkiszki">
Matejkiszki



</doc>
<doc id="4912232" url="https://pl.wikipedia.org/wiki?curid=4912232" title="Matejkiszki (rejon jezioroski)">
Matejkiszki (rejon jezioroski)

Matejkiszki (lit. "Mateikiškė") – kolonia na Litwie, w okręgu uciańskim, w rejonie jezioroskim, w starostwie Turmont.
Historia.
W czasach zaborów ówczesny zaścianek w granicach Imperium Rosyjskiego.
W dwudziestoleciu międzywojennym zaścianek leżał w Polsce, w województwie nowogródzkim (od 1926 w województwie wileńskim), w powiecie brasławskim, w gminie Smołwy.
Według Powszechnego Spisu Ludności z 1921 roku zamieszkiwało tu 8 osób, wszystkie były wyznania staroobrzędowego. Jednocześnie 7 mieszkańców zadeklarowało polską przynależność narodową a 1 inną. Były tu 2 budynki mieszkalne. W 1931 w 1 domu zamieszkiwało 11 osób.
Miejscowość należała do parafii rzymskokatolickiej w Smołwach i prawosławnej w Dryświatach. Podlegała pod Sąd Grodzki w m. Turmont i Okręgowy w Wilnie; właściwy urząd pocztowy mieścił się w m. Turmont.

</doc>
<doc id="4912233" url="https://pl.wikipedia.org/wiki?curid=4912233" title="Jan Marcińczyk">
Jan Marcińczyk

Jan Marcińczyk (ur. 4 października 1881 w Lublinie, zm. 16 lutego 1941 w Auschwitz) – major piechoty Wojska Polskiego, literat, poeta.
Życiorys.
Ukończył szkołę oficerską w Kazaniu. W 1907 służył w pułku piechoty w Penzie. Za wystąpienie w kasynie oficerskim, w obronie honoru Polaków, został wydalony z armii. Do 1914 pracował w służbie cywilnej. W międzyczasie w Nałęczowie poznał Stefana Żeromskiego, któremu opowiedział historię swojego życia, a która to historia stała się kanwą powieści „Uroda życia”. W czasie rewolucji 1917 ratował polskie zabytki, między innymi w Kijowie odzyskał sztandary z powstania kościuszkowskiego, listopadowego i styczniowego, które w 1922 przekazał do Muzeum Wojska w Warszawie. W październiku 1918 w Lublinie na czele sformowanego przez siebie oddziału rozbrajał okupantów austriackich i uwolnił więźniów politycznych osadzonych w Zamku lubelskim.
3 maja 1922 został zweryfikowany w stopniu majora ze starszeństwem z 1 czerwca 1919 i 119. lokatą w korpusie oficerów piechoty, a jego oddziałem macierzystym był 70 pp. Później został przeniesiony do 52 Pułku Piechoty w Złoczowie na stanowisko pełniącego obowiązki dowódcy batalionu sztabowego. Od stycznia do 1 maja 1924 był odkomenderowany do Powiatowej Komendy Uzupełnień Poznań Powiat. Następnie został przeniesiony do 55 Pułku Piechoty w Lesznie na stanowisko dowódcy II batalionu. W sierpniu 1925 został przeniesiony do 2 Pułku Strzelców Podhalańskich w Sanoku na stanowisko kwatermistrza. W lutym 1927 został zwolniony ze stanowiska kwatermistrza i pozostawiony w dyspozycji dowódcy pułku. Z dniem 1 kwietnia 1927 został mu udzielony dwumiesięczny urlop z zachowaniem uposażenia, a z dniem 31 maja tego roku został przeniesiony w stan spoczynku. W 1928 mieszkał w Rawiczu.
W 1934, jako oficer stanu spoczynku pozostawał w ewidencji Powiatowej Komendy Uzupełnień Warszawa Miasto III. Posiadał przydział do Oficerskiej Kadry Okręgowej Nr I. Był wówczas „przewidziany do użycia w czasie wojny”.
W czasie kampanii wrześniowej 1939 wziął udział w obronie Warszawy, a później prowadził działalność konspiracyjną.
Przyjaźnił się z Kornelem Makuszyńskim i Arturem Oppmanem. Miał syna Marka.

</doc>
<doc id="4912234" url="https://pl.wikipedia.org/wiki?curid=4912234" title="Otto Rieth (ujednoznacznienie)">
Otto Rieth (ujednoznacznienie)



</doc>
<doc id="4912236" url="https://pl.wikipedia.org/wiki?curid=4912236" title="ژ">
ژ

Že (ژ) – litera rozszerzonego alfabetu arabskiego, wykorzystywana w językach: kurdyjskim, ujgurskim (w Chinach), urdu, paszto, perskim. Używana jest do oznaczenia dźwięku [], tj. spółgłoski szczelinowej zadziąsłowej dźwięcznej. 
Litera ta wchodziła także w skład alfabetu języka osmańskiego.

</doc>
<doc id="4912240" url="https://pl.wikipedia.org/wiki?curid=4912240" title="MTV Base (francuski kanał telewizyjny)">
MTV Base (francuski kanał telewizyjny)

MTV Base France – francuski kanał telewizyjny należący do Viacom International Media Networks Europe.
Kanał uruchomiono 21 grudnia 2007, który był na początku, przez następne 2 tygodnie kanałem odkodowanym. W ofercie kanału znajdowała się muzyka Hip Hop, R&amp;B i Soul w wykonaniu francuskim. W 2013 roku uruchomiono wersję HD kanału. 17 listopada 2015 kanał został zastąpiony przez MTV Hits France oraz BET France.

</doc>
<doc id="4912241" url="https://pl.wikipedia.org/wiki?curid=4912241" title="Ścieżka Obejściowa">
Ścieżka Obejściowa

Ścieżka Obejściowa – droga wspinaczkowa w Wołowym Grzbiecie w Tatrach Wysokich, prowadząca od Wielkiej Wołowej Szczerbiny (ok. 2355 m) do Czarnostawiańskiej Przełęczy (ok. 2340 m). Nie biegnie granią Wołowego Grzbietu, lecz jego południowymi stokami po słowackiej stronie. Mniej więcej do linii spadku Hińczowego Zwornika jest to wyraźna ścieżynka, na stokach Hińczowego Zwornika zanika, ale znów pojawia się pod północno-zachodnią ścianą Hińczowej Turni.
Ścieżka Obejściowa wraz z drogą trawersującą stoki Mięguszowieckiego Szczytu Czarnego tworzą najbardziej przez taterników używaną drogę zejściową z dróg wspinaczkowych na Wołowym Grzbiecie do Morskiego Oka. Zwykle przechodzone są tylko jej odcinki. Znajduje się w rejonie dopuszczonym do uprawiania taternictwa, ale zamkniętym dla turystów.
Nazwę ścieżki nadał Władysław Cywiński w 12 tomie przewodnika "Tatry". Na większej części swojej długości ścieżka jest łatwa (0+ w skali UIAA), w jednym tylko miejscu ma trudność II. Czas potrzebny na całe jej przejście to 1 godz.
Pierwsze przejście Ścieżki Obejściowej miało miejsce 11 września 1905 roku, wyczynu dokonali Katherine Bröske i Simon Häberlein. Część drogi przeszli jednak inaczej. Jako pierwsi trawers pod szczytowym blokiem Hińczowej Turni przeszli Ernst Dubke i Johann Franz 16 września 1903 roku.

</doc>
<doc id="4912245" url="https://pl.wikipedia.org/wiki?curid=4912245" title="Stanley Allotey">
Stanley Allotey

Stanley Fabian Allotey (ur. 14 listopada 1942) – ghański lekkoatleta, sprinter, dwukrotny mistrz igrzysk Imperium Brytyjskiego i Wspólnoty Brytyjskiej w 1966.
Startował na igrzyskach olimpijskich w 1964 w Tokio, gdzie odpadł w ćwierćfinale biegu na 100 metrów i półfinale sztafety 4 × 100 metrów.
Swój największy triumf odniósł podczas igrzysk Imperium Brytyjskiego i Wspólnoty Brytyjskiej w 1966 w Kingston, gdzie zdobył złote medale w biegu na 220 jardów (przed Edwinem Robertsem z Trynidadu i Tobago oraz Davidem Ejoke z Nigerii) oraz w sztafecie 4 × 110 jardów (sztafeta Ghany biegła w składzie: Bonner Mends, Ebenezer Addy, James Addy i Allotey), a także zajął 6. miejsce w biegu na 100 jardów. W obu zwycięskich konkurencjach Allotey ustanowił rekordy igrzysk. 
Rekordy życiowe Allotteya:

</doc>
<doc id="4912247" url="https://pl.wikipedia.org/wiki?curid=4912247" title="I Katolickie Liceum Ogólnokształcące im. Świętej Rodziny w Siedlcach">
I Katolickie Liceum Ogólnokształcące im. Świętej Rodziny w Siedlcach

I Katolickie Liceum Ogólnokształcące im. Świętej Rodziny w Siedlcach (tzw. "Katolik") – liceum ogólnokształcące z siedzibą w Siedlcach przy ulicy bp. Ignacego Świrskiego 12, prowadzone przez diecezję siedlecką. Patronką liceum jest św. Święta Rodzina.
Historia.
I Katolickie Liceum Ogólnokształcące im. Świętej Rodziny w Siedlcach zostało powołane dekretem Biskupa Siedleckiego Jana Wiktora Nowaka – 22 września 1997 roku, w 75. rocznicę powstania Liceum Biskupa Podlaskiego w Siedlcach.
W 1923 roku biskup Henryk Przeździecki założył Gimnazjum i Liceum Biskupie w Siedlcach pod wezwaniem św. Rodziny. Szkoła wydała wielu kandydatów do kapłaństwa i zwiększyła w społeczeństwie polskim liczbę wykształconych osób o katolickim światopoglądzie.
W latach II wojny światowej profesorowie Liceum Biskupa Podlaskiego prowadzili tajne nauczanie. W 1951 r. odbyła się ostatnia matura gimnazjalna według norm państwowych. W czerwcu roku 1957 szkoła została zamknięta w wyniku działań władz komunistycznych.
Gmach dawnego Gimnazjum i Liceum Biskupiego przebudowano na dom księży emerytów.
Wśród absolwentów znaleźli się: ksiądz biskup Wacław Skomorucha, 113 księży, profesorowie wyższych uczelni (m.in. profesor sądownictwa, Szczepan Pieniążek).
Liceum wznowiło działalność edukacyjną w 1998 r. jako I Katolickie Liceum Ogólnokształcące im. Świętej Rodziny.

</doc>
<doc id="4912249" url="https://pl.wikipedia.org/wiki?curid=4912249" title="I Katolickie Liceum Ogólnokształcące im. św. Rodziny w Siedlcach">
I Katolickie Liceum Ogólnokształcące im. św. Rodziny w Siedlcach



</doc>
<doc id="4912250" url="https://pl.wikipedia.org/wiki?curid=4912250" title="José Luis Gómez (aktor)">
José Luis Gómez (aktor)

José Luis Gómez (ur. 19 kwietnia 1940 w Huelvie) – hiszpański aktor filmowy, teatralny i telewizyjny; zajmuje się również reżyserią teatralną. 
Laureat nagrody dla najlepszego aktora na 29. MFF Cannes za kreację w filmie "Pascual Duarte" (1976) w reżyserii Ricarda Franco. Był również trzykrotnie nominowany do Nagrody Goya dla najlepszego aktora drugoplanowego.
W swojej karierze wystąpił w ponad 40 filmach i serialach telewizyjnych. Wśród nich były role w takich filmach, jak m.in.: "Z przewiązanymi oczami" (1978) Carlosa Saury, "Duchy Goi" (2006) Miloša Formana, "Przerwane objęcia" (2009) i "Skóra, w której żyję" (2011) Pedra Almodóvara.

</doc>
<doc id="4912251" url="https://pl.wikipedia.org/wiki?curid=4912251" title="&quot;Prus&quot; Siedlce">
&quot;Prus&quot; Siedlce



</doc>
<doc id="4912252" url="https://pl.wikipedia.org/wiki?curid=4912252" title="La Tropicale Amissa Bongo 2020">
La Tropicale Amissa Bongo 2020

La Tropicale Amissa Bongo 2020 – 15. edycja wyścigu kolarskiego La Tropicale Amissa Bongo, która odbyła się w dniach od 20 do 26 stycznia 2020. Impreza należała do cyklu UCI Africa Tour 2020.

</doc>
<doc id="4912255" url="https://pl.wikipedia.org/wiki?curid=4912255" title="Walter Pati">
Walter Pati

Walter Pati (ur. 31 marca 2002 roku w Pago Pago) – piłkarz pochodzący z Samoa Amerykańskiego. Reprezentant seniorskiej drużyny Samoa Amerykańskiego.
Kariera klubowa.
Walter Pati jest wychowankiem drużyny Royal Puma. W 2018 roku dołączył do drużyny Pago Youth FC, z którą dwukrotnie zdobył mistrzostwo kraju. W edycji 2019 Ligi Mistrzów Oceanii wpisał się na listę strzelców w meczu z Tupapa FC.
Kariera reprezentacyjna.
Walter Pati reprezentował ekipę Samoa Amerykańskiego w kategorii U-23 , U-20 i U-17. W seniorskiej reprezentacji zadebiutował 8 lipca 2019 roku w przegranym 0:5 meczu z Nową Kaledonią w ramach Igrzysk Pacyfiku. W turnieju tym również strzelił swojego jedynego gola dla drużyny, którą reprezentuje. Było to w spotkaniu z Tuvalu.

</doc>
<doc id="4912256" url="https://pl.wikipedia.org/wiki?curid=4912256" title="Matuliszki">
Matuliszki

Matuliszki (lit. "Matuliškė") – wieś na Litwie, w okręgu uciańskim, w rejonie jezioroskim, w starostwie Turmont.
Historia.
W czasach zaborów w granicach Imperium Rosyjskiego.
W dwudziestoleciu międzywojennym ówczesny zaścianek leżał w Polsce, w województwie nowogródzkim (od 1926 w województwie wileńskim), w powiecie brasławskim, w gminie Smołwy.
Według Powszechnego Spisu Ludności z 1921 roku zamieszkiwały tu 23 osoby, wszystkie były wyznania rzymskokatolickiego Jednocześnie 13 mieszkańców zadeklarowało polską przynależność narodową a 10 inną (litewską). Były tu 4 budynki mieszkalne. W 1931 w 2 domach zamieszkiwało 26 osób.
Miejscowość należała do parafii rzymskokatolickiej w Smołwach. Podlegała pod Sąd Grodzki w m. Turmont i Okręgowy w Wilnie; właściwy urząd pocztowy mieścił się w m. Turmont.

</doc>
<doc id="4912266" url="https://pl.wikipedia.org/wiki?curid=4912266" title="Więzienie Drake Hall">
Więzienie Drake Hall

HMP Drake Hall (Her Majesty’s Prison Drake Hall) – zamknięte więzienie dla kobiet, zlokalizowane w miasteczku Eccleshall w hrabstwie Staffordshire w Anglii. Więzienie zarządzane jest przez agencję rządową Jej Królewską Służbę Więzienną (Her Majesty’s Prison Service). W sierpniu 2020 miało pojemność operacyjną 321 i przetrzymywało 207 więźniarek. 
Historia.
W czasie II wojny światowej w budynku obecnego więzienia mieszkały pracownice zakładów zbrojeniowych. W latach 60. został przekształcony w otwarte więzienie dla mężczyzn. Od 1974 r. służy jako więzienie dla kobiet. W połowie lat 90. zostało wyremontowane, a w 2002 przekształcone w więzienie półotwarte. W marcu 2009 ponownie zmieniono klasyfikację na więzienie zamknięte.
W 2015 r. dodano sekcję, w której umieszczane są osadzone, zbliżające się do końca wyroku. Mogą tam pracować w różnych zawodach, w tam jako trenerki personalne, kosmetyczki i asystentki call-center. Więźniarki niskiego ryzyka mogą pracować w pobliskich miasteczkach.
Drake Hall dziś.
W więzieniu Drake Hall osadzone są zarówno kobiety dorosłe, jak i młodociane przestępczynie. Jednostka specjalizuje się w przygotowywaniu więźniarek do wyjścia na wolność, a w szczególności cudzoziemek.
Podczas pobytu osadzone mogą odbywać kursy i warsztaty. Mają do dyspozycji siłownię, farmy i ogrody. Dostępne są również wolontariaty, jak i programy płatnej pracy, a także pomoc psychologiczna.

</doc>
<doc id="4912267" url="https://pl.wikipedia.org/wiki?curid=4912267" title="Mendeliszki">
Mendeliszki

Mendeliszki – dawna wieś na Litwie, w okręgu uciańskim, w rejonie jezioroskim, w starostwie Turmont.
Historia.
W czasach zaborów ówczesny zaścianek w granicach Imperium Rosyjskiego.
W dwudziestoleciu międzywojennym wieś leżała w Polsce, w województwie nowogródzkim (od 1926 w województwie wileńskim), w powiecie brasławskim, w gminie Smołwy.
Według Powszechnego Spisu Ludności z 1921 roku zamieszkiwało tu 14 osób, 8 było wyznania rzymskokatolickiego a 6 mojżeszowego. Jednocześnie 8 mieszkańców zadeklarowało polską przynależność narodową a 6 żydowską. Były tu 2 budynki mieszkalne. 
Miejscowość należała do parafii rzymskokatolickiej w Smołwach. Podlegała pod Sąd Grodzki w m. Turmont i Okręgowy w Wilnie; właściwy urząd pocztowy mieścił się w Turmoncie.

</doc>
<doc id="4912278" url="https://pl.wikipedia.org/wiki?curid=4912278" title="Bitwa pod Unsan">
Bitwa pod Unsan

Bitwa pod Unsan (kor.: 운산 전투; hancha: 雲山 戰 鬪; RR: "Unsan jeontu"; MR: "Unsan chŏnt'u"), w Chinach znana jako bitwa o Junszan (chiń.: 云山 战斗; pinyin: "Yún Shān Zhàn Dòu") – seria potyczek stoczonych w czasie wojny koreańskiej pomiędzy 25 października a 4 listopada 1950 r. w powiecie Unsan w prowincji P’yŏngan Północny w dzisiejszej Korei Północnej. W ramach pierwszej fazy kampanii wojsk chińskich w Korei, rozpoczętej 25 października, Ludowa Armia Ochotnicza wielokrotnie atakowała 1 Dywizję Piechoty Armii Republiki Korei w rejonie Unsan, próbując wziąć nacierające siły ONZ z zaskoczenia. W przypadkowym pierwszym starciu z Armią Stanów Zjednoczonych podczas wojny koreańskiej, chiński 39 Korpus zaatakował nieprzygotowany do obrony, amerykański 8 pułk kawalerii w Unsan 1 listopada, powodując jedną z najbardziej dotkliwych porażek Amerykanów w wojnie koreańskiej.
Tło sytuacyjne.
Do października 1950 r. siły ONZ z powodzeniem wydostały się z worka pusańskiego na południowo-wschodnim wybrzeżu Półwyspu Koreańskiego i rozpoczęły natarcie na północ, wyzwalając całą Koreę Południową, a następnie posuwały się przez terytorium Korei Północnej w kierunku granicy chińsko-koreańskiej, ścigając wycofującą się Północnokoreańską Armią Ludową. Amerykańska 1 Dywizja Kawalerii wkroczyła do Pjongjangu 19 października, podczas gdy wojska południowokoreańskie pędziły w kierunku rzeki Yalu we wszystkich kierunkach. W ramach "Ofensywy Święta Dziękczynienia", mającej w założeniach zakończyć wojnę, generał Frank W. Milburn, dowódca I Korpusu Armii Stanów Zjednoczonych, nakazał koreańskiej 1 Dywizji Piechoty zabezpieczyć zaporę Sui-ho na rzece Jalu, przechodząc przez powiat Unsan.
Zaalarmowany gwałtownym załamaniem się sił zbrojnych Korei Północnej i wojskami ONZ zbliżającymi się do granicy z Chinami, przewodniczący Komunistycznej Partii Chin Mao Zedong nakazał przekształcenie Północno-Wschodnich Sił Granicznych Armii Ludowo-Wyzwoleńczej w Ludową Armię Ochotniczą celem zorganizowania zbrojnej interwencji w Korei. Pomimo determinacji Mao, by ocalić Koreę Północną przed kapitulacją, chińskie kierownictwo wojskowe wyraziło wątpliwości co do zdolności chińskiej armii do walki z bardziej zaawansowanymi technicznie wojskami amerykańskimi. Jako kompromis, Mao zatwierdził operację budowania przyczółka dla ograniczonych ofensyw tylko przeciwko Armii Korei Południowej, unikając jednocześnie kontaktów z siłami USA. Pod ścisłą tajemnicą armia chińska wkroczyła do Korei 19 października.
Preludium.
Lokalizacja i teren.
Unsan-ŭp to miasto w północno-zachodniej Korei, siedziba powiatu Unsan, położone 80 km od ujścia rzeki Ch'ŏngch'ŏn-gang na zachodnim wybrzeżu Korei. Ze względu na dominujący pagórkowaty teren na granicy chińsko-koreańskiej, powiat Unsan jest jednym z niewielu miejsc zapewniających swobodny do obszaru rzeki Yalu. Miasto otoczone jest wzgórzami na północy, rzeką Nammyon na zachodzie i rzeką Samtan na wschodzie. Na południu od miasta znajduje się skrzyżowanie dróg, łączące trasy z Unsan do Ipsok, podczas gdy grzbiet nazwany "Bugle Hill" góruje nad drogą pomiędzy Unsan i Yongsan-dong. Te dwie drogi stanowiły jedyne trasy odwrotu dla sił ONZ z powiatu Unsan.
Siły i strategia.
Działając na polecenie generała Milburna, koreańska 1 Dywizja Piechoty ruszyła 24 października na północ z koreańską 6 Dywizją Piechoty po prawej stronie i amerykańską 24 Dywizją Piechoty po lewej, a rankiem 25 października zajęła Unsan. Jednak z siłami ONZ rozproszonymi po całej Korei, pozostała 24 km luka między 24 Dywizją amerykańską a 1 Dywizją koreańską, pozostawiając lewą flankę Koreańczyków bez ochrony.
Zauważywszy słabo obsadzoną linię frontu sił ONZ, Chińczycy zdecydowali się przeprowadzić uderzenie przeciwko wojskom Korei Południowej pod Unsan. W ramach pierwszej fazy kampanii, 120 Dywizja chińskiego 40 Korpusu miała najpierw zablokować i związać walką 1 Dywizję Piechoty pod Unsan Jednocześnie większość 40 Korpusu, razem z 38 Korpusem i jedną dywizją z 42 Korpusu, miała zaatakować i zniszczyć południowokoreańską 6 i 8 Dywizję Piechoty na wschód od Unsan. Wreszcie 39 Korpus zniszczyłby 1 Dywizję Piechoty, infiltrując lukę pomiędzy 24 Dywizją amerykańską a 1 Dywizją koreańską na zachód od Unsan. Nie wykryta przez wywiad ONZ, 120 Dywizja dotarła na pozycję blokującą 24 października, a jej 360 pułk mocno ufortyfikował wzgórza na północ od Unsan. Aby ukryć ruchy wojsk i zapobiec nalotom ONZ, Chińczycy wywołali również kilka pożarów lasów pod koniec października.
Bitwa.
Pierwsza potyczka.
25 października o godz. 10:30 południowokoreańska 1 Dywizja Piechoty zaatakowała na północ ze swoim 12 pułkiem na zachodnim brzegu rzeki Samtan, podczas gdy 15 pułk próbował dotrzeć na jej wschodni brzeg. Lecz kiedy pułk miał właśnie przekroczyć rzekę, chińska 120 Dywizja przygwoździła Koreańczyków ogniem ciężkiej artylerii. Koreańczycy z południa początkowo wierzyli, że napotkany opór jest ostatnią pozostałością armii północnokoreańskiej, ale ich ocena sytuacji szybko się zmieniła wraz ze schwytaniem pierwszego chińskiego jeńca w wojnie koreańskiej. Więzień ujawnił, że na północ od Unsan czeka 10 000 chińskich żołnierzy.
W obliczu nagłego pojawienia się przytłaczających sił chińskich, koreańska 1 Dywizja Piechoty próbowała zająć pozycje obronne, przejmując kontrolę nad wzgórzami wokół Unsan. Wówczas Koreańczycy znaleźli się w bliskim kontakcie ogniowym z chińskim 360-tym pułkiem w nocy 25 października. Następnego dnia 39 Korpus przybył na zachód od Unsan, przecinając drogę między Unsan i Yongsan-dong, zarazem całkowicie otaczając 1 Dywizję Piechoty. Wspomagana zrzutami z powietrza i działaniami 6. batalionu czołgów średnich oraz 10 Grupy Artylerii Przeciwlotniczej Stanów Zjednoczonych, 1 Dywizja Piechoty ponownie otworzyła drogę 27 października. Kilka kolejnych prób posunięcia się na północ przez południowych Koreańczyków przyniosło niewielkie postępy, a walki ustały 28 października.
Pomimo ostrzeżeń generała brygady Paika Sun Yupa, dowódcy koreańskiej 1 Dywizji Piechoty, ogólne poczucie optymizmu co do wyniku wojny ze strony dowództwa sił ONZ uniemożliwiło potraktowanie chińskiego zagrożenia poważnie. Gdy walki doprowadziły do impasu pod Unsan, generał Walton Walker z amerykańskiej 8 Armii rozkazał 8 pułkowi kawalerii ze składu 1 Dywizji Kawalerii Stanów Zjednoczonych wznowić ofensywę na północ, odciążając południowokoreański 12 pułk. Do czasu, gdy amerykański 8 pułk kawalerii dotarł do Unsan 29 października, 11 pułk piechoty z koreańskiej 1 Dywizji już wycofywał się stamtąd. W tym samym czasie Chińczycy zniszczyli koreańską 6 Dywizję Piechoty na wschód od Unsan. Powiat Unsan stał się w tym momencie odsłoniętym, północnym wybrzuszeniem w linii frontu wojsk ONZ, obsadzanym jedynie przez 8 pułk kawalerii USA i 15 pułk piechoty Armii Korei Południowej.
Chiński kontratak.
Wciąż wierząc, że koreańska 1 Dywizja Piechoty była związana walką pod Unsan, dowódca Ludowej Armii Ochotniczej Peng Dehuai dał 39 Korpusowi zielone światło, aby zniszczyć garnizon w Unsan 1 listopada. Chiński plan przewidywał, że 117 Dywizja zaatakuje z północnego wschodu, 116 Dywizja z północnego zachodu, a 115 Dywizja z południowego zachodu. W tym samym czasie amerykański 8 pułk kawalerii zajął pozycje wokół miasta, z 1. batalionem broniącym północy Unsan nad rzeką Samtan, a z 2. i 3. batalionami broniącymi obszarów na zachód od Unsan nad rzeką Nammyon. Jednak niedobór siły ludzkiej w szeregach wojsk ONZ pod koniec 1950 roku spowodował powstanie ponad 1600-metrowej przerwy pomiędzy 1 i 2 batalionem Po drugiej stronie rzeki koreański 15 pułk piechoty okopał się w północno-wschodniej części Unsan z amerykańskim 1. batalionem.
Wczesnym popołudniem 1 listopada patrol bojowy z 5 pułku kawalerii USA, tylnej straży 8 pułku kawalerii, został zaskoczony przez chiński 343 pułk ze 115 Dywizji pod "Bugle Hill". Kiedy tylko odkryto zasadzkę, Chińczycy natychmiast przypuścili ataki o godzinie 17:00. Wspierana przez artylerię rakietową, 117 Dywizja zaatakowała koreański 15 pułk piechoty z pełną siłą, podczas gdy cztery chińskie bataliony ze 116 Dywizji weszły w lukę między 1. i 2. batalionem amerykańskiego 8 pułku kawalerii. Do 23:00 ciężkie walki całkowicie wyniszczyły 15 pułk piechoty, a 1. i 2. batalionom kończyła się amunicja. Gdy obrona sił ONZ wokół Unsan zaczęła się załamywać, generał Milburn nakazał garnizonowi wycofać się po tym, jak dowiedział się o zniszczeniu koreańskiej 6 Dywizji Piechoty na prawym skrzydle.
Zanim jednak mógł nastąpić odwrót, chiński 347 pułk 116 Dywizji wszedł już do miasta Unsan przez lukę pomiędzy amerykańskimi batalionami. Wkrótce potem kilka blokad drogowych pojawiło się za pozycjami 1. i 2. batalionu. Gdy tempo ataków przyspieszyło, 348 pułk ruszył na południe od Unsan, atakując siły ONZ na skrzyżowaniu dróg o 2:30. Przy zablokowanych wszystkich drogach w rejonie, 1. i 2. bataliony amerykańskiego 8 pułku kawalerii mogły wycofać się tylko infiltrując chińskie linie w małych grupach, a także po drodze porzucając większość pojazdów i broni ciężkiej. Ocalali żołnierze amerykańscy i koreańscy dotarli do linii ONZ do 2 listopada.
Podczas gdy 1. i 2. batalion były silnie atakowane, 3. batalion amerykańskiego 8 pułku kawalerii pozostawał sam przez większą część nocy, lecz do godz. 3:00 kompanii komandosów z chińskiej 116 Dywizji udało się zinfiltrować stanowisko dowodzenia batalionu, korzystając z przebrania w mundury armii południowokoreańskiej. Następujący zaraz potem atak z zaskoczenia doprowadził do zniszczenia większość pojazdów batalionu i spowodował liczne straty wśród Amerykanów, z których większość nadal spała. Ostatecznie 3. batalion został wciśnięty na ostatnią linię obrony o głębokości zaledwie 180 m przez chiński 345 pułk 115 Dywizji. Amerykański 5 pułk kawalerii wielokrotnie próbował uratować 3. batalion, atakując 343-ty pułk na "Bugle Hill", ale po poniesieniu 350 ofiar, Amerykanie zostali zmuszeni do wycofania się na rozkaz generała dywizji Hobarta Gaya, dowódcy 1 Dywizji Kawalerii. Uwięziony 3 batalion przetrwał wiele dni ciągłych ataków, a ocalałym żołnierzom udało się wyrwać poza pierścień okrążenia do 4 listopada. Pod koniec bitwy mniej niż 200 ocalałych z 3. batalionu zdołało wrócić na linię ONZ.
Następstwa.
Natychmiast po sukcesie pod Unsan, reszta chińskich sił przeszła przez linie amerykańskie, zamierzając zepchnąć siły USA z powrotem przez rzekę Ch'ŏngch'ŏn-gang do Pjongjangu. Jednak niedobory żywności i amunicji wkrótce zmusiły Chińczyków do wycofania się 5 listopada, kończąc w ten sposób pierwszą fazę chińskiej interwencji. Oprócz zwycięstwa pod Unsan, operacja wojsk chińskich doprowadziła również do zniszczenia koreańskiej 6 Dywizji Piechoty i jednego pułku z 8 Dywizji Piechoty w bitwie pod Onjong. W zamian za ten sukces Chińczycy ponieśli 10700 ofiar. Bitwa pod Unsan została uznana za jedną z najbardziej dotkliwych porażek Armii Stanów Zjednoczonych podczas wojny koreańskiej.
Chińskie zwycięstwo pod Unsan było takim samym zaskoczeniem dla chińskich przywódców, jak dla sił ONZ. Przypadkowe spotkanie sił chińskich i amerykańskich pod Unsan złagodziło obawy chińskich przywódców przed interwencją w Korei, podczas gdy chińscy dowódcy bardzo szczegółowo zbadali sposób działania wojsk amerykańskich na przykładzie 1 Dywizji Kawalerii. Z drugiej strony, dla sił ONZ, pomimo ciężkich strat poniesionych przez 8 Armię pod Unsan, nieoczekiwane wycofanie się Chińczyków sprawiło, iż dowództwo ONZ uznało, że Chiny nie interweniowały w Korei na dużą skalę. Dowódca Ludowej Ochotniczej Armii Peng Dehuai włączył doświadczenia z bitwy pod Unsan do planowania nadchodzącej drugiej fazy interwencji, podczas gdy generał Douglas MacArthur rozpoczął "ofensywę bożonarodzeniową", zakładając, że w Korei obecne były tylko słabe siły chińskie. Doprowadziło to do decydujących bitew nad rzeką Ch'ŏngch'ŏn-gang i jeziorem Chosin pod koniec 1950 roku.

</doc>
<doc id="4912279" url="https://pl.wikipedia.org/wiki?curid=4912279" title="Lidia Wiśniewska">
Lidia Wiśniewska

Lidia Wiśniewska (ur. 13 września 1954 w Bydgoszczy) – polska historyk literatury, profesor nauk humanistycznych. Specjalizuje się w zagadnieniach z zakresu filologii polskiej, komparatystyki, literatury polskiej XX wieku oraz literatury powszechnej. Wykładowca i kierownik Katedry Literatury Powszechnej i Komparatystyki na Wydziale Literaturoznawstwa Uniwersytetu Kazimierza Wielkiego w Bydgoszczy. Wiceprezes Towarzystwa Literackiego im. Adama Mickiewicza, członkini Towarzystwa Literackiego im. Teodora Parnickiego.
Życiorys.
Córka powstańca wielkopolskiego. Uczyła się w szkołach powszechnych w Bydgoszczy i Gostyczynie oraz w Liceum Ogólnokształcącym w Tucholi. Absolwentka polonistyki na Uniwersytecie Mikołaja Kopernika w Toruniu. Stopień magistra uzyskała w 1977. Doktoryzowała się w 1989 roku w Instytucie Badań Literackich Polskiej Akademii Nauk na podstawie pracy zatytułowanej "Ku uniwersalności. Rzecz o nowej powieści 1957-1981 (na wybranych przykładach)". Habilitowała się jedenaście lat później w tym samym instytucie na podstawie rozprawy "Między biegunami i na pograniczu. O "Białym małżeństwie" Tadeusza Różewicza i poezji Zbigniewa Herberta". Tytuł profesora nauk humanistycznych nadano jej w 2011 roku.
Pod jej kierunkiem w 2008 stopień naukowy doktora uzyskał Mirosław Gołuński.

</doc>
<doc id="4912284" url="https://pl.wikipedia.org/wiki?curid=4912284" title="Elwira Kryńska">
Elwira Kryńska

Elwira Jolanta Kryńska (ur. 1956) – polska pedagog, dr hab. nauk humanistycznych, profesor zwyczajny Katedry Historii i Teorii Wychowania Wydziału Nauk o Edukacji Uniwersytetu w Białymstoku, profesor nadzwyczajny Katedry Chóralistyki i Edukacji Artystycznej Wydziału Instrumentalnego i Pedagogicznego Uniwersytetu Muzycznego Fryderyka Chopina.
Życiorys.
20 czerwca 1989 obroniła pracę doktorską "Odbudowa i rozwój szkolnictwa ogólnokształcącego w woj. białostockim w latach 1944-1948", 23 listopada 1999 habilitowała się na podstawie pracy zatytułowanej "Polski Biały Krzyż (1918-1961)". 18 kwietnia 2013 nadano jej tytuł profesora w zakresie nauk humanistycznych. Została zatrudniona na stanowisku profesora w Katedrze Pedagogiki Wszechnicy Mazurskiej i w Zakładzie Historii Wychowania na Wydziale Pedagogiki i Psychologii Uniwersytetu w Białymstoku.
Jest profesorem zwyczajnym Katedry Historii i Teorii Wychowania Wydziału Nauk o Edukacji Uniwersytetu w Białymstoku, oraz profesorem nadzwyczajnym Katedry Chóralistyki i Edukacji Artystycznej Wydziału Instrumentalnego i Pedagogicznego Uniwersytetu Muzycznego Fryderyka Chopina w Białymstoku.
Jest kierownikiem Katedry Historii i Teorii Wychowania na Wydziale Nauk o Edukacji Uniwersytetu w Białymstoku, a także była dziekanem na Wydziale Pedagogiki i Psychologii Uniwersytetu w Białymstoku, oraz pełnomocnikiem rektora w Centrum Edukacji Ustawicznej Uniwersytetu w Białymstoku.

</doc>
<doc id="4912286" url="https://pl.wikipedia.org/wiki?curid=4912286" title="Kościół Najświętszej Maryi Panny Wniebowziętej w Gustavii">
Kościół Najświętszej Maryi Panny Wniebowziętej w Gustavii

Kościół Najświętszej Maryi Panny Wniebowziętej (fr. "L'église Notre-Dame de l'Assomption") – rzymskokatolicka świątynia w Gustavii, stolicy terytorium zależnego Francji, Saint-Barthélemy, przy Rue de L'Église.
Budowa kościoła rozpoczęła się w roku 1822, a skończyła się siedem lat później. W 1837 roku kościół został zniszczony przez cyklon. Odbudowano go w 1842 roku, o czym świadczy m.in. data w portalu wejściowym. 
Budynek zbudowany jest w stylu typowym dla świątyń hiszpańskich, co jest rzadkie wśród francuskich wysp. Zbudowany jest w większości z kamienia, strop składa się z pomalowanych na biało desek.

</doc>
<doc id="4912292" url="https://pl.wikipedia.org/wiki?curid=4912292" title="Alberto Obiang Lima">
Alberto Obiang Lima

Alberto Obiang Lima (ur. 1980) – urzędnik i przedsiębiorca z Gwinei Równikowej.
Jest jednym z trzech synów prezydenta Obianga Nguemy Mbasogo i jego drugiej żony, pochodzącej z Wysp Tomasza i Książęcej Celestiny Limy. Kształcił się początkowo w ojczyźnie, następnie w Wenezueli, odbył również szkolenie wojskowe w Chinach.
Wieloletni dyrektor generalny państwowych portów, 29 stycznia 2019 został mianowany dyrektorem generalnym administracji portowej w stołecznym Malabo.
Jest również właścicielem spółki transportowej, zaangażowany także w handel bronią.

</doc>
<doc id="4912300" url="https://pl.wikipedia.org/wiki?curid=4912300" title="Dejan Kulusevski">
Dejan Kulusevski

Dejan Kulusevski (ur. 25 kwietnia 2000 w Sztokholmie) – szwedzki piłkarz północnomacedońskiego pochodzenia występujący na pozycji napastnika w angielskim klubie Tottenham Hotspur, do którego jest wypożyczony z Juventusu oraz w reprezentacji Szwecji. Wychowanek Brommapojkarny, w trakcie swojej kariery grał także w takich zespołach jak Atalanta oraz Parma.

</doc>
<doc id="4912301" url="https://pl.wikipedia.org/wiki?curid=4912301" title="Mustafa Mümin Aksoy">
Mustafa Mümin Aksoy

Mustafa Mümin Aksoy (przed wprowadzeniem nazwisk "Osmanzade Mustafa Mümin Bej") zwany "Giaurem Müminem" (tr. "Gavûr Mümin"; ur. 1892 w Izmirze, zm. 24 stycznia 1948 tamże) – oficer armii osmańskiej i tureckiej, żandarm, szef kemalistycznej siatki szpiegowskiej w zaanektowanej przez Królestwo Grecji Jonii.
Życiorys.
Po ukończeniu szkoły oficerskiej wziął udział w I wojnie bałkańskiej, w rejonie Edirne i Çatalca. Podczas I wojny światowej walczył w kampaniach gallipolijskiej, synajskiej i kaukaskiej, w czasie konfliktu został dwukrotnie ranny. W grudniu 1918 został przeniesiony do żandarmerii otrzymując przydział do swojego rodzinnego miasta. Po śmierci swojego dowódcy, płk Sulejmana Fethi Beja, w czasie zajęcia Izmiru przez greków, por. Mümin Efendi przejął komendę nad pułkiem. Nawiązał kontakt z Mustafą Kemalem Paszą, byłym generałem armii osmańskiej wzywającym do oporu przeciwko zaborcom, wysyłając mu potajemnie broń, odzież, kable telefoniczne oraz informacje o działaniach greckiego wojska.
Po przeniesieniu pułku żandarmerii do Balıkesir wstąpił do Sił Narodowych, z osobistego rozkazu Kemala Paszy wrócił do Izmiru z zadaniem zorganizowania siatki szpiegowskiej. Dzięki spokrewnieniu ze wspierającym siły okupacyjne burmistrzem Hacı Hasanem Bejem Mümin Efendi nawiązał dobre stosunki z grekami, min. z cywilnym komisarzem Aristeidisem Stergiadisem. Wykorzystując koligację, dobre stosunki z greckimi żołnierzami oraz swój romans z greczynką Afrodytą występującą na scenie jednego z klubów nocnych w mieście zdołał pozyskać cenne dla kemalistów informacje przekazywane następnie do Ankary. Mustafa Mümin został zdekonspirowany w listopadzie 1921, ze względu na interwencję Hasana Beja wydany wyrok śmierci nie został wykonany.
Uwięziony w Palamidi Osmanzade Mümin wrócił do Turcji dopiero 5 kwietnia 1923, w ramach wymiany za wziętego do niewoli w czasie Wielkiej Ofensywy gen. Nikolaosa Trikupisa. Zrehabilitowany przed sądem rozpoczął służbę w żandarmerii Tureckich Sił Zbrojnych, zmarł na gruźlicę jako jej dowódca w Wanie, w stopniu pułkownika.
Życie prywatne.
Mustafa Mümin był synem Ibrahima Beja, członka cenionej izmirskiej rodziny Osmanzade. Jego stryj, Hacı Hasan Bej w okresie greckiej okupacji pełnił urząd burmistrza miasta współpracując z Królestwem. W 1934 cała rodzina przyjęła nazwisko "Aksoy".
Mümin Aksoy był zaręczony z Muhsine, plan ożenku przerwała jednak śmierć pułkownika.
Odniesienia w kulturze.
Do historii izmirskiej siatki wywiadu kemalistów oraz działalności kpt. Mustafy Mümina nawiązuje fabuła tureckiego serialu obyczajowego Zraniona miłość z lat 2016-2018. Sam Aksoy stał się pierwowzorem głównego bohatera produkcji - Cevdeta (Halit Ergenç), pułkownika Sił Narodowych (byłego majora armii osmańskiej) służącego z rozkazu lokalnego patrioty a następnie Mustafy Kemala w greckim wojsku, w stopniu pułkownika (po awansie generała).

</doc>
<doc id="4912306" url="https://pl.wikipedia.org/wiki?curid=4912306" title="Mały Wołowy Żleb">
Mały Wołowy Żleb

Mały Wołowy Żleb – żleb w Wołowym Grzbiecie w Tatrach Wysokich. Znajduje się w jego polskiej części, na północnych stokach opadających do dna Czarnostawiańskiego Kotła.
Mały Wołowy Żleb wcina się między Filar Wołowego Grzbietu a lewą część (patrząc od dołu) lodowcowego progu pod Wyżnim Czarnostawiańskim Kotłem. Jest dolnym przedłużeniem Załupy Aligatora. Uchodzi do Wielkiego Wołowego Żlebu na wysokości około 1700 m. Mały Wołowy Żleb ma jedno odgałęzienie – żleb uchodzący do niego z lewej strony spod progu Wołowej Galerii.
Nazwę żlebowi nadał Władysław Cywiński w 12 tomie przewodnika "Tatry".

</doc>
<doc id="4912309" url="https://pl.wikipedia.org/wiki?curid=4912309" title="Zubkowa (wieś)">
Zubkowa (wieś)



</doc>
<doc id="4912314" url="https://pl.wikipedia.org/wiki?curid=4912314" title="Paweł Smolik">
Paweł Smolik

Paweł Smolik (ur. 9 czerwca 1980 r. w Olsztynie) – polski kulturysta i strongman, Mistrz Polski oraz finalista mistrzostw świata w kulturystyce.
Życiorys.
Sporty siłowe uprawia od 1995 roku. W 2001 brał udział w zawodach „Strong Boy” z udziałem najsilniejszych mężczyzn w kraju.
Począwszy od 2009 roku występuje w zawodach kulturystycznych. W maju 2010 został zwycięzcą Ogólnopolskich Zawodów Kulturystyki, organizowanych w Słupsku. Przyznano mu złoty medal w kategorii kulturystyki klasycznej.
W 2015 został mistrzem Polski w kulturystyce wagi ciężkiej, a także brązowym medalistą Mistrzostw Europy federacji WPF.
W maju 2015 roku gościł w giżyckim klubie „Pasaż”, gdzie odbyła się impreza tematyczna „Bodybuilding Show: Edycja II”. Prezentował rozwiniętą muskulaturę, pozując dla klientek lokalu. Miesiąc później, na początku czerwca, brał udział w podobnym wydarzeniu: w imprezie z cyklu „Kino Kobiet”, organizowanej przez Helios w Olsztynie, prężył muskuły półnago przed kobiecą widownią. Wystąpił w teledysku ArS &amp; AK do piosenki „Czarny Koń” (2020).
Pracuje jako trener personalny oraz instruktor kulturystyki i fitness. Sędzia w Federacji NAC. Wykładowca w Centrum Edukacji i Sportu w Olsztynie. Kilkukrotnie honorowany przez „Orły Aktywności Fizycznej” jako najlepszy trener osobisty: nagrodzono go złotym medalem za jego działalność w 2018, 2019 i 2020 roku.

</doc>
<doc id="4912316" url="https://pl.wikipedia.org/wiki?curid=4912316" title="Epidemiologia kliniczna">
Epidemiologia kliniczna

Epidemiologia kliniczna – część epidemiologii, w której są wykorzystywne wiarygodne wyniki badań klinicznych, takich jak wyniki RCT (źródła danych dla EBM – „medycyny opartej na faktach”), wyniki obserwacji i efekty różnorodnych działań, podejmowanych w obszarze zdrowia publicznego. Bywa definiowana jako nauka obejmująca badania oraz kontrolę rozmieszczenia i wyznaczników chorób. Łączy wiedzę umożliwiającą rozwiązywanie problemów występujących:
Efektywność działań na każdym z wymienionych obszarów jest zależna od sprawności transferu wiedzy między obszarami. Od chwili pojawienia się w latach 30. XX w. pojęcia „epidemiologia kliniczna” znacznie wzrosły zasoby tej wiedzy i możliwości analizowania danych, ich gromadzenia i przekazywania (zob. EBM, Cochrane Collaboration). Obok epidemiologii i badań klinicznych rozwija się „medycyna translacyjna” („badania translacyjne”), ułatwiająca osiągnięcie celu wyrażonego np. w tytule artykułu: "Clinical and Translational Science: From Bench-Bedside to Global Village" (od związku „stół laboratoryjny-łóżko chorego” do globalnej wioski).
Rys historyczny.
Określenia „clinical epidemiology” użył po raz pierwszy amerykański wirusolog John R. Paul (1893–1971), związany w latach 1928–1961 ze "School of Medicine" w Uniwersytecie Yale, najlepiej znany z badań epidemiologicznych epidemii polio (w tym skuteczności i bezpieczeństwa szczepionek; zob. też John Franklin Enders, Thomas Huckle Weller i Frederick Chapman Robbins i in.. W maju 1938 roku wygłosił "President's Address" na trzydziestym dorocznym spotkaniu "American Society for Clinical Investigation" (ASCI) w Atlantic City. Wystąpienie poświęcił propozycji nazwania obszaru działalności członków stowarzyszenia „epidemiologią kliniczną” (ang. "clinical epidemiology"). 
John Paul stwierdził, że minęły czasy, w których medycyna zawdzięczała swój rozwój wielkim łowcom mikrobów (zob. drobnoustroje, do których zaliczano wówczas wirusy). Używając określenia „łowcy mikrobów” odwołał się do dorobku zasłużonych dla mikrobiologii lekarzy i naukowców z XVIII i XIX wieku – bohaterów reportaży zebranych i opublikowanych w 1926 roku w popularnej książce Paula de Kruifa pt. "Microbe Hunters" (Anton van Leeuwenhoek, Lazzaro Spallanzani, Louis Pasteur, Robert Koch, Emil von Behring i inni). Nowy prezes ASCI ostrzegł, że pojawił się niebezpieczny kult nowych narzędzi naukowych, podczas gdy najnowsze metody diagnostyki laboratoryjnej nie gwarantują wyjaśnienia rzeczywistych przyczyn choroby (etiologia często pozostaje niepewna). 
Kilka lat później redaktorzy czasopisma ASCI ("Journal of Clinical Investigation") potwierdzili, że kult najnowszych technik diagnostycznych trzeba ograniczyć, a zwrócić większą uwagę na zależność zdrowia człowieka od czynników emocjonalnych, społecznych i ekonomicznych (zob. historia pojęcia „zdrowie”). Uznano konieczność powiązania tradycyjnego leczenia w warunkach klinicznych z epidemiologią.
„Epidemiologia kliniczna” – jej zakres i nazwa – nie została zaakceptowana powszechne. Jednym z krytyków był John M. Last, profesor epidemiologii w University of Ottawa, autor m.in. "A Dictionary of Epidemiology". W swoim artykule pt. "What is „Clinical Epidemiology”?" (1980) stwierdził, że nazwa jest oksymoronem i ostrzegał przed bezkrytycznym popularyzowaniem nowych koncepcji wśród młodzieży akademickiej. 
Na liście osób, które wniosły istotny wkład w rozwój epidemiologii klinicznej znajdują się m.in.: 
W czasie ok. 70 lat od chwili pojawienia się pojęcia „epidemiologia kliniczna” w medycynie zaszły rewolucyjne zmiany. 
Opracowano wiarygodne metody określania skuteczności leczenia – generowania wiarygodnych dowodów, ich szybkiej krytycznej oceny oraz metod przechowywania i udostępniania. Powstała możliwość rozwoju medycyny opartej na dowodach i ich syntezie. W końcu XX wieku rozpoczęto badania w dziedzinie metagenomiki, co doprowadziło do rozpoczęcia realizacji programu "Human Microbiome Project" (2007–2006, tzw. drugi "Human Genome Project"), skierowanego na poznanie bioty człowieka, jej zmian i znaczenia dla zachowania zdrowia (np. mikrobiom układu oddechowego, mikrobiom jelit). 
Miarą wpółczesnej popularności epidemiologii klinicznej jako specjalności lekarskiej jest np. liczba odpowiedzi na zapytanie "Clinical epidemiologist" w Google Scholar. Na liście czołowe miejsca zajmują naukowcy, których artykuły były cytowane 3,5–4,5 tysiąca razy.
Podstawowe problemy.
Epidemiologia ułatwia praktyczną działalność pracowników placówek ochrony zdrowia (lekarze, pielęgniarki, fizjoterapeuci i in.) umożliwiając podejmowanie decyzji klinicznych na podstawach naukowych, z wykorzystaniem danych z baz epidemiologicznych. Epidemiolodzy kliniczni poszukują w nich odpowiedzi pytania skupione wokół kilku głównych zagadnień, wśród których są próby uściślenia pojęć: norma i nieprawidłowości, dokładność testów diagnostycznych, naturalna historia choroby i prognozowanie dalszego przebiegu, skuteczność leczenia, profilaktyka w praktyce klinicznej. 
Definicje normy i nieprawidłowości.
Wszystkie decyzje o przebiegu postępowania klinicznego są poprzedzane kontrolą obserwowanych u chorego objawów i reakcji oraz, w razie potrzeby, wykonaniem odpowiednich testów diagnostycznych. Duża różnica między wynikami testów uzyskiwanymi dla osób zdrowych i chorych występuje rzadko. W przypadkach wątpliwości niezbędne jest odwołanie się do biostatystyki. 
Przeważnie rozkłady wyników zgromadzonych dla wielu osób metodami diagnostyki laboratoryjnej w dużym stopniu pokrywają się. Jeżeli zbliżone są wyznaczniki zdrowia często otrzymuje dla wszystkich jeden rozkład normalny (zob. centralne twierdzenie graniczne). W takich sytuacjach bywają stosowane trzy kryteria. Na chorobę wskazuje obserwacja, że wynik testu:
Opieranie się na arbitralnie wybranych granicach normy bywa niewskazane. W polemikach epidemiologów często jest przywoływany artykuł z 1985 roku pt. "Sick individuals and sick populations" (chore osoby i chore populacje). Jego autor, Geoffrey Rose przytacza m.in. przykład wyraźnie różniących kształtem i położeniem wykresów rozkładu skurczowego ciśnienia krwi u mężczyzn w średnim wieku w populacjach kenijskich koczowników i urzędników w Londynie.
Testy diagnostyczne.
Prawidłowe testowanie diagnostyczne prowadzone w praktyce klinicznej jest procesem naukowym, zmierzającym do potwierdzenia lub odrzucenia przypuszczeń dotyczących wstępnego rozpoznania opartego np. na rodzaju narażenia lub objawach klinicznych. Tak rozumiana diagnoza nie zawsze pozwala jednoznacznie przyjąć lub odrzucić hipotezę klinicysty. Oceny wartości testu diagnostycznego obejmują wartość różnych wykonanych badań laboratoryjnych – mikrobiologicznych, biochemicznych, fizjologicznych, anatomicznych i in. Oceniana jest również wartość diagnostyczna subiektywnych i obiektywnych objawów choroby. 
Odpowiedzi testów statystycznych mogą być (zob. tablica pomyłek):
Udział prawdziwie dodatnich wyników wśród wszystkich wyników dodatnich (PPV od ang. "positive predictive value") jest miarą wartości predykcyjnej testu. Wysoka precyzja testu zależy od jego charakterystyki oraz od chorobowości (częstość występowania stanu dodatniego w populacji). Analogicznie udział prawdziwie ujemnych wyników wśród wszystkich ujemnych (NPV od ang. "negative predictive value") wyraża prawdopodobieństwo, że prawdziwy jest wynik ujemny.
Naturalna historia choroby i prognozowanie dalszego przebiegu.
Naturalna historia choroby (ang. "natural history of disease") to jej przebieg (dzieje) bez interwencji zewnętrznych. Wyróżnia się okresy:
Lekarze-epidemiolodzy gromadzą dane o przebiegu chorób wielu ludzi, należących do różnych populacji (np. losowo wytypowani przedstawiciele kohort). Dostęp do wiarygodnych baz takich danych ułatwia lekarzom-klinicystom prognozowanie dalszego przebiegu choroby swojego pacjenta oraz oszacowanie prawdopodobieństwa, że wybrana terapia jest najbardziej efektywna i skuteczna w danej sytuacji. Prognozy dalszego przebiegu choroby zwykle obejmują też pytania o przeżywalność (statystyki informują np. że około 70% pacjentów przeżywa pierwszy rok po ostrym zawale mięśnia sercowego, a najwięcej zgonów następuje bezpośrednio po zawale).
Efektywność leczenia.
Kliniczne badania eksperymentalne i obserwacje efektywności i skuteczności leczenia są podstawą medycyny opartej na dowodach naukowych (EBM, Evidence Based Medicine). Poszukiwane są odpowiedzi na pytania o efektywność leczenia (efektywność praktyczna, ang. "effectiveness"), skuteczność (efektywność kliniczna, ang. "efficacy") i wydajność lub efektywność ekonomiczną (ang. "efficiency"). Odpowiedzi najbardziej wiarygodne uzyskuje się w wyniku randomizowanych kontrolowanych badań klinicznych (RCT). Deklaracja CONSORT i inne podobne inicjatywy zmierzają do zachowania wysokiej jakości raportów z tych badań.
Profilaktyka w praktyce klinicznej.
Potrzeba profilaktyki zdrowotnej wynika zarówno z bezpośredniego kontaktu lekarza z pacjentem jak z badań epidemiologicznych w społecznościach lokalnych i w skali globalnej (zob. definicja zdrowia publicznego). 
Dotyczy to profilaktyki: 
Korzyści płynące ze współpracy klinicystów i epidemiologów ilustrują przykłady wdrożenia programów w dziedzinie pediatrii i noenatologii, np.:
Wpływ na zdrowie publiczne wywierają również pulmonolodzy, wyjaśniający pacjentom–palaczom mechanizm szkodliwego oddziaływania dymu tytoniowego i lekarze-klinicyści innych specjalności.
Specjalistyczne wydawnictwa.
Problematyce epidemiologii klinicznej są poświęcone takie czasopisma medyczne, jak: 
W wydanym przez Przegląd Epidemiologiczny "Słowniczku terminów epidemiologicznych" hasła „epidemiologia kliniczna” nie zamieszczono, jednak pojęcie jest stosowane w polskim piśmiennictwie. Jest m.in. tytułem książki wydanej przez PZWL w 1997 roku lub tytułem rozdziału w książce "Podstawy epidemiologii" (wyd. Instytut Medycyny Pracy, 1996 i 2002).

</doc>
<doc id="4912322" url="https://pl.wikipedia.org/wiki?curid=4912322" title="Wielki Wołowy Żleb">
Wielki Wołowy Żleb

Wielki Wołowy Żleb – żleb w Wołowym Grzbiecie w Tatrach Wysokich. Znajduje się w jego polskiej części, na północnych stokach opadających do dna Czarnostawiańskiego Kotła.
Wielki Wołowy Żleb powstaje poniżej lewej krawędzi (patrząc od dołu) Wołowej Galerii. Opada skośnie w dół wzdłuż podstawy ściany podcinającej od dołu tę galerię i uchodzi do Zadniego Piargu nad Czarnym Stawem pod Rysami. Ma jedno orograficznie lewostronne odgałęzienie – Mały Wołowy Żleb.
Dolna część koryta Wielkiego Wołowego Żlebu zbudowana jest z wielkich skalnych bloków i wymytych płyt. Jest szeroka i co roku ulega sporemu pogłębieniu. Zbudowane ze zlepionych mułem otoczaków i żwiru boczne ścianki żlebu są podobne do lodowcowych moren.
Nazwę żlebowi nadał Władysław Cywiński w 12 tomie przewodnika "Tatry".

</doc>
<doc id="4912325" url="https://pl.wikipedia.org/wiki?curid=4912325" title="Totalne remonty Szelągowskiej">
Totalne remonty Szelągowskiej

Totalne remonty Szelągowskiej – polski program telewizyjny typu reality show prowadzony przez Dorotę Szelągowską i emitowany na antenie TVN od 5 października 2020. Audycja jest przedsięwzięciem typu "" (materiał markowy, treść oznakowana marką); partnerem i sponsorem programu została Castorama.
Charakterystyka programu.
Do programu zgłaszane są osoby, które czynią dobro – są one obdarowywane przez bliskich remontem domu lub mieszkania przeprowadzanym przez ekipę budowlaną na czele z Dorotą Szelągowską. Do momentu nagrania audycji obdarowywani nie są świadomi, że biorą udział w programie.
Emisja w telewizji.
Uwaga: tabela zawiera daty odnoszące się wyłącznie do pierwszej emisji telewizyjnej; nie uwzględniono w niej ewentualnych prapremier w serwisach internetowych (np. Player).
Kolejne odcinki programu udostępniane są ponadto w serwisie Player; później także w serwisie YouTube na profilu sponsora programu – Castoramy.
Oglądalność w telewizji linearnej.
Dane na podstawie badań przeprowadzonych przez Nielsen Audience Measurement. Podane liczby dotyczą wyłącznie oglądalności pierwszej emisji telewizyjnej – nie uwzględniają powtórek, wyświetleń w serwisach wideo na żądanie (np. Player) itp.

</doc>
<doc id="4912326" url="https://pl.wikipedia.org/wiki?curid=4912326" title="Abecadło mordercy">
Abecadło mordercy

Abecadło mordercy (ang. "The Alphabet Killer") – amerykański thriller z 2008 roku w reżyserii Roba Schmidta, wyprodukowany przez wytwórnię Anchor Bay Entertainment. Film powstał na podstawie wydarzeń, jakie rozegrały się w okolicach Rochester w Nowym Jorku w latach 1971–1973 za sprawą niezidentyfikowanego seryjnego mordercy.
Fabuła.
W Rochester zaczyna dochodzić do serii krwawych morderstw. Ofiarami padają kobiety, które są porywane i mordowane w najokrutniejszy sposób. Detektyw Megan Paige (Eliza Dushku) postanawia zrobić wszystko, aby odnaleźć zabójcę. Kobieta tak się angażuje w sprawę, że zaczyna mieć wizje z ofiarami w roli głównej. Policjantka Megan zauważa, że imiona zamordowanych dziewcząt i nazwa miejsca, w którym zostają znalezione ciała, zaczynają się na te same litery alfabetu. Gdy zdanie policjantki zaczyna się liczyć w śledztwie, samopoczucie detektyw Megan niespodziewanie ulega pogorszeniu.
Odbiór.
Krytyka.
Film "Abecadło mordercy" spotkał się z negatywną reakcją krytyków. W serwisie Rotten Tomatoes 13% z ośmiu recenzji filmu jest pozytywne (średnia ocen wyniosła 4,69 na 10).

</doc>
<doc id="4912330" url="https://pl.wikipedia.org/wiki?curid=4912330" title="MTV Base (French TV channel)">
MTV Base (French TV channel)



</doc>
<doc id="4912337" url="https://pl.wikipedia.org/wiki?curid=4912337" title="Więzienie Askham Grange">
Więzienie Askham Grange

HMP Askham Grange (Her Majesty’s Prison Askham Grange) – więzienie typu otwartego dla kobiet i młodocianych przestępczyń, zlokalizowane we wsi Askham Richard w hrabstwie ceremonialnym North Yorkshire w Anglii. Więzienie zarządzane jest przez agencję rządową Jej Królewską Służbę Więzienną (Her Majesty’s Prison Service). W sierpniu 2020 miało pojemność operacyjną 128 i przetrzymywało 79 więźniarek. 
Historia.
Więzienie Askham Grange zostało otwarte w styczniu 1947 r. jako otwarte więzienie dla kobiet i było pierwszą tego typu placówką w kraju. 
W 1979 r. dwie osadzone Jenny Hicks i Jackie Holborough teatr Clean Break, który działa do dnia dzisiejszego i ma powiazania z większością więzień dla kobiet w Wielkiej Brytanii. 
W 1997 roku w więzieniu nakręcono film dokumentalny "Witness: Babies Behind Bars" ("Świadek: Dzieci za kratkami") wyemitowany na kanale Channel 4. 
W 2001 roku dwie więźniarki rozpoczęły walkę sądową o prawo do zatrzymania ich dzieci w więzieniu powyżej 18 miesiąca życia (na tym etapie dzieci są zabierane przez system opieki). Sprawę przegrały, aczkolwiek zapoczątkowała ona debatę na temat praw matek i ich dzieci przebywających w więzieniu.
Askham Grange dziś.
Askham Grange przyjmuje dorosłe kobiety i młodociane przestępczynie (18-21 lat). Może pomieścić dziesięć kobiet, które mogą opiekować się dzieckiem lub dziećmi w pełnym wymiarze godzin podczas odbywania kary. Głównym celem więzienia jest reintegracja więźniarek ze społeczeństwem i przygotowanie do życia poza murami więzienia. Osadzone, które odbyły trzy lata lub więcej zasądzonej kary w innych placówkach, są przenoszone do Askham Grange, maksymalnie na trzy ostatnie lata.
Zakwaterowanie składa się głównie ze zbiorczych sal sypialnych, aczkolwiek są też cele jednoosobowe. Wszystkie więźniarki w oddziale dla matek i dzieci mają własne pokoje. Dział edukacji więziennej koncentruje się głównie na umiejętnościach zawodowych i wiele więźniarek ma zapewnione miejsce pracy jeszcze przed opuszczeniem zakładu karnego, w ramach programu resocjalizacyjnego.
Więzienie posiada zewnętrzne centrum ogrodnicze i kawiarnię (The Grange Coffee Shop and Garden Centre), które są otwarte dla ogółu społeczeństwa siedem dni w tygodniu, a także centrum konferencyjne. Obsługiwane są przez więźniarki, w ramach przygotowania do życia po zakończeniu kary.

</doc>
<doc id="4912344" url="https://pl.wikipedia.org/wiki?curid=4912344" title="Holobiont">
Holobiont

Holobiont (gr. "hólos" &lt;όλος&gt; wszystko, całość + "bíos" &lt;βίος&gt; życie) – określenie na organizm eukariotyczny, składający się lub współistniejący wraz z wieloma innymi organizmami prokariotycznymi, żyjącymi w symbiozie. Określenie zostało zaproponowane przez Lynn Margulis w 1991 roku.
Badania.
Współczesne badania pokazują, że wszystkie eukarionty tworzą "społeczność" z innymi prokariontami (bakteriami, archeonami, wirusami, grzybami), przebywającymi na lub wewnątrz żywiciela. Holobionty są więc jednostkami złożonymi z wielu różnych organizmów (biontów). Przykładem holobionta jest człowiek.
Część biontów może bytować niezależnie od żywiciela.
Odróżnia się pojęcie holobiontu od superorganizmu, jako współpracy wielu gatunków, a nie, jak w przypadku drugiego pojęcia, tylko jednego.
Kontrowersje.
Postępy technologiczne spowodowały rozwój zainteresowania ekologią drobnoustrojów i ewolucją relacji mikroorganizm-żywiciel. Niektórzy badacze zastanawiają się, czy koncepcja holobiontów jest potrzebna i czy oddaje ona zawiłości symbiozy. W 2016 roku zakwestionowano koncepcję holobiontu twierdząc m.in., że nie jest pomocna w badaniu interakcji żywiciela z mikroorganizmami, wykluczając inne rodzaje interakcji, w tym antagonizmy między mikroorganizmami i konflikty między żywicielem a drobnoustrojami.

</doc>
<doc id="4912346" url="https://pl.wikipedia.org/wiki?curid=4912346" title="Fortissimus">
Fortissimus



</doc>
<doc id="4912353" url="https://pl.wikipedia.org/wiki?curid=4912353" title="Siesta">
Siesta



</doc>
<doc id="4912355" url="https://pl.wikipedia.org/wiki?curid=4912355" title="Alfred Reade Godwin-Austen">
Alfred Reade Godwin-Austen

Alfred Reade Godwin-Austen (ur. 17 kwietnia 1889 we Frensham, zm. 20 marca 1963 w Maidenhead) – brytyjski wojskowy, generał, żołnierz obu wojen światowych.
Wczesne życie i kariera wojskowa.
Urodził się we Frensham w hrabstwie Surrey 17 kwietnia 1889 roku jako drugi syn podpułkownika A.G. Godwina-Austena. Kształcił się w St. Lawrence College w Ramsgate, a później w Royal Military College w Sandhurst, aby rozpocząć karierę wojskową, podążając śladami zarówno ojca, jak i pradziadka.
Był prawnukiem generała Henry’ego Godwina (1784–1853), który dowodził siłami brytyjskimi i indyjskimi podczas II wojny angielsko-birmańskiej. Jego wujem był kartograf Henry Haversham Godwin-Austen, na cześć którego nazwano drugą co do wysokości górę w paśmie Karakorum; dziś ta góra jest lepiej znana jako K2.
Po ukończeniu nauki w Sandhurst, Godwin-Austen został w 1909 r. powołany na podporucznika pułku South Wales Borderers. Podczas I wojny światowej został odznaczony Krzyżem Wojskowym i dwukrotnie wymieniony w sprawozdaniach ("Mentioned in Despatches"), gdy służył jako oficer sztabowy w 13 (Zachodniej) Dywizji w ramach Armii Kitchenera, na Gallipoli, w Palestynie i Mezopotamii.
Dwudziestolecie międzywojenne.
Uczęszczał do Staff College w Camberley od 1924 do 1925 roku wraz z innymi przeszłymi generałami, takimi jak Ivor Thomas, Noel Beresford-Peirse, Vyvyan Pope, Douglas Graham, Michael O'Moore Creagh, Daril Watson, Archibald Nye, Humfrey Gale i Noel Irwin, z których wszyscy doszli do najwyższego szczebla dowództwa w następnej wojnie. Służył na wielu stanowiskach sztabowych w War Office, aż do otrzymania stanowiska instruktora w Royal Military College w Sandhurst. Ze względu na brak awansu we własnym pułku, przeniósł się do pułku Lekkiej Piechoty Duke of Cornwall’s i dowodził jego 2. batalionem w latach 1936–1937. Został powołany do brytyjskiej misji wojskowej przy armii egipskiej od 1937 do 1938 roku, a następnie, podczas arabskiego buntu w Palestynie, kolejno na dowódcę 13 i 14 Brygady Piechoty. To drugie stanowisko pełnił do sierpnia 1939 roku, na krótko przed wybuchem II wojny światowej.
II wojna światowa.
W momencie wybuchu wojny we wrześniu 1939 r. Godwin-Austen, wymieniony w sprawozdaniach za służbę w Palestynie, awansował do stopnia brevet generała majora na stanowisko dowódcy 8 Dywizji Piechoty. Gen. Bernard Law Montgomery zrezygnował z dowodzenia tą jednostką i wrócił do Anglii, aby dowodzić 3 Dywizją Piechoty. Źle wyposażona i nieliczna 8 Dywizja odpowiadała za bezpieczeństwo wewnętrzne w brytyjskim mandacie Palestyny. Po rozwiązaniu dywizji w lutym 1940 r. Godwin-Austen został mianowany dowódcą 2 Dywizji Afrykańskiej, która formowała się w Kenii. Został ponownie wymieniony w sprawozdaniach w lipcu 1940 r.
W połowie sierpnia został wysłany do Somali Brytyjskiego, by przejąć dowództwo nad siłami brytyjskimi podczas włoskiej inwazji. Jego wycofanie się w decydującej bitwie pod Tug Argan oznaczało załamanie się całej brytyjskiej obrony, ale pozwoliło prawie całemu kontyngentowi Brytyjskiej Wspólnoty Narodów na wycofanie się do Berbery i ewakuację drogą morską do Adenu. Szacuje się, że straty Wspólnoty Narodów w tej krótkiej kampanii były wyjątkowo niskie, około 260 (38 zabitych, 102 rannych i 120 zaginionych).
Premier Winston Churchill, urażony utratą brytyjskiego prestiżu, skrytykował generała Archibalda Wavella, głównodowodzącego sił brytyjskich na Bliskim Wschodzie. Z powodu niewielkich ofiar Churchill uznał, że Brytyjczycy opuścili kolonię bez wystarczające walki i zażądał zawieszenia w obowiązkach Godwina-Austena oraz wszczęcia śledztwa przeciwko niemu.
Wavell twierdził, że obrona Somali Brytyjskiego była podręcznikowym wycofaniem się w obliczu przewagi liczebnej wroga. Zwrócił uwagę Churchillowi, że „wysoki rachunek strat nie jest oznaką dobrego taktyka”. Według współpracowników Churchilla, riposta Wavella wywołał w premierze większą wściekłość, niż kiedykolwiek u niego widzieli. Wavell nie zgodził się na żądanie Churchilla wobec Godwina-Austena i 12 września mianował go dowódcą jednej z dywizji w Kenii. Churchill miał zachować do niego urazę.
Podczas kampanii wschodnioafrykańskiej Godwin-Austen dowodził 2 Dywizją Afrykańską (przemianowaną na 12 Dywizję Afrykańską) w ramach "East Africa Force", dowodzonych przez generała porucznika Alana Cunninghama, w jej natarciu z Kenii na Włoską Afrykę Wschodnią. Jego dywizja najechała na Somali Włoskie 11 lutego i pod koniec lutego odniosła zdecydowane zwycięstwo nad siłami włoskimi pod Gelib. Po zajęciu Mogadiszu Cunningham skierował swoje siły w głąb lądu przez pustynię Ogaden do Etiopii i wkroczył do Addis Abeby 6 kwietnia.
Pod koniec kampanii został awansowany na swoje ostatnie stanowisko bojowe, prowadząc "Western Desert Force" (które stały się XIII Korpusem) w kampanii północnoafrykańskiej. Podczas operacji Crusader głośno sprzeciwiał się sugestii gen. Alana Cunninghama, dowodzącego już 8 Armią, a więc ponownie jego bezpośredniego przełożonego, aby po niepowodzeniu ofensywy wojsk niemiecko-włoskich oddziały brytyjskie przeszły do obrony. Ówczesny głównodowodzący na Bliskim Wschodzie, gen. Claude Auchinleck, zdecydował się kontynuować ofensywę; operacja Crusader doprowadziła do odciążenia oblężonego Tobruku i zepchnięcia sił Osi z powrotem do El Agheila, a Cunningham został zwolniony ze swojego dowództwa.
Kiedy Afrika Korps kontratakował w styczniu 1942 r., alianci zostali zmuszeni do wycofania się w nieładzie. Godwin-Austen widząc, że jedna z jego dywizji, 4 Indyjska Dywizja Piechoty jest zagrożona zniszczeniem, po konsultacji z następcą Cunninghama, gen. por. Neilem Ritchiem, nakazał jej wycofanie się. Ritchie zmienił jednak zdanie i skierował przeciwstawny rozkaz bezpośrednio do gen. Francisa Tukera, dowódcy dywizji. Uważając, że Ritchie zademonstrował w ten sposób brak zaufania do niego, Godwin-Austen złożył rezygnację na ręce Auchinlecka, który niechętnie ją przyjął. Tuker miał później pisać o rezygnacji Godwina-Austena: 
Pomimo wsparcia gen. Alana Brooke’a, szefa Imperialnego Sztabu Generalnego i Jamesa Grigga, ministra wojny, Churchill był początkowo zdeterminowany, by nie powierzyć Godwin-Austenowi nowego stanowiska. Premier ustąpił w listopadzie po interwencji południowoafrykańskiego marszałka Jana Smutsa, a Godwina-Austena mianowano szefem działu analiz taktycznych ("Directorate of Tactical Investigation") w War Office. Następnie został zastępcą kwatermistrza generalnego w War Office, po zakończeniu wojny kwatermistrzem generalnym, a następnie głównym oficerem administracyjnym w Indiach, podlegającym dowódcy generalnemu Claude’owi Auchinleckowi.
Powojenne losy.
W 1946 r. otrzymał szlachectwo, a 5 marca 1947 r. przeszedł na emeryturę wojskową po uzyskaniu stopnia pełnego generała. W latach 1946–1947 pełnił funkcję przewodniczącego Oddziału Południowo-Zachodniego National Coal Board, był także honorowym pułkownikiem pułku South Wales Borderers od 1950 do 1954 roku. Zmarł po długiej chorobie w Maidenhead 20 marca 1963 r.

</doc>
<doc id="4912362" url="https://pl.wikipedia.org/wiki?curid=4912362" title="Waran z Półwyspu Dampiera">
Waran z Półwyspu Dampiera



</doc>
<doc id="4912363" url="https://pl.wikipedia.org/wiki?curid=4912363" title="Waran szmaragdowy">
Waran szmaragdowy



</doc>
<doc id="4912364" url="https://pl.wikipedia.org/wiki?curid=4912364" title="Pora Siesty">
Pora Siesty



</doc>
<doc id="4912365" url="https://pl.wikipedia.org/wiki?curid=4912365" title="Georg Ernst Ludwig Hampe">
Georg Ernst Ludwig Hampe

Georg Ernst Ludwig Hampe (ur. 5 lipca 1795 w Fürstenberg, zm. 23 listopada 1880 w Helmstedt) – niemiecki farmaceuta, botanik i mykolog.
Życiorys.
W 1810 roku został praktykantem farmaceuty u swojego wuja w Brakel, a przez następne piętnaście lat pracował w kilku różnych aptekach, w tym w Halle an der Saale, gdzie poznał botanika Kurta Sprengla. Pracował również w aptece uniwersyteckiej w Getyndze oraz w oddziałach w Allendorfie i Brunszwiku. W latach 1825–1864 był kierownikiem lokalnej apteki w Blankenburg.
W późniejszym okresie życia Hampe otrzymał honorową profesurę na Uniwersytecie w Getyndze. W 1876 r. sprzedał aptekę w Blankenburgu i wraz z synem zamieszkał w Helmstedt. Po śmierci Hampe'a jego duży zielnik został zakupiony przez Muzeum Historii Naturalnej w Londynie.
Praca naukowa.
Podczas swojego pobytu w Blankenburgu Hampe zbierał i badał roślinność występującą w górach Harz. Szczególnie interesował się mchami, a dzięki współpracy z briologiem Karlem Müllerem miał kontakt z gatunkami pozaeuropejskimi z obu Ameryk, Madagaskaru, Nowej Zelandii, Australii i in.
Wspólnie z Karlem Müllerem w latach 1827-1851 opisał łącznie 1372 taksony, głównie mszaków. Opisał także nowe gatunki innych roślin oraz porostów. W nazwach naukowych opisanych przez niego taksonów dodawane jest jego nazwisko Hampe.

</doc>
<doc id="4912370" url="https://pl.wikipedia.org/wiki?curid=4912370" title="Iwona Banach">
Iwona Banach

Iwona Banach z domu Pizoń (ur. 2 stycznia 1960 w Bolesławcu) – polska pisarka i tłumaczka literatury pięknej.
Życiorys.
W 1986 roku ukończyła romanistykę na Katolickim Uniwersytecie Lubelskim, w 2000 roku resocjalizację na Wyższej Szkole Pedagogiki Specjalnej w Warszawie.
Pracuje jako nauczycielka i tłumaczka języków francuskiego i włoskiego.

</doc>
<doc id="4912373" url="https://pl.wikipedia.org/wiki?curid=4912373" title="Flora bakteryjna jelita">
Flora bakteryjna jelita



</doc>
<doc id="4912380" url="https://pl.wikipedia.org/wiki?curid=4912380" title="Lorysa większa">
Lorysa większa

Lorysa większa ("Trichoglossus forsteni") – gatunek średniej wielkości ptaka z rodziny papug wschodnich (Psittaculidae). Zamieszkuje Małe Wyspy Sundajskie w Indonezji; jest zagrożony wyginięciem.
Taksonomia.
Lorysa większa została opisana w 1850 r. przez francuskiego ornitologa Karola Lucjana Bonaparte. Niektórzy autorzy uznawali ją za podgatunek lorysy górskiej ("Trichoglossus haematodus"). Międzynarodowy Komitet Ornitologiczny (IOC) wyróżnia 4 podgatunki.
Podgatunki i zasięg występowania.
IOC wyróżnia następujące podgatunki lorysy większej wraz z ich obszarem występowania:
Morfologia.
Lorysy większe mierzą około 26 cm (inne źródło: 24 cm) oraz ważą 100–157 g. Długość skrzydła wynosi 132–139 mm. Brak widocznego dymorfizmu płciowego. Głowa i brzuch są ciemnoniebieskie, kark jest bladozielony (lub żółtawy), pierś czerwona. Grzbiet, wierzch skrzydeł, kuper i ogon są jasnozielone. Dziób jest czerwony. "T. f. mitchellii" jest najmniejszym podgatunkiem. Młode osobniki przypominają upierzeniem dorosłe.
Ekologia i zachowanie.
Lorysy większe zamieszkują tereny do 700 m n.p.m. Ich środowisko stanowią lasy. Spotykane są także na plantacjach. Żywią się głównie nektarem. W skład ich diety wchodzą również figi oraz owady. Lorysy najczęściej widywane są w parach i małych grupach rodzinnych.
Lęgi.
Na wyspie Sumbawa lęgi lorys większych były odnotowane w maju. Ptaki te gniazdują w głębokich dziuplach dużych drzew. Samica składa 2–3 jaja, które wysiaduje przez 23–25 dni (inne źródło: 24–27 dni). Na podstawie danych ptaków trzymanych w niewoli młode po wykluciu ważą 5 g. Opuszczają gniazdo w wieku 8–9 tygodni.
Status.
Międzynarodowa Unia Ochrony Przyrody (IUCN) od 2020 r. uznaje lorysę większą za gatunek zagrożony (EN – "endangered"). Wcześniej, od 2016 r. klasyfikowała ją jako gatunek narażony (VU – "vulnerable"), a od 2014 r. jako gatunek bliski zagrożenia (NT – "near threatened"). Przed 2014 rokiem nie była klasyfikowana przez IUCN, gdyż traktowano ją jako podgatunek lorysy górskiej ("T. haematodus"). Liczebność szacuje się na 500–1500 dojrzałych osobników oraz ma trend malejący. Największa populacja jest prawdopodobnie na Sumbawie, liczy ona nie więcej niż 1000 dojrzałych osobników. Głównym zagrożeniem lorys większych jest ich wyłapywanie dla handlu dzikimi ptakami. Na niektórych wyspach (Tanahjampea, Kalaotoa oraz Kalao) nie ma żadnych obserwacji w ciągu ostatnich 15 lat oraz przypuszcza się, że wyginęły z tamtych obszarów (stan w 2020 r.).

</doc>
<doc id="4912381" url="https://pl.wikipedia.org/wiki?curid=4912381" title="Lista zabytków w Żurrieq">
Lista zabytków w Żurrieq

To jest lista zabytków w miejscowości Żurrieq na Malcie, które są umieszczone na liście National Inventory of the Cultural Property of the Maltese Islands.

</doc>
<doc id="4912382" url="https://pl.wikipedia.org/wiki?curid=4912382" title="Ghetto, Gutter &amp; Gangster">
Ghetto, Gutter &amp; Gangster



</doc>
<doc id="4912384" url="https://pl.wikipedia.org/wiki?curid=4912384" title="Kościół Najświętszej Maryi Panny Niepokalanie Poczętej w Strzałkowie">
Kościół Najświętszej Maryi Panny Niepokalanie Poczętej w Strzałkowie

Kościół Najświętszej Maryi Panny Niepokalanie Poczętej – rzymskokatolicki kościół parafialny należący do parafii pod tym samym wezwaniem (dekanat Koźminek diecezji kaliskiej).
Jest to świątynia wzniesiona w 1754 roku. Ufundowana została przez Ignacego Zarembę starościca prośniatyńskiego i księdza Jana Brańskiego. W latach 1882–85 była remontowana z dobudowaniem kruchty i przemalowaniem wnętrza. W latach 1968–69 została gruntownie odnowiona przez mistrza ciesielskiego Aleksego Zielińskiego. W 1973 roku wnętrze zostało wymalowane przez Henryka Domurata. W latach 1992 i 2007 była remontowana.
Budowla jest drewniana, jednonawowa, posiada konstrukcję zrębową. Świątynia jest orientowana. Składa się z mniejszego prezbiterium w stosunku do nawy, zamkniętego trójbocznie z boczną zakrystią z lożą kolatorską umieszczoną na piętrze. Z przodu nawy umieszczona jest kruchta. Świątynię nakrywa dach dwukalenicowy, pokryty gontem, na dachu znajduje się sześciokątna wieżyczka na sygnaturkę. Jest ona zwieńczona barokowym blaszanym dachem hełmowym z latarnią i krzyżem. Wnętrze nakryte jest pozornym sklepieniem kolebkowym. Chór muzyczny jest podparty dwoma słupami, posiada falistą linię parapetu i znajduje się na nim późnobarokowy prospekt organowy z 2 połowy XVIII wieku. Belka tęczowa jest ozdobiona barokowym krucyfiksem. Podłoga została wykonana z desek. Polichromia wykonana na sklepieniu prezbiterium posiada kształt medalionu i ozdobnego pasu ornamentalnego w formie gzymsu wzdłuż ścian. Ołtarz główny i dwa ołtarze boczne, ambona i chrzcielnica (w formie kielicha) reprezentują styl późnobarokowy i pochodzą z 2 połowy XVIII wieku. Obrazy zostały namalowane w 2 połowie XIX wieku przez Bartelmana i znajdują się w ołtarzach bocznych.

</doc>
<doc id="4912386" url="https://pl.wikipedia.org/wiki?curid=4912386" title="Teodoro Biyogo Nsue Okomo">
Teodoro Biyogo Nsue Okomo

Teodoro Biyogo Nsue Okomo (ur. 12 stycznia 1956) – polityk, dyplomata i przedsiębiorca z Gwinei Równikowej.
Jest jednym ze szwagrów prezydenta Obianga Nguemy Mbasogo, bratem jego pierwszej żony Constancii Mangue. Od 1989 pracował w dyplomacji, był między innymi ambasadorem w Brazylii i w Stanach Zjednoczonych oraz przy Organizacji Narodów Zjednoczonych. Pełni funkcje szefa protokołu oraz szefa gabinetu głowy państwa. Członek rządzącej Partii Demokratycznej (PDGE).
Przedsiębiorca, właściciel licznych nieruchomości w Bacie i w stołecznym Malabo.

</doc>
<doc id="4912388" url="https://pl.wikipedia.org/wiki?curid=4912388" title="William Schuman">
William Schuman

William Howard Schuman (ur. 4 sierpnia 1910 w Nowym Jorku, zm. 15 lutego 1992 tamże) – amerykański kompozytor.
Życiorys.
W wieku 16 lat zaczął komponować popularne pieśni, grał też w zespołach jazzowych. W latach 1928−1930 uczył się w School of Commerce na Uniwersytecie Nowojorskim, zdecydował się jednak poświęcić muzyce. Studiował prywatnie harmonię u Maxa Persina i kontrapunkt u Charlesa Haubiela. Od 1932 do 1933 roku był studentem Juilliard School of Music, gdzie jego nauczycielami byli Bernard Wagenaar i Adolf Schmid. Kontynuował edukację w Mozarteum w Salzburgu (1935), w Teacher’s College na Columbia University (1935−1937) oraz u Roya Harrisa (w Juilliard School i prywatnie, 1936−1938). W 1943 roku otrzymał New York Music Critic’s Circle Award za "III symfonię" oraz pierwszą w historii muzyczną Nagrodę Pulitzera za utwór "A Free Song". 
Dwukrotny laureat stypendium Fundacji Pamięci Johna Simona Guggenheima (1939−1941). W latach 1939−1945 był wykładowcą Sarah Lawrence College, następnie od 1945 do 1961 roku był dyrektorem Juilliard School of Music. Od 1945 do 1952 roku był dyrektorem działu wydawniczego G. Schirmer Inc. Ponadto był dyrektorem Lincoln Center for the Performing Arts w Nowym Jorku (1962−1969) i Norlin Foundation (1975−1985).
Członek National Institute of Arts and Letters (1946) i American Academy of Arts and Letters (1973). Otrzymał I nagrodę Brandeis University Creative Arts w dziedzinie muzyki (1957), złoty medal American Academy and Institute of Arts and Letters (1982) i Złotą Batutę American Symphony Orchestra League (1985). Odznaczony National Medal of Arts (1987) i Kennedy Center Honors (1989). W 1981 roku Columbia University ustanowiło nagrodę imienia Schumana za całokształt twórczości, którą kompozytor otrzymał jako pierwszy.
Twórczość.
Twórczość Schumana zajmuje ważne miejsce w XX-wiecznej muzyce amerykańskiej, obejmuje różne formy i gatunki. Stylistycznie wykazuje wiele cech wspólnych z neoklasycyzmem szkoły Nadii Boulanger. We wczesnym okresie swojej twórczości tworzył w stylu popularnym, z elementami jazzu. Dojrzały, indywidualny styl Schumana, ukształtowany pod wpływem kontaktów z Royem Harrisem, cechuje się kantylenową melodyką i zaawansowaną harmoniką. Język dźwiękowy kompozytora stanowi połączenie diatoniki z chromatyką. Wczesne symfonie Schumana odznaczają się pierwiastkiem konstruktywistycznym i wyważoną formą, w późniejszych widoczne jest barwowe ukierunkowanie harmoniki i rozwinięta faktura orkiestrowa.

</doc>
<doc id="4912392" url="https://pl.wikipedia.org/wiki?curid=4912392" title="Janina Zagrodzka-Kawa">
Janina Zagrodzka-Kawa

Janina Zagrodzka-Kawa, z domu Kłoss (ur. 9 lutego 1918 w majątku Piasecznica pod Sochaczewem, zm. 8 września 2020 w Oslo) – polsko-norweska tłumaczka literatury, poetka. 
Życiorys.
Urodziła się w Polsce, gdzie spędziła młodość. Jej pierwszym mężem był inżynier chemik Henryk Zagrodzki. W 1946 wyszła za mąż za polskiego olimpijczyka Franciszka Kawę. W 1960 wyjechała na stałe do Norwegii. Działała w środowisku polonijnym w Oslo. Zajmowała się tłumaczeniem na język polski wspomnień wybitnych uczestników norweskiego ruchu oporu w czasie II wojny światowej, Maxa Manusa ("Ognie nad fiordami", 1983) i Sverrego Midtskaua ("Londyn nie odpowiada", 1976, 1988). Przełożyła też książkę "Larsen z Wysp Szetlandzkich" (1980) Frithjofa Sælena o bohaterskim marynarzu Leifie Larsenie. Napisała również "Pamiętnik mojego męża" (współautor Franciszek Kawa, 2003), "Widziane z tamtego brzegu" (2006) oraz trzy tomiki wierszy: "Zebrane nad fiordami" (1999), " Norweskie nastroje" (2000) i "Nie wiem" (2004).
Jej syn, historyk sztuki Krzysztof Zagrodzki, mieszka w Paryżu. 
Zmarła w wieku 102 lat. Została pochowana obok swojego męża na cmentarzu Vestre Gravlund w Oslo.

</doc>
<doc id="4912393" url="https://pl.wikipedia.org/wiki?curid=4912393" title="August Emmanuel Fürnrohr">
August Emmanuel Fürnrohr

August Emmanuel Fürnrohr (ur. 27 lipca 1804 w Ratyzbonie, zm. 6 maja 1861 tamże) – niemiecki biolog.
Życiorys.
Po ukończeniu gimnazjum w Ratyzbonie Fürnrohr uczył się zawodu farmaceuty i z przerwami do 1833 roku wykonywał go w swoim rodzinnym mieście oraz podczas pobytów w Monachium i Zweibrücken. W latach 1824–1826 studiował botanikę, chemię, mineralogię i geologię na Uniwersytecie w Erlangen. Jego zainteresowanie botaniką w dużej mierze promował David Heinrich Hoppe. W 1833 r. został nauczycielem historii naturalnej, chemii i techniki w powiatowej szkole rolniczo-handlowej (później gimnazjum) w Ratyzbonie, a w 1839 r. został profesorem liceum w Ratyzbonie. W 1840 r. został sekretarzem Królewskiego Bawarskiego Towarzystwa Botanicznego w Ratyzbonie, a po śmierci Hoppego w 1846 r. jego dyrektorem.
Od 1842 do 1861 był jedynym redaktorem czasopisma botanicznego "Flora". W 1835 r. został wybrany na członka Leopoldiny. W 1859 roku został członkiem korespondentem Bawarskiej Akademii Nauk. W 1833 r. został doktorem "honoris causa" Uniwersytetu w Erlangen. 
Opisał także nowe gatunki. W nazwach naukowych opisanych przez niego taksonów dodawany jest skrót jego nazwiska Fürnr.

</doc>
<doc id="4912398" url="https://pl.wikipedia.org/wiki?curid=4912398" title="Chelsea Londyn w europejskich pucharach">
Chelsea Londyn w europejskich pucharach



</doc>
<doc id="4912400" url="https://pl.wikipedia.org/wiki?curid=4912400" title="Arsenal Londyn w europejskich pucharach">
Arsenal Londyn w europejskich pucharach



</doc>
<doc id="4912402" url="https://pl.wikipedia.org/wiki?curid=4912402" title="Hertha Berlin w europejskich pucharach">
Hertha Berlin w europejskich pucharach



</doc>
<doc id="4912403" url="https://pl.wikipedia.org/wiki?curid=4912403" title="Feyenoord Rotterdam w europejskich pucharach">
Feyenoord Rotterdam w europejskich pucharach



</doc>
<doc id="4912405" url="https://pl.wikipedia.org/wiki?curid=4912405" title="Bydgoskie Drums Fuzje">
Bydgoskie Drums Fuzje



</doc>
<doc id="4912407" url="https://pl.wikipedia.org/wiki?curid=4912407" title="Liverpool FC w europejskich pucharach">
Liverpool FC w europejskich pucharach



</doc>
<doc id="4912409" url="https://pl.wikipedia.org/wiki?curid=4912409" title="FC Liverpool w europejskich pucharach">
FC Liverpool w europejskich pucharach



</doc>
<doc id="4912411" url="https://pl.wikipedia.org/wiki?curid=4912411" title="Schalke Gelsenkirchen w europejskich pucharach">
Schalke Gelsenkirchen w europejskich pucharach



</doc>
<doc id="4912412" url="https://pl.wikipedia.org/wiki?curid=4912412" title="Anderlecht Bruksela w europejskich pucharach">
Anderlecht Bruksela w europejskich pucharach



</doc>
<doc id="4912413" url="https://pl.wikipedia.org/wiki?curid=4912413" title="Schalke 04 w europejskich pucharach">
Schalke 04 w europejskich pucharach



</doc>
<doc id="4912414" url="https://pl.wikipedia.org/wiki?curid=4912414" title="Vincent Namatjira">
Vincent Namatjira

Vincent Namatjira (ur. 14 czerwca 1983 w Alice Springs) – australijski aborygeński artysta, malarz portrecista.
Życiorys.
Urodził się 14 czerwca 1983 r. w Alice Springs, ale spędził okres wczesnego dzieciństwa w Hermannsburg, który jest ośrodkiem aborygeńskiej sztuki. Jest prawnukiem arandyjskiego malarza Alberta Namatjiry, którego wielu potomków również zostało malarzami. Po niespodziewanej śmierci matki Jillian, gdy miał sześć lat, został zabrany od rodziny wraz z siostrą do Perth w Australii Zachodniej i był wychowywany w rodzinach zastępczych, gdzie utracił kontakt z rodzimą kulturą. Po osiągnięciu dorosłości wrócił do Hermannsburga, gdzie odnalazł dalszych krewnych (m.in. ciotkę Eileen Namatjira – uznaną artystkę")" i odnowił więzi z językiem i kulturą oraz dowiedział się o pokrewieństwie z pradziadkiem Albertem. Tam także ukończył szkołę oraz kurs rolniczy.
W rodzinnych stronach poznał Natashę, córkę aborygeńskiego artysty Jimmy'ego Pompey'a, z którą się ożenił. Po ślubie zamieszkał z żoną w Kanpi w rejonie Anangu Pitjantjatjara Yankunytjatjara, gdzie zaczął się uczyć malować pod wpływem żony. Później zamieszkał w Indulkanie, w rejonie Anangu Pitjantjatjara Yankunytjatjara w Australii Południowej. W swojej twórczości wykorzystuje także zachodnie środki wyrazu, które przyswoił w czasie życia w rodzinie zastępczej.
Od 2013 r. zaczął tworzyć serię portretów znanych osób, komentując w ten sposób krajową i międzynarodową politykę i związki między przywództwem, bogactwem, siłą i wpływami. W 2014 r. poświęcił pradziadkowi cykl obrazów, w których pozuje przed podobizną przodka wiszącą w muzeum sztuki w Brisbane. Jego prace są po części portretami, po części karykaturami, a malowanie siebie obok polityków i innych znanych osób to charakterystyczny motyw jego twórczości, m.in. na jednym z obrazów strzyże Kim Dzong Una, a na innym dzieli tort w kształcie Ziemi wraz z Donaldem Trumpem. Jednym z jego ulubionych tematów są obrazy przedstawiające kapitana Jamesa Cooka. Jego prace wystawiano na 9. Triennale Sztuki Współczesnej Azji i Pacyfiku, na Art Basel w Miami Beach i w British Museum w Londynie.
Wyróżnienia.
Kilkukrotnie nominowany, a w 2020 r. nagrodzony, Archibald Prize – jako pierwszy rdzenny malarz. W 1956 r. tę samą nagrodę zdobył portret Alberta Namatjiry autorstwa Williama Dargiego.
Ponadto laureat (2019 r.) Ramsay Art Prize, Telstra National Aboriginal Award 2013 i Torres Strait Islander Award 2013. Odznaczony Orderem Australii.

</doc>
<doc id="4912415" url="https://pl.wikipedia.org/wiki?curid=4912415" title="Georges Clerfayt">
Georges Clerfayt

Georges Clerfayt (ur. 23 kwietnia 1935 w Colleret) – belgijski francuskojęzyczny polityk, ekonomista, nauczyciel akademicki i samorządowiec, długoletni deputowany, od 1984 do 1995 przewodniczący Demokratycznego Frontu Frankofonów (FDF).
Życiorys.
Ukończył studia ekonomiczne oraz stosunki międzynarodowe. Doktoryzował się w zakresie prawa. Z zawodu nauczyciel akademicki, został wykładowcą na Université de Namur. Zaangażował się w działalność polityczną w ramach Demokratycznego Frontu Frankofonów. W różnych okresach był członkiem zarządu miejscowości Sint-Genesius-Rode, odchodząc z lokalnego samorządu w 2012. W latach 1971–2003 sprawował mandat posła do Izby Reprezentantów.
W latach 1977–1981 pełnił funkcję sekretarza generalnego FDF, a od 1984 do 1995 był przewodniczącym partii. W 1993 kierowana przez niego formacja zawiązała federację z walońskimi liberałami z PRL, na bazie której powstał później Ruch Reformatorski.
Ojciec polityka Bernarda Clerfayta. Odznaczony Orderem Leopolda II klasy.

</doc>
<doc id="4912417" url="https://pl.wikipedia.org/wiki?curid=4912417" title="MTV Idol">
MTV Idol

MTV Idol – nieistniejący francuski kanał telewizyjny należący do ViacomCBS Networks EMEAA.
Historia.
Kanał został uruchomiony 30 listopada 2005 wraz z kanałem MTV Pulse. Przez pierwsze 4 lata widownia kanału była skierowana do starszego widza. W kwietniu 2013 uruchomiono wersję HD kanału. Kanał został zastąpiony 17 listopada 2015 przez MTV Hits France oraz BET France.

</doc>
<doc id="4912418" url="https://pl.wikipedia.org/wiki?curid=4912418" title="Racing Genk w europejskich pucharach">
Racing Genk w europejskich pucharach



</doc>
<doc id="4912419" url="https://pl.wikipedia.org/wiki?curid=4912419" title="FC Sevilla w europejskich pucharach">
FC Sevilla w europejskich pucharach



</doc>
<doc id="4912420" url="https://pl.wikipedia.org/wiki?curid=4912420" title="CF Valencia w europejskich pucharach">
CF Valencia w europejskich pucharach



</doc>
<doc id="4912421" url="https://pl.wikipedia.org/wiki?curid=4912421" title="Sampdoria Genua w europejskich pucharach">
Sampdoria Genua w europejskich pucharach



</doc>
<doc id="4912423" url="https://pl.wikipedia.org/wiki?curid=4912423" title="Neu Schalkowitz">
Neu Schalkowitz



</doc>
<doc id="4912424" url="https://pl.wikipedia.org/wiki?curid=4912424" title="Alt Schalkowitz">
Alt Schalkowitz



</doc>
<doc id="4912426" url="https://pl.wikipedia.org/wiki?curid=4912426" title="Norbert Steger">
Norbert Steger

Norbert Steger (ur. 6 marca 1944 w Wiedniu) – austriacki polityk i prawnik, działacz Wolnościowej Partii Austrii (FPÖ) i jej przewodniczący w latach 1980–1986, deputowany, od 1983 do 1987 wicekanclerz Austrii.
Życiorys.
W wieku 10 lat dołączył do Wiedeńskiego Chóru Chłopięcego. Kształcił się później w szkole muzycznej. Ukończył studia prawnicze na Uniwersytecie Wiedeńskim (promocja w 1970). Od 1970 pracował jako prawnik, w 1975 rozpoczął prywatną praktykę w zawodzie adwokata.
W 1965 dołączył do Ring Freiheitlicher Studenten, organizacji studenckiej powiązanej z Wolnościową Partią Austrii. Zaangażował się również w działalność polityczną w ramach FPÖ. W 1975 został jej wiceprzewodniczącym w Wiedniu, a w 1977 stanął na czele tego stołecznego oddziału ugrupowania. Od 1978 był wiceprzewodniczącym federalnych struktur FPÖ, następnie w latach 1980–1986 pełnił funkcję przewodniczącego partii. Był również wiceprzewodniczącym Międzynarodówki Liberalnej. Między 1979 a 1986 zasiadał w Radzie Narodowej XV i XVI kadencji. Wprowadził swoje ugrupowanie do koalicji rządowej z Socjaldemokratyczną Partią Austrii. W jej ramach od maja 1983 do stycznia 1987 sprawował urząd wicekanclerza, powierzono mu również kierowanie ministerstwem handlu i przemysłu.
W ramach FPÖ reprezentował skrzydło liberalne. Utracił władzę w partii w 1986 na rzecz Jörga Haidera, przedstawiciela konkurencyjnego skrzydła prawicowego. Po odejściu z rządu Norbert Steger zrezygnował z aktywności politycznej, powracając do praktyki prawniczej. W 2010 z rekomendacji FPÖ został członkiem ORF-Stiftungsrat, rady Österreichischer Rundfunk pełniącej funkcje zarządcze i kontrolne. W 2018 wybrany na przewodniczącego tego gremium.
Ojciec koszykarki i polityk Petry Steger.

</doc>
<doc id="4912429" url="https://pl.wikipedia.org/wiki?curid=4912429" title="Żyła wzgórzowo-prążkowiowa górna">
Żyła wzgórzowo-prążkowiowa górna

Żyła wzgórzowo-prążkowiowa górna (łac. "vena thalamostriata superior") lub żyła krańcowa rozpoczyna się w rowku pomiędzy ciałem prążkowanym i wzgórzem, otrzymując kilka dopływów żylnych z obu struktur, łącząc się za sklepieniem z żyłą naczyniówkową górną, tworzy żyłę wewnętrzną mózgu.

</doc>
<doc id="4912434" url="https://pl.wikipedia.org/wiki?curid=4912434" title="Zatoka Gibraltarska">
Zatoka Gibraltarska

Zatoka Gibraltarska (także Zatoka Algeciras) znajduje się na południowym krańcu Półwyspu Iberyjskiego. Ma około 10 km długości i 8 km szerokości. Zatoka obejmuje obszar około 75 km2. Zatoka Gibraltarska wchodzi w skład Cieśniny Gibraltarskiej i Morza Śródziemnego.
Linia brzegowa jest gęsto zaludniona. Od zachodu do wschodu wybrzeże jest podzielone między hiszpańskie gminy Algeciras, Los Barrios, San Roque, La Línea de la Concepción i brytyjskie terytorium zamorskie Gibraltar. Większość terytoriów wokół zatoki należy do Hiszpanii, jednak wschodnia część zatoki należy do Gibraltaru.
Wschodnie i zachodnie wejścia do zatoki są obejmowane przez latarnię morską Europa Point na Gibraltarze i latarnię morską Punta Carnero na zachód od Algeciras.
Historia.
Obszar wokół Zatoki Gibraltarskiej jest zamieszkany od tysiącleci, a sama zatoka jest używana przez statki handlowe od co najmniej 3000 lat. Uważa się, że Fenicjanie mieli osadę w pobliżu Gibraltaru, a Rzymianie założyli miasto "Portus Alba" („Biały Port”) na miejscu współczesnego Algeciras. Późniejsze ludy, zwłaszcza Maurowie i Hiszpanie, również założyli osady na wybrzeżu, w tym silnie ufortyfikowany i strategiczny port na Gibraltarze, który został zdobyty przez Anglię w 1704 roku.
Strategiczne położenie zatoki u ujścia Morza Śródziemnego sprawiło, że zatoka przeżyła wiele bitew morskich. Najważniejszymi z nich były: bitwa pod Gibraltarem(1607) i bitwa w zatoce Algeciras (1801). Podczas drugiej wojny światowej Włochy kilkakrotnie wystrzeliwały żywe torpedy z Algeciras, próbując zatopić brytyjskie statki zacumowane w porcie gibraltarskim, z pośrednim sukcesem dzięki pracy dowódcy Lionela Crabbe.
Niedawno miał miejsce spór między Hiszpanią a Gibraltarem o brytyjską suwerenność w Zatoce Gibraltarskiej. Hiszpania twierdzi, że nie uznaje brytyjskiej suwerenności na tym obszarze, z wyjątkiem niewielkiej części wokół portu w Gibraltarze. Wielka Brytania natomiast uznaje granice wokół Gibraltaru, z rozgraniczeniem pośrodku zatoki (5,6 km). Według rządu hiszpańskiego twierdzenie to jest sprzeczne z traktatem z Utrechtu z 1713 r., na mocy którego Hiszpania przekazała Wielkiej Brytanii miasto i port Gibraltar oraz wody wewnętrzne tego portu, nie nadając przy tym żadnej terytorialności otaczającym go wodom Zatoki Algeciras. Spowodowało to liczne napięcia między obiema stronami, zwłaszcza w kwestii hiszpańskich rybaków działających na wodach terytorialnych brytyjskiego Gibraltaru. Oba państwa podpisały i są związane Konwencją Narodów Zjednoczonych o prawie morza, która określa wody terytorialne. Po aresztowaniu hiszpańskiego statku rybackiego przez Królewską Policję Gibraltarską w 1998 roku problem w dużej mierze ustąpił. Incydent na tym obszarze z 2007 r. dotyczący eksploracji morskiej Odysei został rozwiązany w sądzie w 2012 r., a Hiszpanii przyznano prawo własności do skarbca.
Atrakcje.
Zatoka jest obszarem lęgowym kilku gatunków delfinów, zwłaszcza delfina pospolitego, delfina pręgowanego i delfina butlonosego, a także odwiedzające ją wędrowne wieloryby. Jest to popularne miejsce wycieczek turystycznych związane z obserwacją wielorybów w Algeciras lub w Gibraltarze.
Inną atrakcją dla turystów jest nurkowanie: obszar ten jest bogaty we wraki i historyczne artefakty, takie jak rozbity samolot Avro Shackleton i czołgi Sherman z drugiej wojny światowej oraz starożytne kotwice z fenickich i rzymskich statków.
Aby zatoka nabrała większej różnorodności, wybudowano sztuczną rafę.
Uprzemysłowienie.
Obszar wokół zatoki w Hiszpanii jest silnie uprzemysłowiony, z rozległymi instalacjami petrochemicznymi w pobliżu San Roque (takimi jak rafineria ropy naftowej CEPSA i fabryka stali nierdzewnej Acerinox) oraz portami w Algeciras i na Gibraltarze. Wody zatoki są wykorzystywane przez znaczną liczbę dużych i średnich statków, zwłaszcza tankowców i frachtowców. Intensywnie prowadzone są również działania związane z bunkrowaniem ropy.
Rafineria CEPSA.
Rafineria CEPSA Gibraltar-San Roque, zlokalizowana jest w Hiszpanii. W 2015 roku rafineria wyprodukowała 13,8 mln ton paliwa, 260 000 ton oczyszczonego kwasu tereftalowego, 170 700 ton oczyszczonego kwasu izoftalowego oraz 157 300 ton politereftalanu etylenu. 
W 2007 roku miał miejsce szczególnie poważne zdarzenie z siarką, a także sporadyczne wybuchy. Skutkami tych wydarzeń było oburzenie i protesty społeczne, które skłoniły Consejería de Medio Ambiente z Junta de Andalucía do zlecenia niezależnego audytu mającego na celu zbadanie tych wypadków.
Rafineria nadal budzi zaniepokojenie. W związku z tym znajduje się pod ścisłą obserwacją różnych firm monitorujących jej działalność. 
Bunkrowanie.
Zbiorniki paliwa na statkach nazywane są bunkrami, a proces tankowania określany jest jako bunkrowanie.
Ze względu na położenie geograficzne na głównym szlaku wodnym, Gibraltar jest jednym z największych portów bunkrowych na Morzu Śródziemnym, tuż za nim znajduje się sąsiedni port Algeciras w Hiszpanii. Porty w Cieśninach - Algeciras, Ceuta i Gibraltar - są drugim co do wielkości rynkiem bunkrów w Europie, po tak zwanym obszarze Amsterdam-Rotterdam-Antwerpia. 
W 2007 r. zabunkrowano 4 300 000t ropy, w 1990 r. było to zaledwie 840 000t. Bunkrowanie jest obecnie głównym zadaniem portu w Gibraltarze. Z całkowitej liczby 8 351 statków dalekomorskich, które zawinęły do Gibraltaru w 2007 r., 5 640 zaopatrzono w paliwo. 
Algeciras odnotował sprzedaż bunkrów na poziomie około 2 400 000t w 2008 roku. Z 24 535 statków zawiniętych do portu w zatoce Algeciras 2173 zabrało paliwo. Gibraltar w 2009 roku przeładował ponad 4 200 000t paliwa. Rafineria CEPSA dostarcza większość paliwa do zabunkrowania w zatoce. Ropa dostarczana jest przez 7 specjalnych barek do portu w Algeciras lub w Gibraltarze. 
Zanieczyszczenia.
Ze względu na wszystkie okoliczności oraz przemysł ciężki wzdłuż wybrzeża, zanieczyszczenia powietrza i mórz stanowią poważny problem na tym obszarze. Grupy ekologiczne wyraziły obawy dotyczące ryzyka wycieków ropy i innych rodzajów zanieczyszczeń. W maju 1998 r. wypadek w fabryce Acerinox w Los Barrios spowodował uwolnienie się radioaktywnej chmury. Promieniowanie zostało wykryte nie tylko na miejscu, ale też we Francji, Włoszech, Szwajcarii, Niemczech czy Austrii. Zmierzone poziomy radioaktywności były 142 razy powyżej normy. Ze względu na dużą liczbę statków przepływających przez cieśninę zawsze istnieje niebezpieczeństwo wypadków. W ostatnich latach doszło do niewielkiej liczby zatopień, wejść na mieliznę i kolizji, zarówno na Gibraltarze, jak i w Hiszpanii, skutkujących wyciekami ropy.
Ostatni raport Greenpeace na temat zanieczyszczenia w Hiszpanii dotyczy Zatoki Gibraltarskiej jako cierpiącej z powodu zagrożenia węglowodorami, nie tylko w wyniku wypadków, ale także w wyniku regularnego rozładowywania balastu, bunkrowania statków lub operacji czyszczenia zbiorników. W 2009 r. organizacje ekologiczne, zarówno hiszpańskie, jak i gibraltarskie, zawiązały porozumienie w celu wdrożenia środków ochrony Zatoki Gibraltarskiej. 
Zainteresowane grupy środowiskowe po obu stronach granicy wydały wspólne oświadczenie w związku z posiedzeniem kadry, które odbyło się w 2009 r. 
W raporcie rządu Gibraltaru z 2015 r. podano, że stan wód przybrzeżnych Gibraltaru jest „dobry”, zarówno pod względem stanu ekologicznego, jak i chemicznego. 

</doc>
<doc id="4912437" url="https://pl.wikipedia.org/wiki?curid=4912437" title="UCI Asia Tour 2020">
UCI Asia Tour 2020

UCI Asia Tour 2020 – 16. edycja cyklu wyścigów UCI Asia Tour, która odbywa się od listopada 2019 do października 2020.
Seria UCI Asia Tour, podobnie jak pozostałe cykle kontynentalne (UCI Africa Tour, UCI America Tour, UCI Europe Tour, UCI Oceania Tour), powstała w 2005 jako zaplecze dla utworzonego w tym samym czasie UCI ProTour (później przekształconego w UCI World Tour). W 2020 odbyła się pierwsza edycja cyklu UCI ProSeries utworzonego jako drugi poziom wyścigów z kalendarza UCI, w związku z czym UCI Asia Tour, podobnie jak pozostałe cykle kontynentalne, od sezonu 2020 stała się trzecim poziomem zmagań w kalendarzu UCI.
Zgodnie z przepisami UCI sezon 2020 rozpoczął się dzień po gali kończącej sezon UCI World Tour (miała ona miejsce 22 października 2019), w związku z czym wyścigi odbywające się jeszcze w roku kalendarzowym 2019, ale już po 22 października 2019, były zaliczane do sezonu 2020 – w przypadku UCI Asia Tour przypadek ten dotyczyło to połowy rozegranych wyścigów.
Cykl UCI Asia Tour w sezonie 2020 objął dziesięć wyścigów (dwa jednodniowe i osiem wieloetapowych), rozgrywanych między 2 listopada 2019 a 11 października 2020, a dwadzieścia z początkowo planowanych w kalendarzu zawodów cyklu zostało odwołanych.
Kalendarz.
Opracowano na podstawie:

</doc>
<doc id="4912438" url="https://pl.wikipedia.org/wiki?curid=4912438" title="Michael Ahey">
Michael Ahey

Michael Kofi Ahey (ur. 22 listopada 1939 w Anlodze) – ghański lekkoatleta, skoczek w dal i sprinter, mistrz igrzysk Imperium Brytyjskiego i Wspólnoty Brytyjskiej w 1962, trzykrotny olimpijczyk.
Zwyciężył w skoku w dal (wyprzedzając Dave’a Norrisa z Nowej Zelandii i Wellesleya Claytona z Jamajki), zdobył srebrny medal w sztafecie 4 × 110 jardów (w składzie: Bonner Mends, Bukari Bashiru, Michael Okantey i Ahey) i odpadł w półfinale biegu na 100 jardów na igrzyskach Imperium Brytyjskiego i Wspólnoty Brytyjskiej w 1962 w Perth. Na igrzyskach olimpijskich w 1964 w Tokio zajął 7. miejsce w skoku w dal, a także odpadł w ćwierćfinale biegu na 100 metrów i półfinale sztafety 4 × 100 metrów. Na kolejnych igrzyskach olimpijskich w 1968 w Meksyku zajął 13. miejsce w skoku w dal, odpadł w ćwierćfinale biegu na 100 metrów i półfinale sztafety 4 × 100 metrów.
Zdobył brązowy medal w sztafecie 4 × 100 metrów (w składzie: Ahey, James Addy, Edward Owusu i George Daniels) oraz zajął 4. miejsce w skoku w dal na igrzyskach Brytyjskiej Wspólnoty Narodów w 1970 w Edynburgu. Odpadł w kwalifikacjach skoku w dal na igrzyskach olimpijskich w 1972 w Monachium.
Rekordy życiowe Aheya:

</doc>
<doc id="4912441" url="https://pl.wikipedia.org/wiki?curid=4912441" title="Mike Ahey">
Mike Ahey



</doc>
<doc id="4912443" url="https://pl.wikipedia.org/wiki?curid=4912443" title="Władysław Piątkowski (żołnierz)">
Władysław Piątkowski (żołnierz)

Władysław Piątkowski (ur. 23 maja 1919 w Jarosławiu, zm. 19 maja 1999 w Harklowej) – żołnierz Wojska Polskiego, Polskich Sił Zbrojnych oraz francuskiego ruchu oporu.
Dzieciństwo i młodość.
Urodził się w rodzinie Józefa i Franciszki Januszewskiej, do szkół podstawowych uczęszczał w Świętoniowej k. Przeworska, Jarosławiu i Jaworznie. Egzamin dojrzałości zdał w czerwcu 1937 roku w Gimnazjum w Chrzanowie. 30 września 1938 roku został powołany do wojska oraz skierowany na Dywizyjny Kurs Podchorążych Rezerwy przy 20 pułku piechoty w Krakowie. W czerwcu 1939 zgłosił się do Szkoły Podchorążych Piechoty w Komorowie – Ostrowi Mazowieckiej. W lipcu 1939 odbył szkolenie w 12 pułku piechoty Ziemi Wadowickiej. Od 23 sierpnia do 1 września 1939 brał udział w pracach mobilizacyjnych na terenie Wadowic.
Udział w kampanii wrześniowej i walki we Francji.
W kampanii wrześniowej walczył na linii frontu Wadowice – Tarnobrzeg – Jarosław – Rawa Ruska – Tarnopol – Stanisławów. 23 września w Delatynie przekroczył granice polsko – węgierską z zamiarem przedostania się do Francji. Został internowany, przebywał w obozie w Nagycenku z którego zbiegł w marcu 1940 z grupą Polaków. Przedostali się przez granicę węgiersko – jugosłowiańską do Splitu, skąd odpłynęli do Francji na pokładzie polskiego statku „Warszawa”. Do Marsylii przybył 17 kwietnia 1940.
23 kwietnia 1940 zgłosił się do Wojska Polskiego w Coëtquidan, skierowano go na front w Aisne, gdzie walcząc w ramach korpusu piechoty kolonialnej był dowódcą działka przeciwpancernego. 13 czerwca został ranny pod Châteauroux, do połowy sierpnia 1940 przebywał w szpitalach w Châteauroux, Orléans i Agen, następnie przebywał w obozie dla Polaków w Caylus.
4 września 1940 został zwolniony ze służby i wyjechał do Grenoble na studia związane z papiernictwem. Tam też w styczniu 1941 rozpoczął kurs języka francuskiego. W czerwcu 1941 wyjechał do La Frette, gdzie rozpoczął pracę na roli u Audre Durbeta.
11 lipca 1942 poślubił Eleonorę Zavallone (ur. 25 grudnia 1919 w Montricher – Albanne, zm. w grudniu 2003 w Harklowej).
Pracował w garbarni futer u Guya Reala, który był również dowódcą lokalnego oddziału partyzanckiego Francuskiego Ruchu Oporu. W jego oddziale walczył od 1943 do wyzwolenia Francji. Mieszkał we Francji do 1947 roku.
Powrót do Polski.
12 listopada 1947 roku powrócił z żoną do Polski, przekraczając granicę w Międzylesiu. Podejmował się dorywczych prac w kilku biurach, od 18 września 1948 roku pracował jako nauczyciel kontraktowy w Rabie Wyżnej. 1 grudnia 1950 rozpoczął pracę na stanowisku kierownika Szkoły Podstawowej w Harklowej, którą kierował do wakacji 1979 roku, kiedy przeszedł na emeryturę.
Od początku 1968 roku do likwidacji gminy Łopuszna 1 czerwca 1975 roku, dowodził Terenowym Oddziałem Samoobrony. Przez długie lata pełnił funkcję kierownika Biblioteki Publicznej w Harklowej. Z własnej inicjatywy dowoził książki do Szlembarku, gdzie organizował akcje czytania książek dla dzieci.
Należał do Związku Nauczycielstwa Polskiego. Od 30 grudnia 1982 roku był członkiem zwyczajnym Związku Bojowników o Wolność i Demokrację i Związku Kombatantów RP i Byłych Więźniów Politycznych w Nowym Targu. Zmarł 19 maja 1999 roku w Harklowej, pochowany został na miejscowym cmentarzu.

</doc>
<doc id="4912451" url="https://pl.wikipedia.org/wiki?curid=4912451" title="Zawiązek Sztabu Głównego">
Zawiązek Sztabu Głównego

Zawiązek Sztabu Głównego (krypt. Montownia) – jedna ze struktur, które pozostały w Wielkiej Brytanii po likwidacji Polskich Sił Zbrojnych na Zachodzie. Struktura miała na celu przygotowanie warunków do odtworzenia Polskich Sił Zbrojnych w wypadku wybuchu III wojny światowej. Z Zawiązkiem byli związani m.in. gen. Tadeusz Bór-Komorowski, gen. Antoni Chruściel, gen. Stanisław Kopański.
Historia.
Do dnia dzisiejszego nie udało się ustalić dokładnej daty jego powstania. Z materiałów źródłowych wynika, że funkcjonował już w 1947. Był to ściśle zakonspirowany organ, składający się z ok. 20 oficerów, podległy gen. Andersowi i stanowiący swoistego rodzaju jego „osobisty sztab”. Zawiązek, działały wg reguł konspiracji, a jego istnienie okryte było ścisłą tajemnicą. Najważniejszą rolę w organizacji Zawiązku Sztabu Głównego pełnił Oddział Planowania (od 15 listopada 1952 jako Komitet Planowania) kierowany przez płk. dypl. Henryka Piątkowskiego. Składał się on z czterech stałych członków, podpułkowników dyplomowanych: Leona Bittnera, Zygmunta Jarskiego, Jachnika i Stankiewicza, którzy czuwali nad całością lub częścią zleconych prac. Zadaniem Zawiązku było opracowywanie wariantów ewentualnego reaktywowania armii polskiej na Zachodzie oraz obserwowanie sytuacji geopolitycznej, w której taka możliwość mogłaby zaistnieć. Po blokadzie Berlina, czyli pierwszym wielkim kryzysie zimnej wojny w latach 1948–1949, zwłaszcza po wybuchu wojny koreańskiej polscy wojskowi zgodnie stwierdzili, że właśnie nastąpił ten długo wyczekiwany moment. Szczegółowe zagadnienia wymagające specjalistycznych opracowań powierzano Zespołom Wykonawczym, o składzie których decydował Szef Zawiązku Sztabu Głównego. Wśród zespołów najbogatszą dokumentację w postaci mono i politematycznych opracowań wytworzył Oddział Planowania.

</doc>
<doc id="4912460" url="https://pl.wikipedia.org/wiki?curid=4912460" title="Rally Fafe Montelongo 2020">
Rally Fafe Montelongo 2020



</doc>
<doc id="4912464" url="https://pl.wikipedia.org/wiki?curid=4912464" title="Michaliszki">
Michaliszki



</doc>
<doc id="4912468" url="https://pl.wikipedia.org/wiki?curid=4912468" title="Kenzō Takada">
Kenzō Takada

 – japoński projektant mody, założyciel domu mody Kenzo, światowej marki perfum, produktów do pielęgnacji skóry i odzieży i prezes honorowy stowarzyszenia Asian Couture Federation.
Życiorys.
Dzieciństwo i edukacja.
Takada urodził się w rodzinie hotelarskiej. Jego zamiłowanie do mody rozwinęło się w młodym wieku, szczególnie dzięki czytaniu magazynów jego sióstr. Krótko uczęszczał na Kobe City University of Foreign Studies (Kōbe-shi Gaikokugo Daigaku) w Kobe, ale przerwał naukę na pierwszym roku, gdy zmarł jego ojciec.
W 1958 roku zapisał się do tokijskiego Bunka Fashion College (Bunka Fukusō Gakuin), który właśnie otworzył swoje podwoje dla studentów płci męskiej. W czasie nauki Takada zdobył w 1961 roku nagrodę magazynu mody „Sōen”. Zdobywał także doświadczenie dzięki współpracy z domem towarowym Sanai, dla którego projektował odzież dziewczęcą.
Kariera.
Takada zainspirował się Paryżem, zwłaszcza projektantami Yves’em Saint Laurentem i Karlem Lagerfeldem. Zainteresowania Takady rozwinęła także jego nauczycielka w Bunka Fashion College, Chie Koike, która kształciła się w L'École de la Chambre Syndicale de la Couture Parisienne.
W ramach przygotowań do Letnich Igrzysk Olimpijskich 1964, rząd japoński zburzył mieszkanie Takady, wypłacając mu rekompensatę pieniężną. Za radą swojej mentorki i korzystając z pieniędzy z rekompensaty, Takada udał się na miesięczną wycieczkę do Paryża, zatrzymując się po drodze w różnych miastach, jak: Hongkong, Sajgon, Bombaj i Marsylia. Ostatecznie 1 stycznia 1965 przybył na paryski dworzec kolejowy Gare de Lyon.
W 1970 roku, będąc na pchlim targu, Takada spotkał kobietę, która zaoferowała mu wynajęcie po niskiej cenie niewielkiej powierzchni handlowej w Galerie Vivienne. Takada przyjął ofertę i otworzył sklep jako projektant. Mając bardzo mało pieniędzy, za 200 dolarów zdobył różnego rodzaju tkaniny na rynku Saint Pierre w Montmartre, tworząc z nich eklektyczną i odważną, pierwszą swoją kolekcję mody, którą zaprezentował w Galerie Vivienne. Nie mając pieniędzy na profesjonalne modelki na to wydarzenie, Takada i jego przyjaciele zdecydowali się pomalować pryszcze modelki pokrytej trądzikiem na zielono.
Zainspirowany obrazami malarza Henri Rousseau, Takada pomalował wnętrze swojego sklepu we wzory roślinne przypominające dżunglę, a chcąc połączyć estetykę dżungli ze swoją ojczyzną, nazwał swój pierwszy sklep Jungle Jap. Nazwa ta wywołała kontrowersje. W 1971 roku Japanese American Citizens League wystosowała wezwanie do Takady – podczas jego pierwszej wizyty w Stanach Zjednoczonych – z żądaniem usunięcia pogardliwego słowa „Jap” z nazwy firmy. Jednak sąd najwyższy stanu utrzymał w mocy możliwość używania tego określenia jako części znaku towarowego w następnym roku. Takada i jego zespół zdecydowali się jednak zmienić nazwę marki po powrocie Takady do Francji.
Wysiłki Takady szybko się opłaciły. W czerwcu 1970 magazyn „Elle” umieścił na okładce jeden z jego projektów. Kolekcja była prezentowana w Nowym Jorku i Tokio w 1971 roku. W następnym roku zdobył nagrodę Fashion Editor Club of Japan. W październiku 1976 Takada otworzył swój sztandarowy sklep Kenzo na Place des Victoires.
Takada wykazał swoje zdolności dramatyczne, kiedy w 1978 i 1979 roku zorganizował widowisko w namiocie cyrkowym, zakończony występem amazonek w przezroczystych mundurach. On sam jeździł na słoniu. Takada wyreżyserował także film "Yume, yume no ato", który został pokazany w 1981 roku.
Pierwsza męska kolekcja Takady została zaprezentowana w 1983 roku. W sierpniu 1984 sieć sklepów The Limited podała informację, że podpisała kontrakt z Takadą, aby zaprojektował tańszą linię ubrań Album by Kenzo, natomiast dziecięca – Kenzo Jungle, ale obejmująca także męskie i damskie dżinsy, została wydana w 1986 roku.
Takada zaangażował się również w biznes perfumeryjny. Pierwszym produktem był King Kong w 1980 roku, który stworzył „dla zabawy”. W 1988 roku jego linia perfum dla kobiet rozpoczęła się od Kenzo de Kenzo (obecnie znanego jako Ça Sent Beau), Parfum d'été, Le monde est beau i L'eau par Kenzo. Kenzo pour Homme to jego pierwsze perfumy męskie (1991). FlowerbyKenzo, wprowadzone na rynek w 2000 roku, zostały wymienione na stronie internetowej czasopisma „Vogue” jako jedne z najlepszych klasycznych, francuskich perfum wszech czasów. Rok później uruchomiono również linię do pielęgnacji skóry, KenzoKI.
Od 1993 roku marka Kenzo jest własnością francuskiej firmy LVMH zajmującej się towarami luksusowymi. W 2016 roku stworzył perfumy dla Avon.
Przejście na emeryturę i dalsza działalność w branży modowej.
W 1999 roku Kenzō Takada ogłosił przejście na emeryturę rozpoczynając karierę artystyczną, jednocześnie pozostawiając Roya Krejberga i Gillesa Rosiera, którzy nadal zajmowali się projektowaniem męskiej i damskiej odzieży marki Kenzo. Jednak w 2005 roku zaprezentował produkty marki Gokan Kōbō, zajmującej się produkcją zastawy stołowej, artykułów gospodarstwa domowego i mebli. Po kilku latach przerwy chciał wyznaczyć nowy kierunek, stwierdzając: „Kiedy przestałem pracować pięć lat temu, pojechałem na wakacje, odpocząłem, podróżowałem. Kiedy zdecydowałem się znowu pracować, powiedziałem sobie, że dekoracja to coś więcej niż moda”. Ponadto w 2013 roku Takada dołączył do stowarzyszenia Asian Couture Federation jako prezes honorowy. W 2010 roku obrazy Takady zostały wystawione po raz pierwszy podczas wystawy Un Certain Style de Vie, A Certain Way of Life.
2 czerwca 2016 Kenzō Takada został kawalerem Legii Honorowej. W 2017 roku podczas 55. edycji plebiscytu Fashion Editors' Club of Japan Awards otrzymał nagrodę za całokształt twórczości. Jeszcze w tym samym roku Takada wspólnie z Roche Bobois zaprezentował nową kolekcję, nadając sofie Mah Jong nową tapicerkę i tworząc linię ceramiki. Po odejściu z branży modowej Takada od czasu do czasu do niej wracał – w 2019 roku zaprojektował kostiumy do spektaklu Madama Butterfly. Jeszcze w tym samym roku we współpracy z hotelem Mandarin Oriental Jumeira w Dubaju zaprojektował choinkę, która wystawiona została publicznie w okresie Świąt Bożego Narodzenia.
W styczniu 2020 Takada zapowiedział uruchomienie nowej linii odzieży – K3, natomiast jej pierwsza prezentacja odbyła się 17 stycznia podczas Maison et Objet.
Zakażenie koronawirusem i śmierć.
10 września 2020, po podróży do południowej części Francji trafił do amerykańskiego szpitala w Neuilly-sur-Seine z powodu gwałtownego pogorszenia się jego stanu zdrowia, natomiast następnego dnia stwierdzono u niego zakażenie koronawirusem (COVID-19), w wyniku którego zmarł 4 października, w wieku 81 lat.
Życie prywatne.
Takada był w związku z architektem, Xavierem de Castellą, który zmarł w 1990 roku na AIDS. De Castella pomógł zaprojektować dom Takady o powierzchni 1300 m² w stylu japońskim, który budowano w latach 1987–1993.

</doc>
<doc id="4912471" url="https://pl.wikipedia.org/wiki?curid=4912471" title="Alekšince">
Alekšince

Alekšince – wieś i gmina (obec) w powiecie Nitra, w kraju nitrzańskim na Słowacji. Znajduje się na Nizinie Naddunajskiej, 13 km na północny zachód od Nitry, nad strumieniem Andač. 

</doc>
<doc id="4912472" url="https://pl.wikipedia.org/wiki?curid=4912472" title="Ptak burzy">
Ptak burzy



</doc>
<doc id="4912476" url="https://pl.wikipedia.org/wiki?curid=4912476" title="Michaliszki (Wisaginia)">
Michaliszki (Wisaginia)

Michaliszki – część miasta Wisaginia na Litwie, w okręgu uciańskim, w rejonie wisagińskim.
Dawnej samodzielna wieś.
Historia.
W czasach zaborów ówczesny zaścianek w granicach Imperium Rosyjskiego.
W dwudziestoleciu międzywojennym wieś a następnie kolonia leżała w Polsce, w województwie nowogródzkim (od 1926 w województwie wileńskim), w powiecie brasławskim, w gminie Smołwy.
Według Powszechnego Spisu Ludności z 1921 roku zamieszkiwały tu 34 osoby, wszystkie były wyznania rzymskokatolickiego i zadeklarowały polską przynależność narodową. Było tu 7 budynków mieszkalnych. W 1931 w 8 domach zamieszkiwało 39 osób.
Miejscowość należała do parafii rzymskokatolickiej w Smołwach. Podlegała pod Sąd Grodzki w m. Turmont i Okręgowy w Wilnie; właściwy urząd pocztowy mieścił się w m. Turmont.

</doc>
<doc id="4912480" url="https://pl.wikipedia.org/wiki?curid=4912480" title="Iuliu Barátky">
Iuliu Barátky



</doc>
<doc id="4912482" url="https://pl.wikipedia.org/wiki?curid=4912482" title="Albert Namatjira">
Albert Namatjira

Albert Namatjira (ur. 28 lipca 1902 r. w Hermannsburg, zm. 8 sierpnia 1959 r. w Alice Springs) – australijski aborygeński malarz pejzażysta.
Życiorys.
Urodził się 28 lipca 1902 r. w luterańskiej misji w Hermannsburg koło Alice Springs w rodzinie Namatjiry i jego żony Ljukuty z ludu Arandów. Początkowo nosił imię Elea, które zmieniono, gdy jego rodzice przyjęli chrześcijaństwo i zmienili imiona na Jonathan i Emilie. Albert Namatjira uczęszczał do szkoły misyjnej w Hermannsburgu i mieszkał w szkolnym internacie. W wieku 13 lat spędził pół roku w buszu i przeszedł inicjację, po której został przyjęty do społeczności plemiennej, a potem studiował prawa i zwyczaje swojej społeczności. W wieku 17 lat poślubił Ilkalitę ze społeczności Luritja, z którą miał ósemkę dzieci. W 1923 r. wraz z rodziną wrócił do Hermannsburga, gdzie jego żona po chrzcie przyjęła imię Rubina. Parał się różnymi pracami, m.in. wytwarzał bumerangi i woomery, był kowalem, stolarzem i kowbojem.
Już w dzieciństwie szkicował otaczającą go rzeczywistość. Malarstwa nauczył się w latach 1930. w Hermannsburgu od australijskiego malarza Reksa Battarbee′ego, który odwiedził tę miejscowość w 1934 r. z malarzem Johnen Gardnerem i zorganizował dla miejscowych wystawę ich prac. Arandowie spotykali się dotąd tylko z ilustracjami biblijnymi i był to ich pierwszy kontakt z pejzażami przedstawiającymi ich rodzinny kraj. Namatjira towarzyszył potem Battarbee′emu na dwumiesięcznej wyprawie plenerowej w Macdonnell Ranges.
Battarbee był pod wrażeniem talentu Namatjiry i nauczył go malarstwa w stylu zachodnim. W następnym roku superintendent wspólnoty z Hermannsburg, pastor Friedrich Albrecht, pokazał jego malarstwo na luterańskiej konferencji w Nuriootpa, a Battarbee zaprezentował jego trzy akwarele na wystawie w Royal South Australian Society of Arts w Adelaidzie. W 1938 r. Battarbee pomógł mu zorganizować pierwszą wystawę w Melbourne, gdzie jego prace zostały wyprzedane w ciągu dwóch dni. Sukces wystawy zachęcił Namatjirę do wystawienia swoich prac w Adelaidzie i Sydney.
W latach 1940. jego prace stały się modne w całej Australii, a Namatjirze poświęcono biografię i film, zaś reprodukcje jego prac były obecne w domach w całym kraju. Komercyjny sukces jego twórczości przyniósł Namatjirze pieniądze, które zainwestował on w duże gospodarstwo hodujące bydło, ale ostatecznie inwestycja nie doszła do skutku jako niewykonalna w wybranej lokalizacji. Wkrótce potem Namatjira próbował zbudować dom w Alice Springs, ale okazało się to niemożliwe z powodu przepisów ograniczających prawa Aborygenów. Szukając innych sposobów utrzymania rodziny, odkrył złoża miedzi w Areyonga Reserve, ale okazały się one komercyjnie bezużyteczne.
W latach 1950. organizowano kolejne ekspozycje jego prac. W 1954 r. Namatjira został w Canberze przedstawiony królowej Elżbiecie II, która była fanką jego twórczości. W 1957 r. otrzymał australijskie obywatelstwo, chociaż wszystkich pozostałym Aborygenom przyznano je dopiero 12 lat później. Jako obywatel zyskał prawo zakupu alkoholu i swobodnego wstępu do hoteli, a także w odróżnieniu od innych Aborygenów otrzymał prawo wyborcze i możliwość swobodnego wyboru miejsca zamieszkania. Namatjira zgodnie z plemiennym prawem dzielił się alkoholem z innymi Arandami, za co został aresztowany w 1958 r., gdy w społeczności doszło do morderstwa. Namatjira nie zgadzał się z oskarżeniem i składał apelację, ale został skazany na karę dwóch miesięcy pozbawienia wolności. Mimo ułaskawienia podupadł na zdrowiu i zmarł w następnym roku, nie wracając już do malarstwa.
Jest jednym z najlepiej znanych australijskich artystów, a jego pejzaże stały się ikonicznymi synonimami australijskiego interioru. W swojej twórczości wyrażał związki z ziemią Arandów, ukazując zróżnicowane oblicza tego obszaru. Jego prace wystawia National Gallery of Australia, większość galerii stanowych, Museum Victoria i Araluen Arts Centre.
Zmarł 8 sierpnia 1959 r. w szpitalu w Alice Springs z powodu nadciśnieniowej niewydolności serca i został pochowany w obrządku luterańskim na miejscowym cmentarzu.

</doc>
<doc id="4912485" url="https://pl.wikipedia.org/wiki?curid=4912485" title="Maguny (rejon jezioroski)">
Maguny (rejon jezioroski)

Maguny (lit. "Magūnai") – część wsi Laudany na Litwie, w okręgu uciańskim, w rejonie jezioroskim, w starostwie Turmont.
Dawniej samodzielna miejscowość.
Historia.
W czasach zaborów w granicach Imperium Rosyjskiego.
W dwudziestoleciu międzywojennym folwark leżał w Polsce, w województwie nowogródzkim (od 1926 w województwie wileńskim), w powiecie brasławskim, w gminie Smołwy.
W 1931 w 2 domach zamieszkiwało 14 osób.

</doc>
<doc id="4912489" url="https://pl.wikipedia.org/wiki?curid=4912489" title="Mereni (okręg Covasna)">
Mereni (okręg Covasna)

Mereni () – wieś w Rumunii, w okręgu Covasna, w gminie Mereni. W 2011 roku liczyła 878 mieszkańców.

</doc>
<doc id="4912490" url="https://pl.wikipedia.org/wiki?curid=4912490" title="Micfalău (gmina)">
Micfalău (gmina)

Micfalău – gmina w Rumunii, w okręgu Covasna. Obejmuje tylko jedną miejscowość Micfalău. W 2011 roku liczyła 1805 mieszkańców.

</doc>
<doc id="4912491" url="https://pl.wikipedia.org/wiki?curid=4912491" title="Mizeraniszki">
Mizeraniszki

Mizeraniszki (lit. "Mizereniškė") – kolonia na Litwie, w okręgu uciańskim, w rejonie jezioroskim, w starostwie Turmont.
Historia.
W czasach zaborów ówczesny zaścianek w granicach Imperium Rosyjskiego.
W dwudziestoleciu międzywojennym zaścianek leżał w Polsce, w województwie nowogródzkim (od 1926 w województwie wileńskim), w powiecie brasławskim, w gminie Smołwy.
Według Powszechnego Spisu Ludności z 1921 roku zamieszkiwało tu 7 osób, wszystkie były wyznania rzymskokatolickiego i zadeklarowały polską przynależność narodową. Był tu 1 budynek mieszkalny. W 1931 w 1 domu zamieszkiwało 7 osób.
Miejscowość należała do parafii rzymskokatolickiej w Smołwach. Podlegała pod Sąd Grodzki w m. Turmont i Okręgowy w Wilnie; właściwy urząd pocztowy mieścił się w m. Turmont.

</doc>
<doc id="4912493" url="https://pl.wikipedia.org/wiki?curid=4912493" title="Micfalău">
Micfalău

Micfalău () – wieś w Rumunii, w okręgu Covasna, w gminie Micfalău. W 2011 roku liczyła 1805 mieszkańców.

</doc>
<doc id="4912494" url="https://pl.wikipedia.org/wiki?curid=4912494" title="Zegar słoneczny w Suwałkach">
Zegar słoneczny w Suwałkach

Zegar słoneczny w Suwałkach – zegar słoneczny umieszczony w północno-wschodniej części Parku Konstytucji 3 Maja w Suwałkach w województwie podlaskim.
Zegar.
Zegar słoneczny ekwatorialno-horyzontalny został wykonany ze stopu żeliwnego.
Na jego wierzchołku znajduje się równoramienny, łaciński krzyż, którego wewnętrzne powierzchnie wyskalowano liniami (co kwadrans) i oznaczono cyframi (godziny). Krzyż dodatkowo ozdobiono elementami florystycznymi, tj. fragmentem kwiatostanu (centralnie) i liśćmi przypominającymi akant. Krzyż opiera się bezpośrednio na kuli (niewielkiej średnicy), którą utrzymują trzy esowate zdobione nóżki na dole wykończone ślimacznicami.
Zegar osadzono na trójkątnej podstawie zdobionej łukowatymi żłobieniami.
Kulę z krzyżem połączono żeliwnym stopem. Do połączenia pozostałych elementów użyto metalowych gwoździ. 
Wymiary zegara:
Jak pisała J. Siekierko: zegar "jest zręczną kompozycją kilku rodzajów zegarów, głównie horyzontalnych (poziomych) i ekwatorialnych (równikowych)".
Skąd ten zegar?
Co do pochodzenia zegara istnieje kilka teorii:
Julian Bartyś w monografii „Czerwony hrabia Karol Brzostowski” pisał: "Na uwagę zasługuje również produkcja zegarów w Hucie Sztabińskiej. W tym zakresie Brzostowski doszedł do dużej perfekcji. Wyrabiane w jego zakładzie zegary słoneczne oraz sprężynowe mechaniczne, przeznaczone do wież ratuszowych, kościelnych i gmachów fabrycznych, cieszyły się wielkim popytem w całym Królestwie. (…) Jeden z zegarów słonecznych, zaprojektowanych i odlanych z brązu w zakładach Brzostowskiego, zachował się do dzisiaj w parku miejskim w Suwałkach".

</doc>
<doc id="4912495" url="https://pl.wikipedia.org/wiki?curid=4912495" title="Józef Kramczyński">
Józef Kramczyński

Józef Kramczyński (ur. 23 stycznia 1893, zm. 12 czerwca 1956) – podpułkownik piechoty Wojska Polskiego i Polskich Sił Zbrojnych, kawaler Orderu Virtuti Militari.
Życiorys.
Był synem Franciszka, Ksawerego i Wincenty.
W czasie I wojny światowej walczył jako strzelec w okresie od 1 sierpnia do 1 grudnia 1914 roku. Od 1 grudnia 1914 do 1 kwietnia 1915 r. w szkole podchorążych rezerwy, a następnie przez miesiąc w batalionie zapasowym, od 1 maja 1915 do 18 sierpnia 1916 jako dowódca plutonu na froncie wschodnim w szeregach cesarskiej i królewskiej armii. Jego oddziałem macierzystym był pułk piechoty nr 15. Na stopień podporucznika został mianowany ze starszeństwem z 1 sierpnia 1916 w korpusie oficerów rezerwy piechoty. Od 18 sierpnia 1916 do 6 listopada 1918 roku jako dowódca kompanii na froncie włoskim z roczną przerwą na pobyt w szpitalu i batalionie zapasowym. Od 6 listopada do 20 grudnia 1918 w niewoli włoskiej. Od 20 grudnia 1918 do 10 lipca 1919 roku dowódca kompanii w 20 pułku strzelców polskich. W czasie od 10 lipca do 20 grudnia 1919 roku walczył na froncie ukraińskim w 144 pułku strzelców kresowych. W czasie wojny z bolszewikami w okresie od 20 grudnia 1919 do 15 sierpnia 1920 roku walczył jako dowódca batalionu 144 psk. W kwietniu 1920, w czasie wyprawy kijowskiej, dowodzony przez niego III batalion wyróżnił się zajęciem stacji kolejowej Oratów, na której zdobył samochód pancerny i 16 karabinów maszynowych. Kolejny raz wyróżnił się 9 lipca w boju pod Obhowem. 2 sierpnia 1920 awansowany na stopień kapitana. Ranny 15 sierpnia w Bitwie Warszawskiej, w szpitalu do 10 października 1920 r. Po zakończeniu wojny nadal 144 psk przemianowanym w lutym 1921 na 71 pułk piechoty. 
Od 1 czerwca 1921 jego oddziałem macierzystym był 4 pułk strzelców podhalańskich w Cieszynie. W latach 1921–1924 był oddelegowany z macierzystego pułku do Centralnej Szkoły Karabinów Maszynowych i Broni Specjalnej w Chełmnie, a od 15 września 1922 do Centralnej Szkoły Strzelniczej w Toruniu. W międzyczasie (3 maja 1922) został zweryfikowany w stopniu kapitana ze starszeństwem z dniem 1 czerwca 1919 i 776. lokatą w korpusie oficerów piechoty.
12 kwietnia 1927 został mianowany na stopień major ze starszeństwem z dniem 1 stycznia 1927 i 38. lokatą w korpusie oficerów piechoty. W następnym miesiącu został przeniesiony do 72 pułku piechoty w Radomiu na stanowisko dowódcy II batalionu. W lipcu 1929 został przesunięty na stanowisko kwatermistrza. W grudniu 1932 został przeniesiony do 55 pułku piechoty na stanowisko dowódcy III batalionu, detaszowanego w Rawiczu.
Na stopień podpułkownika został mianowany ze starszeństwem z dniem 19 marca 1937 i 14. lokatą w korpusie oficerów piechoty. W latach 1937–1938 dowodził batalionem KOP „Ostróg”. Od 1 sierpnia 1938 r. do 1 września 1939 r. pełnił służbę w pułku KOP „Wilejka” na stanowisku zastępcy dowódcy pułku. Dowodził tym oddziałem w czasie kampanii wrześniowej w okresie od 1 do 20 września 1939 roku.
20 września 1939 został internowany na Litwie i osadzony w obozie Mejszagoła. Następnie został przekazany sowieckim władzom i osadzony w obozie kozielskim (tzw. Kozielsk II). 2 lipca 1941 został przeniesiony do obozu jenieckiego NKWD w Griazowcu. 3 września tego roku, po uwolnieniu, przybył do miejscowości Tatiszczewo, w obwodzie saratowskim, którą wybrano na jeden z ośrodków formowania Polskich Sił Zbrojnych w ZSRR. Od 21 października 1941 do 15 stycznia 1942 roku zastępca dowódcy 13 pułku piechoty. W okresie od 15 stycznia do 12 grudnia 1942 roku dowódca 23 pułku piechoty. Od 12 grudnia 1942 roku dowódca 7 Brygady Strzelców. Od 11 stycznia do 30 kwietnia 1944 roku dowódca Ośrodka Zapasowego Piechoty następnie 7 Zapasowej Brygady Piechoty 7 Dywizji Zapasowej. 30 kwietnia wyznaczony na stanowisko zastępcy dowódcy 7 Dywizji Zapasowej. Od 20 czerwca do 7 października 1944 roku dowódca 7 Brygady Piechoty 7 Dywizji Piechoty. Od 7 października wyznaczony na p.o. zastępcy dowódcy 7 DP, p.o. dowódcy 7 Dywizji Piechoty od 4 grudnia 1944 do 28 marca 1945 r. oraz od 3 do 26 lipca 1945 r. 
Został pochowany na Cmentarzu Brompton w Londynie.

</doc>
<doc id="4912498" url="https://pl.wikipedia.org/wiki?curid=4912498" title="Ulrike Müßig">
Ulrike Müßig

Ulrike Müßig z d. Seif (ur. 8 lipca 1968 w Würzburgu) – niemiecka prawniczka i historyczka prawa; kierowniczka Katedry Prawa Cywilnego oraz Niemieckiej i Europejskiej Historii Prawa na Uniwersytecie w Pasawie.
Życiorys.
Ulrike Müßig studiowała prawo na uniwersytetach: w Würzburgu i Cambridge oraz na Uniwersytecie Paris II Pantheon-Assas jako studentka wizytująca w ramach programów stypendialnych dla wybitnie uzdolnionych studentów Bawarskiej Fundacji Hundhammera ("Hundhammerstiftung"), Niemieckiej Narodowej Fundacji Akademickiej ("Studienstiftung des Deutschen Volkes") oraz jako beneficjentka stypendium DAAD na studia za granicą. Po pierwszym egzaminie państwowym w 1993 r. otrzymała stypendium doktoranckie Studienstiftung w Instytucie Prawa Porównawczego Uniwersytetu w Würzburgu oraz w Instytucie Prawa Prywatnego Porównawczego i Międzynarodowego im. Maxa Plancka w Hamburgu. W 1995 r. uzyskała stopień doktora nauk prawnych na podstawie pracy pt. „Der Bestandsschutz besitzloser Mobiliarsicherheiten im deutschen und englischen Recht” (Nieautoryzowane rozporządzanie aktywami zabezpieczającymi. Porównawcze aspekty braku posiadania praw do zabezpieczenia ruchomości w prawie angielskim i niemieckim). Po odbyciu aplikacji sądowej w Würzburgu, Brukseli i Paryżu w latach 1996–1999 była stypendystką w Instytucie Historii Prawa Bawarii i Niemiec na Uniwersytecie w Würzburgu pod kierunkiem prof. Dietmara Willoweita. W 2000 r. uzyskała stopień doktor habilitowanej na Wydziale Prawa Uniwersytetu w Würzburgu w zakresie europejskiej i niemieckiej historii prawa, prawa cywilnego, prawa porównawczego i międzynarodowego prawa prywatnego. Jej habilitacja „Recht und Justizhoheit, Der gesetzliche Richter im historischen Vergleich von der Kanonistik bis zur Europäischen Menschenrechtskonvention, unter besonderer Berücksichtigung der Rechtsentwicklung in Deutschland, England und Frankreich” (Prawo i jurysdykcja. Sędzia w prawie kanonicznym i Europejskiej Konwencji Praw Człowieka – ujęcie historyczno-prawne ze szczególnym uwzględnieniem rozwoju prawa w Niemczech, Anglii i Francji) ukazała się w dwóch wydaniach. W tym samym roku Ulrike Müßig została powołana na kierowniczkę Katedry Prawa Cywilnego oraz Niemieckiej i Europejskiej Historii Prawa na Uniwersytecie w Pasawie.
W latach 2010–2012 Ulrike Müßig pełniła funkcję dziekana Wydziału Prawa Uniwersytetu w Pasawie.
Przedmiotem jej badań jest europejska historia konstytucyjna od XII do XXI w., w tym współczesna historia integracji europejskiej, historia sądów najwyższej instancji, rzymsko-kanoniczne prawo spadkowe w średniowiecznych niemieckich źródłach prawa, a także historia idei w XVIII w.
Miała znaczący wkład w powstanie podręczników „German Legal History”, „Encyclopaedia of Modern Age” i „Oxford International Encyclopaedia of Legal History”. Jest współautorką „Grundlagen der Rechtswissenschaft” (Fundamenty prawoznawstwa), wraz z Horstem Dreierem i Michaelem Stolleisem wydanej przez Wydawnictwo Mohr Siebeck.
Jest orędowniczką utrzymania dyscyplin historycznych w edukacji prawniczej, promuje badania interdyscyplinarne oraz międzynarodową wymianę myśli i promocję doktorantów.
Nagrody i wyróżnienia.
Ulrike Müßig została uhonorowana "Bayerischer Habilitationsförderpreis" (Bawarską nagrodą za rozprawę habilitacyjną) w 1996 r., "Preis der Unterfränkischen Gedenkjahresstiftung für Wissenschaft" (nagrodą Dolnofrankońskiej Fundacji Roku Pamięci dla Nauki) w 1997 r. oraz Nagrodą Heisenberga DFG (Niemieckiej Fundacji Badawczej) w 2000 r. W 2008 roku została nominowana do nagrody Gerdy Henkel. Od 2014 r. jest członkiem korespondentem Ilustre Sociedad Andaluza de Estudios Histórico-Jurídicos (Znamienitego Andaluzyjskiego Towarzystwa Studiów Historyczno-Prawnych). W 2013 r. Ulrike Müßig uzyskała grant ERC Advanced Grant (Europejskiej Rady Badawczej dla doświadczonych naukowców) wart 1,9 mln euro na realizację projektu „Reconsidering Constitutional Formation. Constitutional Communication by Drafting, Practice and Interpretation in 18th and 19th century” (Rewidując konstytucyjny formatyw. Konstytucyjny dyskurs poprzez projekt, praktykę i interpretację w XVIII i XIX w.), który zaowocował utworzeniem w 2019 r. bloga badawczego ReConFort. W 2015 r. została wybrana na członka Instytutu Historyczno-Filozoficznego Austriackiej Akademii Nauk. W 2019 r. objęła stanowiska profesora wizytującego Wydziału Prawa Université Paris II Panthéon-Assas.

</doc>
<doc id="4912501" url="https://pl.wikipedia.org/wiki?curid=4912501" title="Epicentr Dunajowce">
Epicentr Dunajowce

Epicentr Dunajowce (ukr. Футбольний клуб «Епіцентр» (Дунаївці), "Futbolnyj Kłub "Epicentr" (Dunajiwci)") – ukraiński klub piłkarski, mający siedzibę w mieście Dunajowce, w zachodniej części kraju, grający od sezonu 2020/21 w Druhiej-lidze.
Historia.
Chronologia nazw:
Piłkarska drużyna Kołhospnyk została założona w miejscowości Dunajowce w 1960 roku. W tymże roku zespół startował w rozgrywkach obwodu chmielnickiego, zdobywając brązowe medale mistrzostw. W 1961 został wicemistrzem obwodu.
Od początku rozrywek w niezależnej Ukrainie klub kontynuował występy w mistrzostwach obwodu. Drużyna co roku grała z inną nazwą: w 1991-1992 Tekstylnyk, w 1992-1993 Ternawa. W 1993 klub zmienił nazwę na Nywa-Tekstylnyk. W sezonie 1997/98 jako Kołos-Tekstylnyk startował w mistrzostwach Ukrainy wśród amatorów, ale 20 maja 1998 zrezygnował z rozgrywek. W mistrzostwach obwodu kontynuował grę jako Nywa-Tekstylnyk. W następnym sezonie 1998/99 ponownie startował mistrzostwach Ukrainy wśród amatorów. Również brał udział w rozgrywkach ogólnokrajowych w 1999 i 2001 roku. W 2007 klub zmienił nazwę na INAPiK, w 2008 na PTP INAPiK, a w 2009 przyjął nazwę Werest-INAPiK. W latach 2008-2010 zespół ponownie występował w amatorskich mistrzostwach Ukrainy. Od 2014 klub nazywał się FK Dunajowce. Wraz z pojawieniem się nowego sponsora w 2019 roku, drużyna bierze udział w rozgrywkach jako Epicentr Dunajowce. Największym osiągnięciem klubu było mistrzostwo obwodu 1994, 2004 i 2019 oraz Puchar obwodu 2019 i 2020.
Po 10-letniej przerwie klub ponownie startował w sezonie 2019/20 w amatorskich mistrzostwach Ukrainy. Sezon był bardzo udanym, tak jak zespół zdobył wicemistrzostwo ligi.
Latem 2020 roku klub zgłosił się do rozgrywek Druhiej Lihi i otrzymał status profesjonalny.
Barwy klubowe, strój.
Klub ma barwy niebiesko-białe. Zawodnicy swoje domowe spotkania zazwyczaj grają w granatowych koszulkach, granatowych spodenkach oraz granatowych getrach.
Sukcesy.
Trofea międzynarodowe.
Nie uczestniczył w rozgrywkach europejskich (stan na 31-05-2020).
Poszczególne sezony.
Rozgrywki międzynarodowe.
Europejskie puchary.
Nie uczestniczył w rozgrywkach europejskich.
Struktura klubu.
Stadion.
Klub piłkarski rozgrywał swoje mecze domowe na stadionie Kołos w Dunajowcach o pojemności ponad 500 widzów.
Inne sekcje.
Klub prowadzi drużyny dla dzieci i młodzieży w każdym wieku. Również istnieje klub futsalowy, który w 2020 zdobył mistrzostwo Druhiej lihi.
Kibice i rywalizacja z innymi klubami.
Rywalizacja.
Największymi rywalami klubu są inne zespoły z okolic miasta. Za główną konfrontację uważa się mecze przeciwko drużynie wsi Dunajowce (lub stacja Dunajowce), która cyklicznie bierze udział w rozgrywkach mistrzostw obwodu. Tym samym wieś o tej samej nazwie obok miasta Dunajowce była reprezentowana w mistrzostwach obwodu w 2011 roku przez klub o nazwie Kryła Rad. W 2016 roku przeciwnik brał udział w turniejach o nazwie FC Hromada (Dunaivtsi).
Do najbardziej ambitnych przeciwników należą drużyny z Chmielnickiego, Wołoczyska, Krasiłowa, Starokonstantynowa.

</doc>
<doc id="4912503" url="https://pl.wikipedia.org/wiki?curid=4912503" title="Alessandro Cardelli">
Alessandro Cardelli

Alessandro Cardelli (ur. 7 maja 1991 w Cesenie) – sanmaryński polityk i prawnik, parlamentarzysta, od 1 października 2020 do 1 kwietnia 2021 kapitan regent San Marino wraz z Mirko Dolcinim.
Życiorys.
Wychowywał się w Borgo Maggiore. W 2015 ukończył studia prawnicze na rzymskiej uczelni Libera Università Internazionale degli Studi Sociali Guido Carli. Uzyskał uprawnienia notariusza i od 2018 praktykował w tym zawodzie. W wieku 18 lat wstąpił do Chrześcijańsko-Demokratycznej Partii San Marino, należał do władz jej młodzieżówki. W 2012, 2016 i 2019 wybierano go posłem do Wielkiej Rady Generalnej. W 2012 został najmłodszym parlamentarzystą w historii kraju, zaś w kadencji 2016–2019 objął przywództwo we frakcji parlamentarnej. 22 września 2020 wybrany na jednego z dwóch kapitanów regentów San Marino na półroczną kadencję rozpoczynającą się z dniem 1 października 2020.

</doc>
<doc id="4912506" url="https://pl.wikipedia.org/wiki?curid=4912506" title="Mieczpole">
Mieczpole

Mieczpole – dawny zaścianek. Tereny na których był położony, leżą obecnie na Litwie, w okręgu uciańskim, w rejonie jezioroskim, w starostwie Turmont.
Historia.
W czasach zaborów w granicach Imperium Rosyjskiego.
W dwudziestoleciu międzywojennym zaścianek leżał w Polsce, w województwie nowogródzkim (od 1926 w województwie wileńskim), w powiecie brasławskim, w gminie Smołwy.
W 1931 w 1 domu zamieszkiwało 5 osób.

</doc>
<doc id="4912512" url="https://pl.wikipedia.org/wiki?curid=4912512" title="Kuzynka (film)">
Kuzynka (film)

Kuzynka () – włoski film z 1974 w reżyserii Aldo Lado. Komediodramat z muzyką Ennio Morricone zrealizowany na motywach powieści z 1965 pod tym samym tytułem, której autorem był Ercole Patti.

</doc>
<doc id="4912513" url="https://pl.wikipedia.org/wiki?curid=4912513" title="Statua młodego Mao Zedonga">
Statua młodego Mao Zedonga

Statua młodego Mao Zedonga (chin. 毛泽东青年艺术雕塑) – znajdujący się w Changsha, w prowincji Hunan, 32–metrowy pomnik przedstawiający głowę młodego Mao Zedonga. Jego budowa rozpoczęła się w 2007, uroczyste odsłonięcie nastąpiło natomiast 20 grudnia 2009. Do ukończenia pomnika potrzeba było ponad 800 ton granitu.
Historia.
W 2007 Rząd Ludowy prowincji Hunan, lokalne struktury Komunistycznej Partii Chin i administracja miasta Changsha wspólnie zadecydowały o rozpoczęciu budowy pomnika młodego Mao Zedonga, który miałby powstać z czerwonego granitu. Na budowę wydano około 300 mln yuanów (ok. 35 mln USD). Jako wzór posłużył wizerunek Mao z 1925.
Xie Liwen – jeden z rzeźbiarzy – powiedział, że "tworząc wizerunek 32-letniego Mao, szczególnie zależało nam na odejściu od utartych stereotypów". Z ostatecznego kształtu pomnika zadowoleni byli Shao Hua oraz Mao Xinyu (synowa oraz wnuk przewodniczącego Mao). 20 grudnia 2009 nastąpiło uroczyste odsłonięcie obiektu (krótko przed 116. rocznicą urodzin Mao Zedonga).
3 grudnia 2013 zakończono trwające miesiąc prace renowacyjne i ponownie udostępniono pomnik dla zwiedzających.

</doc>
<doc id="4912517" url="https://pl.wikipedia.org/wiki?curid=4912517" title="WWE Women’s Tag Team Championship">
WWE Women’s Tag Team Championship

WWE Women’s Tag Team Championship – tytuł dywizji tag team profesjonalnego wrestlingu promowany przez federację WWE i broniony przez zawodniczki występujące w brandach Raw oraz SmackDown. Jest jednym z dwóch mistrzostw tag team, przeznaczonych dla kobiet, w tej federacji obok NXT Women’s Tag Team Championship należącego do brandu NXT. Inaguracyjnymi mistrzyniami były The Boss ‘n’ Hug Connection (Bayley i Sasha Banks).
Historia.
Poprzednikiem tytułu jest WWF Women’s Tag Team Championship, który został zdezaktywowany w 1989 r. Powodem było brak drużyn w dywizji kobiet. Z początkiem 2000 roku w WWE zaczęło pojawiać się coraz więcej kobiecych drużyn, a fani i zawodnicy wyrażali swoją chęć na utworzenie żeńskich mistrzostw tag team. Przewidywano, że mistrzostwa zostaną zaprezentowane na gali Evolution, ale tak się nie stało. 24 grudnia 2018 prezes WWE, Vince McMahon, podczas jednego z segmentów, w którym przebrany był za Świętego Mikołaja, wprowadził nowe mistrzostwa tag team dla kobiet jako prezent na Święta dla widzów WWE. Pierwsze mistrzynie zostały wyłonione na Elimination Chamber, w 2019 roku, w sześciodrużynowym meczu pod stypulacją Elimination Chamber. Mecz ten wygrała drużyna Sashy Banks i Bayley.
Tytuł był stawką głównego wydarzenia gali , w 2019 roku, w którym mistrzynie The Kabuki Warriors (Asuka i Kairi Sane) pokonały Becky Lynch i Charlotte Flair, w stypulacji Tables, Ladders &amp; Chairs matchu.
Od 2019 do 2021 roku tytuł był broniony także w brandzie NXT, lecz 10 marca 2021 utworzono alternatywę mistrzostwa NXT Women’s Tag Team Championship, wyłącznie dla NXT.
Turniej o zwakowane mistrzostwo (2022).
Po tym jak tytuły zostały odebrane ówczesnym mistrzyniom, Sashy Banks i Naomi, WWE zorganizowało turniej w celu wyłonienia nowych mistrzyń, startując wraz z odcinkiem "Raw" z 8 sierpnia 2022. Do finału awansowały kolejno: Iyo Sky i Dakota Kai, które w półfinałach zwyciężyły Asukę i Alexę Bliss oraz Aliyah i Raquel Rodriguez, które odniosły półfinałowe zwycięstwo nad Natalyą i Sonyą Deville, zwyciężczyniami Fatal 4-Way Tag Team matchu o zwakowane miejsce w półfinałach rywalizacji. Oba zespoły finalistek stanęły przeciwko sobie w finale turnieju, który odbył się na odcinku "Raw", 29 sierpnia, który wygrały Aliyah i Raquel Rodriguez.
Wygląd pasa mistrzowskiego.
Pasy zostały zaprezentowane przez Alexę Bliss, na odcinku "Raw" z 14 grudnia 2019. Pasy mają trzy blaszki na białym skórzanym pasku, który jest mniejszy niż tytuły męskie. Trzy blaszki są obrysowane złotem, podczas gdy wewnętrzna część jest w większości srebrna. Logo WWE jest umieszczone na górze okrągłej płyty środkowej, która ma cztery wystające krawędzie. W środku wyraźnie napisane jest złotem słowo „Tag Team”. Powyżej znajduje się złoty baner z napisem „Women's”, a poniżej złoty baner z napisem „Champions”. Podobnie jak męskie Raw i SmackDown Tag Team Championship są inspirowane Grecją, środkowa płyta jest otoczona meandrowym wzorem. W wewnętrznym kręgu znajduje się również margentowa ornamentyka. W tym, co stało się charakterystyczną cechą pasów mistrzowskich WWE, dwie boczne płyty mają zdejmowaną część środkową, którą można spersonalizować za pomocą logo mistrza; domyślne płyty boczne zawierają logo WWE na globusie. Ogólnie rzecz biorąc, panująca drużyna będzie miała jedną tabliczkę boczną na każdym pasie dedykowaną każdej mistrzyni, chyba że drużyna ma nazwę (np. The Kabuki Warriors).
Panowania.
Na stan , wyróżnienie posiadało 11 drużyn, w tym 19 zawodniczek. Następujące drużyny: Nia Jax i Shayna Baszler, Bayley i Sasha Banks oraz Alexa Bliss i Nikki Cross oraz Damage CTRL (Dakota Kai i Iyo Sky) - wszystkie dzierżawiły tytuł rekordowo dwa razy. Asuka to jedyna mistrzynia, która wygrała tytuł w trzech drużynach. Alexa Bliss, Asuka, Nikki A.S.H. i Sasha Banks indywidualnie są rekordowo trzykrotnymi posiadaczkami mistrzostwa. Oba panowania Nii Jax i Shayny Baszler trwały łącznie 215 dni, co jest najdłuższym, łącznym panowaniem. Asuka i jej tag team partnerka Kairi Sane (razem znane jako Kabuki Warriors) panowały jako mistrzynie 171 lub 172 dni (WWE oficjalnie uznaje 180 dni), będąc najdłużej panującymi mistrzyniami, zaś najkrócej panującymi jest zespół Alexy Bliss i Asuki, których panowanie trwało zaledwie 5 dni. Tamina wygrała mistrzostwo w wieku 43 lat, będąc najstarszą mistrzynią, a Rhea Ripley zdobyła tytuł będąc w wieku 24 lat, zostając najmłodszą mistrzynią. 
Obecnie mistrzyniami są Becky Lynch i Lita, które są w swoim pierwszym panowaniu. Pokonały poprzednie mistrzynie Damage CTRL (Dakotę Kai i Iyo Sky) na odcinku "Raw", 27 lutego 2023. 
Łączna liczba panowań.
Na stan 
Drużynowo.
!Miejsce
!Drużyna
!Liczba panowań
!Łączna liczba dni
!Łączna liczba dniwedług WWE
!1
!2
!3
!4
!5
!6
!7
!8
!9

</doc>
<doc id="4912518" url="https://pl.wikipedia.org/wiki?curid=4912518" title="PETaza">
PETaza

PETaza (EC 3.1.1.101, hydrolaza PET, hydrolaza poli(tereftalanu etylenu) – przedstawiciel grupy enzymów odpowiedzialnych za katalizowanie hydrolizy poli(tereftalanu etylenu) do monomerycznego kwasu mono(2-hydroksyetylo)tereftalowego (MHET) wg schematycznie przedstawionej reakcji:
(tereftalan etylenu)n + H2O → (tereftalan etylenu)n-1 + MHET,
gdzie n jest liczbą monomerów w łańcuchu polimeru. W wyniku powyższej reakcji śladowe ilości PET rozkładają się również do tereftalanu bis(2-hydroksyetylu) (BHET).
PETazy degradują biosubstytut PET - poli(2,5-furanian etylenu) (PEF) - poliestru, który może być produkowany z surowców odnawialnych: glikolu etylenowego i kwasu 2,5-furandikarboksylowego (FDCA). PETazy nie katalizują hydrolizy alifatycznych poliestrów takich jak poli(szczawian butylenu) czy kwas polimlekowy.
Nieenzymatyczna degradacja PET trwa setki lat, PETazy rozkładają to tworzywo w ciągu dni.
Historia.
Pierwszy enzym z grupy PETaz wyizolowano w 2016 roku z bakterii "Ideonella sakaiensis", które znaleziono w osadach ściekowych pobranych przy japońskim przedsiębiorstwie przetwarzającym odpadowe butelki PET. Wcześniej były już znane inne enzymy rozkładające to tworzywo.
Odkryto około 69 enzymów różniących się strukturą, jednak w każdym z nich występują trzy jednakowe reszty w centrum aktywnym, co sugeruje, że mechanizm katalizowania reakcji rozkładu PET jest ten sam we wszystkich formach tych enzymów.
Ścieżka degradacji PET przez bakterie "Ideonella sakaiensis".
W celu uzyskania energii z PET bakteria najpierw hydrolizuje PET za pomocą PETazy do kwasu mono(2-hydroksyetylo)tereftalowego (MHET), który w kolejnym etapie hydrolizuje przy użyciu MHETazy (hydrolazy MHET, ang. "MHETase") do monomerów wyjściowego tworzywa sztucznego: glikolu etylenowego i kwasu tereftalowego. Te związki chemiczne bakterie potrafią wykorzystać bezpośrednio do produkcji energii.

</doc>
<doc id="4912519" url="https://pl.wikipedia.org/wiki?curid=4912519" title="Progress MS-17">
Progress MS-17

Progress MS-17 – misja statku transportowego Progress, prowadzona przez rosyjską agencję kosmiczną Roskosmos na potrzeby zaopatrzenia Międzynarodowej Stacji Kosmicznej.
Ładunek.
Całkowity ładunek, który Progress MS-17 dostarczył na Międzynarodową Stację Kosmiczną, ważył prawie 2,5 t towaru: 1509 kg suchego zaopatrzenia dla załogi, sprzętu konserwacyjnego na potrzeby stacji i eksperymentów naukowych, 470 kg paliwa do systemów napędowych stacji, 420 kg wody oraz 40 kg mieszanki powietrznej oraz tlenu.

</doc>
<doc id="4912526" url="https://pl.wikipedia.org/wiki?curid=4912526" title="Złota msza">
Złota msza

Złota msza (, ) – francusko-włoski film z 1975, dramat erotyczny w reżyserii i według scenariusza Beniego Montresora. 

</doc>
<doc id="4912528" url="https://pl.wikipedia.org/wiki?curid=4912528" title="Mikołaj Andrzej Piotrowski">
Mikołaj Andrzej Piotrowski

Mikołaj Andrzej Piotrowski herbu Junosza – podsędek inowrocławski w latach 1671-1678, pisarz grodzki inowrocławski, sędzia grodzki brzeskokujawski i komornik graniczny brzeskokujawski w 1669 roku, sędzia grodzki radziejowski, pisarz grodzki brzeskokujawski.
Członek konfederacji województw kujawskich w 1670 roku. Poseł województw kujawskich do króla w 1674 roku. 
Był elektorem Michała Korybuta Wiśniowieckiego z województwa brzeskokujawskiego w 1669 roku.

</doc>
<doc id="4912535" url="https://pl.wikipedia.org/wiki?curid=4912535" title="Bank Spółdzielczy w Lipinkach">
Bank Spółdzielczy w Lipinkach

Bank Spółdzielczy w Lipinkach – bank spółdzielczy z siedzibą w Lipinkach, powiecie gorlickim, województwie małopolskim, w Polsce. Bank zrzeszony jest w Grupie Banku Polskiej Spółdzielczości S.A.
Historia.
11 listopada 1961 zarejestrowano Kasę Spółdzielczą w Lipinkach. Powstała ona z inicjatywy kierownika Banku Spółdzielczego w Gorlicach Juliana Stępnia. Początkowo Kasa zlokalizowana była w siedzibie Gminnej Spółdzielni Samopomoc Chłopska w Lipinkach. Od 1967 do czasów współczesnych bank działa w budynku wybudowanym dla jego potrzeb.
W kwietniu 1973 Kasa Spółdzielcza w Lipinkach zmieniła nazwę na Bank Spółdzielczy w Lipinkach.
Od 2002 bank zrzeszony jest w Banku Polskiej Spółdzielczości S.A..
Władze.
W skład zarządu banku wchodzą:
Czynności nadzoru banku sprawuje 9-osobowa rada nadzorcza.

</doc>
<doc id="4912536" url="https://pl.wikipedia.org/wiki?curid=4912536" title="SM UC-45">
SM UC-45

SM UC-45 – niemiecki podwodny stawiacz min z okresu I wojny światowej, jedna z 64 zbudowanych jednostek typu "UC II". Zwodowany 20 października 1916 roku w stoczni Vulcan w Hamburgu, został przyjęty do służby w Kaiserliche Marine 18 listopada 1916 roku. W czasie służby operacyjnej w składzie 1. Flotylli U-Bootów Hochseeflotte okręt odbył pięć patroli bojowych, w wyniku których zatonęło 12 statków o łącznej pojemności  BRT. 17 września 1917 roku SM UC-45 zatonął wraz z całą załogą w wyniku wypadku podczas zanurzania na Morzu Północnym, a później został podniesiony i powrócił do służby. W wyniku podpisania rozejmu w Compiègne okręt został 24 listopada 1918 roku poddany Brytyjczykom, a następnie zezłomowany w 1920 roku.
Projekt i budowa.
Sukcesy pierwszych niemieckich podwodnych stawiaczy min typu "UC I", a także niedostatki tej konstrukcji, skłoniły dowództwo Cesarskiej Marynarki Wojennej z admirałem von Tirpitzem na czele do działań mających na celu budowę nowego, znacznie większego i doskonalszego typu okrętów podwodnych. Opracowany latem 1915 roku projekt okrętu, oznaczonego później jako typ "UC II", tworzony był równolegle z projektem przybrzeżnego torpedowego okrętu podwodnego typu "UB II". Głównymi zmianami w stosunku do poprzedniej serii były: instalacja wyrzutni torpedowych i działa pokładowego, zwiększenie mocy i niezawodności siłowni, oraz wzrost prędkości i zasięgu jednostki, kosztem rezygnacji z możliwości łatwego transportu kolejowego (ze względu na powiększone rozmiary).
SM UC-45 zamówiony został 20 listopada 1915 roku jako jednostka z II serii okrętów typu "UC II" (numer projektu 41, nadany przez Inspektorat Okrętów Podwodnych), w ramach wojennego programu rozbudowy floty. Został zbudowany w stoczni Vulcan w Hamburgu jako jeden z sześciu okrętów II serii zamówionych w tej wytwórni. UC-45 otrzymał numer stoczniowy 78 ("Werk 78"). Stępkę okrętu położono w 1915 roku, a zwodowany został 20 października 1916 roku.
Dane taktyczno-techniczne.
SM UC-45 był średniej wielkości dwukadłubowym przybrzeżnym okrętem podwodnym. Długość całkowita wynosiła 49,5 metra, szerokość 5,22 metra i zanurzenie 3,68 metra. Wykonany ze stali kadłub sztywny miał 39,3 metra długości i 3,61 metra szerokości, a wysokość (od stępki do szczytu kiosku) wynosiła 7,46 metra. Wyporność w położeniu nawodnym wynosiła 400 ton, a w zanurzeniu 480 ton. Jednostka miała wysoki, ostry dziób przystosowany do przecinania sieci przeciwpodwodnych; do jej wnętrza prowadziły trzy luki: pierwszy przed kioskiem, drugi w kiosku, a ostatni w części rufowej, prowadzący do maszynowni. Cylindryczny kiosk miał średnicę 1,4 metra i wysokość 1,8 metra, obudowany był opływową osłoną. Okręt napędzany był na powierzchni przez dwa 6-cylindrowe, czterosuwowe silniki wysokoprężne Körting o łącznej mocy 520 KM, zaś pod wodą poruszał się dzięki dwóm silnikom elektrycznym SSW o łącznej mocy 460 KM. Dwa wały napędowe obracały dwie śruby wykonane z brązu manganowego (o średnicy 1,9 metra i skoku 0,9 metra). Okręt osiągał prędkość 11,7 węzła na powierzchni i 6,7 węzła w zanurzeniu. Zasięg wynosił 9410 Mm przy prędkości 7 węzłów w położeniu nawodnym oraz 60 Mm przy prędkości 4 węzłów pod wodą. Zbiorniki mieściły 63 tony paliwa, a energia elektryczna magazynowana była w dwóch bateriach akumulatorów 26 MAS po 62 ogniwa, zlokalizowanych pod przednim i tylnym pomieszczeniem mieszkalnym załogi. Okręt miał siedem zewnętrznych zbiorników balastowych. Dopuszczalna głębokość zanurzenia wynosiła 50 metrów, zaś czas wykonania manewru zanurzenia 40 sekund.
Głównym uzbrojeniem okrętu było 18 min kotwicznych typu UC/200 w sześciu skośnych szybach minowych o średnicy 100 cm, usytuowanych w podwyższonej części dziobowej jeden za drugim w osi symetrii okrętu, pod kątem do tyłu (sposób stawiania – „pod siebie”). Układ ten powodował, że miny trzeba było stawiać na zaplanowanej przed rejsem głębokości, gdyż na morzu nie było do nich dostępu (co znacznie zmniejszało skuteczność okrętów). Wyposażenie uzupełniały dwie zewnętrzne wyrzutnie torped kalibru 500 mm (umiejscowione powyżej linii wodnej na dziobie, po obu stronach szybów minowych), jedna wewnętrzna wyrzutnia torped kal. 500 mm na rufie (z łącznym zapasem 7 torped) oraz umieszczone przed kioskiem działo pokładowe kal. 88 mm L/30, z zapasem amunicji wynoszącym 130 naboi. Okręt wyposażony był w trzy peryskopy Zeissa oraz kotwicę grzybkową o masie 272 kg.
Załoga okrętu składała się z 3 oficerów oraz 23 podoficerów i marynarzy.
Służba.
1916 rok.
18 listopada 1916 roku SM UC-45 został przyjęty do służby w Cesarskiej Marynarce Wojennej. Dowództwo okrętu objął kpt. mar. (niem. "Kapitänleutnant") Hubert Aust.
1917 rok.
Po okresie szkolenia okręt został 10 lutego 1917 roku przydzielony do 1. Flotylli U-Bootów Hochseeflotte. W dniach 14–27 marca UC-45 odbył operację bojową u wschodnich wybrzeży Szkocji, stawiając wszystkie przewożone pod pokładem miny w trzech zagrodach. 19 marca okręt zatopił w ataku torpedowym zbudowany w 1907 roku norweski parowiec „Pollux” o pojemności 1196 BRT, przewożący siarczany, drobnicę i pasażerów z Newcastle upon Tyne do Bergen. Do zdarzenia doszło w odległości 60 Mm na północny wschód od Aberdeen (na pozycji ), a na pokładzie statku zginęło 16 osób. Trzy dni później okręt zatopił dwa kolejne norweskie parowce, płynące z ładunkiem śledzi z Haugesund do Kingston upon Hull: 10 Mm na wschód od Peterhead pochodzący z 1894 roku „Egenaes” (399 BRT) (śmierć poniosło pięciu marynarzy) oraz zbudowany w 1889 roku „Susanna” (442 BRT), zatrzymany i zatopiony 6 Mm na południowy wschód od Aberdeen (na pozycji , bez strat w ludziach). 23 marca UC-45 zatopił czwarty w tym rejsie norweski parowiec, a był nim zbudowany w 1891 roku „Blomwaag” o pojemności 695 BRT, transportujący węgiel z Leith do Bergen. Zdarzenie miało miejsce na pozycji (nikt nie zginął).
Kolejnymi ofiarami U-Boota padły dwie jednostki zatopione 17 kwietnia: zbudowany w 1912 roku duński parowiec „Bretagne” (1110 BRT), płynący z ładunkiem węgla z Newcastle do Kopenhagi (na pozycji , bez strat w załodze) oraz pochodzący z 1911 roku brytyjski parowiec „Charles Goodanew” (791 BRT), płynący z Aberdeen do Scapa Flow z materiałami wojennymi, który zatonął na minie na pozycji ze stratą 13 załogantów wraz z kapitanem. Następnego dnia UC-45 storpedował zbudowany w 1896 roku duński parowiec „Louisiana” o pojemności 3015 BRT, płynący z ładunkiem drobnicy i miazgi drzewnej z North Shields do Bostonu. Statek zatonął bez strat w załodze w odległości 20 Mm na północny wschód od latarni morskiej Buchan Ness (na pozycji ).
W maju UC-45 oraz pozostałe okręty wchodzące w skład 1. Flotylli (U-71, U-80, UC-29, UC-31, UC-33, UC-41, UC-42, UC-44, UC-49, UC-50, UC-51, UC-55, UC-75 i UC-77) postawiły wokół Wysp Brytyjskich 50 zagród minowych. 26 maja okręt zatrzymał i zatopił nieopodal Manche zbudowany w 1881 roku francuski trzymasztowy drewniany szkuner „Saint Hubert” (423 BRT), płynący z ładunkiem węgla na trasie Swansea – Fécamp. Dwa dni później ten sam los spotkał zbudowaną w 1882 roku norweską czteromasztową fregatę ze stalowym kadłubem „Teie” (1974 BRT), transportujący ładunek tranu wielorybiego z Georgii Południowej do Liverpoolu. Do zdarzenia doszło w odległości 60 Mm na południe od Fastnet Rock (na pozycji ). 4 czerwca w odległości 80 Mm na północny zachód od wyspy Eagle Island (u wybrzeży Mayo) U-Boot storpedował bez ostrzeżenia zbudowany w 1913 roku uzbrojony brytyjski parowiec „Phemius” o pojemności 6699 BRT, przewożący ładunek drobnicy z Liverpoolu do Hongkongu. Statek zatonął bez strat w ludziach na pozycji . Trzy dni później w odległości 30 Mm na wschód od Kinnaird okręt zatrzymał i po zdjęciu załogi zatopił pochodzący z 1903 roku brytyjski dryfter „Golden Hope” (67 BRT). 13 lipca w odległości od 90 do 100 Mm na północny wschód od Aberdeen UC-45 zatrzymał i zatopił islandzki żaglowiec „Afram” (43 BRT), przewożący ładunek soli z Aberdeen do Seyðisfjörður.
28 lipca nowym dowódcą okrętu został mianowany por. mar. (niem. "Oberleutnant zur See") Hans Soergel. 1 września nastąpiła kolejna zmiana kapitana UC-45, którym został por. mar. Werner Ackermann. 17 września U-Boot, przechodzący próbę zanurzenia z dwoma dowódcami (zdającym okręt por. Soergelem i obejmującym dowodzenie por. Ackermannem) i powiększoną załogą (łącznie 35 osób) zatonął na Morzu Północnym na pozycji . Z pokładu okrętu, który spoczął na głębokości 42 metrów wydostał się tylko jeden marynarz nazwiskiem Buss, jednak również poniósł śmierć.
Jednostka została podniesiona 11 kwietnia 1918 roku przy udziale okrętu ratowniczego „Oberelbe”. Okręt powrócił do służby 24 października, jednak nie zdążył już wziąć udziału w działaniach wojennych. W wyniku podpisania rozejmu w Compiègne UC-45 został 24 listopada 1918 roku poddany Brytyjczykom, a następnie zezłomowany w Preston w 1920 roku.
Podsumowanie działalności bojowej.
SM UC-45 odbył pięć rejsów operacyjnych, w wyniku których zatonęło 12 statków o łącznej pojemności  BRT. Pełne zestawienie zadanych przez niego strat przedstawia poniższa tabela:

</doc>
<doc id="4912542" url="https://pl.wikipedia.org/wiki?curid=4912542" title="Czarny Wilk Hubertus">
Czarny Wilk Hubertus

Czarny Wilk Hubertus (niem. "Schwarzer Wolf von Hubertus") – proniemiecka organizacja zbrojna działająca w latach 1949–1954 na terenie Śląska.
Organizację liczącą 94 osoby założył w 1949 roku Manfred Lucia, były członek Hitlerjugend. Funkcję zastępcy dowódcy pełnił Antoni Buchta. Po złożeniu przysięgi w języku niemieckim, zaprzysiężeni członkowie zajmowali się głównie szerzeniem propagandy antypolskiej, wysyłaniem listów z pogróżkami, gromadzeniem broni, napadami na PGR-y, sklepy, oraz członków partii. 21 lipca 1954 roku dokonali napadu na dwóch funkcjonariuszy Milicji Obywatelskiej. Po pobiciu zabrali im broń. Podczas pościgu zorganizowanego przez funkcjonariuszy aparatu bezpieczeństwa i Milicji Obywatelskiej, zabitych zostało trzech uczestników napadu. Zginął też jeden funkcjonariusz MO. Organizacja została zlikwidowana przez funkcjonariuszy Wojewódzkiego Urzędu Bezpieczeństwa Publicznego w Katowicach, a jej członkom zarzucono 12 czynów przestępczych. Manfred Lucia został skazany na piętnaście lat więzienia, a pozostali członkowie otrzymali kary od dwóch do czternastu lat więzienia.
Do nazwy organizacji nawiązuje jeden z odcinków cyklu spektakli teatralnych o przygodach agenta polskiego wywiadu Hansa Klossa.

</doc>
<doc id="4912546" url="https://pl.wikipedia.org/wiki?curid=4912546" title="María Emilia">
María Emilia



</doc>
<doc id="4912554" url="https://pl.wikipedia.org/wiki?curid=4912554" title="Zespół Szkolno-Przedszkolny nr 3 w Raciborzu">
Zespół Szkolno-Przedszkolny nr 3 w Raciborzu

Zespół Szkolno-Przedszkolny nr 3 w Raciborzu – placówka oświatowa składająca się ze Szkoły Podstawowej nr 2 im. Noblistów Polskich oraz Przedszkola nr 2. Uczęszczają do niej wychowankowie i uczniowie z dzielnicy Płonia i osiedla Obora.
Początkowo dzieci mieszkańców nadodrzańskiej Płoni uczyły się w szkole na Ostrogu, na terenie parafii św. Jana Chrzciciela. W 1832 r. mieszkańcy zaczęli starać się o budowę własnej placówki. Zakupili działkę budowlaną i wypalili 25000 cegieł. Niestety raciborski magistrat odmówił wsparcia. Ostatecznie z budowy zrezygnowano, a mieszkańcy postanowili wyremontować dawną karczmę „Diabelski młyn”, która istniała nad strugą Plinc. Przygotowania zakończyły się poświęceniem nowej szkoły w 1838 r. Na jej działalność proboszcz podarował 50 talarów. A burmistrz 50 łupkowych tabliczek do pisania i 100 podręczników. Poza tym obiecał wypłacać rocznie dwa talary dla najzdolniejszych uczniów. Po trzech latach okazało się, że mury budynku są zawilgocone. Mieszkańcy zebrali więc pieniądze na nową szkołę, którą oddano do użytku w 1847 r. przy ulicy Sudeckiej 4. W 1877 r. zainicjowano budowę drugiego budynku przeznaczonego dla uczniów. Wzniesiono go na ul. Szkolnej. Gdy w 1925 r. powstawały szkoły wyznaniowe, zdecydowano, że na ul. Sudeckiej uczyć się będą chłopcy (już wtedy w dwóch budynkach), a na ul. Szkolnej dziewczęta. Pełna nazwa placówki brzmiała „Marcellus-Schule in Ratibor-Plania” (Katolicka Szkoła św. Marcelego). W 1938 r. władze nakazały jednak zmianę. Patronem szkoły został niemiecki nazista Horst Wessel.
Po zakończeniu wojny placówka na Płoni wznowiła działalność w 1945 r. jako Szkoła Podstawowa nr 2 w Raciborzu. Zajmowała wtedy trzy budynki: przy ul. Sudeckiej 4a, ul. Sudeckiej 4b oraz ul. Szkolnej 29. W 1958 r. do użytku oddano dwupiętrowy budynek na ul. Sudeckiej 2. Wzniesiono go na miejscu starego dworca kolejki wąskotorowej. Przeniesiono tam wszystkich uczniów. Kamienicę na ul. Szkolnej, w której przed wojną uczyły się dziewczęta, przekazano Zakładowi Elektrod Węglowych. Natomiast przedwojenne budynki na ul. Sudeckiej przeznaczono na mieszkania dla nauczycieli oraz Przedszkole nr 2.
W 1974 r. szkoła otrzymała sztandar i imię Hanki Sawickiej. Po 1999 r. patronem stali się Nobliści Polscy. Nowy sztandar uczniowie otrzymali w 2017 r.
W 2007 r. na Płoni powstał Zespół Szkolno-Przedszkolny nr 3. Składa się ze Szkoły Podstawowej nr 2 im. Noblistów Polskich w Raciborzu i Przedszkola nr 2 w Raciborzu. Działa w nim filia miejskiej biblioteki, kuchnia, placówka posiada boisko wielofunkcyjne, piłkarskie oraz siłownię, salę gimnastyczną i plac zabaw.
Nauczyciele przed II wojną światową:
Paul Blazy, Paul Frannosch, Franz Jambor, Alois Klose, Aegidius Kollibay, Josef Lillge, Ptok, Alfred Scheiner, Vinzent Stuka, Fritz Walter, Hubert Weinhard, Martin Wasner.
Kierownicy i dyrektorzy szkoły po 1945 r. (lub osoby pełniące tę funkcję tymczasowo):
Józef Pałka, Józef Jurlewicz, Warzenica, Bronisław Ćwik, Kazimierz Buś, Marian Stoczek, Jerzy Piątkowski, Edward Kasza, Antoni Zygadło, Wanda Biel, Janina Knop, Danuta Depta, Radosław Niklewicz.

</doc>
<doc id="4912555" url="https://pl.wikipedia.org/wiki?curid=4912555" title="Pieniński Bank Spółdzielczy">
Pieniński Bank Spółdzielczy

Pieniński Bank Spółdzielczy – bank spółdzielczy z siedzibą w Krościenku nad Dunajcem, powiecie nowotarskim, województwie małopolskim, w Polsce. Bank zrzeszony jest w Grupie Banku Polskiej Spółdzielczości S.A.
Historia.
W 1896 w Krościenku nad Dunajcem założono Towarzystwo Zaliczkowe, wzorujące się na kasach Stefczyka. Pierwszą dyrekcję towarzystwa tworzyli ks. Adolf Albin, Karol Ćwiertniewicz oraz Tytus Bukowski. Podczas II wojny światowej Towarzystwo działało nieprzerwanie. W okresie PRL-u przyjęto nazwę "Bank Spółdzielczy w Krościenku nad Dunajcem".
Na początku lat 90. XX wieku Bank Spółdzielczy w Krościenku nad Dunajcem zrzeszył się w Banku Unii Gospodarczej, a następnie w Banku Polskiej Spółdzielczości S.A. W latach 1991–1993 wybudowano nową siedzibę banku.
Przemiany ustrojowe w Polsce i wkroczenie banku na wolny rynek pozwoliły na jego rozwój. W 1996 bank przejął Bank Spółdzielczy w Czorsztynie. W kolejnych latach otwierano nowe siedziby banku. W marcu 2014 Bank Spółdzielczy w Krościenku nad Dunajcem zmienił nazwę na Pieniński Bank Spółdzielczy.
Władze.
W skład zarządu banku wchodzą:
Czynności nadzoru banku sprawuje 7-osobowa rada nadzorcza.

</doc>
<doc id="4912562" url="https://pl.wikipedia.org/wiki?curid=4912562" title="Czajka (szybowiec)">
Czajka (szybowiec)

Czajka – polski szybowiec szkolny i przejściowy zbudowany w okresie międzywojennym.
Historia.
Na początku 1930 roku inż. Antoni Kocjan opracował swą pierwszą konstrukcję, był to szybowiec szkolno-przejściowy "Czajka". Prace przy budowie pierwszych trzech egzemplarzy ruszyły we wrześniu 1930 roku, prowadzono je w Warsztatach Sekcji Lotniczej Koła Mechaników Studentów Politechniki Warszawskiej (KMSPW), mieszczących się na Okęciu.
Pierwszy egzemplarz szybowca został oblatany przez Szczepana Grzeszczyka w kwietniu 1931 roku. W maju oblatano dwa kolejne egzemplarze "Czajki I", w tym jeden z osłoną miejsca pilota. Szybowce zostały wykorzystane w maju i październiku w wyprawach Aeroklubu Lwowskiego do Bezmiechowej. Podczas październikowej wyprawy na Czajkach ustanowiono trzy krajowe rekordy w długotrwałości lotu. 7 października kpt. Franciszek Jach utrzymał się w powietrzu przez 3 h 12 min, 10 października 1931 roku Mieczysław Jonikas wykonał lot trwający 5 h 8 min, a 14 października Zygmunt Laskowski latał przez 5 h 56 min.
Czajka została zbudowana z przeznaczeniem na szybowiec szkolny, ale z uwagi na jej dobre właściwości lotne (małe opadanie i dobrą doskonałość) uznano, że może służyć za szybowiec przejściowy, umożliwiający loty żaglowe. Konstruktor wprowadził w szybowcu zmiany mające na celu poprawę osiągów i komfortu lotu. Miejsce pilota zostało osłonięte kabinką z drewna i płótna, skrzydła otrzymały zaokrąglone końcówki, tył kadłuba zmieniono z kratownicowego na dwubelkowy. Tak przekonstruowany szybowiec otrzymał oznaczenie "Czajka II".
Na początku 1932 roku Antoni Kocjan opracował nową wersję oznaczoną jako "Czajka III", przeznaczoną do szurów (nauki kontrolowania zachowania szybowca podczas jego wleczenia po ziemi) i skoków (krótkich, kilkumetrowych lotów) oraz do szkolenia pilotów do kategorii A i B. Szybowiec miał zmniejszoną rozpiętość skrzydeł i dodane ich prostokątne zakończenia oraz skrócony kadłub. Pomimo poprawy osiągów nie został skierowany do produkcji seryjnej, jedyny istniejący egzemplarz wykorzystywano w szkołach szybowcowych w Bezmiechowej i Czerwonym Kamieniu.
W czerwcu 1933 roku dwie Czajki zostały przebudowane przez Miejski Ośrodek Szybowcowy w Warszawie. Zmiany miały upodobnić je własnościami pilotażowymi do samolotu – dodano osłonę kabiny i dwukołowe podwozie. Wykorzystano je podczas kursu doświadczalnego na lotnisku mokotowskim, podczas którego przeszkalano pilotów szybowcowych na samolotowych. Polscy harcerze-szybownicy zaprezentowali "Czajkę" w lipcu i sierpniu 1933 roku na IV Światowym Jamboree w Gödöllő. W kwietniu 1935 roku szybowiec "Czajka" został użyty do pierwszych w Polsce prób startu z użyciem wyciągarki.
Doświadczenia z eksploatacji dotychczas zbudowanych "Czajek" wykazały za niską sztywność konstrukcji uniemożliwiającą lot nurkowy i ciasne krążenie. Antoni Kocjan opracował nową wersję szybowca, która różniła się od poprzednich wzmocnioną konstrukcją płata, przekonstruowaną kabinką pilota oraz zmienionymi belkami tylnej części kadłuba. Wzmocnione zostały okucia skrzydła, amortyzacja płozy podkadłubowej oraz belki kadłuba zostały usztywnione dodatkowym metalowym słupkiem. W zależności od przewidzianego zastosowania istniała możliwość wymiany zastrzałów na grubsze. Nowa wersja, nazwana "Czajka-bis", została oblatana wiosną 1936 roku w Starej Miłosnej, w czerwcu przeszła badania w Instytucie Technicznym Lotnictwa. Produkcję seryjną rozpoczęły Warsztaty Szybowcowe w Warszawie.
W Warsztatach Szybowcowych w latach 1931–1932 zbudowano ok. 20 egzemplarzy Czajek. W 1936 roku rozpoczęto produkcję seryjną Czajki-bis, zbudowano ok. 80 egzemplarzy. Kilka egzemplarzy wyprodukowały Śląskie Warsztaty Szybowcowe, licencję na budowę szybowca zakupiły: Bułgaria, Estonia, Palestyna i Jugosławia. Kilka egzemplarzy zostało zbudowane w kołach szybowcowych na terenie Polski. Ogółem zbudowano ok. 160 sztuk tego szybowca.
Czajka odegrała ważną rolę w szkoleniu polskich pilotów. Z racji niewysokiej ceny (ok. 3 tys. złotych) i prawidłowych właściwości pilotażowych była użytkowana w wielu szkołach szybowcowych w Polsce. Wybaczała pilotom więcej błędów niż szkolna Wrona, nadawała się też do nauki żaglowania nad zboczem. Większość egzemplarzy Czajek została zniszczona podczas kampanii wrześniowej. Nieliczne zostały przejęte przez III Rzeszę, ale żaden z nich nie przetrwał II wojny światowej.
Konstrukcja.
Jednomiejscowy szybowiec szkolno-przejściowy w układzie zastrzałowego górnopłatu.
Kadłub we wczesnych wersjach szybowca był trzyczęściowy i składał się ze skrzynki, kraty środkowej i belek ogonowych. W "Czajce-bis" został podzielony na dwie części: półskorupową kabinkę krytą sklejką brzozową oraz z dwóch belek ogonowych. Belki ogonowe były usztywnione w płaszczyźnie pionowej naciągami stalowymi biegnącymi pomiędzy nimi. W płaszczyźnie poziomej naciągi poprowadzono od belek ogonowych do skrzydeł. Aby ułatwić transport i magazynowanie istniała możliwość odłączenia belek ogonowych od reszty kadłuba. Na kadłubie był również zamocowany hak do startu z lin gumowych i zaczep do startu na holu.
Podwozie jednotorowe, złożone z amortyzowanej dwoma krążkami gumowymi jesionowej płozy podkadłubowej i metalowej płozy ogonowej. Dodatkowo główna płoza była zamocowana przegubowo i usztywniona naciągami linkowymi zabezpieczającymi ją przed uszkodzeniem w przypadku lądowania z trawersem.
Płat o obrysie prostokątnym z zaokrąglonymi końcówkami, jednodźwigarowy z dodatkowym dźwigarkiem pomocniczym. Do dźwigara kryty sklejką, dalej płótnem. Usztywniony podwójnymi zastrzałami z rur stalowych. Usterzenie klasyczne, krzyżowe. Statecznik poziomy jednoczęściowy, podparty zastrzałami. Stateczniki kryte sklejką, lotki i stery płótnem. Napęd lotek i sterów linkowy.
Malowanie.
W "Czajkach I, II i III" elementy drewniane były malowane lakierem bezbarwnym, a powierzchnie płócienne były w kolorze cellonu. W "Czajkach-bis" elementy drewniane były malowane na kolor kremowy, płócienne były cellonowane.

</doc>
<doc id="4912563" url="https://pl.wikipedia.org/wiki?curid=4912563" title="Bank Spółdzielczy w Dobczycach">
Bank Spółdzielczy w Dobczycach

Bank Spółdzielczy w Dobczycach – bank spółdzielczy z siedzibą w Dobczycach, powiecie myślenickim, województwie małopolskim, w Polsce. Bank zrzeszony jest w Grupie Banku Polskiej Spółdzielczości S.A.
Historia.
2 lutego 1907 założono Spółkę Oszczędności i Pożyczek w Dobczycach. Inicjatorami jej powołania byli ks. Władysław Kwiczała oraz jej późniejszy długoletni dyrektor ks. Wojciech Górny. Miejscowi księża zasiadali w różnym charakterze we władzach spółdzielni do lat 50. XX w. Przed II wojną światową zmieniono nazwę na "Kasa Spółdzielcza w Dobczycach", a w okresie PRL-u na "Bank Spółdzielczy w Dobczycach".
W 1994 bank zrzeszył się w Gospodarczym Banku Południowo-Zachodnim we Wrocławiu, a w 2002 w Banku Polskiej Spółdzielczości S.A.. W 1995 otworzono oddziały w siedzibach sąsiednich gmin - w Raciechowicach i w Wiśniowej.
Władze.
W skład zarządu banku wchodzą:
Czynności nadzoru banku sprawuje 7-osobowa rada nadzorcza.

</doc>
<doc id="4912566" url="https://pl.wikipedia.org/wiki?curid=4912566" title="Soul Bossa Nova">
Soul Bossa Nova

Soul Bossa Nova – utwór instrumentalny z 1962 roku, który skomponował i nagrał amerykański muzyk i producent Quincy Jones. Dzieło zostało wydane na jego albumie "Big Band Bossa Nova" (1962).
W 2002 roku wersja utworu „Soul Bossa Nova” zaaranżowana przez George’a Clintona, która nawiązuje do muzyki szpiegowskich filmów z lat 60. XX wieku, była nominowana do amerykańskiej nagrody Grammy (44. ceremonia, Best Instrumental Arrangement).
Powstanie i kompozycja utworu.
W 1956 roku Quincy Jones pojechał do Brazylii, gdzie zwrócił uwagę na muzykę bossa novy, która go wówczas pochłonęła. Spotkał wtedy João Gilberto, Astrud Gilberto i Antônio Carlosa Jobima. Później, w 1962 roku, napisał i nagrał cały album w stylu bossa novy, "Big Band Bossa Nova", na którym muzyk zamieścił kompozycję „Soul Boss Nova”. W jednym z wywiadów Jones stwierdził, że na napisanie utworu poświęcił 20 minut.
Kompozycja „Soul Bossa Nova” charakteryzuje się wysokim stopniem synkretyzmu, która łączy elementy charakterystyczne dla jazzu, soulu i bossa novy. W utworze wybrzmiewają dźwięki zarówno fletów, w tym piccolo, bębna cuíca i fortepianu, a także akcenty big-bandu z sekcją dętą.
Sesja nagraniowa, podczas której zarejestrowano ten utwór była jedną z pierwszych w długoletniej karierze argentyńskiego kompozytora Lalo Schifrina, gdzie zagrał na fortepianie.
Personel.
Źródło: 

</doc>
<doc id="4912568" url="https://pl.wikipedia.org/wiki?curid=4912568" title="In the Heat of the Night (singel Raya Charlesa)">
In the Heat of the Night (singel Raya Charlesa)



</doc>
<doc id="4912570" url="https://pl.wikipedia.org/wiki?curid=4912570" title="Pietro Dusina">
Pietro Dusina

Pietro Dusina – włoski duchowny rzymskokatolicki, prałat, w latach 1574–1575 był inkwizytor i delegat apostolski na Malcie.
Życiorys.
Pochodził z Brescii. Przez jakiś czas sprawował urząd wikariusza diecezji neapolitańskiej przy kardynale Carafie.
3 lipca 1574 został mianowany przez papieża Grzegorza XIII inkwizytorem na Malcie, zaś na wyspę przybył 1 sierpnia tego samego roku. Przed powołaniem Dusiny władzę inkwizycyjną sprawował biskup Malty, ale spory między Wielkim Mistrzem Jeanem de la Cassière a biskupem Martínem Royasem de Portalrubio doprowadziły do nominacji Dusiny przez papieża. W dniu 28 stycznia 1575 papież potwierdził rolę Dusiny jako apostolskiego delegata na Malcie.
La Cassière zaproponował Dusinie byłą Castellanię w Birgu, aby ta mieściła jego oficjalną rezydencję, a także trybunał inkwizycji. Budynek stał pusty przez kilka lat, stąd na czas jego dostosowania do nowej roli Dusina został zakwaterowany w forcie St. Elmo w Valletcie, a później w klasztorze Dominikanów w Birgu, zanim w końcu osiadł w Castellanii. Budynek ten mieścił inkwizytorów maltańskich do roku 1798, i stał się znany jako Pałac Inkwizytora.
Dusina po raz pierwszy rozpatrywał sprawę jako inkwizytor 25 sierpnia 1574. Pełnił tę rolę tylko przez osiem miesięcy, jego ostatnia rozprawa miała miejsce w maju 1575 roku, i prawdopodobnie opuścił on Maltę jeszcze w tym samym miesiącu. Jego następcą jako inkwizytor, od 4 czerwca 1575 został Pietro Sant'Umano.
W 1575 roku odwiedził każdą parafię, każdy kościół i każdą wioskę na Wyspach Maltańskich, pozostawiając potomnym szczegółowy zapis tego, co znalazł. Jego raport zawiera olbrzymią ilość informacji i szczegółów. Odręczne kopie tego raportu znajdują się w Bibliotece Narodowej Malty, archiwum archidiecezjalnym i watykańskim Archiwum Apostolskim, i są pierwotnym źródłem ważnych informacji dotyczących historii Malty w XVI wieku.
Nie jest znany żaden portret Pietro Dusiny.

</doc>
<doc id="4912572" url="https://pl.wikipedia.org/wiki?curid=4912572" title="Hotel New Hampshire (film)">
Hotel New Hampshire (film)

Hotel New Hampshire (ang. "The Hotel New Hampshire") – amerykańsko-kanadyjsko-brytyjski film fabularny z 1984 roku w reżyserii Tony’ego Richardsona. Scenariusz powstał na podstawie powieści Johna Irvinga pod tym samym tytułem.

</doc>
<doc id="4912580" url="https://pl.wikipedia.org/wiki?curid=4912580" title="International Forum Design">
International Forum Design

iF International Forum Design GmbH (iF) to organizacja z siedzibą w Hanowerze świadcząca usługi związane z projektowaniem.
Powstanie International Forum Design.
International Forum Design powstało w 2001 r. jako operacyjne ramię biznesowe firmy promującej wzornictwo iF Industrie Forum Design Hannover e.V. (założonej w 1953 r.). International Forum Design i Industrie Forum Design są znane na całym świecie z przyznawania dorocznych nagród iF Product Design.
Przegląd.
Industrie Forum Design Hannover zostało założone w 1953 roku jako „Die gute Industrieform” („dobra forma przemysłowa”) przez Deutsche Messe AG (wówczas Deutsche Messe- und Ausstellungs- AG); Grupę Roboczą ds. Wzornictwa Przemysłowego w ramach Federacji Przemysłu Niemieckiego (BDI); oraz inne korporacje projektowe.
Siedziba firmy mieści się w centrum wystawienniczym w Hanowerze i została założona w celu promowania wyrobów przemysłowych poprzez organizację i promocję wystaw. Firma zorganizowała pierwszą wystawę w 1953 roku, a od 1954 roku przyznaje corocznie nagrody iF Design Award. W 2001 roku dyrektor zarządzający Ralph Wiegmann uruchomił International Forum Design, aby nadzorować działalność gospodarczą iF.
iF DESIGN AWARD.
Corocznie odbywa się rozdanie nagród iF Design Award w 7 różnych kategoriach obejmujących między innymi Architecture, Product Design, Service Design, Communication Design, Interior Architecture, Packaging Design i Professional Concept. Polacy otrzymali tylko dwa razy złotą nagrodę – iF Gold Award. Otrzymała ją firma Renomed w 2016 roku za projekt Black &amp; Gray &amp; Silver i firma Mindsailors Sp. z o.o. w 2014 roku za projekt Dice + / Game Controller.

</doc>
<doc id="4912584" url="https://pl.wikipedia.org/wiki?curid=4912584" title="Pomnik Mao Zedonga w Shenyang">
Pomnik Mao Zedonga w Shenyang

Pomnik Mao Zedonga w Shenyang (chin. 毛泽东思想胜利万岁) – monumentalny pomnik znajdujący się na placu Zhongshan w największym mandżurskim mieście Shenyang, w prowincji Liaoning. Przedstawia on przewodniczącego Chińskiej Republiki Ludowej Mao Zedonga. Posąg jest zabytkiem okresu rewolucji kulturalnej.
Historia.
Prace nad pomnikiem trwały dwa lata. Monument został uroczyście odsłonięty 1 października 1970 podczas obchodów 21. rocznicy powstania Chińskiej Republiki Ludowej. Posąg przewodniczącego Mao ma 9 metrów wysokości, a jego podstawa liczy sobie drugie tyle. Fraza "Niech żyje zwycięstwo myśli Mao Zedonga" została wyryta z przodu podstawy.
Pomnik otaczają posągi 58 „bohaterów robotników-chłopów-żołnierzy”. Są oni podzieleni na osiem grup, reprezentujących różne walki narodu chińskiego pod przywództwem przewodniczącego Mao. Większość postaci pierwotnie nosiła małe czerwone książki, ale większość z nich została usunięta.

</doc>
<doc id="4912586" url="https://pl.wikipedia.org/wiki?curid=4912586" title="Pomnik Mao Zedonga w Lijiang">
Pomnik Mao Zedonga w Lijiang

Pomnik Mao Zedonga w Lijiang (chin. 红太阳广场毛泽东塑像) – pomnik przewodniczącego Chińskiej Republiki Ludowej Mao Zedonga w Lijiang, w prowincji Junnan. Został odsłonięty w 1969, z okazji 20. rocznicy powstania ChRL.

</doc>
<doc id="4912593" url="https://pl.wikipedia.org/wiki?curid=4912593" title="Pomnik Mao Zedonga w Chengdu">
Pomnik Mao Zedonga w Chengdu

Pomnik Mao Zedonga w Chengdu (chin. 毛泽东雕像) – marmurowy pomnik przewodniczącego Mao Zedonga znajdujący się w Chengdu, w prowincji Syczuan. Został odsłonięty w 1968.
Historia.
Pomnik liczy sobie 30 metrów wysokości i przedstawia Mao Zedonga z wyciągniętą ręką. Do 1967 w miejscu, gdzie zbudowano posąg, znajdował się starożytny pałac z okresu państwa Shu. Został on zniszczony przez członków Czerwonej Gwardii.
Pomnik raz w roku jest oczyszczany.

</doc>
<doc id="4912597" url="https://pl.wikipedia.org/wiki?curid=4912597" title="Norman Anderson">
Norman Anderson

Norman Anthony „Quest” Anderson (ur. 25 stycznia 1997 w San Pedro) – belizeński piłkarz występujący na pozycji prawego pomocnika lub obrońcy, reprezentant kraju, obecnie zawodnik Verdes.
Kariera klubowa.
Anderson pochodzi z wsi San Pedro. W piłkę nożną zaczynał grać jako ośmiolatek, zaś w wieku czternastu lat dołączył do klubu Belmopan Bandits FC. Zdobył z nią siedem mistrzostw Belize (2013/2014 Closing, 2014/2015 Opening, 2015/2016 Closing, 2016/2017 Opening, 2016/2017 Closing, 2017/2018 Closing, 2018/2019 Opening) oraz trzy wicemistrzostwa Belize (2014/2015 Closing, 2017/2018 Opening, 2018/2019 Closing). Równocześnie studiował na University of Belize i występował w uczelnianej drużynie piłkarskiej. W marcu 2019 za wszczęcie bójki na jednym z meczów ligi uniwersyteckiej został dyscyplinarnie zawieszony przez Belmopan Bandits na trzy mecze, zaś przez Belizeński Związek Piłki Nożnej na pół roku (nie mógł w tym czasie występować w drużynie narodowej).
W 2019 roku Anderson przeszedł do klubu Verdes FC. Wywalczył z nim tytuł mistrza Belize (2019/2020 Opening).
Kariera reprezentacyjna.
W lipcu 2014 Anderson w barwach reprezentacji Belize U-20 prowadzonej przez Edmunda Pandy’ego Sr. wziął udział w turnieju kwalifikacyjnym do Mistrzostw CONCACAF U-20. Jego drużyna z kompletem sześciu porażek zajęła wówczas ostatnie miejsce w tabeli i nie zakwalifikowała się na kontynentalny czempionat. W grudniu 2017 został powołany przez Ryszarda Orłowskiego na Igrzyska Ameryki Środkowej w Managui. Wraz ze swoim zespołem odpadł z męskiego turnieju piłkarskiego w fazie grupowej.
W sierpniu 2015 Anderson znalazł się w ogłoszonym przez Edmunda Pandy’ego Sr. składzie reprezentacji Belize U-23 na środkowoamerykańskie preeliminacje do Igrzysk Olimpijskich w Rio de Janeiro. Belizeńczycy przegrali obydwa spotkania i odpadli z dalszej rywalizacji.
Do seniorskiej reprezentacji Belize Anderson został powołany na konsultacje już w listopadzie 2014. Zadebiutował w niej jednak dopiero za kadencji selekcjonera Palmiro Salasa, 22 marca 2018 w wygranym 4:2 meczu towarzyskim z Grenadą.

</doc>
<doc id="4912598" url="https://pl.wikipedia.org/wiki?curid=4912598" title="Abdulsamet Günal">
Abdulsamet Günal



</doc>
<doc id="4912607" url="https://pl.wikipedia.org/wiki?curid=4912607" title="Pawelce (województwo podlaskie)">
Pawelce (województwo podlaskie)



</doc>
<doc id="4912619" url="https://pl.wikipedia.org/wiki?curid=4912619" title="Galeria Wojny Ojczyźnianej 1812 Roku">
Galeria Wojny Ojczyźnianej 1812 Roku

Galeria 1812 Roku, Galeria Wojny Ojczyźnianej 1812 Roku (ros. Галерея Отечественной войны 1812 года) – sala w reprezentacyjnej części Pałacu Zimowego w Petersburgu, upamiętniająca dowódców armii rosyjskiej w wojnie z Napoleonem w 1812 roku. W galerii znajdują się portrety generałów, uczestników wojny, wykonane w latach 1819-1829 przez brytyjskiego malarza George'a Dawe oraz jego pomocników, Wilhelma Golicke i Aleksandra Poliakowa. Oprócz 329 mniejszych portretów, w galerii umieszczono pełnopostaciowe obrazy Aleksandra I, Fryderyka Wilhelma III (oba pędzla Franza Krügera), Franciszka II (pędzla Johanna Petera Kraffta), Michaiła Barclaya de Tolly, Michaiła Kutuzowa, w. ks. Konstantego Pawłowicza oraz ks. Wellingtona. Jednym ze sportretowanych generałów był późniejszy król Belgów Leopold I. Pomysłodawcą galerii był car Aleksander I, jednak jej otwarcia dokonał już jego natępca Mikołaj I w 1826 roku. Wnętrze zaprojektował architekt Carlo Rossi, zaś po pożarze pałacu w 1837 roku została ona odnowiona według projektu Wasilija Stasowa.

</doc>
<doc id="4912623" url="https://pl.wikipedia.org/wiki?curid=4912623" title="Elżbieta Skrzypek">
Elżbieta Skrzypek

Elżbieta Maria Skrzypek (ur. 23 października 1952 w Pysznicy) – polska ekonomistka, profesor nauk ekonomicznych.
Życiorys.
Ukończyła Liceum Ekonomiczne w Rzeszowie, a następnie studia ekonomiczne w Akademii Ekonomicznej w Krakowie w 1975. Stopień doktora nauk ekonomicznych uzyskała w 1985 za pracę pt. "Różnicowanie cen węgla kamiennego jako narzędzie optymalizacji wykorzystania zasobów w gospodarce narodowej". Stopień doktora habilitowanego otrzymała w 1992 w oparciu o pracę pt. "Skuteczność ekonomicznych stymulatorów jakości wyrobów rynkowych w gospodarce". Tytuł profesora nauk ekonomicznych uzyskała w 2001.&lt;br&gt;W latach 1995–1996 była prodziekanem, a w latach 2005–2008 dziekanem Wydziału Ekonomicznego UMCS. W latach 1999-2002 była prorektorem UMCS. Obecnie zatrudniona jest na Wydziale Ekonomicznym UMCS w Instytucie Nauk o Zarządzaniu i Jakości w Katedrze Kapitału Intelektualnego i Jakości, a także jest kierownikiem studiów doktoranckich.

</doc>
<doc id="4912625" url="https://pl.wikipedia.org/wiki?curid=4912625" title="Zatoka Gibralstarska">
Zatoka Gibralstarska



</doc>
<doc id="4912626" url="https://pl.wikipedia.org/wiki?curid=4912626" title="Aleksander Trzebuchowski">
Aleksander Trzebuchowski

Aleksander Trzebuchowski herbu Ogończyk (zm. w 1680 roku) – chorąży inowrocławski w latach 1668-1678, cześnik inowrocławski w latach 1660-1668, starosta brzeskokujawski w latach 1679-1679.
Poseł sejmiku radziejowskiego na oba sejmy 1666 roku, sejm nadzwyczajny 1668 roku.
Poseł nieznanego sejmiku na sejm 1677 roku.
Był elektorem Michała Korybuta Wiśniowieckiego z województwa inowrocławskiego w 1669 roku.

</doc>
<doc id="4912631" url="https://pl.wikipedia.org/wiki?curid=4912631" title="Bádice">
Bádice

Bádice – wieś i gmina (obec) w powiecie Nitra, w kraju nitrzańskim na Słowacji. Znajduje się na Nizinie Naddunajskiej, u zachodnich podnóży gór Trybecz. 

</doc>
<doc id="4912632" url="https://pl.wikipedia.org/wiki?curid=4912632" title="Moacșa (gmina)">
Moacșa (gmina)

Moacșa – gmina w Rumunii, w okręgu Covasna. Obejmuje miejscowości Moacșa i Pădureni. W 2011 roku liczyła 1201 mieszkańców.

</doc>
<doc id="4912633" url="https://pl.wikipedia.org/wiki?curid=4912633" title="Branč (powiat Nitra)">
Branč (powiat Nitra)

Branč – wieś i gmina (obec) w powiecie Nitra, w kraju nitrzańskim na Słowacji. Znajduje się na Nizinie Naddunajskiej, na prawym brzegu rzeki Nitra. 

</doc>
<doc id="4912636" url="https://pl.wikipedia.org/wiki?curid=4912636" title="Cabaj-Čápor">
Cabaj-Čápor

Cabaj-Čápor – wieś i gmina (obec) w powiecie Nitra, w kraju nitrzańskim na Słowacji. Znajduje się na Nizinie Naddunajskiej, nad brzegami Cabajskiego potoku. 

</doc>
<doc id="4912638" url="https://pl.wikipedia.org/wiki?curid=4912638" title="Čab">
Čab

Čab – wieś i gmina (obec) w powiecie Nitra, w kraju nitrzańskim na Słowacji. Znajduje się na północny zachód od Nitry, na Nizinie Naddunajskiej, nad brzegami potoku Radošinka. 

</doc>
<doc id="4912639" url="https://pl.wikipedia.org/wiki?curid=4912639" title="Čakajovce">
Čakajovce

Čakajovce – wieś i gmina (obec) w powiecie Nitra, w kraju nitrzańskim na Słowacji. Znajduje się na północny zachód od Nitry, na Nizinie Naddunajskiej, nad prawym brzegiem rzeki Nitra. 

</doc>
<doc id="4912641" url="https://pl.wikipedia.org/wiki?curid=4912641" title="Čechynce">
Čechynce

Čechynce – wieś i gmina (obec) w powiecie Nitra, w kraju nitrzańskim na Słowacji. Znajduje się na południowy wschód od Nitry nad lewym brzegiem rzeki Nitra na Nizinie Naddunajskiej. 

</doc>
<doc id="4912645" url="https://pl.wikipedia.org/wiki?curid=4912645" title="Čeľadice">
Čeľadice

Čeľadice – wieś i gmina (obec) w powiecie Nitra, w kraju nitrzańskim na Słowacji. Znajduje się na północny wschód od Nitry, nad Čeľadinskim potokiem na Nizinie Naddunajskiej. 

</doc>
<doc id="4912647" url="https://pl.wikipedia.org/wiki?curid=4912647" title="Linia kolejowa nr 747">
Linia kolejowa nr 747

Linia kolejowa nr 747 – znaczenia miejscowego, jednotorowa, niezelektryfikowana linia kolejowa, łącząca linię kolejową nr 35 z przystankiem Szymany Lotnisko.
Ruch pociągów.
Linia została wybudowana na potrzeby ruchu pasażerskiego między Olsztynem a portem lotniczym Olsztyn-Mazury, oddalonym o ponad 40 km od centrum miasta. Odbywają się regularne kursy pociągów Przewozów Regionalnych ze zmianą czoła pociągu na stacji Szczytno.

</doc>
<doc id="4912650" url="https://pl.wikipedia.org/wiki?curid=4912650" title="Čifáre">
Čifáre

Čifáre – wieś i gmina (obec) w powiecie Nitra, w kraju nitrzańskim na Słowacji. Znajduje się na południowy wschód od Nitry, nad prawym brzegiem Telinskiego potoku ("Telinský potok") na Nizinie Naddunajskiej. 

</doc>
<doc id="4912651" url="https://pl.wikipedia.org/wiki?curid=4912651" title="Dolné Lefantovce">
Dolné Lefantovce

Dolné Lefantovce – wieś i gmina (obec) w powiecie Nitra, w kraju nitrzańskim na Słowacji. Znajduje się na północ od Nitry, na Nizinie Naddunajskiej, nad brzegami potoku będącego lewym dopływem rzeki Nitra. 

</doc>
<doc id="4912655" url="https://pl.wikipedia.org/wiki?curid=4912655" title="Agata Cudowska">
Agata Cudowska

Agata Cudowska – polska pedagog, prof. dr hab. nauk humanistycznych, kierownik Katedry Pedagogiki Porównawczej Wydziału Nauk o Edukacji Uniwersytetu w Białymstoku.
Życiorys.
5 maja 1997 obroniła pracę doktorską "Środowiskowe uwarunkowania orientacji życiowej młodzieży studiującej lat dziewięćdziesiątych. Studium porównawcze", 11 stycznia 2005 habilitowała się na podstawie pracy zatytułowanej " Kształtowanie twórczych orientacji życiowych w procesie edukacji". 8 listopada 2018 nadano jej tytuł profesora w zakresie nauk społecznych. Od początku swojej drogi zawodowej (od 1989 roku) pracuje na Uniwersytecie w Białymstoku, na Wydziale Pedagogiki i Psychologii (obecnie Wydział Nauk o Edukacji). W latach 2002-2005 pracowała także na Wydziale Pedagogiki w Wyższej Szkole Suwalsko-Mazurskiej im. Papieża Jana Pawła II w Suwałkach , pracowała również na stanowisku profesora wizytującego i prorektora ds. nauki w Wyższej Szkole Bezpieczeństwa w Poznaniu w w latach 2005-2006, oraz na stanowisku profesora w Wyższej Szkole Zarządzania i Przedsiębiorczości im. Bogdana Jańskiego w Łomży w latach 2008-2014. 
Od 2017 roku jest członkiem Prezydium Zarządu Głównego Polskiego Towarzystwa Pedagogicznego (PTP), w kadencji 2020-2023 pełni funkcję Wiceprzewodniczącej PTP, w latach 2017-2020 była Przewodniczącą Oddziału Polskiego Towarzystwa Pedagogicznego w Białymstoku, jest także członkinią Polskiego Towarzystwa Pedagogiki Porównawczej i Stowarzyszenia Wspierania Edukacji Międzykulturowej. Jest również członkiem Sekcji Pedeutologicznej Komitetu Nauk Pedagogicznych Polskiej Akademii Nauk.
Jej zainteresowania naukowe koncentrują się wokół problematyki aksjologicznej, orientacji życiowych, postaw twórczych i twórczości w edukacji, dialogicznego i fenomenologicznego ujęcia wychowania, a także zagadnień społecznych i funkcjonowania człowieka w świecie współczesnym.
Opracowała dwie autorskie koncepcje orientacji życiowych (1997, 2004) oraz narzędzia do ich pomiaru: Skalę Preferencji Orientacji Życiowych i Skalę Preferencji Twórczych Orientacji Życiowych. Opublikowała następujące książki autorskie: "Orientacje życiowe współczesnych studentów" (1997), "Metodologiczne konteksty orientacji życiowych współczesnych studentów" (1999), "Kształtowanie twórczych orientacji życiowych w procesie edukacji" (2004), "Twórcze orientacje życiowe w dialogu edukacyjnym. Studium teoretyczno-empiryczne" (2014), "Twórcze orientacje życiowe. Zdrowie i dobrostan" (2017), oraz monografię współautorską "Twórcze orientacje życiowe studentów. Polsko-białoruskie studium porównawcze" (z: E. Baj, L. Siluk, M. Walewską) (2019),  jest redaktorem monografii "Czynić świat bardziej etycznym" (2003), "Oblicza dialogu" (2008) i "Kierunki rozwoju edukacji w zmieniającej się przestrzeni społecznej" (2011), a także współredaktorem monografii "Czynić świat bardziej bezpiecznym" (T. 1 i 2, 2007), oraz "Kultura bezpieczeństwa i praw człowieka w początkach XXI wieku" (2009). Jest autorką ponad 160 prac naukowych w materiałach czasopiśmienniczych oraz w publikacjach zbiorowych, w języku polskim i angielskim.

</doc>
<doc id="4912656" url="https://pl.wikipedia.org/wiki?curid=4912656" title="Dolné Obdokovce">
Dolné Obdokovce

Dolné Obdokovce – wieś i gmina (obec) w powiecie Nitra, w kraju nitrzańskim na Słowacji. Znajduje się na wschód od Nitry nad brzegami Obdokovskiego potoku na Nizinie Naddunajskiej. 

</doc>
<doc id="4912657" url="https://pl.wikipedia.org/wiki?curid=4912657" title="Golianovo">
Golianovo

Golianovo – wieś i gmina (obec) w powiecie Nitra, w kraju nitrzańskim na Słowacji. Znajduje się na południowy wschód od Nitry, nad brzegami potoku Kadaň na Nizinie Naddunajskiej. 

</doc>
<doc id="4912658" url="https://pl.wikipedia.org/wiki?curid=4912658" title="Horné Lefantovce">
Horné Lefantovce

Horné Lefantovce – wieś i gmina (obec) w powiecie Nitra, w kraju nitrzańskim na Słowacji. Znajduje się na północ od Nitry, na Nizinie Naddunajskiej, nad brzegami potoku będącego lewym dopływem rzeki Nitra. 

</doc>
<doc id="4912660" url="https://pl.wikipedia.org/wiki?curid=4912660" title="Hosťová">
Hosťová

Hosťová – wieś i gmina (obec) w powiecie Nitra, w kraju nitrzańskim na Słowacji. Znajduje się na północny wschód od Nitry, nad brzegami Hostovskiego potoku ("Hostovský potok") na Nizinie Naddunajskiej. 

</doc>
<doc id="4912662" url="https://pl.wikipedia.org/wiki?curid=4912662" title="Hruboňovo">
Hruboňovo

Hruboňovo – wieś i gmina (obec) w powiecie Nitra, w kraju nitrzańskim na Słowacji. Znajduje się na północ od Nitry, nad brzegami Perkovskiego potoku ("Perkovský potok") na Nizinie Naddunajskiej. 

</doc>
<doc id="4912672" url="https://pl.wikipedia.org/wiki?curid=4912672" title="Whistle (singel Black Pink)">
Whistle (singel Black Pink)



</doc>
<doc id="4912673" url="https://pl.wikipedia.org/wiki?curid=4912673" title="Playing with Fire (singel Black Pink)">
Playing with Fire (singel Black Pink)



</doc>
<doc id="4912674" url="https://pl.wikipedia.org/wiki?curid=4912674" title="Stay (singel Black Pink)">
Stay (singel Black Pink)



</doc>
<doc id="4912677" url="https://pl.wikipedia.org/wiki?curid=4912677" title="Rieaktor Niżniekamsk">
Rieaktor Niżniekamsk

Rieaktor Niżniekamsk (ros. Реактор Нижнекамск) – rosyjski klub hokeja na lodzie juniorów z siedzibą w Niżniekamsku.
Historia.
Od 2009 drużyna występuje w rozgrywkach juniorskich MHL.
Zespół działa w strukturze klubu Nieftiechimik Niżniekamsk z seniorskich rozgrywek KHL.

</doc>
<doc id="4912681" url="https://pl.wikipedia.org/wiki?curid=4912681" title="Edyta Faleńczyk">
Edyta Faleńczyk

 
Edyta Faleńczyk (ur. 22 września 1993) – polska koszykarka występująca na pozycji silnej skrzydłowej, obecnie zawodniczka UMF Grindavik.
Uczestniczka mistrzostw Polski juniorek starszych w latach 2012, 2013 i 2015.

</doc>
<doc id="4912685" url="https://pl.wikipedia.org/wiki?curid=4912685" title="Witalij Suszczański">
Witalij Suszczański

Witalij Suszczański (, ur. 14 listopada 1946 w Chodorkowie, zm. 29 października 2016) – ukraiński matematyk, profesor, doktor habilitowany, specjalista w dziedzinie algebry.
Życiorys.
W 1969 roku ukończył studia na Uniwersytecie Kijowskim, gdzie w 1972 obronił doktorat. W 1991 otrzymał stopień doktora habilitowanego na Uniwersytecie Leningradzkim. W 1994 otrzymał tytuł profesora. Specjalizował się w geometrycznej teorii grup, grupach permutacji, teorii automatów, teorii dyskretnych przestrzeni metrycznych, teorii algebr relacyjnych i odpowiedniości Galois.
Z Politechniką Śląską związany od roku 1996 kiedy to rozpoczął pracę w Instytucie Matematyki na Wydziale Matematyczno-Fizycznym (obecny Wydział Matematyki Stosowanej). W latach 2000-2013 pełnił rolę kierownika Zakładu Matematyki Dyskretnej i Informatyki, a w latach 2013-2016 kierownika Zakładu Algebry.
Był współredaktorem naczelnym czasopisma „Algebra and Discrete Mathematics” oraz członkiem komitetów redakcyjnych czasopisma „Matematyczni Studii” i „V sviti matematyki”. 
Był członkiem Kijowskiego Towarzystwa Matematycznego i Polskiego Towarzystwa Matematycznego. 

</doc>
<doc id="4912691" url="https://pl.wikipedia.org/wiki?curid=4912691" title="Martyna Czyżewska">
Martyna Czyżewska



</doc>
<doc id="4912693" url="https://pl.wikipedia.org/wiki?curid=4912693" title="Sibirskije Snajpiery Nowosybirsk">
Sibirskije Snajpiery Nowosybirsk

Sibirskije Snajpiery Nowosybirsk (ros. Сибирские Снайперы Новосибирск) – rosyjski klub hokeja na lodzie juniorów z siedzibą w Nowosybirsku.
Historia.
Od 2009 drużyna występuje w rozgrywkach juniorskich MHL.
Zespół działa w strukturze klubu Sibir Nowosybirsk z seniorskich rozgrywek KHL.
Szkoleniowcy.
Asystentami w sztabie byli Władimir Antipin, Aleksiej Korszkow, Władimir Pierwuszyn.

</doc>
<doc id="4912696" url="https://pl.wikipedia.org/wiki?curid=4912696" title="Mirosław Sobecki">
Mirosław Sobecki

Mirosław Sobecki (ur. 1960 w Skarszewach) – polski pedagog, profesor nauk społecznych, kierownik Katedry Studiów Społecznych i Edukacyjnych i dziekan Wydziału Nauk o Edukacji Uniwersytetu w Białymstoku w latach 2012-2024.
Życiorys.
Wczesne dzieciństwo spędził się na Pomorzu Gdańskim. Od 1966 roku na Podlasiu. Szkołę podstawową i średnią (Liceum Ogólnokształcące im. Komisji Edukacji Narodowej, ukończył w Siemiatyczach. W 1985 został absolwentem Filii Uniwersytetu Warszawskiego w Białymstoku. 27 czerwca 1995 obronił pracę doktorską "Funkcja etniczno-kulturowa liceów ogólnokształcących z niepolskim językiem nauczania na przykładzie liceów z białoruskim i litewskim językiem nauczania" (promotor – Mirosław Józef Szymański). 26 czerwca 2008 habilitował się na podstawie pracy zatytułowanej "Kultura symboliczna a tożsamość. Studium tożsamości kulturowej Polaków na Grodzieńszczyźnie z perspektywy edukacji międzykulturowej". 17 kwietnia 2019 nadano mu tytuł profesora w zakresie nauk społecznych.
Jest kierownikiem Katedry Studiów Społecznych i Edukacyjnych, oraz dziekanem na Wydziale Nauk o Edukacji Uniwersytetu w Białymstoku. Od 2017 roku jest członkiem Komitetu Nauk Pedagogicznych na I Wydziale Nauk Humanistycznych i Społecznych Polskiej Akademii Nauk.

</doc>
<doc id="4912699" url="https://pl.wikipedia.org/wiki?curid=4912699" title="Eaton (Cheshire West and Chester)">
Eaton (Cheshire West and Chester)



</doc>
<doc id="4912708" url="https://pl.wikipedia.org/wiki?curid=4912708" title="Noel Beresford-Peirse">
Noel Beresford-Peirse

Noel Beresford-Peirse, ps. "BP" (ur. 22 grudnia 1887 w Irlandii, zm. 14 stycznia 1953 w Salisbury) – brytyjski wojskowy, generał porucznik, żołnierz obu wojen światowych.
Tło rodzinne.
Był synem pułkownika Williama Johna de la Poer Beresford-Peirse’a i Mary, córki Thomasa Chambersa z Aberfoyle w hrabstwie Londonderry. Uczył się w Wellington College w Berkshire oraz w Królewskiej Akademii Wojskowej w Woolwich i został powołany do Królewskiej Artylerii.
Był trzykrotnie żonaty. Pierwsze małżeństwo zawarł w 1912 roku z Hazel Marjorie, córką J.A. Cochrane, pochodzącą z Australii. Małżeństwo zakończyło się rozwodem w 1924 r. Drugi związek małżeński został zawarty w 1925 r. z Jean, jedynym dzieckiem lekarza wojskowego, chirurga-kapitana R.D. Jamesona. Jean zmarła rok po ślubie. W 1929 r. Beresford-Peirse ożenił się z Katharine Camilla, córką pułkownika Jamesa Morrisa Colquhouna Colvina. Wszystkie trzy małżeństwa były bezdzietne.
Kariera wojskowa.
Został wcielony do Królewskiej Artylerii w 1907 roku. Służył w czasie I wojny światowej w Egipcie w 1914 roku, potem w Mezopotamii i znów w Egipcie, a wreszcie we Francji i w Belgii. Został wymieniony w sprawozdaniach ("Mentioned in Despatches") i odznaczony Orderem Wybitnej Służby w 1918 roku. Po zakończeniu Wielkiej Wojny i ukończeniu kursu w Staff College w Camberley w latach 1924–1925, do 1929 roku pełnił szereg funkcji w Królewskiej Artylerii we Francji i Wielkiej Brytanii. Na Wyspach Brytyjskich piastował stanowiska kadrowe i administracyjne do 1935 r. W 1937 r. został oddelegowany do Indii do „zadań specjalnych”, a następnie przez dwa lata pracował jako instruktor w Szkole Wyższych Oficerów w Belgaum w Indiach. Był brygadierem w Królewskiej Artylerii, Dowództwie Indii Południowych oraz adiutantem króla Jerzego VI w latach 1939–1940.
Na początku II wojny światowej był dowódcą artylerii indyjskiej 4 Dywizji Piechoty, która wówczas stacjonowała w Egipcie. Do dowodzenia całą dywizją awansował w sierpniu 1940 r. i kierował nią w czasie walk w Afryce Północnej (operacja Compass) i w Sudanie (kampania wschodnioafrykańska).
W marcu 1941 r. został Rycerzem Orderu Imperium Brytyjskiego, a 14 kwietnia 1941 r. otrzymał dowództwo nad Western Desert Force (później przemianowaną na XIII Korpus), którą kierował w toku dwóch operacji mających na celu odblokowanie Tobruku (Brevity i Battleaxe). Następnie dowodził całością sił brytyjskich w Sudanie od października 1941 r. do kwietnia 1942 r., kiedy to objął dowództwo indyjskiego XV Korpusu, a następnie od czerwca 1942 r. do 31 marca 1945 r. kierował Armią Południową w Indiach.
Przeszedł na emeryturę 13 czerwca 1947 r., po czym wstąpił do regularnej rezerwy oficerskiej armii i zmarł w 1953 r.

</doc>
<doc id="4912712" url="https://pl.wikipedia.org/wiki?curid=4912712" title="Ivanka pri Nitre">
Ivanka pri Nitre

Ivanka pri Nitre – wieś i gmina (obec) w powiecie Nitra, w kraju nitrzańskim na Słowacji. Znajduje się tuż po południowej stronie Nitry, nad brzegami rzeki Nitra na Nizinie Naddunajskiej. Przez miejscowość przechodzi droga krajowa nr 64. 

</doc>
<doc id="4912716" url="https://pl.wikipedia.org/wiki?curid=4912716" title="Biełyje Miedwiedi Czelabińsk">
Biełyje Miedwiedi Czelabińsk

Biełyje Miedwiedi Czelabińsk (ros. Белые Медведи Челябинск) – rosyjski klub hokeja na lodzie juniorów z siedzibą w Czelabińsku.
Historia.
Od 2009 drużyna występuje w rozgrywkach juniorskich MHL.
Zespół działa w strukturze klubu Traktor Czelabińsk z seniorskich rozgrywek KHL.
Szkoleniowcy.
Trenerami w sztabie zostali Konstantin Panow, Gieorgij Giełaszwili.

</doc>
<doc id="4912717" url="https://pl.wikipedia.org/wiki?curid=4912717" title="Jarok (powiat Nitra)">
Jarok (powiat Nitra)

Jarok – wieś i gmina (obec) w powiecie Nitra, w kraju nitrzańskim na Słowacji. Znajduje się na Nizinie Naddunajskiej w kierunku na południowy zachód od miasta Nitra. 

</doc>
<doc id="4912719" url="https://pl.wikipedia.org/wiki?curid=4912719" title="Mowszyszki">
Mowszyszki

Mowszyszki – część miasta Wisaginia na Litwie, w okręgu uciańskim, w rejonie wisagińskim.
Dawnej samodzielna miejscowość.
Historia.
W czasach zaborów w granicach Imperium Rosyjskiego.
W dwudziestoleciu międzywojennym zaścianek leżał w Polsce, w województwie nowogródzkim (od 1926 w województwie wileńskim), w powiecie brasławskim, w gminie Smołwy.
Według Powszechnego Spisu Ludności z 1921 roku zamieszkiwało tu 12 osób, wszystkie były wyznania rzymskokatolickiego i zadeklarowały polską przynależność narodową. Były tu 2 budynki mieszkalne. W 1931 w 1 domu zamieszkiwało 8 osób.
Miejscowość należała do parafii rzymskokatolickiej w Gajdach. Podlegała pod Sąd Grodzki w m. Turmont i Okręgowy w Wilnie; właściwy urząd pocztowy mieścił się w m. Turmont.

</doc>
<doc id="4912720" url="https://pl.wikipedia.org/wiki?curid=4912720" title="Jelenec (powiat Nitra)">
Jelenec (powiat Nitra)

Jelenec – wieś i gmina (obec) w powiecie Nitra, w kraju nitrzańskim na Słowacji. Znajduje się na Nizinie Naddunajskiej, u południowo-zachodnich podnóży gór Trybecz, w kierunku na południowy wschód od miasta Nitra. 

</doc>
<doc id="4912724" url="https://pl.wikipedia.org/wiki?curid=4912724" title="Jelšovce">
Jelšovce

Jelšovce – wieś i gmina (obec) w powiecie Nitra, w kraju nitrzańskim na Słowacji. Znajduje się na Nizinie Naddunajskiej, w kierunku na północ od miasta Nitra. Miejscowość położona jest przy drodze nr 1 nad prawym brzegiem rzeki Nitra. 

</doc>
<doc id="4912726" url="https://pl.wikipedia.org/wiki?curid=4912726" title="Mugliszki">
Mugliszki

Mugliszki – dawny zaścianek. Tereny, na których był położony, leżą obecnie na Litwie, w okręgu uciańskim, w rejonie jezioroskim, w starostwie Turmont.
Historia.
W czasach zaborów zaścianek w granicach Imperium Rosyjskiego.
W dwudziestoleciu międzywojennym wieś a następnie zaścianek leżał w Polsce, w województwie nowogródzkim (od 1926 w województwie wileńskim), w powiecie brasławskim, w gminie Smołwy.
Według Powszechnego Spisu Ludności z 1921 roku zamieszkiwały tu 23 osoby, wszystkie były wyznania rzymskokatolickiego i zadeklarowały polską przynależność narodową. Były tu 4 budynki mieszkalne. W 1931 w 4 domach zamieszkiwało 18 osób.
Miejscowość należała do parafii rzymskokatolickiej w Smołwach. Podlegała pod Sąd Grodzki w m. Turmont i Okręgowy w Wilnie; właściwy urząd pocztowy mieścił się w m. Turmont.

</doc>
<doc id="4912728" url="https://pl.wikipedia.org/wiki?curid=4912728" title="Czajka Niżny Nowogród">
Czajka Niżny Nowogród

Czajka Niżny Nowogród (ros. Чайка Нижний Новгород) – rosyjski klub hokeja na lodzie juniorów z siedzibą w Niżnym Nowogrodzie.
Historia.
Od 2009 drużyna występuje w rozgrywkach juniorskich MHL. Została pierwszym triumfatorem w historii tej ligi.
Zespół działa jako stowarzyszony z klubem Torpedo Niżny Nowogród z seniorskich rozgrywek KHL.

</doc>
<doc id="4912735" url="https://pl.wikipedia.org/wiki?curid=4912735" title="Jochen Lettmann">
Jochen Lettmann

Jochen Lettmann (ur. 10 kwietnia 1969) – niemiecki kajakarz górski. Brązowy medalista olimpijski z Barcelony.
Zawody w 1992 były jego pierwszymi igrzyskami olimpijskimi, brał udział także w igrzyskach w 1996. Medal zdobył w kajakowej jedynce. Na mistrzostwach świata zdobył dwa medale w rywalizacji drużynowej, złoto w 1995 i brąz w 1997. W 1996 zdobył dwa medale mistrzostw Europy, brąz indywidualnie i złoto w rywalizacji drużynowej.

</doc>
<doc id="4912739" url="https://pl.wikipedia.org/wiki?curid=4912739" title="Mujgiszki">
Mujgiszki

Mujgiszki – dawny zaścianek. Tereny na których był położony, leżą obecnie na Litwie, w okręgu uciańskim, w rejonie jezioroskim, w starostwie Turmont.
Historia.
W czasach zaborów w granicach Imperium Rosyjskiego.
W dwudziestoleciu międzywojennym zaścianek leżał w Polsce, w województwie nowogródzkim (od 1926 w województwie wileńskim), w powiecie brasławskim, w gminie Smołwy.
Według Powszechnego Spisu Ludności z 1921 roku zamieszkiwały tu 4 osoby, wszystkie były wyznania rzymskokatolickiego i zadeklarowały polską przynależność narodową. Był tu 1 budynek mieszkalny. 
Miejscowość należała do parafii rzymskokatolickiej w Smołwach. Podlegała pod Sąd Grodzki w m. Turmont i Okręgowy w Wilnie; właściwy urząd pocztowy mieścił się w m. Turmont.

</doc>
<doc id="4912749" url="https://pl.wikipedia.org/wiki?curid=4912749" title="Muraniszki">
Muraniszki

Muraniszki – dawny zaścianek. Tereny na których był położony, leżą obecnie na Litwie, w okręgu uciańskim, w rejonie jezioroskim, w starostwie Turmont.
Historia.
W czasach zaborów zaścianek w granicach Imperium Rosyjskiego.
W dwudziestoleciu międzywojennym zaścianek leżał w Polsce, w województwie nowogródzkim (od 1926 w województwie wileńskim), w powiecie brasławskim, w gminie Smołwy.
Powszechny Spis Ludności z 1921 roku podał ogólną liczbę mieszkańców dla zaścianków Muraniszki i Muraniszki Górne. Zamieszkiwało tu 35 osób, wszystkie były wyznania rzymskokatolickiego i zadeklarowały polską przynależność narodową. Było tu 9 budynków mieszkalnych. W 1931 zaścianek Muraniszki zamieszkiwało 12 osób w trzech domach.
Miejscowość należała do parafii rzymskokatolickiej w Smołwach. Podlegała pod Sąd Grodzki w m. Turmont i Okręgowy w Wilnie; właściwy urząd pocztowy mieścił się w m. Turmont.

</doc>
<doc id="4912751" url="https://pl.wikipedia.org/wiki?curid=4912751" title="Muraniszki Górne">
Muraniszki Górne

Muraniszki Górne – dawny zaścianek. Tereny na których był położony, leżą obecnie na Litwie, w okręgu uciańskim, w rejonie jezioroskim, w starostwie Turmont.
Historia.
W czasach zaborów zaścianek w granicach Imperium Rosyjskiego.
W dwudziestoleciu międzywojennym zaścianek leżał w Polsce, w województwie nowogródzkim (od 1926 w województwie wileńskim), w powiecie brasławskim, w gminie Smołwy.
Powszechny Spis Ludności z 1921 roku podał ogólną liczbę mieszkańców dla zaścianków Muraniszki i Muraniszki Górne. Zamieszkiwało tu 35 osób, wszystkie były wyznania rzymskokatolickiego i zadeklarowały polską przynależność narodową. Było tu 9 budynków mieszkalnych. W 1931 zaścianek Muraniszki Górne zamieszkiwało 4 osoby w jednym domu.
Miejscowość należała do parafii rzymskokatolickiej w Smołwach. Podlegała pod Sąd Grodzki w m. Turmont i Okręgowy w Wilnie; właściwy urząd pocztowy mieścił się w m. Turmont.

</doc>
<doc id="4912762" url="https://pl.wikipedia.org/wiki?curid=4912762" title="Marian Demar-Mikuszewski">
Marian Demar-Mikuszewski

Marian Demar (właściwie Marian Wilhelm Demar-Mikuszewski, ur. 10 lutego 1897 w Krakowie, zm. 13 stycznia 1979 tamże) – śpiewak operowy i operetkowy, tenor.
Życiorys.
Syn Wilhelma i Heleny Mikuszewskich. Mąż Anny Mikuszewskiej. Odbył roczny kurs na Akademii Handlowej w Krakowie (1915–1916), studiował na politechnice w Wiedniu (1917–1918), odbył również służbę wojskową (1918–1920). W latach 1920–1926 uczył się śpiewu w konserwatoriach w Krakowie i Paryżu, pracując jednocześnie (1920–1924) w krakowskim Banku Handlowym. Zadebiutował partią Fausta w Teatrze Wielkim w Poznaniu (13 grudnia 1926). Występował również w Teatrze Starym w Krakowie i Teatrze Wielkim w Warszawie, przedstawieniach operowych Teatru Polskiego w Katowicach oraz był solistą opery w Zagrzebiu. 
W latach 30. XX wieku występował m.in. w Warszawie, w przedstawieniach operetkowych w Teatrze Nowości (1932 w "Kwiecie Hawai", "Szaleństwie Coletty"), a także w Płocku, Wilnie i w krakowskim teatrze Cricot. W okresie okupacji niemieckiej występował w Warszawie w teatrach Kometa i Niebieski Motyl oraz w Krakowie w Teatrze Powszechnym. 
Po zakończeniu wojny powrócił na stałe do Krakowa, współpracując z Teatrem Muzycznym, Operetką Krakowską i Teatrem Muzycznym Towarzystwa Przyjaciół Żołnierza. W latach 1950–1954 występował podczas koncertów i programów estradowych ARTOS-u. W 1955 dołączył do chóru Filharmonii Krakowskiej. W 1964 przeszedł na emeryturę.

</doc>
<doc id="4912770" url="https://pl.wikipedia.org/wiki?curid=4912770" title="Metalist Charków (2019)">
Metalist Charków (2019)

Metalist Charków (ukr. Футбольний клуб «Металіст» (Харків), "Futbolnyj Kłub "Metał" (Charkiw)") – ukraiński klub piłkarski, mający siedzibę w mieście Charków, w północno-wschodniej części kraju, grający od sezonu 2021/22 w Perszej-lidze.
Historia.
Chronologia nazw:
Klub Piłkarski Metał został założony w Charkowie 10 lipca 2019 roku, ale dopiero w lipcu 2020 roku zaczęto formować drużynę przez byłego dyrektora sportowego Metalista Charków Jewhena Krasnikowa.
Latem 2020 roku klub zgłosił się do rozgrywek Drugiej ligi (D3) i otrzymał status profesjonalny.
Po zakończeniu sezonu 2020/21, w którym zdobył awans do Pierwszej ligi (D2), klub zmienił nazwę na Metalist.
Barwy klubowe, strój.
Klub ma barwy żółto-niebieskie. Zawodnicy swoje domowe spotkania zazwyczaj grają w niebieskich koszulkach, niebieskich spodenkach oraz niebieskich getrach.
Sukcesy.
Trofea międzynarodowe.
Nie uczestniczył w rozgrywkach europejskich (stan na 31-05-2020).
Poszczególne sezony.
Rozgrywki międzynarodowe.
Europejskie puchary.
Nie uczestniczył w rozgrywkach europejskich.
Struktura klubu.
Stadion.
Klub piłkarski rozgrywał swoje mecze domowe na stadionie Soniaczny w Charkowie o pojemności 4924 widzów oraz na stadionie Metalist o pojemności 40 003 widzów.

</doc>
<doc id="4912771" url="https://pl.wikipedia.org/wiki?curid=4912771" title="Awto Jekaterynburg">
Awto Jekaterynburg

Awto Jekaterynburg (ros. Авто Екатеринбург) – rosyjski klub hokeja na lodzie juniorów z siedzibą w Jekaterynburgu.
Historia.
Od 2009 drużyna występuje w rozgrywkach juniorskich MHL.
Zespół działa w strukturze klubu Awtomobilist Jekaterynburg z seniorskich rozgrywek KHL.

</doc>
<doc id="4912777" url="https://pl.wikipedia.org/wiki?curid=4912777" title="Najnie">
Najnie

Najnie (lit. "Nainiai") – wieś na Litwie, w okręgu uciańskim, w rejonie jezioroskim, w starostwie Turmont.
Historia.
W czasach zaborów ówczesny zaścianek w granicach Imperium Rosyjskiego.
W dwudziestoleciu międzywojennym zaścianek i folwark Najnie leżał w Polsce, w województwie nowogródzkim (od 1926 w województwie wileńskim), w powiecie brasławskim, w gminie Smołwy.
Według Powszechnego Spisu Ludności z 1921 roku zamieszkiwało tu 7 osób, wszystkie były wyznania rzymskokatolickiego i zadeklarowały polską przynależność narodową. Był tu 1 budynek mieszkalny. Wykaz z 1938 wymienia folwark i zaścianek Najnie. Zgodnie z Wykazem zaścianek w 1931 zamieszkiwało 6 osób w 1 budynku, a folwark 11 osób, także w 1 budynku.
Miejscowość należała do parafii rzymskokatolickiej w Tylży. Podlegała pod Sąd Grodzki w m. Turmont i Okręgowy w Wilnie; właściwy urząd pocztowy mieścił się w m. Turmont.

</doc>
<doc id="4912779" url="https://pl.wikipedia.org/wiki?curid=4912779" title="Kuznieckije Miedwiedi Nowokuźnieck">
Kuznieckije Miedwiedi Nowokuźnieck

Kuznieckije Miedwiedi Nowokuźnieck (ros. Кузнецкие Медведи Новокузнецк) – rosyjski klub hokeja na lodzie juniorów z siedzibą w Nowokuźniecku.
Historia.
Od 2009 drużyna występuje w rozgrywkach juniorskich MHL.
Zespół działa w strukturze klubu Mietałłurg Nowokuźnieck z seniorskich rozgrywek KHL (do 2007), następnie z WHL.

</doc>
<doc id="4912781" url="https://pl.wikipedia.org/wiki?curid=4912781" title="Kościół św. Wawrzyńca w Lubotyniu">
Kościół św. Wawrzyńca w Lubotyniu

Kościół świętego Wawrzyńca – rzymskokatolicki kościół parafialny należący do parafii pod tym samym wezwaniem (dekanat sompoleński diecezji włocławskiej).
Świątynia została ufundowana przez Jadwigę z Dunin-Modlińskich. Wymurowana została z cegły, w latach 1612–1620. Nad portalem wykonanym na początku XVII wieku został umieszczony kamienny kartusz herbowy biskupa włocławskiego Pawła Wołuckiego. Świątynia była wielokrotnie przebudowywany (zakrystia powstała w 1938 roku, kruchta została wzniesiona w 1945 roku, dach został pokryty blachą miedzianą w 1983 roku).
Kościół został zbudowany w stylu renesansowym.

</doc>
<doc id="4912782" url="https://pl.wikipedia.org/wiki?curid=4912782" title="Narkiszki">
Narkiszki

Narkiszki (lit. "Narkiškės") – wieś na Litwie, w okręgu uciańskim, w rejonie jezioroskim, w starostwie Turmont.
Na mapie WIG oznaczone jako Orliszki.
Historia.
W czasach zaborów w granicach Imperium Rosyjskiego.
W dwudziestoleciu międzywojennym wieś leżała w Polsce, w województwie nowogródzkim (od 1926 w województwie wileńskim), w powiecie brasławskim, w gminie Smołwy.
Według Powszechnego Spisu Ludności z 1921 roku zamieszkiwały tu 23 osoby, wszystkie były wyznania staroobrzędowego i zadeklarowały rosyjską przynależność narodową. Były tu 3 budynki mieszkalne. 
Miejscowość należała do parafii rzymskokatolickiej w Smołwach i prawosławnej w Dryświatach. Podlegała pod Sąd Grodzki w m. Turmont i Okręgowy w Wilnie; właściwy urząd pocztowy mieścił się w m. Turmont.

</doc>
<doc id="4912783" url="https://pl.wikipedia.org/wiki?curid=4912783" title="Kafar (ujednoznacznienie)">
Kafar (ujednoznacznienie)



</doc>
<doc id="4912789" url="https://pl.wikipedia.org/wiki?curid=4912789" title="Kapince">
Kapince

Kapince – wieś i gmina (obec) w powiecie Nitra, w kraju nitrzańskim na Słowacji. Znajduje się na Nizinie Naddunajskiej, w kierunku na północny zachód od miasta Nitra. 

</doc>
<doc id="4912790" url="https://pl.wikipedia.org/wiki?curid=4912790" title="Nowa Wisaginia">
Nowa Wisaginia

Nowa Wisaginia – dawna leśniczówka. Tereny na których była położona, leżą obecnie na Litwie, w okręgu uciańskim, w rejonie wisagińskim.
Historia.
W dwudziestoleciu międzywojennym leśniczówka leżała w Polsce, w województwie nowogródzkim (od 1926 w województwie wileńskim), w powiecie brasławskim, w gminie Smołwy.
W 1931 w 3 domach zamieszkiwało 16 osób.

</doc>
<doc id="4912792" url="https://pl.wikipedia.org/wiki?curid=4912792" title="Nowiki (Litwa)">
Nowiki (Litwa)



</doc>
<doc id="4912793" url="https://pl.wikipedia.org/wiki?curid=4912793" title="Klasov">
Klasov

Klasov – wieś i gmina (obec) w powiecie Nitra, w kraju nitrzańskim na Słowacji. Znajduje się na Nizinie Naddunajskiej, w kierunku na południowy wschód od miasta Nitra. Położona jest w widłach potoków Teplá i Babindolský potok. 

</doc>
<doc id="4912794" url="https://pl.wikipedia.org/wiki?curid=4912794" title="Nowiki (kolonia w starostwie Turmont)">
Nowiki (kolonia w starostwie Turmont)

Nowiki (lit. "Navikai") – kolonia na Litwie, w okręgu uciańskim, w rejonie jezioroskim, w starostwie Turmont.
Historia.
W czasach zaborów w granicach Imperium Rosyjskiego.
W dwudziestoleciu międzywojennym zaścianek leżał w Polsce, w województwie nowogródzkim (od 1926 w województwie wileńskim), w powiecie brasławskim, w gminie Smołwy.
Według Powszechnego Spisu Ludności z 1921 roku zamieszkiwało tu 9 osób, wszystkie były wyznania rzymskokatolickiego i zadeklarowały polską przynależność narodową. Były tu 2 budynki mieszkalne. W 1931 w 2 domach zamieszkiwało 10 osób.
Miejscowość należała do parafii rzymskokatolickiej w Tylży. Podlegała pod Sąd Grodzki w m. Turmont i Okręgowy w Wilnie; właściwy urząd pocztowy mieścił się w m. Turmont.

</doc>
<doc id="4912795" url="https://pl.wikipedia.org/wiki?curid=4912795" title="Mamonty Jugry Chanty-Mansyjsk">
Mamonty Jugry Chanty-Mansyjsk

Mamonty Jugry Chanty-Mansyjsk (ros. Мамонты Югры Ханты-Мансийск) – rosyjski klub hokeja na lodzie juniorów z siedzibą w Chanty-Mansyjsku.
Historia.
W 2011 drużyna została utworzona i przyjęta do rozgrywek juniorskich MHL.
Zespół działa w strukturze klubu Jugra Chanty-Mansyjsk z seniorskich rozgrywek KHL.

</doc>
<doc id="4912796" url="https://pl.wikipedia.org/wiki?curid=4912796" title="Kolíňany">
Kolíňany

Kolíňany – wieś i gmina (obec) w powiecie Nitra, w kraju nitrzańskim na Słowacji. Znajduje się na Nizinie Naddunajskiej u podnóża gór Trybecz, w kierunku na północny wschód od miasta Nitra. 

</doc>
<doc id="4912797" url="https://pl.wikipedia.org/wiki?curid=4912797" title="Nowina (rejon jezioroski)">
Nowina (rejon jezioroski)

Nowina (lit. "Novina") – kolonia na Litwie, w okręgu uciańskim, w rejonie jezioroskim, w starostwie Turmont.
Historia.
W czasach zaborów w granicach Imperium Rosyjskiego.
W dwudziestoleciu międzywojennym ówczesny folwark leżał w Polsce, w województwie nowogródzkim (od 1926 w województwie wileńskim), w powiecie brasławskim, w gminie Smołwy.
Według Powszechnego Spisu Ludności z 1921 roku zamieszkiwało tu 12 osób, wszystkie były wyznania rzymskokatolickiego i zadeklarowały polską przynależność narodową. Były tu 2 budynki mieszkalne. W 1931 w 2 domach zamieszkiwało 14 osób.
Miejscowość należała do parafii rzymskokatolickiej w Smołwach. Podlegała pod Sąd Grodzki w m. Turmont i Okręgowy w Wilnie; właściwy urząd pocztowy mieścił się w m. Turmont.

</doc>
<doc id="4912799" url="https://pl.wikipedia.org/wiki?curid=4912799" title="Harvey Alter">
Harvey Alter

Harvey James Alter (ur. 12 września 1935 w Nowym Jorku) – amerykański wirusolog, laureat Nagrody Nobla w dziedzinie fizjologii i medycyny w 2020 roku.
Życiorys.
Jest absolwentem wydziału medycyny University of Rochester, zaś praktyki odbył w szpitalu uniwersyteckim University of Washington w Stanach Zjednoczonych. Pracował również na Uniwersytecie Georgetown. Od 1969 jest zatrudniony w amerykańskim Narodowym Instytucie Zdrowia.
5 października 2020 został ogłoszony wraz z Michaelem Houghtonem i Charlesem M. Rice’em laureatem Nagrody Nobla w dziedzinie fizjologii lub medycyny „za odkrycie wirusa zapalenia wątroby typu C”.

</doc>
<doc id="4912800" url="https://pl.wikipedia.org/wiki?curid=4912800" title="Lehota">
Lehota

Lehota – wieś i gmina (obec) w powiecie Nitra, w kraju nitrzańskim na Słowacji. Znajduje się na Nizinie Naddunajskiej w niewielkiej odległości na zachód od miasta Nitra.

</doc>
<doc id="4912801" url="https://pl.wikipedia.org/wiki?curid=4912801" title="Michael Houghton">
Michael Houghton

Michael A. Houghton (ur. 1949) – kanadyjski biochemik i wirusolog pochodzenia brytyjskiego, laureat Nagrody Nobla w dziedzinie fizjologii i medycyny w 2020 roku.
W 1977 został doktorem medycyny na King’s College London. Od 1982 pracował dla biotechnicznego przedsiębiorstwa Chiron Corporation w Kalifornii, zaś od 2010 jest profesorem wirusologii na Uniwersytecie Alberty w kanadyjskim Edmonton. 
5 października 2020 został ogłoszony wraz z Harveyem Alterem i Charlesem M. Rice'em laureatem Nagrody Nobla w dziedzinie fizjologii lub medycyny „za odkrycie wirusa zapalenia wątroby typu C”.

</doc>
<doc id="4912802" url="https://pl.wikipedia.org/wiki?curid=4912802" title="Nowopole (Litwa)">
Nowopole (Litwa)

Nowopole – dawny zaścianek. Tereny na których był położony, leżą obecnie na Litwie, w okręgu uciańskim, w rejonie jezioroskim, w starostwie Turmont.
Historia.
W czasach zaborów zaścianek w granicach Imperium Rosyjskiego.
W dwudziestoleciu międzywojennym zaścianek a następnie folwark leżał w Polsce, w województwie nowogródzkim (od 1926 w województwie wileńskim), w powiecie brasławskim, w gminie Smołwy.
Według Powszechnego Spisu Ludności z 1921 roku zamieszkiwało tu 7 osób, wszystkie były wyznania rzymskokatolickiego i zadeklarowały polską przynależność narodową. Był tu 1 budynek mieszkalny. W 1931 w 1 domu zamieszkiwało 11 osób.
Miejscowość należała do parafii rzymskokatolickiej w Smołwach. Podlegała pod Sąd Grodzki w m. Turmont i Okręgowy w Wilnie; właściwy urząd pocztowy mieścił się w m. Turmont.

</doc>
<doc id="4912805" url="https://pl.wikipedia.org/wiki?curid=4912805" title="MHK Spartak Moskwa">
MHK Spartak Moskwa

MHK Spartak Moskwa (ros. МХК Спартак Москва) – rosyjski klub hokeja na lodzie juniorów z siedzibą w Moskwie.
Historia.
Od 2009 drużyna występuje w rozgrywkach juniorskich MHL.
Zespół działa jako stowarzyszony z klubem seniorskim Spartak Moskwa z rozgrywek KHL.

</doc>
<doc id="4912806" url="https://pl.wikipedia.org/wiki?curid=4912806" title="Budynek Prudential w Warszawie">
Budynek Prudential w Warszawie



</doc>
<doc id="4912811" url="https://pl.wikipedia.org/wiki?curid=4912811" title="Olśniszki">
Olśniszki

Olśniszki – dawny zaścianek. Tereny na których był położony, leżą obecnie na Litwie, w okręgu uciańskim, w rejonie jezioroskim, w starostwie Turmont.
Historia.
W czasach zaborów zaścianek w granicach Imperium Rosyjskiego.
W dwudziestoleciu międzywojennym zaścianek leżał w Polsce, w województwie nowogródzkim (od 1926 w województwie wileńskim), w powiecie brasławskim, w gminie Smołwy.
Według Powszechnego Spisu Ludności z 1921 roku zamieszkiwało tu 19 osób, 14 było wyznania rzymskokatolickiego a 5 staroobrzędowego. Jednocześnie wszyscy mieszkańcy zadeklarowali polską przynależność narodową. Były tu 3 budynki mieszkalne. 
Miejscowość należała do parafii rzymskokatolickiej w Smołwach. Podlegała pod Sąd Grodzki w m. Turmont i Okręgowy w Wilnie; właściwy urząd pocztowy mieścił się w m. Turmont.

</doc>
<doc id="4912812" url="https://pl.wikipedia.org/wiki?curid=4912812" title="Luckauer Torturm w Beeskow">
Luckauer Torturm w Beeskow

Luckauer Torturm w Beeskow (także niem. "Luckauer Turm", pot. "Dicker Turm", czyli „Gruba Wieża”) – najwyższa wieża (bramna) murów miejskich w Beeskow. Jedyna zachowana wieża bramna miasta.
Wieża ma wysokość 24 metry (80 stóp). Zwieńczona jest murem z krenelażem i ośmiobocznym dachem ostrosłupowym. W przeszłości była kilkukrotnie obniżana. Jako element dekoracyjny obiektu występuje fryz w formie siatki w górnej części, pod krenelażem. Z elewacji wieży wystaje wykusz, który mógł być toaletą lub elementem, z którego wylewano smołę i wrzący olej na atakujących. Gdy Beeskow stał się miastem garnizonowym (1729), wieża służyła jako prochownia. W otworze od strony przedpola miasta wisiał niewielki dzwon dawnego kościoła szpitalnego (obecnie w zbiorach Muzeum Biologicznego Historii Lokalnej). Z dokumentów archiwum miasta wynika, że przejście (bramkę) dla pieszych przez wieżę zaplanowano już w 1898, jednak została ona wydrążona dopiero w 1906. W 1957 uprzątnięto zniszczenia wojenne i poszerzono ulicę w bok. W ramach kompleksowego remontu murów miejskich i jego wież (od 1994) zlecono renowację obiektu frankfurckiemu architektowi Christianowi Nülkenowi.
Towarzyszącą wieży bramę (wyposażoną w most zwodzony) rozebrano w 1844. 

</doc>
<doc id="4912815" url="https://pl.wikipedia.org/wiki?curid=4912815" title="Ostrów I">
Ostrów I

Ostrów I – dawny zaścianek. Tereny na których był położony, leżą obecnie na Litwie, w okręgu uciańskim, w rejonie jezioroskim, w starostwie Turmont.
Historia.
W czasach zaborów zaścianek w granicach Imperium Rosyjskiego.
W dwudziestoleciu międzywojennym zaścianek leżał w Polsce, w województwie nowogródzkim (od 1926 w województwie wileńskim), w powiecie brasławskim, w gminie Smołwy.
Powszechny Spis Ludności z 1921 roku podał łączną liczbę mieszkańców i budynków mieszkalnych dla zaścianków Ostrów I, II, III i IV. Zamieszkiwało tu 27 osób, wszystkie były wyznania rzymskokatolickiego. Jednocześnie 23 mieszkańców zadeklarowało polską przynależność narodową a 4 litewską. Było tu 5 budynków mieszkalnych. W 1931 Ostrów I liczył 6 mieszkańców w 1 domu.
Miejscowość należała do parafii rzymskokatolickiej w Smołwach. Podlegała pod Sąd Grodzki w m. Turmont i Okręgowy w Wilnie; właściwy urząd pocztowy mieścił się w m. Turmont.

</doc>
<doc id="4912817" url="https://pl.wikipedia.org/wiki?curid=4912817" title="Miasteczko Śląskie (stacja kolejowa)">
Miasteczko Śląskie (stacja kolejowa)



</doc>
<doc id="4912819" url="https://pl.wikipedia.org/wiki?curid=4912819" title="Ostrów II">
Ostrów II

Ostrów II – dawny zaścianek. Tereny na których był położony, leżą obecnie na Litwie, w okręgu uciańskim, w rejonie jezioroskim, w starostwie Turmont.
Historia.
W czasach zaborów zaścianek w granicach Imperium Rosyjskiego.
W dwudziestoleciu międzywojennym zaścianek leżał w Polsce, w województwie nowogródzkim (od 1926 w województwie wileńskim), w powiecie brasławskim, w gminie Smołwy.
Powszechny Spis Ludności z 1921 roku podał łączną liczbę mieszkańców i budynków mieszkalnych dla zaścianków Ostrów I, II, III i IV. Zamieszkiwało tu 27 osób, wszystkie były wyznania rzymskokatolickiego. Jednocześnie 23 mieszkańców zadeklarowało polską przynależność narodową a 4 litewską. Było tu 5 budynków mieszkalnych. W 1931 Ostrów II liczył 3 mieszkańców w 1 domu.
Miejscowość należała do parafii rzymskokatolickiej w Smołwach. Podlegała pod Sąd Grodzki w m. Turmont i Okręgowy w Wilnie; właściwy urząd pocztowy mieścił się w m. Turmont.

</doc>
<doc id="4912824" url="https://pl.wikipedia.org/wiki?curid=4912824" title="Sala (Litwa)">
Sala (Litwa)

Sala (lit. "Sala") – wieś na Litwie, w okręgu uciańskim, w rejonie jezioroskim, w starostwie Turmont.
Dawniej Ostrów III.
Historia.
W czasach zaborów ówczesny zaścianek Ostrów w granicach Imperium Rosyjskiego.
W dwudziestoleciu międzywojennym zaścianek Ostrów III leżał w Polsce, w województwie nowogródzkim (od 1926 w województwie wileńskim), w powiecie brasławskim, w gminie Smołwy.
Powszechny Spis Ludności z 1921 roku podał łączną liczbę mieszkańców i budynków mieszkalnych dla zaścianków Ostrów I, II, III i IV. Zamieszkiwało tu 27 osób, wszystkie były wyznania rzymskokatolickiego. Jednocześnie 23 mieszkańców zadeklarowało polską przynależność narodową a 4 litewską. Było tu 5 budynków mieszkalnych. W 1931 Ostrów III liczył 6 mieszkańców w 1 domu.
Miejscowość należała do parafii rzymskokatolickiej w Smołwach. Podlegała pod Sąd Grodzki w m. Turmont i Okręgowy w Wilnie; właściwy urząd pocztowy mieścił się w m. Turmont.

</doc>
<doc id="4912828" url="https://pl.wikipedia.org/wiki?curid=4912828" title="Olga Strielcowa">
Olga Strielcowa

Olga Strielcowa (, ur. 25 lutego 1987 w Moskwie) – rosyjska kolarka torowa. W 2013 roku zwyciężyła na mistrzostwach Europy w Apeldoorn.

</doc>
<doc id="4912829" url="https://pl.wikipedia.org/wiki?curid=4912829" title="Ostrów III">
Ostrów III



</doc>
<doc id="4912832" url="https://pl.wikipedia.org/wiki?curid=4912832" title="Vitaliy Sushchanskyy">
Vitaliy Sushchanskyy



</doc>
<doc id="4912836" url="https://pl.wikipedia.org/wiki?curid=4912836" title="Piotr Aleksiejew">
Piotr Aleksiejew



</doc>
<doc id="4912837" url="https://pl.wikipedia.org/wiki?curid=4912837" title="Lúčnica nad Žitavou">
Lúčnica nad Žitavou

Lúčnica nad Žitavou – wieś i gmina (obec) w powiecie Nitra, w kraju nitrzańskim na Słowacji. Znajduje się na Nizinie Naddunajskiej w niewielkiej odległości na południe od miasta Nitra. Położona jest na prawym brzegu rzeki Žitava.

</doc>
<doc id="4912842" url="https://pl.wikipedia.org/wiki?curid=4912842" title="Jerzy Bogusław Fredro">
Jerzy Bogusław Fredro

Jerzy Bogusław Fredro (ur. 12 kwietnia 1651, zm. przed 24 stycznia 1743) – kasztelan lwowski w latach 1684-1702, łowczy koronny w latach 1676-1684, wicemarszałek Trybunału Głównego Koronnego w 1676 roku, od 1702 roku duchowny.
Przeżył ok. 100 lat, tercjarz. Syn Andrzeja Maksymiliana Fredry i Katarzyny Gidzińskiej, żonaty z Zuzanną Karszewską (rozwiedziony), po 1682 roku z Teresą Gorajską (rozwiedziony). 
Uczestniczył w bitwie pod Chocimiem w 1673 roku. Marszałek sejmiku w 1673 roku. Poseł na sejm konwokacyjny 1674 roku z ziemi przemyskiej. Rotmistrz ziemi przemyskiej w 1674 roku. Deputat do rady przy inttereksie w 1674 roku. Marszałek sejmiku generalnego województwa ruskiego w 1696 roku. Był elektorem Augusta II Mocnego z ziemi lwowskiej i przemyskiej w 1697 roku.
Został pochowany 24 stycznia 1743 w grobach braci w podziemiach kościoła Franciszkanów Reformatów w Przemyślu. Na pogrzeb, który kosztował 1500 florenów, ofiarował 600, zmarły swoim testamentem legował tę sumę oraz rzeczy ruchome, by je sprzedano i przekazano do innych klasztorów na mszę świętą w jego intencji. Jednakże jego siostrzeniec Jerzy Antoni Łączyński zakwestionował ważność testamentu z powodu "niepoczytalności dziadka" i na pokrycie kosztów pogrzebu zapłacił 102 zł węgierskie. 

</doc>
<doc id="4912844" url="https://pl.wikipedia.org/wiki?curid=4912844" title="Ostrów IV">
Ostrów IV

Ostrów IV – dawny zaścianek. Tereny na których był położony, leżą obecnie na Litwie, w okręgu uciańskim, w rejonie jezioroskim, w starostwie Turmont.
Historia.
W czasach zaborów zaścianek w granicach Imperium Rosyjskiego.
W dwudziestoleciu międzywojennym zaścianek leżał w Polsce, w województwie nowogródzkim (od 1926 w województwie wileńskim), w powiecie brasławskim, w gminie Smołwy.
Powszechny Spis Ludności z 1921 roku podał łączną liczbę mieszkańców i budynków mieszkalnych dla zaścianków Ostrów I, II, III i IV. Zamieszkiwało tu 27 osób, wszystkie były wyznania rzymskokatolickiego. Jednocześnie 23 mieszkańców zadeklarowało polską przynależność narodową a 4 litewską. Było tu 5 budynków mieszkalnych. W 1931 Ostrów IV liczył 4 mieszkańców zamieszkałych w 1 domu.
Miejscowość należała do parafii rzymskokatolickiej w Smołwach. Podlegała pod Sąd Grodzki w m. Turmont i Okręgowy w Wilnie; właściwy urząd pocztowy mieścił się w m. Turmont.

</doc>
<doc id="4912854" url="https://pl.wikipedia.org/wiki?curid=4912854" title="Beg (rodzaj)">
Beg (rodzaj)

Beg – rodzaj wymarłego dinozaura, ceratopsa z grupy neoceratopsów, żyjącego we wczesnej kredzie na terenie obecnej pustyni Gobi.
W skałach zaliczanych wpierw do formacji Baruunbayan, a potem do formacji Ulaanoosh, 14 km od Tsogt-Ovoo, na terenie mongolskiego ajmaku południowogobijskiego znaleziono fragmentaryczną czaszkę w otoczeniu jeszcze bardziej fragmentarycznych szczątków szkieletu pozaczaszkowego nieznanego wcześniej nauce dinozaura. Zaliczono go do nowego rodzaju. Wśród cech diagnostycznych rodzaju kreatorzy wymieniają trapezoidalny dół przedoczodołowy, otwór na przednio-przyśrodkowej powierzchni kości jarzmowej, prymitywną, głęboką kość przedszczękową z czterema zębami, krótką kość zębową o charakterystycznym grzbiecie na bocznej powierzchni oraz pięć równo rozmieszczonych guzków na grzbiecie kości nadkątowej. Holotyp oznakowano IGM 100/3652. Rodzaj nazwano "Beg". Umieszczono w nim pojedynczy gatunek "B. tse". Nazwę rodzajową i gatunkową łączy etymologia. Obie wywodzą się od imienia tybetańskiego bóstwa Beg-tse, gniewnego strażnika dharmy, który według legendy był pierwotnie mongolskim bogiem wojny. Twórcy nazwy piszą, że bóstwo to przedstawiane było z opancerzoną, chropowatą skórą. Skojarzyło się to badaczom z budową kości jarzmowej i nadkątowej nowego rodzaju zwierzęcia. Dalsze badania pozwoliły zaliczyć zwierzę do neoceratopsów. Jest to jedna z dwóch głównych grup wyróżnianych kiedyś wśród dinozaurów rogatych, obok psitakozaurów. Dziś definiuje się ją jako wszystkie taksony bliższe triceratopsowi niż psitakozaurowi. Według autorów "Beg" był najwcześniejszym neoceratopsem Mongolii. Przeprowadzona przez nich analiza filogenetyczna wskazuje nań jako grupę siostrzaną kladu tworzonego przez wszystkie pozostałe neoceratopsy.

</doc>
<doc id="4912856" url="https://pl.wikipedia.org/wiki?curid=4912856" title="Pasieki I">
Pasieki I

Pasieki I – dawny zaścianek. Tereny na których był położony, leżą obecnie na Litwie, w okręgu uciańskim, w rejonie jezioroskim, w starostwie Turmont.
Historia.
W czasach zaborów zaścianek w granicach Imperium Rosyjskiego.
W dwudziestoleciu międzywojennym zaścianek leżał w Polsce, w województwie nowogródzkim (od 1926 w województwie wileńskim), w powiecie brasławskim, w gminie Smołwy.
Powszechny Spis Ludności z 1921 roku nie podał liczby mieszkańców miejscowości. W 1931 w 2 domach zamieszkiwało 9 osób.
Miejscowość należała do parafii rzymskokatolickiej w Smołwach. Podlegała pod Sąd Grodzki w m. Turmont i Okręgowy w Wilnie; właściwy urząd pocztowy mieścił się w m. Turmont.

</doc>
<doc id="4912858" url="https://pl.wikipedia.org/wiki?curid=4912858" title="Pasieki II">
Pasieki II

Pasieki II – dawny zaścianek. Tereny na których był położony, leżą obecnie na Litwie, w okręgu uciańskim, w rejonie jezioroskim, w starostwie Turmont.
Historia.
W czasach zaborów zaścianek w granicach Imperium Rosyjskiego.
W dwudziestoleciu międzywojennym zaścianek leżał w Polsce, w województwie nowogródzkim (od 1926 w województwie wileńskim), w powiecie brasławskim, w gminie Smołwy.
Powszechny Spis Ludności z 1921 roku nie podał liczby mieszkańców miejscowości. W 1931 w 1 domu zamieszkiwało 6 osób.
Miejscowość należała do parafii rzymskokatolickiej w Smołwach. Podlegała pod Sąd Grodzki w m. Turmont i Okręgowy w Wilnie; właściwy urząd pocztowy mieścił się w m. Turmont.

</doc>
<doc id="4912859" url="https://pl.wikipedia.org/wiki?curid=4912859" title="Ľudovítová">
Ľudovítová

Ľudovítová – wieś i gmina (obec) w powiecie Nitra, w kraju nitrzańskim na Słowacji. Znajduje się na Nizinie Naddunajskiej w niewielkiej odległości na północ od miasta Nitra. Położona jest na prawym brzegu rzeki Nitra.

</doc>
<doc id="4912860" url="https://pl.wikipedia.org/wiki?curid=4912860" title="Piotr Aleksiejew (filozof)">
Piotr Aleksiejew (filozof)

Piotr Wasiljewicz Aleksiejew (; ur. 21 maja 1932 w Borisoglebsku, zm. 30 maja 2021 w Moskwie) – radziecki filozof, dawniej przedstawiciel filozofii marksistowsko-leninowskiej, specjalista w zakresie teorii poznania i historii filozofii rosyjskiej, uhonorowany tytułem „Zasłużony Profesor Uniwersytetu Moskiewskiego”. W 1956 ukończył studia na wydziale filozofii Moskiewskiego Uniwersytetu Państwowego, gdzie wykładał od 1970 roku, a w 1981 objął stanowisko profesora katedry materializmu dialektycznego. W latach 1988–1989 wykładał filozofię na Uniwersytecie Karola w Pradze.

</doc>
<doc id="4912863" url="https://pl.wikipedia.org/wiki?curid=4912863" title="Paukszteliszki">
Paukszteliszki

Paukszteliszki (lit. "Paukšteliškė") – wieś na Litwie, w okręgu uciańskim, w rejonie jezioroskim, w starostwie Turmont.
Historia.
W czasach zaborów ówczesny folwark w granicach Imperium Rosyjskiego.
W dwudziestoleciu międzywojennym folwark leżał w Polsce, w województwie nowogródzkim (od 1926 w województwie wileńskim), w powiecie brasławskim, w gminie Smołwy.
Według Powszechnego Spisu Ludności z 1921 roku zamieszkiwało tu 13 osób, 3 było wyznania rzymskokatolickiego a 10 staroobrzędowego. Jednocześnie 5 mieszkańców zadeklarowało polską przynależność narodową a 8 rosyjską. Były tu 2 budynki mieszkalne. W 1931 w 2 domach zamieszkiwało 15 osób.
Miejscowość należała do parafii rzymskokatolickiej w Smołwach i prawosławnej w Dryświatach. Podlegała pod Sąd Grodzki w m. Turmont i Okręgowy w Wilnie; właściwy urząd pocztowy mieścił się w m. Turmont.

</doc>
<doc id="4912864" url="https://pl.wikipedia.org/wiki?curid=4912864" title="Lukáčovce">
Lukáčovce

Lukáčovce – wieś i gmina (obec) w powiecie Nitra, w kraju nitrzańskim na Słowacji. Znajduje się na Nizinie Naddunajskiej w kierunku na północny zachód od miasta Nitra. Położona jest nad brzegami potoku Blatina.

</doc>
<doc id="4912866" url="https://pl.wikipedia.org/wiki?curid=4912866" title="Lužianky">
Lužianky

Lužianky – wieś i gmina (obec) w powiecie Nitra, w kraju nitrzańskim na Słowacji. Znajduje się na Nizinie Naddunajskiej zaraz po północnej stronie miasta Nitra (łączy się z nim). Położona jest nad brzegami rzeki Nitra.

</doc>
<doc id="4912868" url="https://pl.wikipedia.org/wiki?curid=4912868" title="Malé Chyndice">
Malé Chyndice

Malé Chyndice – wieś i gmina (obec) w powiecie Nitra, w kraju nitrzańskim na Słowacji. Znajduje się na Nizinie Naddunajskiej w kierunku na wschód od miasta Nitra.

</doc>
<doc id="4912869" url="https://pl.wikipedia.org/wiki?curid=4912869" title="Atak na Jersey">
Atak na Jersey

Atak na Jersey – starcie zbrojne, do którego doszło w roku 1779.
1 maja 1779 roku u brzegów Jersey pojawiła się francuska flotylla, licząca ok. 50 łodzi eskortowanych przez pięć okrętów wojennych i kilka moździerzowców, pod wodzą księcia von Nassau-Siegen. Na pokładach konwoju znajdowało się ok. 1500 żołnierzy, a eskortę stanowiły „Danaé” (26 dział), „Diane” (26 dział), „Ecluse” (8), „Valeur” (6) i „Guêpe” (6). Była to druga próba wysadzenia desantu, przy pierwszej, pod koniec kwietnia, jednostki musiały zawrócić do portu ze względu na sztorm.
Okręty francuskie zgromadziły się ok. 5 km (1 ligę) od brzegu w zatoce koło Saint Ouen, a małe jednostki podeszły na tyle blisko, że były w stanie ostrzelać plażę kartaczami; łodzie zaś przygotowywały się do wysadzenia wojsk. Brytyjski 78 pułk piechoty, wsparty przez oddziały milicji Jersey przybył na brzeg i był w stanie osłaniać potencjalne miejsca desantu, przemieszczając się szybkim marszem przez piaski, mimo ciągnięcia ze sobą kilku dział polowych. Ostatecznie obecność obrońców odstraszyła napastników, którzy zrezygnowali z desantu. Jedyne straty ponieśli obrońcy – wybuch armaty poranił kilku żołnierzy. Francuska eskadra popłynęła wpierw do Saint-Malo, a 10 maja zakotwiczyła koło Coutances.
Gubernator porucznik Jersey, Moses Corbet wysłał prośbę o pomoc do Portsmouth; szczęśliwie dla Brytyjczyków, statek wiozący wieści napotkał w kanale La Manche konwój pod silną eskortą pod komendą adm. Marriota Arbuthnota. Admirał ruszył ku wyspom z okrętami swej eskorty, zawiadamiając równocześnie dowództwo w Portsmouth. Przeciw Francuzom popłynęła natychmiast silna eskadra, dowodzona przez komandora Jamesa Wallace’a na HMS „Experiment” (50 dział).
Arbuthnot, oceniwszy, że lokalne siły są wystarczające, by poradzić sobie z zagrożeniem, zawrócił do konwoju, który oczekiwał na niego w Torbay. Cała jednak flota została na długi czas zablokowana przez przeciwne wiatry i dopiero w czerwcu wypłynęła na Atlantyk. Opóźnienie długo oczekiwanych dostaw miało fatalny wpływ na oddziały brytyjskie w Ameryce Północnej, które zostały zmuszone do ograniczenia swoich działań.
Tymczasem Wallace, który oprócz swego okrętu miał także „Pallas” (36 dział), „Unicorn” (20), „Cabot” (14), „Fortune” (14) i jeszcze jedną jednostkę, okrążył Jersey od zachodu, podczas gdy „Richmond” (32) i siedem dalszych okrętów popłynęło wprost ku Francuzom. 13 maja Francuzi znaleźli się w potrzasku; jednej fregacie udało się przemknąć koło okrętów Wallace’a, reszta wycofała się do zatoki Cancale, gdzie wyrzuciła się na brzeg pod osłoną małej baterii nadbrzeżnej. Brytyjczycy wysadzili desant, uciszyli baterię, ściągnęli „Danaé”, bryg i slup na wodę, i zabrali jako pryzy. Wobec nadciągającej odsieczy, pozostałe jednostki („Ecluse”, „Valeur” i „Guêpe”) podpalili, aczkolwiek tę ostatnią udało się Francuzom uratować.
Dwa lata później Francuzi ponowili próbę opanowania wyspy, także bez powodzenia.

</doc>
<doc id="4912870" url="https://pl.wikipedia.org/wiki?curid=4912870" title="Palutyszki">
Palutyszki

Palutyszki (lit. "Paliutiškiai") – wieś na Litwie, w okręgu uciańskim, w rejonie jezioroskim, w starostwie Turmont.
Historia.
W czasach zaborów w granicach Imperium Rosyjskiego.
W dwudziestoleciu międzywojennym wieś leżała w Polsce, w województwie nowogródzkim (od 1926 w województwie wileńskim), w powiecie brasławskim, w gminie Smołwy.
Według Powszechnego Spisu Ludności z 1921 roku zamieszkiwały tu 34 osoby, wszystkie były wyznania rzymskokatolickiego i zadeklarowały polską przynależność narodową. Było tu 5 budynków mieszkalnych. 
Miejscowość należała do parafii rzymskokatolickiej w Smołwach. Podlegała pod Sąd Grodzki w m. Turmont i Okręgowy w Wilnie; właściwy urząd pocztowy mieścił się w m. Turmont.

</doc>
<doc id="4912873" url="https://pl.wikipedia.org/wiki?curid=4912873" title="Malé Zálužie">
Malé Zálužie

Malé Zálužie – wieś i gmina (obec) w powiecie Nitra, w kraju nitrzańskim na Słowacji. Znajduje się na Nizinie Naddunajskiej w kierunku na północ od miasta Nitra. Położona jest nad Radošinką. Przez miejscowość przebiega droga nr 1.

</doc>
<doc id="4912877" url="https://pl.wikipedia.org/wiki?curid=4912877" title="Malý Cetín">
Malý Cetín

Malý Cetín – wieś i gmina (obec) w powiecie Nitra, w kraju nitrzańskim na Słowacji. Znajduje się na Nizinie Naddunajskiej w kierunku na południowy wschód od miasta Nitra. Położona jest na lewym brzegu rzeki Nitra.

</doc>
<doc id="4912878" url="https://pl.wikipedia.org/wiki?curid=4912878" title="Pelikalnie">
Pelikalnie

Pelikalnie – część wsi Martyniszki na Litwie, w okręgu uciańskim, w rejonie jezioroskim, w starostwie Turmont.
Dawniej samodzielna miejscowość. Inna nazwa to Pilikalnie.
Historia.
W czasach zaborów w granicach Imperium Rosyjskiego.
W dwudziestoleciu międzywojennym ówczesny zaścianek leżał w Polsce, w województwie nowogródzkim (od 1926 w województwie wileńskim), w powiecie brasławskim, w gminie Smołwy.
Według Powszechnego Spisu Ludności z 1921 roku zamieszkiwało tu 12 osób, wszystkie były wyznania rzymskokatolickiego i zadeklarowały polską przynależność narodową. Były tu 2 budynki mieszkalne. 
Miejscowość należała do parafii rzymskokatolickiej w Smołwach. Podlegała pod Sąd Grodzki w m. Turmont i Okręgowy w Wilnie; właściwy urząd pocztowy mieścił się w m. Turmont.

</doc>
<doc id="4912880" url="https://pl.wikipedia.org/wiki?curid=4912880" title="Ralpaczen">
Ralpaczen

Ralpaczen, tybet. རལ་པ་ཅན, Wylie "ral pa can", (ur. w 802, zm. w 838) – król ("canpo") Imperium tybetańskiego w latach 815-838. Jeden z trzech tybetańskich "boskich władców" ("czogjal") lub "Królów Dharmy" (dwaj pozostali to: Songcen Gampo i Trisong Decen). Propagował i wspierał buddyzm tybetański. 
W latach 822-23 zawarł układ pokojowy z Chinami, który przyznawał Tybetowi Turkiestan Wschodni i zachodnią część Syczuanu oraz wzajemnie uznawał granicę chińsko-tybetańską. Ralpaczen intensywnie propagował i popierał buddyzm fundując instytucje religijne i zastępując ministrów świeckich mnichami, którym całkowicie ulegał. Z tego względu niektóre źródła chińskie określają go jako nieudolnego króla. Ralpaczen miał jednak duże zasługi w ujednolicaniu doktryny buddyjskiej: nakazał ponowne tłumaczenie tekstów i precyzyjne określenie terminologii, która w tej postaci funkcjonuje do dzisiaj. Ponadto król rozkazał, aby każdy mnich buddyjski był utrzymywany przez siedem rodzin, a 3 tysiące mnichów w klasztorach było utrzymywanych przez 20 tysięcy rodzin tybetańskich. Te działania króla spowodowały narastający konflikt z panami feudalnymi, którzy przeciwni byli faworyzowaniu duchowieństwa kosztem szlachty. Odsunięci od stanowisk ministrowie (często zwolennicy pierwotnej tybetańskiej religii bön) zawiązali spisek. Dwaj feudałowie zamordowali Ralpaczena, gdy ten spał pijany. Następnie panowie feudalni osadzili na tronie Tybetu jego brata Langdarmę, który był zdecydowanym przeciwnikiem buddyzmu..

</doc>
<doc id="4912881" url="https://pl.wikipedia.org/wiki?curid=4912881" title="Daniel Ballard">
Daniel Ballard

Daniel George Ballard (ur. 22 września 1999 w Stevenage) – północnoirlandzki piłkarz angielskiego pochodzenia występujący na pozycji obrońcy w angielskim klubie Sunderland oraz w reprezentacji Irlandii. Wychowanek Arsenalu, w trakcie swojej kariery grał też w takich zespołach jak Swindon Town, Blackpool oraz Millwall.

</doc>
<doc id="4912883" url="https://pl.wikipedia.org/wiki?curid=4912883" title="Lustro wody">
Lustro wody

Lustro wody – obszar zbiornika wodnego otwartego, na którym występuje napięcie powierzchniowe wody. Na powierzchni lustra wody wysokość ciśnienia wody jest równa ciśnieniu atmosferycznemu (gdzie ciśnienie manometryczne = 0), a pod powierzchnią lustra wody ciśnienie zwiększa się w kierunku dna zbiornika.
Głębokość zbiornika wody – wysokość pomiędzy powierzchnią lustra wody, a powierzchnią dna niecki basenowej – nie ma znaczenia dla obliczeń procesów ewaporacji (procesu parowania). Do pomiaru głębokości służą przyrządy zwane sondami. Dokładność odczytu zależy od skali pomiarowej zastosowanej w sondzie. Głębokość niecki jest większa od zera (głębokość &gt; 0 [m]).
Pojęcie powierzchni lustra wody jest wykorzystywane przy sporządzaniu projektów branży sanitarnej do obliczania ubytków wody wynikających z ewaporacji. Stosuje się je do obliczania wydajności systemów uzdatniania wody oraz wielkości zbiorników wyrównawczych, w których zachodzi proces parowania.
Powierzchnię lustra wody oblicza się na podstawie powierzchni lub obrysu zbiornika wyrównawczego, rzutu niecki basenowej, rzutu niecki fontanny, powierzchni wodnych placów zabaw, wanien hamownych, powierzchni zwilżanych oraz brodzików, itp. Powierzchnia lustra wody równa jest powierzchni zbiornika otwartego.

</doc>
<doc id="4912884" url="https://pl.wikipedia.org/wiki?curid=4912884" title="Malý Lapáš">
Malý Lapáš

Malý Lapáš – wieś i gmina (obec) w powiecie Nitra, w kraju nitrzańskim na Słowacji. Znajduje się nad potokiem Kadaň na Nizinie Naddunajskiej w niewielkiej odległości na wschód od miasta Nitra.

</doc>
<doc id="4912886" url="https://pl.wikipedia.org/wiki?curid=4912886" title="Charles M. Rice">
Charles M. Rice

Charles Moen Rice (ur. 25 sierpnia 1952 w Sacramento) – amerykański wirusolog, laureat Nagrody Nobla w dziedzinie fizjologii lub medycyny w 2020 roku. Profesor Uniwersytetu Rockefellera w Nowym Jorku.
W 1981 doktoryzował się w California Institute of Technology i od 1986 prowadził badania na Washington University School of Medicine, gdzie w 1995 został profesorem. W latach 2001–2018 był dyrektorem centrum badań nad zapaleniem wątroby typu C na Uniwersytecie Rockefellera. 
5 października 2020 został ogłoszony wraz z Harveyem Alterem i Michaelem Houghtonem laureatem Nagrody Nobla w dziedzinie fizjologii lub medycyny „za odkrycie wirusa zapalenia wątroby typu C”.

</doc>
<doc id="4912887" url="https://pl.wikipedia.org/wiki?curid=4912887" title="Melek">
Melek

Melek – wieś i gmina (obec) w powiecie Nitra, w kraju nitrzańskim na Słowacji. Znajduje się południowo-wschodnich krańcach tego powiatu, nad potokiem Domovina na Nizinie Naddunajskiej.

</doc>
<doc id="4912888" url="https://pl.wikipedia.org/wiki?curid=4912888" title="Helgoland (Katowice)">
Helgoland (Katowice)

Helgoland – osiedle patronackie domów wielorodzinnych (familoków) dawnej huty cynku „Wilhelmina”, powstałych w okresie około 1890–1905 przy ulicy Lwowskiej 15–28 w Katowicach, na terenie dzielnicy Szopienice-Burowiec.
Nazwa osiedla pochodzi od wyspy Helgoland ze względu na jej rzeźbę terenu, gdyż osiedle wznosi się na wysokiej skarpie. Familoki Helgolandu zostały utrwalone w filmach Kazimierza Kutza, a także na obrazach prymitywisty Grupy Janowskiej – Pawła Wróbla. Z Helgolandu pochodził Henryk Bereska – poeta i tłumacz literatury na język niemiecki.
Pierwsza, obecnie nieistniejąca zabudowa kolonii powstała w 1834 roku dla pracowników huty cynku „Wilhelmina”, zaś obecna zaczęła powstawać w latach 90. XIX wieku. Familoki zbudowane są stylu historyzmu ceglanego. W przeszłości za familokami znajdowały się komórki, w których mieszkańcy hodowali zwierzęta gospodarskie. Zostały one wyburzone w latach 60. XX wieku na polecenie władz Katowic. 
Budynki Helgolandu są w zarządzie Administracji Budynków AD3 „Wieczorek” Hutniczo-Górniczej Spółdzielni Mieszkaniowej. Równolegle do osiedla biegnie żółty szlak rowerowy nr 5, a ponadto Helgoland sąsiaduje z kolejowym przystankiem osobowym Katowice Szopienice Południowe.

</doc>
<doc id="4912889" url="https://pl.wikipedia.org/wiki?curid=4912889" title="Skive IK">
Skive IK

Skive Idræts Klub (SIK) – duński klub piłkarski z siedzibą w Skive w Jutlandii Środkowej.
Historia.
Klub został założony w 1901 roku. W 2000 drużyna po raz pierwszy w historii awansowała do 1. division, z której spadła dwa lata później. Do drugiej ligi duńskiej powróciła w 2007. W sezonie 2012/13 zespół spadł do 2. division, sezon później wrócił do 1. division. W 2018 drużyna ponownie nie utrzymała się na zapleczu Superligaen. Rok później Skive wróciło do drugiej ligi. W sezonie 2020/21 klub zajął ostatnie, 12. miejsce w lidze, w związku z tym po raz kolejny spadł do 2. division.
W 2004 i 2008 Skive doszło do ćwierćfinału Pucharu Danii.
Sukcesy.
Trofea międzynarodowe.
Nie uczestniczył w rozgrywkach europejskich (stan na 20-06-2021).
Stadion.
Klub rozgrywa swoje mecze na Hancock Arena, zbudowanym w latach 1941–1944. Jego pojemność wynosi 10000 miejsc. Rekordową frekwencję, wynoszącą 10000 osób, odnotowano w 1955 roku podczas meczu z Viborg FF.
Obecny skład.
" Stan na 2 października 2020"
Sztab szkoleniowy.
" Stan na 2 października 2020"

</doc>
<doc id="4912893" url="https://pl.wikipedia.org/wiki?curid=4912893" title="Międzynarodowa Rada Rosyjskiej Diaspory">
Międzynarodowa Rada Rosyjskiej Diaspory

Międzynarodowa Rada Rosyjskiej Diaspory (ros. Международный совет российских соотечественников – MCPC) – rosyjska organizacja o zasięgu międzynarodowym zrzeszająca 137 podmiotów działających na rzecz diaspory rosyjskiej z 53 państw świata. Do głównych celów MCPC należą m.in.: konsolidacja rosyjskiej społeczności emigracyjnej, umocnienie jej pozycji międzynarodowej, ochrona tożsamości etnicznej wspólnoty, współpraca diaspory z instytucjami społeczeństwa obywatelskiego w państwach zamieszkania oraz działalność zmierzająca do zapewnienia ochrony praw rosyjskiej emigracji.
Historia.
Międzynarodowa Rada Rosyjskiej Diaspory została założona w efekcie przemówienia Władimira Putina, które wygłosił on w trakcie I Ogólnoświatowego Kongresu Rosyjskiej Diaspory w październiku 2001 r. Zwracając się do delegatów Kongresu, zwrócił uwagę na brak jedności rosyjskiej emigracji oraz jej słabość organizacyjną, wzywając równocześnie do poszukiwania sposobów konsolidacji rosyjskiej diaspory i zacieśnienia jej więzi z ojczyzną. W reakcji na te słowa powołana została grupa inicjatywna złożona z przedstawicieli 17 państw, która miała za zadanie przygotować podwaliny organizacyjne pod rozpoczęcie działalności przez ogólnoświatowe zrzeszenie podmiotów prowadzących działalność na rzecz rosyjskiej diaspory. Na spotkaniu 2 października 2002 r. grupa ta ogłosiła powstanie MCPC, a zaledwie kilka dni później została ona oficjalnie zarejestrowana w Ministerstwie Sprawiedliwości Federacji Rosyjskiej.
Działalność.
Zgodnie ze Statutem MCPC [pkt. 1.3.] działalność organizacji opiera się na:
Wraz z inauguracją swojej działalności członkowie organizacji rozpoczęli działania zmierzające ku organizacji spotkań zagranicznej społeczności rosyjskiej, konferencji, festiwali czy seminariów. MCPC bierze również czynny udział w organizacji Ogólnoświatowych Kongresów Rosyjskiej Diaspory.

</doc>
<doc id="4912895" url="https://pl.wikipedia.org/wiki?curid=4912895" title="Mojmírovce">
Mojmírovce

Mojmírovce – wieś i gmina (obec) w powiecie Nitra, w kraju nitrzańskim na Słowacji. Znajduje się na Nizinie Naddunajskiej w niewielkiej odległości na południe od miasta Nitra. Przez miejscowość przepływa Cabajský potok .

</doc>
<doc id="4912899" url="https://pl.wikipedia.org/wiki?curid=4912899" title="Telstar (singel)">
Telstar (singel)



</doc>
<doc id="4912903" url="https://pl.wikipedia.org/wiki?curid=4912903" title="Galina Strielcowa">
Galina Strielcowa

Galina Jakowlewna Strielcowa (; ur. 16 sierpnia 1937 w Gorkim) – radziecka i rosyjska historyczka filozofii, uhonorowana tytułem „Zasłużony Profesor Uniwersytetu Moskiewskiego”.
Życiorys.
W 1963 roku ukończyła studia na Wydziale Filozofii Moskiewskiego Uniwersytetu Państwowego. Dysertację kandydacką pt. „Krytyka koncepcji dialektyki Jeana-Paula Sartre’a” () obroniła na tejże uczelni w 1968 roku, a w 1986 uzyskała stopień doktora nauk filozoficznych za rosprawę "Filozofia Blaise’a Pascala a współczesność" (). Od 1992 roku jest profesorem katedry historii filozofii europejskiej. W swoich badaniach naukowych zajmuje się m.in. i prowadzi kurs pt. „Metafizyczna dwoistość miłości” ().

</doc>
<doc id="4912906" url="https://pl.wikipedia.org/wiki?curid=4912906" title="Johann Heinrich Schmelzer">
Johann Heinrich Schmelzer

Johann Heinrich Schmelzer, także Schmeltzer, Schmelzer von Ehrenruef (ur. około 1620−1623 w Scheibbs, zm. między 29 lutego a 20 marca 1680 w Pradze) – austriacki kompozytor i skrzypek.
Życiorys.
Nie wiadomo nic na temat jego wczesnego wykształcenia ani przybycia do Wiednia, gdzie około 1635−1636 roku został członkiem kameralnej kapeli dworskiej, przypuszczalnie w charakterze skrzypka. Mógł tam uczyć się u Antonio Bertalego, Giovanniego Sansoniego lub Burckhardta Kuglera. Od 1643 roku był instrumentalistą w katedrze św. Szczepana w Wiedniu. W 1649 roku otrzymał posadę skrzypka kapeli cesarskiej. Dyrygował orkiestrą podczas koronacji cesarskiej Leopolda I we Frankfurcie w 1658 roku. W latach 1673−1679 był wicekapelmistrzem, następnie od 1679 roku, jako pierwszy Austriak na tym stanowisku, kapelmistrzem orkiestry dworskiej. W 1673 roku otrzymał tytuł szlachecki, od tej pory dodawał do swojego nazwiska przydomek von Ehrenruef. Zmarł w trakcie zarazy.
Jego synowie, Andreas Anton (1653−1701), Georg Joseph (1655−ok. 1700) i Peter Clemens (1672−1746), także działali jako muzycy na dworze wiedeńskim.
Twórczość.
Należał do najważniejszych austriackich kompozytorów muzyki instrumentalnej 2. połowy XVII wieku oraz najwybitniejszych austriackich wirtuozów gry na skrzypcach tego okresu. Twórczość Schmelzera przyczyniła się do rozwoju gatunku suity i sonaty. Jego zbiór "Sonatae unarum fidium" (1664) zawiera najstarsze znane sonaty na skrzypce i basso continuo powstałe na obszarze niemieckim. Ponadto był znany jako autor muzyki kościelnej. Zachowało się 13 jego mszy i opracowania "Pasji", zaginęło jednak ponad 170 utworów wokalnych znanych z katalogu prywatnej kolekcji Leopolda I.

</doc>
<doc id="4912913" url="https://pl.wikipedia.org/wiki?curid=4912913" title="Daewoo Group">
Daewoo Group



</doc>
<doc id="4912917" url="https://pl.wikipedia.org/wiki?curid=4912917" title="Plateryszki">
Plateryszki

Plateryszki – dawny zaścianek. Tereny na których był położony, leżą obecnie na Litwie, w okręgu uciańskim, w rejonie jezioroskim, w starostwie Turmont.
Historia.
W czasach zaborów ówczesny zaścianek w granicach Imperium Rosyjskiego.
W dwudziestoleciu międzywojennym wieś a następnie kolonia leżała w Polsce, w województwie nowogródzkim (od 1926 w województwie wileńskim), w powiecie brasławskim, w gminie Smołwy.
Według Powszechnego Spisu Ludności z 1921 roku zamieszkiwało tu 15 osób, wszystkie były wyznania rzymskokatolickiego i zadeklarowały polską przynależność narodową. Było tu 5 budynków mieszkalnych. W 1931 w 5 domach zamieszkiwały 23 osoby.
Miejscowość należała do parafii rzymskokatolickiej w Smołwach. Podlegała pod Sąd Grodzki w m. Turmont i Okręgowy w Wilnie; właściwy urząd pocztowy mieścił się w m. Turmont.

</doc>
<doc id="4912918" url="https://pl.wikipedia.org/wiki?curid=4912918" title="Renata Świrgoń-Skok">
Renata Świrgoń-Skok

Renata Świrgoń-Skok (ur. 1973 w Rzeszowie) – polska prawniczka i nauczycielka akademicka, doktor habilitowana nauk prawnych, profesor nadzwyczajny Uniwersytetu Rzeszowskiego. Dyrektor Instytutu Nauk Prawnych Uniwersytetu Rzeszowskiego od 1 września 2020.
Życiorys.
W 1999 ukończyła prawo na Wydziale Prawa i Administracji Uniwersytetu Marii Curie-Skłodowskiej w Lublinie. Tamże 8 grudnia 2004 na podstawie napisanej rozprawy pt. "Nieruchomość i zasady akcesji według prawa rzymskiego" otrzymała stopień naukowy doktora nauk prawnych w zakresie prawa, specjalność: prawo rzymskie. 15 maja 2012 na Wydziale Prawa, Prawa Kanonicznego i Administracji Katolickiego Uniwersytetu Lubelskiego Jana Pawła II nadano jej stopień doktora habilitowanego nauk prawnych w zakresie prawa, specjalność: historia prawa na podstawie napisanej rozprawy pt. "Beneficja spadkowe w prawie rzymskim". Została kierownikiem Zakładu Prawa Rzymskiego w Instytucie Nauk Prawnych Uniwersytetu Rzeszowskiego.
1 września 2020 została wybrana na stanowisko dyrektora Instytutu Nauk Prawnych Uniwersytetu Rzeszowskiego.

</doc>
<doc id="4912923" url="https://pl.wikipedia.org/wiki?curid=4912923" title="Podlaudanka">
Podlaudanka

Podlaudanka – część miasta Wisaginia na Litwie, w okręgu uciańskim, w rejonie jezioroskim, w starostwie Turmont.
Dawny zaścianek.
Historia.
W czasach zaborów zaścianek w granicach Imperium Rosyjskiego.
W dwudziestoleciu międzywojennym wieś a następnie zaścianek leżał w Polsce, w województwie nowogródzkim (od 1926 w województwie wileńskim), w powiecie brasławskim, w gminie Smołwy.
W 1931 w 3 domach zamieszkiwało 13 osób.

</doc>
<doc id="4912927" url="https://pl.wikipedia.org/wiki?curid=4912927" title="Podlaudany">
Podlaudany

Podlaudany – obecnie część miasta Wisaginia na Litwie, w okręgu uciańskim, w rejonie wisagińskim.
Dawnej samodzielna miejscowość.
Historia.
W czasach zaborów ówczesny zaścianek w granicach Imperium Rosyjskiego.
W dwudziestoleciu międzywojennym folwark leżał w Polsce, w województwie nowogródzkim (od 1926 w województwie wileńskim), w powiecie brasławskim, w gminie Smołwy.
Według Powszechnego Spisu Ludności z 1921 roku zamieszkiwało tu 28 osób, 12 było wyznania rzymskokatolickiego, 5 prawosławnego a 11 mojżeszowego. Jednocześnie wszyscy mieszkańcy zadeklarowali polską przynależność narodową. Było tu 5 budynków mieszkalnych. W 1931 w 3 domach zamieszkiwały 23 osoby.
Miejscowość należała do parafii rzymskokatolickiej w Smołwach. Podlegała pod Sąd Grodzki w m. Turmont i Okręgowy w Wilnie; właściwy urząd pocztowy mieścił się w m. Turmont.

</doc>
<doc id="4912933" url="https://pl.wikipedia.org/wiki?curid=4912933" title="Podobinka">
Podobinka

Podobinka (lit. "Padabinka") – wieś na Litwie, w okręgu uciańskim, w rejonie jezioroskim, w starostwie Turmont.
Historia.
W czasach zaborów w granicach Imperium Rosyjskiego.
W dwudziestoleciu międzywojennym osada a następnie zaścianek leżał w Polsce, w województwie nowogródzkim (od 1926 w województwie wileńskim), w powiecie brasławskim, w gminie Smołwy.
Według Powszechnego Spisu Ludności z 1921 roku zamieszkiwało tu 10 osób, wszystkie były wyznania rzymskokatolickiego. Jednocześnie 9 mieszkańców zadeklarowało polską przynależność narodową a 1 inną. Były tu 2 budynki mieszkalne. W 1931 w 2 domach zamieszkiwało 10 osób.
Miejscowość należała do parafii rzymskokatolickiej w Smołwach. Podlegała pod Sąd Grodzki w m. Turmont i Okręgowy w Wilnie; właściwy urząd pocztowy mieścił się w m. Turmont.
W 1922 usytuowana tu była placówka 1 kompanii 9 batalionu celnego a następnie 1 kompanii 9 batalionu Straży Granicznej w Duksztach.

</doc>
<doc id="4912940" url="https://pl.wikipedia.org/wiki?curid=4912940" title="MTX 1-06">
MTX 1-06

MTX 1-06 – samochód wyścigowy konstrukcji MTX, produkowany w latach 1981–1982. W latach 1983–1988 wytwarzana była wersja „B” modelu, oznaczona również jako MTX 1-07.
Charakterystyka.
Model był następcą 1-05, pojazdu Formuły Easter napędzanego silnikiem Škody 105. Projektantami samochodu byli Václav Pauer i Karel Kleinmond. Przy projektowaniu pojazdu zwracano uwagę na uzyskanie możliwie najniższej masy i dobrych właściwości jezdnych. Przy tworzeniu samochodu pomagali inżynierowie VZLÚ w Pradze. Samochód był zgodny z trendami aerodynamicznymi początku lat 80. Prototyp nowego pojazdu był ukończony w pierwszej połowie 1981 roku, po czym nastąpiły testy samochodu. Ta wersja samochodu była produkowana w latach 1981–1982.
Model był napędzany jednostkami Łady 21011 o pojemności 1,3 litra i mocy 85 KM. Ten pojazd ważył 420 kg i był dostosowany do przepisów Formuły Easter. Od 1983 roku produkowano wersję „B”, znaną również jako 1-07. Ten samochód był napędzany bądź dostosowaną do Formuły Easter jednostką Łada 21011 1,3 litra, bądź silnikiem Łady 2106 o pojemności 1,6 litra i mocy 160 KM. Egzemplarze z mocniejszymi silnikami były zgodne z regulacjami Formuły Mondial i ważyły 450 kg. Samochody te produkowano do 1988 roku.
Udział w wyścigach.
Pierwszymi kierowcami samochodu byli Jiří Červa, Pavel Eisenhammer, Jiří Moskal, Jiří Mičánek i Jan Veselý, przy czym Veselý wrócił wkrótce później do RAF 80. W 1982 roku Mičánek zdobył tym pojazdem mistrzostwo Czechosłowacji Formuły Easter w wyścigach górskich.
Po wprowadzeniu produkcji seryjnej samochód stał się najbardziej rozpowszechnionym pojazdem Formuły Easter: korzystali z niego kierowcy z Czechosłowacji, Polski, Węgier, Bułgarii i Jugosławii. Ogółem wyprodukowano 40 egzemplarzy 1-06 i 1-06B. Kierowcy używający modelu 1-06 wielokrotnie zdobywali mistrzostwo kraju w Formule Easter. W Czechosłowacji mistrzami na MTX 1-06 zostali Jiří Červa (1983) oraz Jiří Mičánek (1984 i 1987). Mistrzami Polski samochodem MTX 1-06 byli Jerzy Mazur (1984 i 1987) i Jacek Szmidt (1991). Na Węgrzech natomiast zawodnicy korzystający z 1-06, którzy wygrywali klasyfikację kierowców, to Csaba Kesjár (1982–1985) i László Kálmándy Pap (1986–1988).

</doc>
<doc id="4912943" url="https://pl.wikipedia.org/wiki?curid=4912943" title="MTX 1-07">
MTX 1-07



</doc>
<doc id="4912944" url="https://pl.wikipedia.org/wiki?curid=4912944" title="Podmostówka">
Podmostówka

Podmostówka – dawny zaścianek. Tereny na których był położony, leżą obecnie na Litwie, w okręgu uciańskim, w rejonie jezioroskim, w starostwie Turmont.
Historia.
W czasach zaborów zaścianek w granicach Imperium Rosyjskiego.
W dwudziestoleciu międzywojennym zaścianek leżał w Polsce, w województwie nowogródzkim (od 1926 w województwie wileńskim), w powiecie brasławskim, w gminie Smołwy.
W 1931 w 1 domu zamieszkiwały 2 osoby.

</doc>
<doc id="4912947" url="https://pl.wikipedia.org/wiki?curid=4912947" title="Park Antona Uthemanna w Katowicach">
Park Antona Uthemanna w Katowicach

Park Antona Uthemanna w Katowicach – park położony we wschodniej części Katowic, w jednostce pomocniczej Szopienice-Burowiec, przy ul. Wiosny Ludów. Wyposażony on jest w elementy małej architektury (w tym ławki i kosze na śmieci), a także w urządzenia zabawowe (plac zabaw), sportowe i edukacyjne, natomiast chodniki w parku mają nawierzchnię szutrową.
Park nosi imię Antona Uthemanna – dyrektora generalnego spółki "Georg von Giesches Erben", który był twórcą dwóch osiedli patronackich: Giszowca i Nikiszowca.
Park znajduje się w sąsiedztwie przystanku tramwajowego "Szopienice Pętla", obsługiwanego przez Zarząd Transportu Metropolitalnego, z którego według stanu z października 2020 roku kursują dwie linie tramwajowe.
Historia.
O powstanie parku w Drugich Szopienicach zaczęła wnioskować redakcja portalu internetowego "szopienice.org" w dniu 24 kwietnia 2014 roku w piśmie do Przewodniczącego Rady Miasta Katowice. Po analizie wniosku pod kątem formalnym Komisja Organizacyjna Rady Miasta Katowice zaaprobowała ten pomysł. W późniejszym czasie projekt parku poparła Rada Jednostki Pomocniczej nr 15 Szopienice-Burowiec. W sprawie uporządkowania zieleni parkowej złożył w dniu 31 lipca 2014 roku interpelację radny Rady Miasta Katowice – Jerzy Dolinkiewicz. 
Dnia 9 września 2014 roku Zakład Zieleni Miejskiej w Katowicach rozstrzygnął przetarg na przebudowę parku. Prace budowlane trwały do końca listopada 2014 roku. Park ostatecznie został ustanowiony przez Radę Miasta Katowice 17 grudnia 2014 roku. Do sierpnia 2015 roku Miejski Zarząd Dróg i Mostów Katowicach oznakował park, o co zabiegała grupa "Burowiec – Inicjatywa Mieszkańców" w piśmie z 16 czerwca 2015 roku do Wydziału Budynków i Dróg Urzędu Miasta Katowice.

</doc>
<doc id="4912948" url="https://pl.wikipedia.org/wiki?curid=4912948" title="Podrezy">
Podrezy

Podrezy – dawna kolonia. Tereny na których była położona, leżą obecnie na Litwie, w okręgu uciańskim, w rejonie jezioroskim, w starostwie Turmont.
Historia.
W czasach zaborów zaścianek w granicach Imperium Rosyjskiego.
W dwudziestoleciu międzywojennym wieś a następnie kolonia leżała w Polsce, w województwie nowogródzkim (od 1926 w województwie wileńskim), w powiecie brasławskim, w gminie Smołwy.
Według Powszechnego Spisu Ludności z 1921 roku zamieszkiwały tu 54 osoby, wszystkie były wyznania rzymskokatolickiego i zadeklarowały polską przynależność narodową. Było tu 11 budynków mieszkalnych. W 1931 w 10 domach zamieszkiwało 59 osób.
Miejscowość należała do parafii rzymskokatolickiej w Smołwach. Podlegała pod Sąd Grodzki w m. Turmont i Okręgowy w Wilnie; właściwy urząd pocztowy mieścił się w m. Turmont.

</doc>
<doc id="4912951" url="https://pl.wikipedia.org/wiki?curid=4912951" title="Węzeł przesiadkowy">
Węzeł przesiadkowy



</doc>
<doc id="4912952" url="https://pl.wikipedia.org/wiki?curid=4912952" title="Podruksza (Litwa)">
Podruksza (Litwa)

Podruksza (lit. "Padrūkšė") – wieś na Litwie, w okręgu uciańskim, w rejonie jezioroskim, w starostwie Turmont.
Dawna nazwa wsi – Podruksze.
Historia.
W czasach zaborów wieś w granicach Imperium Rosyjskiego.
W dwudziestoleciu międzywojennym wieś, a następnie kolonia, leżała w Polsce, w województwie nowogródzkim (od 1926 w województwie wileńskim), w powiecie brasławskim, w gminie Smołwy.
Według Powszechnego Spisu Ludności z 1921 roku zamieszkiwały tu 32 osoby, wszystkie były wyznania rzymskokatolickiego i zadeklarowały polską przynależność narodową. Było tu 9 budynków mieszkalnych. W 1931 w 10 domach zamieszkiwało 38 osób.
Miejscowość należała do parafii rzymskokatolickiej w Tylży. Podlegała pod Sąd Grodzki w m. Turmont i Okręgowy w Wilnie; właściwy urząd pocztowy mieścił się w m. Turmont.

</doc>
<doc id="4912953" url="https://pl.wikipedia.org/wiki?curid=4912953" title="Joanna Jackowska">
Joanna Jackowska

Joanna Jackowska – polska otolaryngolog, dr hab. nauk medycznych, adiunkt Katedry Otolaryngologii, Chirurgii Głowy i Szyi oraz Onkologii Laryngologicznej Wydziału Lekarskiego Uniwersytetu Medycznego im. Karola Marcinkowskiego w Poznaniu.
Życiorys.
Studiowała na Uniwersytecie im. Karola Marcinkowskiego w Poznaniu, 15 lutego 2012 obroniła pracę doktorską "Ocena słuchu dzieci z czynnikami ryzyka monitorowanych w programie powszechnych przesiewowych badań słuchu u noworodków, u których nie zdiagnozowano niedosłuchu", następnie uzyskała stopień doktora habilitowanego. Jest adiunktem w Katedrze Otolaryngologii, Chirurgii Głowy i Szyi oraz Onkologii Laryngologicznej na Wydziale Lekarskim Uniwersytetu Medycznego im. Karola Marcinkowskiego w Poznaniu.

</doc>
<doc id="4912954" url="https://pl.wikipedia.org/wiki?curid=4912954" title="Teatr Ariston">
Teatr Ariston

Teatr Ariston (wł. Teatro Ariston, od greckiego "ἄριστον" – idealnie, doskonale) – kino i teatr w San Remo. Od 1977 corocznie odbywa się tam Festiwal Piosenki Włoskiej w San Remo.
Historia.
W 1953 doktor Aristide Vacchino kupił ziemię na której budował dom towarowy, a w 1963 powstał wielofunkcyjny teatr. Początkowo pojemność widowni wynosiła 450 widzów, a z czasem wzrosła do 2000. W 2017 rodzina Vacchino zakupiła sąsiadujący z teatrem czterokondygnacyjny budynek. Celem zakupu było zaoferowanie Rai, telewizji organizującej "Festiwal Piosenki Włoskiej w San Remo", większych powierzchni dostępnych dla uczestników wydarzenia i jego organizacji. Na czterech kondygnacjach budynku, w którym rozpoczęły się prace modernizacyjne, powstały nowe garderoby, sale konferencyjne oraz powierzchnie dla logistyki. 

</doc>
<doc id="4912956" url="https://pl.wikipedia.org/wiki?curid=4912956" title="Grzegorz Wilk-Jakubowski">
Grzegorz Wilk-Jakubowski

Grzegorz Kazimierz Wilk-Jakubowski – polski politolog, historyk. 
Pochodzi z Kolosów. Studiował politologię i historię na Akademii Świętokrzyskiej w Kielcach. Doktoryzował się w 2011 roku na Wydziale Politologii Uniwersytetu Marii Curie-Skłodowskiej na podstawie dysertacji "Sytuacja społeczna muzułmanów we współczesnej Wielkiej Brytanii" (promotorka – Maria Marczewska-Rytko). Stopień doktora habilitowanego uzyskał w 2019 roku na podstawie monografii "Normatywny wymiar systemu zarządzania kryzysowego w III RP w ujęciu międzynarodowym. Aspekty organizacyjne i ekonomiczne". 
Pracował w Wyższej Szkole Handlowej im. B. Markowskiego w Kielcach-najpierw na stanowisku asystenta, następnie – po uzyskaniu stopnia naukowego doktora – adiunkta. Od 2020 roku jest zatrudniony w Społecznej Akademii Nauk w Łodzi na stanowisku profesora uczelni.
W latach 2011–2016 pełnił funkcję Dziekana Wydziału Nauk Ekonomicznych w Tarnobrzegu Wyższej Szkoły Handlowej im. B. Markowskiego w Kielcach. Od 2016 roku jest dziekanem Filii w Tarnobrzegu Społecznej Akademii Nauk.

</doc>
<doc id="4912957" url="https://pl.wikipedia.org/wiki?curid=4912957" title="Przemysław Zieliński">
Przemysław Zieliński

Przemysław Zieliński (ur. 4 września 1915 w Rosji, zm. 12 maja 1990 w Warszawie) – polski aktor teatralny i reżyser.
Życiorys.
Studiował prawo na Uniwersytecie Warszawskim. Począwszy od roku 1937 był studentem warszawskiego PIST-u. Ukończył jego Wydział Aktorski już w warunkach konspiracyjnych, w 1940 r. Piętnaście lat później (1955 r.) uzyskał dyplom Wydziału Reżyserii warszawskiej PWST.
Kariera sceniczna.
Oficjalnie zadebiutował 29 sierpnia 1944 r. na scenie lubelskiego Teatru Zrzeszenia Aktorskiego, jako Hado, w sztuce "Jeńcy" autorstwa Lucjana Rydla, w reżyserii Ireny Ładosiówny. Inne spektakle z udziałem Zielińskiego to m.in.:
Przez wiosnę i lato 1945 r. występował na deskach tamtejszego Teatru Miejskiego:
Latem 1946 r. zawitał na krótko do olsztyńskiego Teatru im. Stefana Jaracza:
Następne dwa sezony teatralne (od IX 1946 do VII 1948 r.) wiązały się z przeprowadzką do Torunia i angażem w tamtejszym Teatrze Ziemi Pomorskiej:
Jeden sezon (od IX 1948 do VIII 1949 r.) spędził na deskach poznańskiego Teatru Polskiego:
Jednocześnie, przez 2 lata swej pracy aktorskiej (od XII 1948 r.) był także związany z warszawskim Teatrem Rozmaitości:
W roku 1950 rozpoczął kilkuletnią współpracę z tamtejszym Teatrem Domu Wojska Polskiego. Z niewielkimi przerwami trwała ona aż do roku 1956:
Przez jeden sezon (rok 1957), jako aktor i reżyser, gościł na deskach białostockiego Teatru Dramatycznego:
Kolejne pięć lat (od XII 1957 do VII 1962 r.) współpracował, jako aktor i reżyser, z warszawskim Teatrem Klasycznym:
W ciągu 9 miesięcy (od XI 1962 do VIII 1963 r.) reżyserował trzy sztuki w 3 różnych teatrach:
Kolejne 4 lata (od X 1963 do II 1967 r.) spędził, jako aktor i reżyser, na deskach gnieźnieńskiego Teatru im. Aleksandra Fredry:
Na przełomie roku 1967/1968 gościnnie współpracował reżysersko z trzema teatrami:
Przez następne 8 lat (od VII 1968 do VII 1976 r.) był związany, jako aktor i reżyser, z warszawskim Teatrem Komedia:
Schyłkowe 8 lat swej kariery (od XII 1977 do V 1985 r.) spędził na deskach warszawskiego Teatru na Woli:
Swoją bogatą karierę aktorską zakończył na scenie warszawskiego Teatru Narodowego:
Telewizja.
Za debiut można uznać jego reżyserski występ 8 października 1954 r. w Teatrze Telewizji, w sztuce "Karabiny matki Carrar" Bertolta Brechta. Pozostałe dokonania aktorskie Zielińskiego związane są z kilkoma innymi spektaklami Teatru Telewizji:
Film.
Na ekranie kinowym po raz pierwszy pojawił się 16 stycznia 1954 r. Debiutował jako wczasowicz w Podborzu, w filmie politycznym pt. "Domek z kart".
Radio.
3 lutego 1950 r. debiutował, jako Gaweł, w słuchowisku reżyserowanym przez Jerzego Rakowieckiego, opartym na noweli "Memento" Bolesława Prusa, które zrealizowano pod auspicjami Teatru Polskiego Radia.
Przebieg pracy.
W trakcie swej 46-letniej kariery aktorskiej występował łącznie na deskach 21 teatrów w: Lublinie (2), Olsztynie, Toruniu, Poznaniu, Koszalinie, Białymstoku, Bielsku-Białej, Gdańsku, Gnieźnie, Kaliszu, Gdyni i Warszawie (9):
Na emeryturę przeszedł w roku 1987.
Śmierć.
Aktor zmarł w wieku 73 lat. Został pochowany na warszawskim cmentarzu Bródnowskim (kwatera 73A-4-18).

</doc>
<doc id="4912960" url="https://pl.wikipedia.org/wiki?curid=4912960" title="Sepp Kuss">
Sepp Kuss

Sepp Kuss (ur. 13 września 1994 w Durango) – amerykański kolarz szosowy.
Osiągnięcia.
Opracowano na podstawie:

</doc>
<doc id="4912961" url="https://pl.wikipedia.org/wiki?curid=4912961" title="Laura Benanti">
Laura Benanti

Laura Benanti (ur. 15 lipca 1979 w Nowym Jorku) – amerykańska aktorka, która wystąpiła m.in. w musicalu "Gypsy", za rolę w którym dostała nagrodę Tony.

</doc>
<doc id="4912963" url="https://pl.wikipedia.org/wiki?curid=4912963" title="Joanna Maria Zajkowska">
Joanna Maria Zajkowska

Joanna Maria Zajkowska – polska lekarka, dr hab. nauk medycznych, profesor nadzwyczajny Kliniki Chorób Zakaźnych i Neuroinfekcji Wydziału Lekarskiego z Oddziałem Stomatologii i Oddziałem Nauczania w Języku Angielskim Uniwersytetu Medycznego w Białymstoku.
Życiorys.
Obroniła pracę doktorską, 23 czerwca 2003 habilitowała się na podstawie pracy zatytułowanej "Badania nad znaczeniem mechanizmów immunoregulacyjnych u chorych z boreliozą z Lyme". 12 stycznia 2012 nadano jej tytuł profesora w zakresie nauk medycznych. Jest profesorem nadzwyczajnym Kliniki Chorób Zakaźnych i Neuroinfekcji Wydziału Lekarskiego z Oddziałem Stomatologii i Oddziałem Nauczania w Języku Angielskim Uniwersytetu Medycznego w Białymstoku.

</doc>
<doc id="4912964" url="https://pl.wikipedia.org/wiki?curid=4912964" title="Bank Spółdzielczy w Krzeszowicach">
Bank Spółdzielczy w Krzeszowicach

Bank Spółdzielczy w Krzeszowicach – bank spółdzielczy z siedzibą w Krzeszowicach, powiecie krakowskim, województwie małopolskim, w Polsce. Bank zrzeszony jest w Grupie Banku Polskiej Spółdzielczości S.A.
Historia.
Towarzystwo Zaliczkowe w Krzeszowicach powstało w 1876 z inicjatywy hr. Artura Władysława Potockiego.
W okresie PRL-u zmieniono nazwę na Gminna Kasa Spółdzielcza w Krzeszowicach oraz podobnie jak w przypadku innych banków spółdzielczych, zlikwidowano samodzielność podmiotu. W latach 60. XX w. przyjęto obecną nazwę. W latach 1972-1975 nastąpił rozwój banku, który jednak po kolejnych reformach administracyjnej i bankowości został ograniczony do gminy Krzeszowice, a oddziały leżące w innych gminach zostały zlikwidowane.
W 1994 bank zrzeszył się w Gospodarczym Banku Południowo-Zachodnim we Wrocławiu, a w 2002 w Banku Polskiej Spółdzielczości S.A..
Władze.
W skład zarządu banku wchodzą:
Czynności nadzoru banku sprawuje 7-osobowa rada nadzorcza.

</doc>
<doc id="4912970" url="https://pl.wikipedia.org/wiki?curid=4912970" title="Marcin Gawłowski">
Marcin Gawłowski

Marcin Gawłowski (ur. 16 września 1892 w Taurowie, zm. w 1959 w Sierniewicach) – major piechoty Wojska Polskiego, kawaler Orderu Virtuti Militari.
Życiorys.
Urodził się w Taurowie, w ówczesnym powiecie brzeżańskim Królestwa Galicji i Lodomerii, w rodzinie Michała.
Do Wojska Polskiego został przyjęty z byłej armii austro-węgierskiej. W czasie wojny z bolszewikami walczył w szeregach 10 pułku piechoty. Wyróżnił się w walkach uwieńczonych 5 czerwca 1920 obsadzeniem rzeki Berezyny i zdobyciem miasteczka o tej samej nazwie.
Po zakończeniu działań wojennych kontynuował w tym pułku zawodową służbę wojskową. 3 maja 1922 został zweryfikowany w stopniu kapitana ze starszeństwem z 1 czerwca 1919 i 1688. lokatą w korpusie oficerów piechoty, a 18 lutego 1928 został mianowany majorem ze starszeństwem z 1 stycznia 1928 i 169. lokatą w korpusie oficerów piechoty. W kwietniu tego roku został przeniesiony do 86 Pułku Piechoty w Mołodecznie na stanowisko oficera sztabowego pułku. W lipcu 1929 został przesunięty na stanowisko dowódcy batalionu. W listopadzie 1931 został przeniesiony do 72 pułku piechoty w Radomiu na stanowisko dowódcy batalionu. W grudniu 1933 został przeniesiony do Powiatowej Komendy Uzupełnień Łuck na stanowisko komendanta. W lipcu 1935 został zwolniony z zajmowanego stanowiska i oddany do dyspozycji dowódcy Okręgu Korpusu Nr II, a później przeniesiony w stan spoczynku.
Zmarł w 1959 w Skierniewicach. Został pochowany na cmentarzu Parafii św. Jakuba Apostoła w Skierniewicach (sektor 9-B-8).

</doc>
<doc id="4912972" url="https://pl.wikipedia.org/wiki?curid=4912972" title="Wojnicki Międzynarodowy Konkurs Fotograficzny">
Wojnicki Międzynarodowy Konkurs Fotograficzny

Wojnicki Międzynarodowy Konkurs Fotograficzny – Międzynarodowy Konkurs Fotograficzny organizowany pod patronatem Międzynarodowej Federacji Sztuki Fotograficznej FIAP, Photographic Society of America, International Association of Art Photographers, Global Photographic Union oraz Fotoklubu Rzeczypospolitej Polskiej Stowarzyszenia Twórców.
Charakterystyka.
Organizatorem konkursu jest Wojnickie Towarzystwo Fotograficzne "Fotum" – członek zbiorowy Fotoklubu Rzeczypospolitej Polskiej Stowarzyszenia Twórców. Dotychczas odbyło się 6 edycji konkursu (począwszy od 2015 roku). W poszczególnych edycjach konkursu uczestniczyło od kilkudziesięciu do kilkuset autorów z całego świata – m.in. w V edycji konkursu (ostatniej zakończonej), gdzie nadesłano bez mała 6 000 fotografii.
Pokłosiem współzawodnictwa jest finałowa ceremonia, połączona z prezentacją najlepszych fotografii oraz wręczeniem nagród – m.in. medali (złoty, srebrny, brązowy) i wyróżnień Międzynarodowej Federacji Sztuki Fotograficznej FIAP, medali (złoty, srebrny, brązowy) „Za Fotograficzną Twórczość” Fotoklubu Rzeczypospolitej Polskiej Stowarzyszenia Twórców, medali (złoty, srebrny, brązowy) i wyróżnień Photographic Society of America, medali (złoty, srebrny, brązowy) i wyróżnień International Association of Art Photographers, medali (złoty, srebrny, brązowy) i wyróżnień Global Photographic Union oraz medali Wojnickiego Towarzystwa Fotograficznego "Fotum". 
W ostatniej VI edycji konkursu (2020) w pracach jury biorą udział – Dorota Kycia (oficer łącznikowy FIAP), Dariusz Kobylański (wiceprezes Zarządu Tarnowskiego Towarzystwa Fotograficznego), Krzysztof Stós (Członek założyciel oraz wiceprezes Zarządu do spraw artystycznych Wojnickiego Towarzystwa Fotograficznego "Fotum").

</doc>
<doc id="4912973" url="https://pl.wikipedia.org/wiki?curid=4912973" title="Warszawska Premiera Literacka">
Warszawska Premiera Literacka

Warszawska Premiera Literacka − nagroda dla książki miesiąca przyznawana od 1985 roku, której organizatorami są: Instytut Książki, Biblioteka Publiczna m.st. Warszawy – Biblioteka Główna województwa mazowieckiego, Fundacja Kultury Polskiej oraz Zarząd Okręgu Warszawskiego Stowarzyszenia Księgarzy Polskich.

</doc>
<doc id="4912976" url="https://pl.wikipedia.org/wiki?curid=4912976" title="SKA-1946 Sankt Petersburg">
SKA-1946 Sankt Petersburg

SKA-1946 Sankt Petersburg (ros. СКА-1946 Санкт-Петербург) – rosyjski klub hokeja na lodzie juniorów z siedzibą w Petersburgu.
Historia.
Od 2009 drużyna występuje w rozgrywkach juniorskich MHL.
Zespół działa jako stowarzyszony z klubem seniorskim SKA Sankt Petersburg w rozgrywkach KHL, a także ze SKA-Niewa w WHL.

</doc>
<doc id="4912980" url="https://pl.wikipedia.org/wiki?curid=4912980" title="Bank Spółdzielczy w Proszowicach">
Bank Spółdzielczy w Proszowicach

Bank Spółdzielczy w Proszowicach – bank spółdzielczy z siedzibą w Proszowicach, powiecie proszowickim, województwie małopolskim, w Polsce. Bank zrzeszony jest w Grupie Banku Polskiej Spółdzielczości S.A.
Oprócz powiatu proszowickiego bank posiada placówki na terenie powiatów krakowskiego, miechowskiego i kazimierskiego.
Historia.
Spółdzielnia Oszczędnościowo-Pożyczkowa w Proszowicach powstała w 1928. Jeszcze przed II wojną światową zmieniono nazwę na "Bank Spółdzielczy Ziemi Proszowickiej". W 1940 do banku przyłączono 6 kas Stefczyka z okolicznych miejscowości. 16 stycznia 1945 roku wszystkie dokumenty banku spłonęły w wyniku działań wojennych.
W 1950 zmieniono nazwę na "Gminna Kasa Spółdzielcza w Proszowicach" oraz podobnie jak w przypadku innych banków spółdzielczych, zlikwidowano samodzielność podmiotu. Wówczas też przyłączono do niej cztery okoliczne kasy Stefczyka. W 1956 ponownie zmieniono nazwę na "Kasa Spółdzielcza w Proszowicach", a w późniejszych latach na "Bank Spółdzielczy w Proszowicach".
Po upadku komunizmu w Polsce i uzyskaniu przez bank samodzielności, nastąpił jego rozwój. 1 stycznia 1999 do Banku Spółdzielczego w Proszowicach przyłączono Bank Spółdzielczy w Racławicach oraz Bank Spółdzielczy w Skalbmierzu, a w kolejnych latach także Bank Spółdzielczy w Niegardowie (w 2000) i Bank Spółdzielczy w Wawrzeńczycach.
Władze.
W skład zarządu banku wchodzą:
Czynności nadzoru banku sprawuje 14-osobowa rada nadzorcza.

</doc>
<doc id="4912983" url="https://pl.wikipedia.org/wiki?curid=4912983" title="Pomnik Feliksa Dzierżyńskiego w Mińsku">
Pomnik Feliksa Dzierżyńskiego w Mińsku

Pomnik Feliksa Dzierżyńskiego w Mińsku – znajdujący się w Mińsku pomnik radzieckiego polityka polskiego pochodzenia Feliksa Dzierżyńskiego.
Historia.
Pomnik został w mieście odsłonięty w 1947, z okazji 70. rocznicy urodzin twórcy Czeka. Jego autorem był słynny białoruski rzeźbiarz Zair Azgur.
Obiekt to brązowe popiersie Dzierżyńskiego na cokole wyłożonym czarnym polerowanym granitem. Na cokole umieszczony jest ponadto wieniec z brązu.
Pomnik jest wpisany na listę dziedzictwa kulturowego Republiki Białorusi.

</doc>
<doc id="4912986" url="https://pl.wikipedia.org/wiki?curid=4912986" title="Cluster One">
Cluster One

Cluster One – utwór instrumentalny, który jest pierwszą ścieżką na albumie brytyjskiego zespołu Pink Floyd "The Division Bell" (1994).
Twórcy.
„Cluster One” to pierwszy utwór w dyskografii zespołu Pink Floyd, po innym instrumentalnym dziele „Mudmen” z albumu "Obscured by Clouds" (1972), którego autorstwo w całości dzielą Wright i David Gilmour.
Motyw kompozycji wywodzi się ze wspólnego jammowania Gilmoura i Wrighta.
Wstęp kompozycji.
Według wywiadu udzielonego w 2000 roku przez Andy’ego Jacksona, inżyniera dźwiękowego biorącego udział w rejestracji albumu "The Division Bell", dźwięki szumu, które rozpoczynają utwór „Cluster One” i trwają blisko minutę, to zapis elektromagnetycznego szumu wiatru słonecznego. Według Jacksona Bob Ezrin na tablicy ogłoszeń w jednym z internetowych serwisów (Net lub CompuServe) opublikował prośbę o udostępnienie zapisu dźwiękowego z „kosmicznymi szumami”. Ezrin otrzymał później wiadomość zwrotną od osoby, która przesłała mu rzeczony zapis dźwiękowy. Bardziej precyzyjnie szumy słyszane na początku utworu to zarejestrowane dźwięki fal bardzo długich porannego chóru (ang. "dawn chorus").
Personel.
Źródło: 

</doc>
<doc id="4912987" url="https://pl.wikipedia.org/wiki?curid=4912987" title="Nitrianske Hrnčiarovce">
Nitrianske Hrnčiarovce

Nitrianske Hrnčiarovce – wieś i gmina (obec) w powiecie Nitra, w kraju nitrzańskim na Słowacji. Znajduje się u podnóży gór Trybecz, tuż po północno-wschodniej stronie miasta Nitra (jest z nim złączona).

</doc>
<doc id="4912996" url="https://pl.wikipedia.org/wiki?curid=4912996" title="Nová Ves nad Žitavou">
Nová Ves nad Žitavou

Nová Ves nad Žitavou – wieś i gmina (obec) w powiecie Nitra, w kraju nitrzańskim na Słowacji. Znajduje się nad rzeką Žitava na Nizinie Naddunajskiej, w kierunku na wschód od miasta Nitra.

</doc>
<doc id="4912998" url="https://pl.wikipedia.org/wiki?curid=4912998" title="NeXt">
NeXt

Next – amerykański serial telewizyjny (dramat kryminalny, fantastycznonaukowy) wyprodukowany przez Zaftig Films, Fox Entertainment oraz 20th Television, którego twórcą jest Manny Coto. Serial jest emitowany od 6 października 2020 roku przez FOX.
Fabuła serialu skupia się na Paulu LeBlanc, genialnym naukowcu nowoczesnych technologii, który odkrywa, że stworzona przez niego sztuczna inteligencja prowadzi do światowej katastrofy.
Produkcja.
Pod koniec lutego 2019 roku ogłoszono, że Eve Harlow otrzymała rolę jako Gina.
W kolejnym miesiącu do obsady dołączyli: Fernanda Andrade, Aaron Moten, Michael Mosley, John Slattery, Jason Butler Harner oraz Elizabeth Cappuccino.
13 maja 2019 roku stacja FOX ogłosiła, że zamówienie pierwszego sezonu dramatu, który zadebiutuje w sezonie telewizyjnym 2019/2020

</doc>
<doc id="4913001" url="https://pl.wikipedia.org/wiki?curid=4913001" title="Nové Sady (powiat Nitra)">
Nové Sady (powiat Nitra)

Nové Sady – wieś i gmina (obec) w powiecie Nitra, w kraju nitrzańskim na Słowacji. Znajduje się na Nizinie Naddunajskiej, w kierunku na północ od miasta Nitra. Zabudowania wsi rozłożyły się nad rzeką Radošinka i jej dopływem Kotrbál.

</doc>
<doc id="4913004" url="https://pl.wikipedia.org/wiki?curid=4913004" title="Wiesław Leoński">
Wiesław Leoński

Wiesław Jan Leoński (ur. 13 grudnia 1961 w Poznaniu) – polski fizyk, profesor nauk fizycznych, profesor Uniwersytetu Zielonogórskiego.
Życiorys.
W 1984 ukończył studia fizyczne na Uniwersytecie im. Adama Mickiewicza w Poznaniu. Doktoryzował się w 1988 na macierzystej uczelni na podstawie rozprawy: "Widmo fotoelektronów dla układów z kilkoma stanami autojonizującymi w polu laserowym", której promotorem był dr hab. Ryszard Tanaś. Stopień naukowy doktora habilitowanego uzyskał w 2002 na UAM w oparciu o pracę pt. "Ewolucja układów kwantowych z nieliniowością typu Kerra". Tytuł profesora nauk fizycznych otrzymał 11 czerwca 2015.
W latach 1984–2009 był nauczycielem akademickim na Uniwersytecie im. Adama Mickiewicza w Poznaniu. W 2009 podjął pracę na Uniwersytecie Zielonogórskim, na którym objął stanowisko profesora nadzwyczajnego i został kierownikiem Zakładu Optyki i Inżynierii Kwantowej (był inicjatorem jego powstania) w Instytucie Fizyki na Wydziale Fizyki i Astronomii. W 2016 objął stanowisko profesora zwyczajnego UZ (po zmianach prawnych profesora).
Specjalizuje się w fizyce teoretycznej, optyce kwantowej i optyce nieliniowej. Opublikował ponad 110 prac i ponad 300 recenzji, wypromował trzech doktorów.
Otrzymał tytuł "Distinguished Referee" (2017), przyznawany przez „The European Physical Journal” dla szczególnie wyróżniających się recenzentów. Dwukrotnie uhonorowany przez platformę Publons nagrodą "Top 1% in Field" dla recenzentów czasopism fizycznych (2018, 2019).

</doc>
<doc id="4913005" url="https://pl.wikipedia.org/wiki?curid=4913005" title="Paňa">
Paňa

Paňa – wieś i gmina (obec) w powiecie Nitra, w kraju nitrzańskim na Słowacji. Znajduje się na Nizinie Naddunajskiej, w kierunku na południowy wschód od miasta Nitra. Zabudowania wsi rozłożyły się nad Panianskim potokiem ("Panianský potok").

</doc>
<doc id="4913006" url="https://pl.wikipedia.org/wiki?curid=4913006" title="Podhorany (powiat Nitra)">
Podhorany (powiat Nitra)

Podhorany – wieś i gmina (obec) w powiecie Nitra, w kraju nitrzańskim na Słowacji. Znajduje się na Nizinie Naddunajskiej, w kierunku na północ od miasta Nitra. Zabudowania wsi rozłożyły się nad potokiem Hunták u podnóży gór Trybecz.

</doc>
<doc id="4913015" url="https://pl.wikipedia.org/wiki?curid=4913015" title="Skwer Hilarego Krzysztofiaka w Katowicach">
Skwer Hilarego Krzysztofiaka w Katowicach

Skwer Hilarego Krzysztofiaka w Katowicach – skwer położony we wschodniej części Katowic, w jednostce pomocniczej Szopienice-Burowiec, u zbiegu ulic gen. Józefa Hallera i Obrońców Westerplatte.
Skwer Hilarego Krzysztofiaka jest centralnym punktem Burowca. Stanowi on miejsce, w którym odbywają się wydarzenia i festyny, w tym coroczne Święto Burowca. Plac nosi imię Hilarego Krzysztofiaka – urodzonego w Szopienicach artysty, plastyka, grafika i scenografa.
Jest to teren zielony z drzewami i krzewami, wyposażony w chodniki z kostki brukowej, a także elementy małej architektury, w tym ławki i kosze na śmieci. Znajduje się tu plac zabaw dla dzieci w wieku od 3 do 15 lat w formie dwóch okrągłych wysp wyposażonych w urządzenia zabawowe, w tym: domek ze zjeżdżalniami, huśtawki, bujane koniki i małą karuzelę, a także w zestawy drążków, mini boisko do koszykówki i gniazdo dla osób niepełnosprawnych. Plac zabaw znajduje się na nawierzchni ze żwirku, trawy oraz z gumowej nawierzchni bezpiecznej. Na skwerze zlokalizowany też jest, oddany do użytku pod koniec października 2015 roku, skate point.
Historia.
Początki ustanowienia skweru Hilarego Krzysztofiaka w Burowcu sięgają 2008 roku, kiedy to Zarząd Jednostki Pomocniczej Nr 15 Szopienice-Burowiec wystosował pismo do Rady Miasta Katowice o uhonorowanie Hilarego Krzysztofiaka poprzez nadanie jego imieniem jednej z ulic w Katowicach. W odpowiedzi z dnia 29 października 2008 roku Komisja Organizacyjna Rady Miasta Katowice zaproponowała nadanie jego imieniem placu przy skrzyżowaniu ulic gen. Józefa Hallera i Obrońców Westerplatte. Skwer ten został ustanowiony przez Radę Miasta Katowice w dniu 26 stycznia 2009 roku. 
W 2013 roku stowarzyszenie Burowiec – Inicjatywa Mieszkańców rozpoczęło pierwsze działania na rzecz budowy skate pointu na skwerze, obok muru dawnej huty ołowiu. Nowy skate point został oddany do użytku 31 października 2015 roku. 
19 września 2015 roku, przy współpracy organizacji i stowarzyszeń z Szopienic-Burowca, w tym Miejskiego Domu Kultury Szopienice-Giszowiec, Rady Jednostki Pomocniczej nr 15 Szopienice-Burowiec oraz grupy Burowiec – Inicjatywa Mieszkańców, na skwerze odbyła się pierwsza impreza w ramach corocznego festynu – Święta Burowca.
W połowie października 2016 roku rozpoczęto realizację placu zabaw na skwerze Hilarego Krzysztofiaka. Powstał on z inicjatywy stowarzyszenia Burowiec – Inicjatywa Mieszkańców w ramach projektu do budżetu obywatelskiego Katowic. Prace budowlane zostały wykonane na zlecenie Zakładu Zieleni Miejskiej w Katowicach, który w 2014 roku zlecił opracowanie projektu wykonawczego. 
25 czerwca 2017 roku w ramach projektu "Śląskie ogrody deszczowe" Fundacja Sendzimira przy udziale lokalnej społeczności na skwerze został założony ogród deszczowy, który ma za zadanie m.in. poprawę sytuacji wód opadowych i retencjonowanie wody. 
Z inicjatywy radnych oraz mieszkańców w ramach budżetu obywatelskiego, w rejonie placu zabaw do końca 2018 roku zamontowano kamery monitoringu, będące częścią Katowickiego Inteligentnego Systemu Monitoringu i Analizy.

</doc>
<doc id="4913026" url="https://pl.wikipedia.org/wiki?curid=4913026" title="Жə">
Жə



</doc>
<doc id="4913027" url="https://pl.wikipedia.org/wiki?curid=4913027" title="Lac des Rousses">
Lac des Rousses

Lac des Rousses (dawniej: "Quinsonnet" lub "Quintenois"; pol. jezioro Rousses) – jezioro we wschodniej Francji, w regionie Burgundia-Franche-Comté, w departamencie Jura.
Położenie.
Jezioro leży we wschodniej części regionu, w departamencie Jura, w gminie Les Rousses. Położone jest na północny wschód od wsi Les Rousses, tuż przy granicy szwajcarskiej. Leży w południowej części gór Jura, w dolinie rzeki Orbe. Jest jedynym zbiornikiem wodnym całego regionu Burgundia-Franche-Comté, położonym w dorzeczu Renu.
Charakterystyka.
Jezioro Rousses, leżące w wąskiej, synklinalnej dolinie Orbe, o przebiegu z południowego zachodu na północny wschód, posiada kształt mocno wydłużonego owalu o nieco rozczłonkowanych brzegach, o dłuższej osi długości ok. 2 km i szerokości dochodzącej do 550 m (średnio: ok. 400 m). Jest jeziorem pochodzącym z czasów zmierzchu epoki lodowcowej, stosunkowo głębokim (maksymalna głębokość 19 m), jednak jego brzegi w większości są niskie, zabagnione i pokryte torfowiskami.
Lac des Rousses zasilane jest od strony południowo-zachodniej przez źródłowy ciek rzeki Orbe, mający swe początki w centrum wsi Les Rousses, natomiast od strony południowej przez potok Le Bief Noir, rodzący się koło miejscowości La Cure, tuż przy granicy szwajcarskiej. Powierzchnia zlewni jeziora (bez jego tafli) wynosi ok. 12,1 km2. Z jeziora wypływa rzeka Orbe.
Jest jeziorem górskim, jego lustro wody znajduje się na wysokości 1059 m n.p.m. Z racji chłodnego klimatu, panującego w dolinie, zimą zamarza. Pokrywa się grubą pokrywą lodową, która utrzymuje się zwykle 4-5 miesięcy.
Fauna jeziora.
Wody jeziora są czyste, dobrze natlenione. Występuje w nim kilka gatunków ryb, m.in. pstrąg potokowy, kleń, szczupak pospolity, lin, płoć, wzdręga i lokalny podgatunek sieji. Jezioro jest sztucznie zarybiane (szczupak i sieja).
Znaczenie gospodarcze.
Jezioro wykorzystywane jest jako zbiornik wody pitnej dla okolicznych miejscowości (średni dzienny pobór wynosi 2700 m3).
Znaczenie turystyczne i sportowe.
Wody jeziora wykorzystywane są do celów sportowych i rekreacyjnych. Możliwa jest kąpiel, pływanie kajakami, rowerami wodnymi, uprawianie żeglarstwa. Sporty motorowodne nie są dozwolone. Możliwy jest również sportowy połów ryb. Otoczenie jeziora posiada bogatą infrastrukturę turystyczną: ścieżki do nordic walkingu, miejsca odpoczynku, ścieżkę przyrodniczą (m.in. 450-metrowy odcinek drewnianych kładek na nadbrzeżnych terenach podmokłych), latem strzeżone kąpielisko. Zimą zamarznięta tafla jeziora wykorzystywana jest do celów sportu bojerowego, a jego otoczenie jest ulubionym terenem do uprawiania narciarstwa biegowego i dla turystyki narciarskiej (początek dalekobieżnego szlaku narciarskiego "La Transjurassienne").

</doc>
<doc id="4913034" url="https://pl.wikipedia.org/wiki?curid=4913034" title="Kuzniecowa">
Kuzniecowa

Kuzniecowa – żeńska forma nazwiska Kuzniecow.

</doc>
<doc id="4913036" url="https://pl.wikipedia.org/wiki?curid=4913036" title="Chuck Boyd">
Chuck Boyd

Chuck Boyd (ur. 1942, zm. 1991) – amerykański fotograf rock and rollowy, pracujący w Los Angeles w stanie Kalifornia w latach 60. i 70. XX wieku.
Lata młodzieńcze.
Miłość do fotografii u Boyda zrodziła się, kiedy w wieku 13 lat dostał od matki aparat fotograficzny jako prezent. Mając 16 lat poszedł pracować do stacji radiowej KRLA w Los Angeles, aby promować artystów.
Kariera.
Początki.
Boyd rozpoczął swoją karierę na początku lat 60., pracując wówczas dla czasopisma "Tiger Beat". W 1967, Buck Munger, niezależny producent muzyczny i krajowy dyrektor ds. promocji Sunn Amplifiers, zatrudnił Boyda jako oficjalnego fotografa firmy. W trakcie pracy z Mungerem, Boyd miał okazję sfotografować występy Cream, Eltona Johna, Led Zeppelin, KISS i wielu innych artystów z przełomu lat 60. i 70. Robiąc zdjęcia dla firmy, Boyd miał cały czas dostęp do sceny. Według Bucka, Chuck był najbardziej zaufanym i najbardziej lubianym fotografem w biznesie rozrywkowym.
Led Zeppelin.
Boyd był przyjacielem Jimmy’ego Page’a, którego poznał z czasów grupy Yardbirds. Page wręczył Boydowi wersję "test pressing" albumu "Led Zeppelin", mówiąc mu, że znajdują się w nim „bezużyteczne rzeczy”. Te „bezużyteczne rzeczy” brzmiały bardzo dobrze dla Boyda. Chuck miał pełny dostęp do grupy – od ich przebieralni, sceny, aż po studio nagrań. Boyd był jedną z osób, którą darzyli zaufaniem. Z tego też powodu, miał on możliwość wykonania wielu fotografii zespołu z 1969 i 1970.
Dalsza część kariery.
Boyd był fotoreporterem, nie paparazzo. Artyści zaufali mu ze względu na to, że nie publikował ich kompromitujących zdjęć. Posiadał fotografie żony George’a Harrisona na trasie koncertowej Erica Claptona, fotografie niektórych bardzo popularnych gwiazd rocka zażywających heroinę, a także pomieszane ciała na łóżku Keitha Moona. Boyd wszystko fotografował, ale nigdy nie stracił przez innych zaufania; przez lata swojej kariery odrzucił dużo pieniędzy ze względu na to, żeby chronić osoby, które uważał za przyjaciół.
Członkowie z Wrinkle, zespołu muzycznego nazwanego przez Johna Entwistle’a (basistę z The Who), byli najbliższymi przyjacielami Boyda. Poznał ich w Los Angeles, a potem wyjechał z nimi do Portland, gdzie ich producentem był Buck Munger. Boyd wyruszył w trasę koncertową jako road manager i zamieszkiwał w domu perkusisty przez kilka lat.
Kiedy Boyd zadecydował ujawnić swoją homoseksualność, członkowie grupy Wrinkle byli pierwszymi osobami, którym zaufał i byli jego przyjaciółmi do śmierci w 1991.
Dorobek artystyczny.
Boyd wykonał ponad 30 tys. zdjęć artystów rock and rolla z lat 60. i 70. Po jego śmierci w 1991, jego fotografie zgubiły się na niemal dwadzieścia lat. Na przełomie tych dekad, Boyd sfotografował wiele zespołów i wykonawców, jak The Beatles, Jimiego Hendrixa, Boba Dylana, Led Zeppelin, The Rolling Stones, Jerryego Garcia, Raya Charlesa, Chucka Berry’ego, Jima Morrisona, Carlosa Santana, Franka Zappę, Simon and Garfunkel, The Who, Fleetwood Mac, Janis Joplin, Toma Petty’ego, Grateful Dead, Beach Boys czy nawet Queen. Po odnalezieniu kolekcji Boyda, jest ona dostępna publicznie od 2010.
Jego fotografie przedstawiają gwiazdy rock and rolla występujące na scenie, a także w życiu codziennym. Przez swoich rówieśników uważany był najlepszym fotografem w historii rock and rolla.
Dziedzictwo.
W 2012 ukazała się książka "Forever Young. The Rock and Roll Photography of Chuck Boyd" będąca zbiorem wielu zdjęć z czasów jego kariery. Autorem jest historyk muzyki – Jeffrey Schwartz.
Życie prywatne.
Mimo że był gejem, w 1974 ożenił się z Dolly Wiseman – był z nią aż do śmierci. Mają trzech synów: Brandona (który jest muzykiem w zespole Incubus), Jasona (główny wokalista zespołu Audiovent) i Darrena.
Użyczył głosu jako lektor w siedemnastu filmach o edukacji seksualnej.
Pod koniec lat 70. XX w. Boyd zaraził się na HIV. Jego stan zdrowia pogorszył się w latach 80., przez co zrezygnował z pracy fotografa. Zmarł w 1991.
Dyskografia.
"Albumy i box sety, w których zostały wykorzystane fotografie Boyda."
Fotografie.
"Informacje na temat zdjęć zespołów bądź artystów (wraz z dokładnymi datami i miejscami), które wykonał Boyd, zostały opracowane według kilku źródeł."

</doc>
<doc id="4913037" url="https://pl.wikipedia.org/wiki?curid=4913037" title="Cena jednostkowa">
Cena jednostkowa

Cena jednostkowa – cena końcowa, włącznie z podatkiem VAT i wszystkimi pozostałymi podatkami, za jedną sztukę produktu, jeden kilogram, jeden litr, jeden metr, jeden metr kwadratowy lub jeden metr sześcienny produktu lub inną pojedynczą jednostkę ilości, która jest szeroko i zwyczajowo stosowana.

</doc>
<doc id="4913040" url="https://pl.wikipedia.org/wiki?curid=4913040" title="Odd Einar Dørum">
Odd Einar Dørum

Odd Einar Dørum (ur. 12 października 1943 w Oslo) – norweski polityk, przewodniczący liberalnej partii Venstre (1982–1986, 1992–1996), były minister i deputowany.
Życiorys.
Urodził się jako syn Norwega i Niemki pochodzenia żydowskiego. Kształcił się w Trondheim Katedralskole, w 1970 ukończył socjologię w Sosialskolen i Trondheim. Pracował jako wykładowca oraz konsultant do spraw opieki społecznej i zdrowia.
Zaangażował się w działalność polityczną w ramach liberalnej partii Venstre. Od 1962 pełnił różne funkcje w jej młodzieżówce Unge Venstre, m.in. w latach 1970–1972 stał na czele tej organizacji. Dwukrotnie kierował krajowymi strukturami Venstre – od 1982 do 1986 oraz od 1992 do 1996. Działał także w sprzeciwiającej się przystąpieniu Norwegii do EWG organizacji Folkebevegelsen mot norsk medlemskap i EEC, na początku lat 70. pełnił funkcję jej sekretarza.
Po raz pierwszy mandat posła do Stortingu sprawował w latach 1977–1981. Powrócił do norweskiego parlamentu w 1997, zasiadając w nim przez trzy kadencje do 2009. Był członkiem obu rządów Kjella Magne Bondevika. W pierwszym pełnił funkcję ministra handlu i przemysłu (od października 1997 do marca 1999), a następnie ministra sprawiedliwości i do spraw policji (od marca 1999 do marca 2000). W drugim ponownie zajmował stanowisko ministra sprawiedliwości i do spraw policji (od października 2001 do października 2005).
Działał też w lokalnym samorządzie, był radnym w Trondheim (1967–1971, 1976–1979) i w Oslo (1991, 1995–1997, 2011–2015). Pełnił także funkcję zastępcy członka w tych gremiach. Powoływany również do organów różnych organizacji i instytucji. W latach 2009–2013 wchodził w skład Riksvalgstyret, norweskiej komisji wyborczej.
Odznaczony Komandorią Orderu Świętego Olafa (2004).

</doc>
<doc id="4913041" url="https://pl.wikipedia.org/wiki?curid=4913041" title="Daewoo Lacetti Hatchback">
Daewoo Lacetti Hatchback



</doc>
<doc id="4913044" url="https://pl.wikipedia.org/wiki?curid=4913044" title="Arrival (utwór)">
Arrival (utwór)



</doc>
<doc id="4913048" url="https://pl.wikipedia.org/wiki?curid=4913048" title="Daewoo Alpheon">
Daewoo Alpheon



</doc>
<doc id="4913051" url="https://pl.wikipedia.org/wiki?curid=4913051" title="MTV 90s">
MTV 90s

MTV 90s – europejski kanał muzyczny koncernu Paramount Networks EMEAA. Jest produkowany w Polsce, przez spółkę MTV Networks Polska.
Stacja została uruchomiona 5 października 2020 roku o godz. 5:00 w miejsce europejskiej wersji MTV Rocks. Pierwszym wyemitowanym przez niego teledyskiem był utwór amerykańskiej piosenkarki Whitney Houston – "I Will Always Love You". Kanał nadaje 24 godziny na dobę i emituje głównie muzykę z lat 90. XX wieku.

</doc>
<doc id="4913053" url="https://pl.wikipedia.org/wiki?curid=4913053" title="Formuła ADAC Junior">
Formuła ADAC Junior

Formuła ADAC Junior – niemiecka seria wyścigowa przeznaczona dla młodych kierowców, organizowana przy wsparciu BMW. Była organizowana w latach 1991–1997. Została zastąpiona Formułą ADAC.

</doc>
<doc id="4913056" url="https://pl.wikipedia.org/wiki?curid=4913056" title="Stadion Soniaczny w Charkowie">
Stadion Soniaczny w Charkowie

Stadion "Soniaczny" (ukr. Cтадіон «Сонячний» в Харкові, "Stadion "Soniacznyj" w Charkowi") – stadion w Charkowie. Jest rezerwowym stadionem klubu piłkarskiego Metalist 1925 Charków oraz stadionem domowym Metał Charków i ŻFK Żytłobud-2 Charków. Może pomieścić 4924 widzów. Na dzień 24 lipca 2020 roku stadion należy do drugiej kategorii według klasyfikacji UAF.
Historia.
Stadion "Soniaczny" w Charkowie został zbudowany w 2011 roku przez Kolej Południową w ramach przygotowań do Mistrzostw Europy w Piłce Nożnej 2012. Podczas Euro-2012 stadion służył jako zapasowa baza treningowa dla uczestników turniejów, w szczególności dla reprezentacji Holandii.
W ciągu pięciu sezonów (od sierpnia 2012 do czerwca 2017) Helios Charków rozgrywał na stadionie mecze domowe o mistrzostwo i puchar Ukrainy. W sezonie 2017/18 „Soniaczny” był stadionem zapasowym Heliosa.
W czerwcu 2013 roku „Soniaczny” stał się jednym ze stadionów, na których rozgrywano Międzynarodowy Turniej Rugby poświęcony pamięci A.W. Martyrosiana.
W sezonie 2016/2017 Desna Czernihów rozegrała również na stadionie trzy mecze domowe o mistrzostwo i jeden mecz Pucharu Ukrainy, nie mogąc grać u siebie ze względu na jego zamknięcie z powodu rekonstrukcji.
9 lipca 2017 klub piłkarski Metalist 1925 Charków zagrał swój pierwszy profesjonalny mecz na stadionie „Soniaczny”. W sierpniu tego samego roku drużyna rozegrała jeszcze 3 mecze u siebie na "Słonecznym".
W pierwszej części sezonu 2019/20 FK Wołczańsk gościł na stadionie swoje mecze Amatorskich Mistrzostw Ukrainy.
30 września 2020 roku na stadionie odbył się finał Pucharu Ukrainy w piłce nożnej kobiet sezonu 2019/20. W tym meczu Żytłobud-2 Charków zwyciężył Schid Stara Majaczka 1:0.
W sezonie 2020/21 na stadionie gra swoje mecze domowe Metał Charków.
21 maja 2022 został poważnie uszkodzony przez rosyjski ostrzał.

</doc>
<doc id="4913057" url="https://pl.wikipedia.org/wiki?curid=4913057" title="Daewoo Nexia II">
Daewoo Nexia II



</doc>
<doc id="4913058" url="https://pl.wikipedia.org/wiki?curid=4913058" title="Daewoo Damas II">
Daewoo Damas II



</doc>
<doc id="4913060" url="https://pl.wikipedia.org/wiki?curid=4913060" title="Жь">
Жь

Жь – dwuznak cyrylicy wykorzystywany w zapisie języków: abazyńskiego, abchaskiego, adygejskiego i kabardyjskiego. W abchaskim oznacza dźwięk [], czyli spółgłoskę szczelinową zadziąsłową dźwięczną, a w kabardyjskim [], czyli palatalizowany wariant wyżej wspomnianej spółgłoski. W abazyńskim odpowiada dźwiękowi [], tj. spółgłosce szczelinowej dziąsłowo-podniebiennej dźwięcznej.

</doc>
<doc id="4913061" url="https://pl.wikipedia.org/wiki?curid=4913061" title="Alan's Psychedelic Breakfast">
Alan's Psychedelic Breakfast



</doc>
<doc id="4913066" url="https://pl.wikipedia.org/wiki?curid=4913066" title="Andrejeuszczyna (rejon orszański)">
Andrejeuszczyna (rejon orszański)

Andrejeuszczyna (biał. Андрэеўшчына; ros. Андреевщина, Andriejewszczina) — wieś na Białorusi, w obwodzie witebskim, w rejonie orszańskim. Jest siedzibą sielsowietu Andrejeuszczyna.
Wieś znajduje się przy północnej granicy Orszy. W pobliżu przebiega droga magistralna M8.
Na południe wsi znajduje się Kobylacka Góra, uroczysko, w którym odkryte zostały masowe groby ludzi rozstrzelanych przez NKWD w latach 1930–1950.

</doc>
<doc id="4913069" url="https://pl.wikipedia.org/wiki?curid=4913069" title="Joanis Alewras">
Joanis Alewras

Joanis Alewras (; ur. 1912 w Mesini, zm. 6 kwietnia 1995 w Atenach) – grecki polityk i związkowiec, poseł do Parlamentu Hellenów i jego przewodniczący w latach 1981–1989, w marcu 1985 pełniący obowiązki prezydenta Grecji.
Życiorys.
Pracował jako urzędnik bankowy w banku centralnym, zaangażował się w działalność związkową. W 1955 współtworzył zrzeszający pracowników sektora bankowego związek zawodowy OTOE, pełnił funkcję jego przewodniczącego. Działał w Unii Centrum Jeorjosa Papandreu, od 1963 wykonywał mandat deputowanego. W okresie junty czarnych pułkowników był represjonowany z powodów politycznych.
W 1974, po upadku reżimu i po rozpoczęciu procesu demokratyzacji, został jednym z założycieli Panhelleńskiego Ruchu Socjalistycznego (PASOK). W tym samym roku uzyskał ponownie mandat posła do Parlamentu Hellenów. Z powodzeniem ubiegał się o reelekcję w siedmiu kolejnych wyborach do 1993 włącznie. Od listopada 1981 do lipca 1989 sprawował funkcję przewodniczącego greckiego parlamentu. 10 marca 1985, po złożeniu urzędu przez Konstandinosa Karamanlisa, został pełniącym obowiązki prezydenta Grecji. Wykonywał je to 29 marca tegoż roku. W 1990 sam bezskutecznie ubiegał się o prezydenturę. Zmarł w trakcie 10. kadencji parlamentu.

</doc>
<doc id="4913070" url="https://pl.wikipedia.org/wiki?curid=4913070" title="Atom Heart Mother (utwór)">
Atom Heart Mother (utwór)



</doc>
<doc id="4913073" url="https://pl.wikipedia.org/wiki?curid=4913073" title="Taurus (utwór)">
Taurus (utwór)



</doc>
<doc id="4913075" url="https://pl.wikipedia.org/wiki?curid=4913075" title="Moacșa">
Moacșa

Moacșa () – wieś w Rumunii, w okręgu Covasna, w gminie Moacșa. W 2011 roku liczyła 885 mieszkańców.

</doc>
<doc id="4913076" url="https://pl.wikipedia.org/wiki?curid=4913076" title="Panizouje (sielsowiet Babiniczy)">
Panizouje (sielsowiet Babiniczy)

Panizouje (pol. "Ponizowie", pol. hist. "Poddębce", biał. Панізоўе) — wieś na Białorusi, w obwodzie witebskim, w rejonie orszańskim, 2 km na południe od Orszy. Przez wieś biegnie droga magistralna M8. Wchodzi w skład sielsowietu Babinicze. 
W latach 1924-2009 wieś była siedzibą sielsowietu Panizouje. Dawna nazwa miejscowości to Poddębce. 
Na północ od wsi przy drodze do Mohylewa znajduje się uroczysko, w którym w latach 1930-1950 funkcjonariusze NKWD dokonywali masowych rozstrzeliwań. 

</doc>
<doc id="4913077" url="https://pl.wikipedia.org/wiki?curid=4913077" title="Pădureni (okręg Covasna)">
Pădureni (okręg Covasna)

Pădureni () – wieś w Rumunii, w okręgu Covasna, w gminie Moacșa. W 2011 roku liczyła 316 mieszkańców.

</doc>
<doc id="4913078" url="https://pl.wikipedia.org/wiki?curid=4913078" title="A Saucerful of Secrets (utwór)">
A Saucerful of Secrets (utwór)



</doc>
<doc id="4913081" url="https://pl.wikipedia.org/wiki?curid=4913081" title="Biełarusbank">
Biełarusbank

Biełarusbank (; , "Biełarusbank"; ), Otwarta Spółka Akcyjna Bank Oszczędnościowy Biełarusbank (, ) – białoruski bank uniwersalny. Jest on największym bankiem działającym na Białorusi pod względem poziomu kapitału własnego, aktywów, kredytów i depozytów. Jest największą nierosyjską instytucją bankową we Wspólnocie Niepodległych Państw pod względem aktywów i jednym z dziesięciu największych banków WNP oraz 12 największym bankiem w Europie Środkowo-Wschodniej pod względem kapitału. Jest pod sankcjami Unii Europejskiej od lata 2021 r.
Z oferty Biełarusbanku korzystają zarówno duże białoruskie przedsiębiorstwa, mali i średni przedsiębiorcy (bank obsługuje ponad 80 tys. przedsiębiorstw i osób prawnych), jak i klienci indywidualni.
Biełarusbank zajmuje się także obrotem metalami szlachetnymi oraz sprzedażą ubezpieczeń.
Udziałowcy i władze.
Głównym udziałowcem banku jest Komitet Mienia Państwowego Republiki Białorusi, będący przedstawicielem państwa białoruskiego. Posiada on 98,76% akcji banku. Ponadto do jednostek administracyjno-terytorialnych należy 1,06% akcji.
W skład zarządu banku wchodzą:
Czynności nadzoru banku sprawuje 8-osobowa rada nadzorcza, wśród których jest trzech przedstawicieli rządu białoruskiego.
Historia.
Biełarusbank swoje tradycje wywodzi z powstałych na mocy decyzji Rady Komisarzy Ludowych Rosyjskiej Federacyjnej Socjalistycznej Republiki Radzieckiej z dnia 26 grudnia 1922 kas oszczędnościowych, a w szczególności od powstałej w 1923 w Mińsku Głównej Kasy Oszczędnościowej nr 16. W czasach komunizmu kasy oszczędnościowe były główną instytucją wykonującą operacje depozytowo-pożyczkowe dla przedsiębiorstw i klientów indywidualnych oraz posiadały rozbudowaną sieć placówek. W latach 80. XX w. na ich bazie powstał Białoruski Republikański Bank Oszczędnościowy ZSRR.
Po upadku Związku Sowieckiego i powstaniu w 1991 niepodległej Białorusi przyjęto nazwę Bank Oszczędnościowy Republiki Białorusi. Zaczął on działać w nowej rzeczywistości gospodarczej, przystosowując swoją ofertę również dla małych i średnich przedsiębiorstw prywatnych.
30 sierpnia 1995 dekretem prezydenta Białorusi Alaksandra Łukaszenki połączono Bank Oszczędnościowy Republiki Białorusi i Akcyjny Bank Komercyjny Biełarusbank. Nowa instytucja przyjęła nazwę "Otwarta Spółka Akcyjna Bank Oszczędnościowy Biełarusbank". W kolejnym roku przejęto dwa kolejne banki, umacniając pozycję Biełarusbanku jako lidera sektora bankowego państwa. W 1997 Biełarusbank otworzył swoje pierwsze przedstawicielstwa zagraniczne w Warszawie i w Moskwie.
Kolejne lata to okres unowocześniania banku i dostosowywania go do europejskich standardów bankowości. W 1997 bank umożliwił swoim klientom płatności w systemie Mastercard, a w 2000 również w systemie Visa. W 2008 wprowadzono usługę bankowości mobilnej.
Polityka banku została doceniona przez zagraniczne agencje ratingowe. Biełarusbank został również członkiem międzynarodowych organizacji bankowych. Podpisał umowy o współpracy z bankami w ponad 30 krajach oraz z zagranicznymi giełdami: w 2008 z Börse Frankfurt i w 2009 z Giełdą Papierów Wartościowych w Warszawie, dzięki czemu mógł zaoferować swoim klientom wejście na międzynarodowy rynek kapitałowy.
W 2011 Biełarusbank wszedł na listę 25 największych banków w Europie Środkowo-Wschodniej pod względem kapitału.
Obecnie Biełarusbank oferuje swoim klientom nowoczesne produkty bankowe, zgodne z europejskimi standardami bankowości.
Placówki.
Bank posiada 1133 oddziałów, 116 centrów usług bankowych, 100 kantorów oraz 10 placówek będących centrami administracyjnymi (krajowymi i regionalnymi) instytucji.
Przedstawicielstwa zagraniczne.
Pierwsze placówki poza granicami Białorusi Biełarusbank otworzył w 1997 w Warszawie i w Moskwie. W 2003 powstało przedstawicielstwo banku we Frankfurcie nad Menem, a w 2007 w Pekinie. Warszawskie przedstawicielstwo funkcjonowało do 2016, a moskiewskie do 2018.
Sankcje z UE.
24 czerwca 2021 roku został wpisany na „ UE”. Sankcje Unii Europejskiej obejmują ograniczenia związanych ze zbywalnymi papierami wartościowymi i instrumentami rynku pieniężnego, zaciągania pożyczek na rynkach UE oraz dostępność pożyczek lub kredytów o terminie zapadalności przekraczającym 90 dni od europejskich partnerów biznesowych. 20 sierpnia 2021 roku Fitch Ratings przyznała bankowi ocenę „B” z perspektywą negatywną. Jednocześnie agencja wycofała rating ze względu na umieszczenie banku na liście sankcyjnej i zapowiedziała, że nie będzie już oceniać ani w inny sposób analizować działalności Biełarusbanku.

</doc>
<doc id="4913082" url="https://pl.wikipedia.org/wiki?curid=4913082" title="Belarusbank">
Belarusbank



</doc>
<doc id="4913085" url="https://pl.wikipedia.org/wiki?curid=4913085" title="On the Run (Pink Floyd)">
On the Run (Pink Floyd)



</doc>
<doc id="4913086" url="https://pl.wikipedia.org/wiki?curid=4913086" title="Pomnik Paprykarza Szczecińskiego w Szczecinie">
Pomnik Paprykarza Szczecińskiego w Szczecinie



</doc>
<doc id="4913087" url="https://pl.wikipedia.org/wiki?curid=4913087" title="Katarzyna Mizia-Stec">
Katarzyna Mizia-Stec

Katarzyna Magdalena Mizia-Stec (ur. 25 grudnia 1967) – polska kardiolożka, profesorka doktorka habilitowana nauk medycznych, prorektorka ds. nauki Śląskiego Uniwersytetu Medycznego w Katowicach.
Życiorys.
Katarzyna Mizia-Stec w 1997 uzyskała na Śląskiej Akademii stopień doktora nauk o kulturze fizycznej na podstawie pracy "Ocena wybranych parametrów klinicznych i hormonalnych u chorych z mastopatią" (promotorka – Barbara Zahorska-Markiewicz). W 2004 habilitowała się tamże na podstawie dorobku naukowego, w tym dzieła "Cytokiny, rozpuszczalne formy receptorów i molekuły adhezyjne w surowicy krwi chorych z chorobą wieńcową". W 2011 otrzymała tytuł naukowy profesora.
Zawodowo związana ze Śląskim Uniwersytetem Medycznym. W 2012 została kierowniczką I Katedry i Kliniki Kardiologii Wydziału Nauk Medycznych. Jednocześnie kierowniczka I Oddziału Kardiologii Górnośląskiego Centrum Medycznego w Katowicach. Prorektorka ds. nauki SUM w kadencji 2020–2024. Wypromowała siedmioro doktorów.
Członkini Polskiego Towarzystwa Kardiologicznego, Polskiego Towarzystwa Badań nad Otyłością, Europejskiego Towarzystwa Kardiologicznego.
W czerwcu 2022 została członkinią korespondentką Polskiej Akademii Umiejętności. 

</doc>
<doc id="4913089" url="https://pl.wikipedia.org/wiki?curid=4913089" title="Moby Dick (utwór Led Zeppelin)">
Moby Dick (utwór Led Zeppelin)



</doc>
<doc id="4913092" url="https://pl.wikipedia.org/wiki?curid=4913092" title="Michaił Owsiannikow">
Michaił Owsiannikow

Michaił Aleksandrowicz Owsiannikow (; ur. 21 listopada 1915 w guberni kurskiej, zm. 11 sierpnia 1987 w Moskwie) – radziecki filozof, który za czasów ZSRR uchodził za jednego z czołowych specjalistów w zakresie estetyki i historii filozofii.
Życiorys.
Ukończył studia na Wydziale Filologicznym Moskiewskiego Instytutu Pedagogicznego im. Lenina. W 1961 obronił dysertację doktorską pt. „Filozofia Hegla” (). W 1960 utworzył na Uniwersytecie Moskiewskim katedrę , którą kierował do końca życia. W latach 1968–1974 był dziekanem Wydziału Filozofii Uniwersytetu Moskiewskiego. Pochowany na Cmentarzu Kuncewskim w Moskwie.

</doc>
<doc id="4913094" url="https://pl.wikipedia.org/wiki?curid=4913094" title="Charles Rice">
Charles Rice



</doc>
<doc id="4913096" url="https://pl.wikipedia.org/wiki?curid=4913096" title="Owsiannikow">
Owsiannikow

Owsiannikow – rosyjskie nazwisko. W wersji żeńskiej Owsiannikowa.

</doc>
<doc id="4913097" url="https://pl.wikipedia.org/wiki?curid=4913097" title="Stanisław Król (porucznik)">
Stanisław Król (porucznik)

Stanisław Zygmunt "Danny" Król (ur. 22 marca 1916 w Zagorzycach, zm. 12 kwietnia 1944 we Wrocławiu) – porucznik pilot Polskich Sił Powietrznych w Wielkiej Brytanii, zestrzelony nad okupowaną Francją, osadzony w obozie jenieckim Stalag Luft III w Żaganiu, skąd trzykrotnie uciekał, m. in. w ramach tzw. „wielkiej ucieczki” alianckich lotników, schwytany i zamordowany przez Gestapo.
Życiorys.
Dzieciństwo i młodość.
Urodził się w Zagorzycach koło Kielc. 21 września 1937 roku wstąpił do 3. Korpusu Kadetów w Chełmie, gdzie uzyskał maturę. Podstawowe szkolenie wojskowe ukończył w 4. pp w Kielcach i w styczniu następnego roku rozpoczął szkolenie lotnicze na pilota myśliwca w Centrum Wyszkolenia Lotnictwa w Dęblinie.
Służba wojskowa.
1 września 1939 roku został mianowany podporucznikiem. Razem z resztą podchorążych ewakuowany na wschód, 17 września przekroczył z nimi granicę rumuńską. 
Po ucieczce z obozu internowania przez port Bałczik dostał się do Bejrutu na pokładzie statku „Aghios Nikolaos”. Stamtąd francuskim statkiem „Ville de Strasbourg” dotarł do Marsylii we Francji, gdzie wstąpił do Polskich Sił Powietrznych. Trenował w Lyonie na samolotach Morane-Saulnier.
Wobec podpisania przez Francję rozejmu z Niemcami poleciał do Bordeaux i 23 czerwca 1940 na pokładzie statku „President Del Piaz” odpłynął do Oranu, skąd brytyjskim okrętem dostał się do Wlk. Brytanii.
Na Wyspach w ramach Polskich Sił Powietrznych został przeniesiony do dywizjonu 57 a potem 7 celem odbycia przeszkolenia na pilota Supermarine Spitfire. 6 maja 1941 został przeniesiony do No. 74 Squadron RAF w Gravesend w hrabstwie Kent jako pilot myśliwców eskortujących misje bombowe nad Kanałem La Manche i okupowaną Francją
W niewoli.
Po południu 2 lipca 1941, Stanisław Król w czasie swej jedenastej misji lecąc Supermarine Spitfire Mk. V (numer "W3263") został zestrzelony przez Me 109 w rejonie Saint-Omer. Udało mu się wydostać z samolotu i opaść na spadochronie. Został jednak schwytany i uwięziony jako jeniec wojenny nr 1392.
Przeszedł przez 2 oflagi, m. in. Oflag VI B Dössel w Warburgu, zanim Niemcy zaostrzyli traktowanie uciekinierów i rozpoczęto wysyłanie ich do mocno strzeżonego obozu Stalag Luft III koło Żagania, na Dolnym Śląsku. Znalazł się w jednej z pierwszych grup przetransportowanych tam wiosną 1942. Już na miejscu razem ze swoim przyjacielem, brytyjskim porucznikiem pilotem Sydneyem Dowse, jeszcze w 1942 próbowali ucieczki przecinając druty. Zostali jednak schwytani i odstawieni do obozu. W marcu 1943 podjęli kolejną nieudaną próbę ucieczki — tym razem tunelem.
Od maja 1943 wtajemniczony był w plan zbiorowej ucieczki Rogera Bushella. Z racji swego wkładu i zaangażowania w pracę w tunelu, awansował do początkowej grupy mającej uciekać tunelem.
Wielka ucieczka.
Zbiorowa ucieczka, do której doszło nocą 24–25 marca 1944, znana jest obecnie jako „Wielka ucieczka”. 
Jako członek pierwszej grupy opuszczającej tunel miał razem z innymi dostać się do pociągu na miejscowej stacji. Jednak Dowse był spóźniony a na samej stacji ogłoszono alarm przeciwlotniczy, co skłoniło ich do zmiany planów, które początkowo zakładały podróż koleją do Berlina, gdzie mieli szukać schronienia u znajomych Dowse'a przed dalszą podróżą do Gdyni i Szwecji. Zdecydowali się maszerować na wschód w kierunku Wielkopolski, udając słowiańskiego i duńskiego robotnika przymusowego. 
Udawało im się unikać schwytania dłużej niż pozostałym uciekinierom, poruszając się przez 12 dni w śniegu wzdłuż linii kolejowych na wschód przez Legnicę i Wrocław, gdzie przekroczyli Odrę i skierowali się w stronę Oleśnicy. 6 kwietnia 1944 — po wydaniu za nimi listu gończego z fotografiami — zostali pojmani przez członków Hitlerjugend i Landwachtu w stodole zaledwie 2 km od dawnej polskiej granicy. 
Przeniesiono ich do więzienia w Oleśnicy, gdzie 11 kwietnia byli przesłuchiwani przez agentów Gestapo z Wrocławia. Dowse usłyszał w ich trakcie, że zostanie wysłany do Berlina na dalsze przesłuchania, zaś Król wróci do oflagu w Żaganiu. Dowse przez Berlin trafił jednak do obozu koncentracyjnego w Sachsenhausen. Król po raz ostatni był widziany żywy 12 kwietnia 1944. Jego urnę przywieziono do Żagania z informacją, że został zastrzelony w trakcie próby ucieczki. Została złożona do grobu przez współwięźniów 4 grudnia 1944. 
Jego nazwisko znajduje się na liście 50 uciekinierów przeznaczonych do egzekucji przez SS-Gruppenfuhrera Arthura Nebe Został skremowany we Wrocławiu. 
Po wojnie, w 1948, prochy Króla i innych pomordowanych ekshumowano i ponownie pochowano na Cmentarzu Wspólnoty Brytyjskiej na Cytadeli w Poznaniu, gdzie jego grób nosi rangę kapitańską. Jest także upamiętniony na pomniku polskich lotników "Polish War Memorial" w Northolt.
Z niewiadomych powodów pierwotnie nie został umieszczony na liście zamordowanych opublikowanej w wyspiarskich czasopismach 20 maja 1944.
Odznaczenia.
Pośmiertnie został odznaczony Krzyżem Walecznych oraz dwukrotnie Medalem Lotniczym. Za swoją odwagę jako jeniec wymieniany w ramach Mentioned in Despatches. Przyznanej odznaki za udany skok na spadochronie z uszkodzonego samolotu, tzw. Caterpillar Club nigdy nie zdołał odebrać. Jego odznaka została w 2020 roku sprzeda na aukcji w Wlk. Brytanii za cenę 4 700 funtów.

</doc>
<doc id="4913099" url="https://pl.wikipedia.org/wiki?curid=4913099" title="Microgaster polita">
Microgaster polita

Microgaster polita (Braconidae) – gatunek błonkówki z rodziny męczelkowatych.
Zasięg występowania.
Europa. Notowany w Finlandii, Holandii Irlandii, na Litwie, w Niemczech, Polsce, Rosji (okolice Sankt Petersburga), Szwajcarii, Szwecji, na Węgrzech, w Wielkiej Brytanii, oraz we Włoszech. 
Biologia i ekologia.
Parazytoid, larwy pasożytują m. in na gąsienicach liścinka jarzębiaczka ("Argyresthia conjugella").

</doc>
<doc id="4913100" url="https://pl.wikipedia.org/wiki?curid=4913100" title="Stylikowce">
Stylikowce



</doc>
<doc id="4913101" url="https://pl.wikipedia.org/wiki?curid=4913101" title="Orchids of Manipur">
Orchids of Manipur

Orchids of Manipur – indyjski film dokumentalny w reżyserii Aribama Syama Sharmy z 1993.
Zrealizowany został w języku meitei na zlecenie stanowego ministerstwa leśnictwa. Koncentruje się na orchideach, różnorodności z jaką występują w Manipurze, ich znaczeniu dla zamieszkujących region grup etnicznych oraz ich wpływie na miejscowe życie kulturalne. Porusza również problem postępującej gwałtownie deforestacji stanu. Wskazuje na znaczący potencjał ekonomiczny hodowli orchidei, upatrując w tej aktywności szansę na szybszy rozwój gospodarczy Manipuru. 
Film został nagrodzony Narodową Nagrodą Filmową w kategorii najlepszy film poświęcony środowisku (1995). Prezentowany na międzynarodowych festiwalach filmowych, między innymi w Yamagacie (2019).

</doc>
<doc id="4913102" url="https://pl.wikipedia.org/wiki?curid=4913102" title="Promenada (stawy)">
Promenada (stawy)

Promenada – staw lub dwa stawy na warszawskim Mokotowie na terenie parku Morskie Oko.
Położenie i charakterystyka.
Dwa połączone ze sobą stawy leżą po lewej stronie Wisły, w stołecznej dzielnicy Mokotów, na obszarze MSI Sielce, na terenie parku Morskie Oko, w jego południowej części zwanej Promenadą. W pobliżu przebiegają ulice: Belwederska, Promenada, Konduktorska i Artura Grottgera. Zbiorniki wodne położone są na obszarze zlewni Kanału Głównego „A”.
Zgodnie z ustaleniami w ramach „Programu Ochrony Środowiska dla m.st. Warszawy na lata 2009–2012 z uwzględnieniem perspektywy do 2016 r.” stawy położone są na terasie nadzalewowej, a ich powierzchnia wynosi 0,6000 i 0,1502 ha, łącznie 0,7502 ha. Zasilane są stale wodami podziemnymi, a odpływ odbywa się poprzez kanalizację. Według numerycznego modelu terenu udostępnionego przez Geoportal lustro wody większego zbiornika wodnego znajduje się na wysokości 84,4 m n.p.m. Identyfikatory MPHP to 97588 i 130936440.
Nad północno-wschodnim brzegiem większego zbiornika wodnego rośnie lipa drobnolistna ("Tilia cordata") chroniona jako pomnik przyrody (nr INSPIRE: PL.ZIPOP.1393.PP.1465011.3258).
Historia.
Stawy są gliniankami, pozostałością po eksploatacji iłów plioceńskich. W przeszłości były częścią ogrodu założonego w latach 1772–1774 dla Izabeli Lubomirskiej. Wtedy też staw urządzono, posadowiono na nim wyspy i połączono mostkami. Następnie był częścią stworzonego w 1845 roku przez Franciszka Szustera letniska „Promenada”. Otaczający stawy ogród ma charakter krajobrazowy. Występuje duża liczba nasadzeń wzdłuż alei spacerowych. W okolicach stawu do 1925 roku odbywały się zabawy ludowe i widowiska na świeżym powietrzu. Ostatnia przebudowa parku Morskie Oko miała miejsce w 1955 roku według projektu E. Jankowskiej i Z. Gnosa.
Według stanu wiedzy z 1921 roku, w pobliżu stawu znajdowały się inne, mniejsze glinianki. Zbiornik wodny przedzielony był groblami. Wśród roślinności wodnej występowały rogatek, wywłócznik i rzęsa. Przedstawicielami fauny, których można było spotkać, były traszki, pływak żółtobrzeżek, kałużnice, ośliczka, pijawki i ślimaki.

</doc>
<doc id="4913106" url="https://pl.wikipedia.org/wiki?curid=4913106" title="Diuna (film 2020)">
Diuna (film 2020)



</doc>
<doc id="4913108" url="https://pl.wikipedia.org/wiki?curid=4913108" title="Radykalizm">
Radykalizm

Radykalizm (z łac. "radix" – korzeń) – sposób myślenia lub postępowania, odznaczający się bezkompromisowością pod względem głoszonych poglądów, przyjmowanych celów i doborze środków działania.

</doc>
<doc id="4913109" url="https://pl.wikipedia.org/wiki?curid=4913109" title="Tatjana Kuzniecowa (filozof)">
Tatjana Kuzniecowa (filozof)

Tatjana Wiktorowna Kuzniecowa (; ur. 28 listopada 1946 w Krasnogorsku) – radziecka i rosyjska filozofka, zajmująca się przeważnie problemami estetyki.
Życiorys.
W 1973 roku ukończyła studia na Wydziale Filozofii Moskiewskiego Uniwersytetu Państwowego. W 1977 na tejże uczelni ukończyła aspiranturę, gdzie obroniła pracę kandydacką pt. "Problem ludowości sztuki w estetyce marksistowsko-leninowskiej" (). W 1999 uzyskała stopień doktora nauk filozoficznych za rosprawę "Zasada ludowości w myśli estetycznej" (). Obecnie pracuje w Katedrze Estetyki na stanowisku profesora oraz pełni obowiązki zastępcy przewodniczącego Moskiewskiego Oddziału Rosyjskiego Towarzystwa Filozoficznego. Jest autorką haseł w słownikach i encyklopediach filozoficznych. Brała udział w napisaniu podręcznika (Марксистско-ленинская эстетика. Учебник для вузов. М., 1983). Wypromowała 10 kandydatów nauk.

</doc>
<doc id="4913110" url="https://pl.wikipedia.org/wiki?curid=4913110" title="Tatjana Kuzniecowa">
Tatjana Kuzniecowa



</doc>
<doc id="4913111" url="https://pl.wikipedia.org/wiki?curid=4913111" title="Tony Rocha">
Tony Rocha

Antonio „Tony” Rocha (ur. 21 sierpnia 1993 w Spring) – belizeński piłkarz pochodzenia amerykańskiego występujący na pozycji środkowego lub defensywnego pomocnika oraz lewego obrońcy, reprezentant kraju, obecnie zawodnik amerykańskiego New York City.
Kariera klubowa.
Rocha wychowywał się w aglomeracji miasta Houston w Teksasie. Jego matka urodziła się w Belize. Młodszy brat, Rollie, również grał w piłkę nożną na poziomie uniwersyteckim. Rocha rozpoczynał treningi piłkarskie w szkółce juniorskiej Houston Texans. Uczęszczał do szkoły średniej Klein Oak High School, a następnie studiował na University of Tulsa, gdzie występował w uczelnianym zespole Tulsa Golden Hurricane. Tam w 2011 roku otrzymał wyróżnienie C-USA Freshman of the Year oraz został wybrany do drużyny C-USA All-Freshman Team. Ponadto trzykrotnie znalazł się w All-Conference USA Third Team (2011, 2012, 2013), raz w NSCAA Midwest All-Region Third Team (2012) oraz w The American All-Tournament Team (2014). W 2014 roku jako kapitan wygrał z Golden Hurricane rozgrywki American Athletic Conference. Podczas studiów występował również w drużynie Austin Aztex z czwartego szczebla rozgrywek – USL Premier Development League (PDL), dwukrotnie zostając wybranym do PDL All-Southern Conference. Grał także w Tulsa Athletic z National Premier Soccer League (również czwarty poziom).
W styczniu 2015 Rocha został wybrany w ramach MLS SuperDraft (z 73. miejsca) przez Sporting Kansas City, jednak po odbyciu z drużyną okresu przygotowawczego nie zaproponowano mu kontraktu. W marcu 2015 powrócił do Austin Aztex, grającego już w United Soccer League (trzeci szczebel). Po zakończeniu sezonu klub został rozwiązany, a on sam podpisał umowę z Orlando City B, rezerwami klubu Orlando City SC. W czerwcu 2016 zawarł krótkoterminowy kontrakt z pierwszą drużyną Orlando City, aby wystąpić w jego barwach w meczach krajowego pucharu z Jacksonville Armada (1:0) i Fort Lauderdale Strikers (1:2). 
Dwa miesiące później Orlando City pozyskało Rochę na stałe ze Sportingu Kansas City w zamian za wybór w czwartej rundzie MLS SuperDraft 2018. W Major League Soccer zadebiutował 14 sierpnia 2016 w zremisowanym 2:2 spotkaniu z Chicago Fire. Nie potrafił sobie na dłuższą metę wywalczyć miejsca w wyjściowym składzie, również ze względu na kontuzje, lecz był chwalony za swoją wszechstronność (mógł występować jako środkowy, defensywny i lewy pomocnik oraz lewy obrońca). W kwietniu 2018 wypożyczono go na dwa tygodnie do Saint Louis FC z United Soccer League (drugi szczebel), a na koniec roku Orlando City nie przedłużyło z nim umowy. W styczniu 2019 został pozyskany przez New York City FC w zamian za wybór w czwartej rundzie MLS SuperDraft 2019. Pierwszego gola w MLS strzelił 24 października 2020 w wygranym 3:1 spotkaniu z Montreal Impact.
Kariera reprezentacyjna.
Za sprawą pochodzenia matki Rocha ma podwójne obywatelstwo (obok amerykańskiego również belizeńskie), wobec czego był uprawniony do występów w reprezentacji Belize. Zadebiutował w niej za kadencji selekcjonera Vincenzo Alberto Annese, 8 września 2019 w przegranym 1:2 meczu z Grenadą w ramach Ligi Narodów CONCACAF.

</doc>
<doc id="4913120" url="https://pl.wikipedia.org/wiki?curid=4913120" title="Joanna Cortés">
Joanna Cortés

Joanna Cortés (ur. 29 marca 1952 w Warszawie, zm. 29 września 2020 tamże) – polska śpiewaczka operowa.
Absolwentka Państwowej Wyższej Szkoły Muzycznej we Wrocławiu (Wydział Wychowania Muzycznego w 1976 oraz Wydział Wokalno-Aktorski w 1980 w klasie prof. Eugeniusza Sąsiadka). Solistka Teatru Wielkiego w Warszawie a także Opery Wrocławskiej, Teatru Wielkiego w Łodzi, Teatru Wielkiego w Poznaniu i Teatru Muzycznego Roma w Warszawie. Śpiewała również m.in. w National Grand Opera w Nowym Jorku w przedstawieniu "Toski" pod dyrekcją Antona Coppoli. W 1992 wystąpiła w duecie z Plácido Domingo podczas koncertu "Serce dla serc." Aria z "Toski" w jej wykonaniu była wykorzystana w filmie "Deja Vu" Juliusza Machulskiego.

</doc>
<doc id="4913123" url="https://pl.wikipedia.org/wiki?curid=4913123" title="Joanna Cortes">
Joanna Cortes



</doc>
<doc id="4913124" url="https://pl.wikipedia.org/wiki?curid=4913124" title="Randa Kassis">
Randa Kassis

Randa Kassis, ar. رندة قسيس (ur. 8 października 1970 w Damaszku) – franko-syryjska polityczka i wiodąca postać opozycji wobec Baszara al-Asad. Jest założycielką i przewodniczącą Ruchu na rzecz Społeczeństwa Pluralistycznego oraz przewodniczącą Platformy Astańskiej. Do sierpnia 2012 była członkinią Syryjskiej Rady Narodowej.
Życiorys.
W młodości Randa Kassis odmówiła wstąpienia do dominującej partii Partii Baas, w czym poparł ją ojciec. Później zaczęła dostrzegać brak zmian politycznych, kulturowych i społecznych w Syrii. Według niej wynikało to po części z akceptacji i rezygnacji narodu syryjskiego.
W 2010 Kassis odegrała kluczową rolę w komentowaniu i pisaniu o rewolucji w Tunezji. Gdy arabska wiosna nabrała rozpędu, zainspirowało ją to do powrotu do syryjskiego życia politycznego i utworzenia w październiku 2012 Ruchu na rzecz Społeczeństwa Pluralistycznego.
Kassis nie jest już członkinią Syryjskiej Rady Narodowej. Została z niej wykluczona z powodu wielu deklaracji ostrzegających syryjską opozycję o pojawieniu się muzułmańskich fundamentalistów.
Randa Kassis zainicjowała powstanie platformy Astana w 2015 po tym, jak zwróciła się do prezydenta Kazachstanu z prośbą o stworzenie platformy, która mogłaby gromadzić umiarkowanych opozycjonistów syryjskich. Pierwszą rundę platformy Astana poprowadził ambasador Kazachstanu Bagdad Amreyev, a sesji otwierającej przewodniczył minister spraw zagranicznych Kazachstanu Jerłan Ydyrysow. Drugą rundę poprowadził Fabien Baussart przewodniczący Centrum Spraw Politycznych i Zagranicznych (CPFA).
Randa Kassis uczestniczyła w rozmowach pokojowych w Genewie w 2016 pod sztandarem grup Moskwa/Astana. Wraz z Qadrim Jamilem pełniła funkcję współprzewodniczącej świeckiej delegacji syryjskiej i demokratycznej opozycji. Była krytykowana przez innych członków opozycji za opowiadanie się za transformacją polityczną we współpracy z reżimem Baszara al-Assada oraz za poparcie dla rosyjskiej interwencji w wojnę domową.
30 stycznia 2018 Randa Kassis wraz z innymi członkami platformy Astana, uczestniczyła w Syryjskim Kongresie Narodowym jako przewodnicząca platformy. Kassis podkreśliła znaczenie utworzenia komitetu konstytucyjnego dla ułatwienia wdrażania działań pokojowych w Syrii, którego powstanie zostało zaproponowane przez Rosję.

</doc>
<doc id="4913130" url="https://pl.wikipedia.org/wiki?curid=4913130" title="Bykowiec">
Bykowiec



</doc>
<doc id="4913144" url="https://pl.wikipedia.org/wiki?curid=4913144" title="Lil Tecca">
Lil Tecca

Tyler-Justin Anthony Sharpe (ur. 26 sierpnia 2002 w Queens) występuje pod pseudonimem jako Lil Tecca – amerykański raper oraz autor tekstów. Sławę zdobył dzięki piosence „Ransom”, która zadebiutowała na 4 miejscu listy Bilboard Hot 100. Swój debiutancki mixtape pt. „We Love You Tecca” wydał 30 sierpnia 2019. Wydał też takie piosenki jak „Dit It Again”, „Love Me” i „Out Of Luck”.
Wczesne życie.
Tyler-Justin Anthony Sharpe urodził się 26 sierpnia 2002 w dzielnicy Queens w Nowym Jorku w rodzinie imigrantów z Jamajki. Wychowywał się w dzielnicy Springfield Gardens, ale później przeniósł się do Cedarhurst na Long Island. Od najmłodszych lat Tecca miał aspiracje do bycia w NBA, jednakże mając około 12 lat zwrócił się ku karierze muzycznej. Uczęszczał do Lawrence High School.

</doc>
<doc id="4913151" url="https://pl.wikipedia.org/wiki?curid=4913151" title="Pohranice">
Pohranice

Pohranice – wieś i gmina (obec) w powiecie Nitra, w kraju nitrzańskim na Słowacji. Znajduje się na Nizinie Naddunajskiej, w kierunku na północny wschód od miasta Nitra. Zabudowania wsi rozłożyły się nad strumieniem Kadaň.

</doc>
<doc id="4913153" url="https://pl.wikipedia.org/wiki?curid=4913153" title="Poľný Kesov">
Poľný Kesov

Poľný Kesov – wieś i gmina (obec) w powiecie Nitra, w kraju nitrzańskim na Słowacji. Znajduje się na Nizinie Naddunajskiej, w kierunku na południe od miasta Nitra. Zabudowania wsi rozłożyły się nad Cabajskim potokiem ("Cabajský potok").

</doc>
<doc id="4913154" url="https://pl.wikipedia.org/wiki?curid=4913154" title="Parafia Greckokatolicka Zaśnięcia Najświętszej Bogurodzicy w Rzeszowie">
Parafia Greckokatolicka Zaśnięcia Najświętszej Bogurodzicy w Rzeszowie



</doc>
<doc id="4913157" url="https://pl.wikipedia.org/wiki?curid=4913157" title="Parafia Greckokatolicka Zwiastowania Najświętszej Maryi Panny w Świdnicy">
Parafia Greckokatolicka Zwiastowania Najświętszej Maryi Panny w Świdnicy



</doc>
<doc id="4913158" url="https://pl.wikipedia.org/wiki?curid=4913158" title="Rišňovce">
Rišňovce

Rišňovce – wieś i gmina (obec) w powiecie Nitra, w kraju nitrzańskim na Słowacji. Znajduje się na Nizinie Naddunajskiej, w kierunku na północny zachód od miasta Nitra. Zabudowania wsi rozłożyły się nad strumieniem Andač.

</doc>
<doc id="4913160" url="https://pl.wikipedia.org/wiki?curid=4913160" title="Staw Promenada">
Staw Promenada



</doc>
<doc id="4913161" url="https://pl.wikipedia.org/wiki?curid=4913161" title="Stawy Promenada">
Stawy Promenada



</doc>
<doc id="4913163" url="https://pl.wikipedia.org/wiki?curid=4913163" title="Rumanová">
Rumanová

Rumanová – wieś i gmina (obec) w powiecie Nitra, w kraju nitrzańskim na Słowacji. Znajduje się na Nizinie Naddunajskiej, w kierunku na zachód od miasta Nitra. Zabudowania wsi rozłożyły się nad Babskim, potokiem ("Babský potok").

</doc>
<doc id="4913167" url="https://pl.wikipedia.org/wiki?curid=4913167" title="Svätoplukovo">
Svätoplukovo

Svätoplukovo – wieś i gmina (obec) w powiecie Nitra, w kraju nitrzańskim na Słowacji. Znajduje się na Nizinie Naddunajskiej, w kierunku na południe od miasta Nitra. Przez wieś przepływa Cabajský potok i Mlynský potok.

</doc>
<doc id="4913169" url="https://pl.wikipedia.org/wiki?curid=4913169" title="Daniel Kawczyński">
Daniel Kawczyński

Daniel Robert Kawczyński (ur. 24 stycznia 1972 w Warszawie) – brytyjski polityk Partii Konserwatywnej polskiego pochodzenia. Od 2005 r. członek Izby Gmin z okręgu Shrewsbury and Atcham.
Wczesne życie.
Daniel Kawczyński urodził się 24 stycznia 1972 roku w Warszawie. Jest synem Haliny i Leonarda Kawczyńskich. W wieku 6 lat wraz z matką wyemigrował do Wielkiej Brytanii. Uczył się w szkole rzymskokatolickiej St George's College w Weybridge, potem w Birmingham Polytechnic, a następnie studiował biznes i język francuski na Uniwersytecie w Stirling w Szkocji. W 1991 roku był prezesem Stowarzyszenia Konserwatystów na uczelni. Edukację zakończył w 1994 roku. 
Po studiach krótko pracował w branży rozrywki biznesowej, a następnie został opiekunem klienta międzynarodowego w branży telekomunikacyjnej. Stanowisko to zajmował od 1994 do 2004 r.
Kariera polityczna.
Kawczyński był kandydatem Partii Konserwatywnej w wyborach do parlamentu w 2001 roku z okręgu Ealing Southall w Londynie. Zajął drugie miejsce z 18,3% głosów. W wyborach w 2005 roku został wybrany na kandydata w okręgu Shrewsbury i Atcham. Tym razem zdobył mandat z 37,7% głosów i zastąpił na stanowisku Paula Marsdena z Partii Pracy.
Po wejściu do parlamentu założył ponadpartyjną grupę parlamentarną ("All Party Parliamentary Group") mającą wspierać producentów mleka wobec coraz trudniejszej sytuacji na rynku. Inicjatywa znalazła poparcie pośród ponad 70 posłów, w tym u lidera Partii Konserwatywnej Davida Camerona. Kawczyński zasiadał w Komisji Specjalnej ds. Rozwoju Międzynarodowego i Komisji Specjalnej ds. Sprawiedliwości, aczkolwiek w 2009 został skrytykowany przez Birmingham Post za to, że nie uczestniczył regularnie w posiedzeniach. 
W 2007 roku głosował za obniżeniem limitu legalnej aborcji z 24 tygodni do 12, co uzasadniał tym, że obowiązujący obecnie limit 24 tygodni "nie jest zgodny z chrześcijańskim społeczeństwem". Głosował przeciwko poprawce Izby Lordów mającej na celu zniesienie przestępstw bluźnierstwa. W następstwie skandalu dotyczącego wydatków parlamentarnych w Westminsterze w 2009 r. Kawczyński otrzymał nakaz zwrotu 4000 funtów za koszty czynszu, które zawyżał. W 2010 roku Kawczyński wezwał do uchylenia zakazu polowania na lisy. W wyborach parlemanentarnych w 2010 roku został ponownie wybrany z 43,9% głosów. 
We wrześniu 2012 r. został mianowany prywatnym sekretarzem parlamentarnym ("Parliamentary Private Secretary") nowego ministra ds. Walii – Davida Jonesa. Po utracie roli przez Jonesa w 2014 roku, Kawczyński został doradcą premiera Davida Camerona ds. Diaspory Europy Środkowo–Wschodniej. 
Kawczyński głosował za legalizacją małżeństw jednopłciowych w 2013 r. Krótko potem ujawnił, że sam pozostaje w związku jednopłciowym. W tym samym roku spotkał się z bezaprobatą prasy za skrytykowanie niepełnosprawnego mężczyzny na wózku inwalidzkim za żebranie przed budynkiem Parlamentu. 
W latach 2011–2016 był przewodniczącym międzypartyjnej grupy ds. Arabii Saudyjskiej i kierował delegacjami do tego kraju. Był też przewodniczącym międzypartyjnej grupy ds. Libii, ale ta została rozwiązana. W 2015 roku Kawczyński został po raz kolejny wybrany na przedstawiciela okręgu Shrewsbury and Atcham w Izbie Gmin, zdobywając 45,5% głosów. 
Daniel Kawczyński jest zdecydowanym zwolennikiem rządu Arabii Saudyjskiej. Podczas jednej ze swoich podróży powiedział Salmanowi Al Saudowi, że jest dumny ze współpracy wojskowej między obydwoma krajami. Później dodał, że pisze "najbardziej pro-saudyjską książkę, jaką kiedykolwiek napisał brytyjski polityk" i że "przez wiele lat walczył z niezwykłą ignorancją i uprzedzeniami wobec Arabii Saudyjskiej”. W czasie wystąpienia w programie BBC Newsnight bronił podejścia saudyjskiego reżimu do wojny w Jemenie wobec zarzutów o udział w zbrodniach wojennych i oskarżył program o stronniczość. Zagroził też, że pozwie redaktora programu Iana Katza za sugerowanie, że reakcja Kawczyńskiego na zarzuty wobec Arabii Saudyjskiej może mieć podłoże finansowe. W lutym 2014 roku odbył podróż, której koszt w wysokości 5 292 funtów został opłacony przez saudyjską ambasadę w Londynie. 
W 2017 roku, tuż po kolejnej reelekcji, Kawczyński został skierowany do partyjnej komisji dyscyplinarnej. Podczas wewnątrzpartyjnego śledztwa przyznał, że namawiał pracowniczkę konserwatywnej zastępczyni spikera Eleanor Laing, by ta umówiła się na randkę z jego znajomym biznesmenem. Mężczyzna miał być starszy od jej ojca. Zdarzenie miało miejsce 4 lata wcześniej. Kawczyński do końca nie uważał, że postąpił niewłaściwie. 
Od lutego 2018 roku Kawczyński otrzymywał 6000 funtów miesięcznie od Electrum Group, firmy inwestycyjnej, doradczej i zarządzającej aktywami z siedzibą w Nowym Jorku, której właścicielem jest Thomas Kaplan. Kawczyński bronił swojego związku z amerykańską firmą, mówiąc, że pracę dla nich wykonuje w wolnym czasie. 
2 lutego 2019 roku Kawczyński został skrytykowany za opublikowanie na Twitterze fałszywej informacji na temat pomocy z Planu Marshalla po II wojnie światowej. Napisał: "Wielka Brytania pomogła wyzwolić pół Europy. W trakcie procesu zastawiła sobie hipotekę. Nie było planu Marshalla dla nas tylko dla Niemiec. Zrezygnowaliśmy z reparacji wojennych w 1990 r. Od czasu naszego przystąpienia do UE wpłaciliśmy 370 miliardów funtów. Patrzcie jak traktuje nas teraz niewdzięczna UE. Będziemy pamiętać." 
W rzeczywistości Wielka Brytania otrzymała 2,7 miliarda dolarów, a więc najwięcej środków ze wszystkich krajów w Europie. Niemcy otrzymały 1,7 miliarda. Kawczyński nie usunął ani nie sprostował swojej wypowiedzi. 
W 2020 roku otrzymał reprymendę za dzielenie platformy z prawicowymi, populistycznymi politykami, takimi jak premier Węgier Viktor Orban i były wicepremier Włoch Matteo Salvini, podczas konferencji zorganizowanej przez holenderską Fundację im. Edmunda Burke'a. Politycy Partii Pracy wezwali do zawieszenia Kawczyńskiego w obowiązkach posła. Ostatecznie dostał formalne ostrzeżenie ze strony Partii Konserwatywnej, która uznała takie postępowanie za "niedopuszczalne". 
Życie prywatne.
W 2000 roku Daniel Kawczyński poślubił Kate Lumb, z którą ma córkę Alexis. Para rozwiodła się w 2011 roku. W czerwcu 2013 roku oznajmił publicznie, że jego nowym partnerem jest mężczyzna. Był drugim posłem w Wielkiej Brytanii, który ujawnił się swoją biseksualną orientację. Pierwszym był Simon Hughes z partii Liberalnych Demokratów. 9 listopada 2019 roku Kawczyński zalegalizował związek ze swoim brazylijskim partnerem od 8 lat. Ceremonia zawarcia związku partnerskiego odbyła się w Izbie Gmin.
W 2010 roku Kawczyński opublikował książkę pod tytułem "Poszukując Kadafiego" ("Seeking Gaddafi").

</doc>
<doc id="4913170" url="https://pl.wikipedia.org/wiki?curid=4913170" title="Štefanovičová">
Štefanovičová

Štefanovičová – wieś i gmina (obec) w powiecie Nitra, w kraju nitrzańskim na Słowacji. Znajduje się na Nizinie Naddunajskiej, w kierunku na południe od miasta Nitra.

</doc>
<doc id="4913171" url="https://pl.wikipedia.org/wiki?curid=4913171" title="Daniel Kawczynski">
Daniel Kawczynski



</doc>
<doc id="4913172" url="https://pl.wikipedia.org/wiki?curid=4913172" title="Štitáre">
Štitáre

Štitáre – wieś i gmina (obec) w powiecie Nitra, w kraju nitrzańskim na Słowacji. Znajduje się w dolinie u podnóży gór Trybecz, w kierunku na północny wschód od miasta Nitra.

</doc>
<doc id="4913173" url="https://pl.wikipedia.org/wiki?curid=4913173" title="Róisín Machine">
Róisín Machine

Róisín Machine – piąty, solowy album irlandzkiej wokalistki Róisín Murphy, wydany 2 października 2020 roku nakładem Skint. Producentem nagrań był Richard Barratt.
Z albumu przedpremierowo wydano cztery single, z których pierwszy – "Incapable" – został wydany na ponad rok przed premierą płyty, 5 czerwca 2019. Kolejne single promujące album to "Narcissus" (wydany 8 listopada 2019), "Murphy's Law" (wydany 4 marca 2020) i "Something" "More" (wydany 31 lipca 2020).
Utwory były promowane przez Murphy podczas serii domowych koncertów dawanych podczas kwarantanny związanej z pandemią koronawirusa.

</doc>
<doc id="4913174" url="https://pl.wikipedia.org/wiki?curid=4913174" title="Šurianky">
Šurianky

Šurianky – wieś i gmina (obec) w powiecie Nitra, w kraju nitrzańskim na Słowacji. Znajduje się na Nizinie Naddunajskiej w kierunku na północ od miasta Nitra. Przez miejscowość przepływa Perkovský potok.

</doc>
<doc id="4913176" url="https://pl.wikipedia.org/wiki?curid=4913176" title="Tajná">
Tajná

Tajná – wieś i gmina (obec) w powiecie Nitra, w kraju nitrzańskim na Słowacji. Znajduje się na Nizinie Naddunajskiej w kierunku na wschód od miasta Nitra w widłach strumieni Širočina i Tajniansky potok.

</doc>
<doc id="4913180" url="https://pl.wikipedia.org/wiki?curid=4913180" title="Telince">
Telince

Telince – wieś i gmina (obec) w powiecie Nitra, w kraju nitrzańskim na Słowacji. Znajduje się na Nizinie Naddunajskiej w kierunku na południowy wschód od miasta Nitra. Zabudowania wsi znajdują się nad prawym brzegiem Telińskiego potoku ("Telinský potok").

</doc>
<doc id="4913182" url="https://pl.wikipedia.org/wiki?curid=4913182" title="Veľká Dolina">
Veľká Dolina

Veľká Dolina – wieś i gmina (obec) w powiecie Nitra, w kraju nitrzańskim na Słowacji. Znajduje się na Nizinie Naddunajskiej w kierunku na południe od miasta Nitra. Zabudowania wsi znajdują się nad prawym brzegiem Dolinskiego potoku ("Dolinský potok") .

</doc>
<doc id="4913183" url="https://pl.wikipedia.org/wiki?curid=4913183" title="Veľké Chyndice">
Veľké Chyndice

Veľké Chyndice – wieś i gmina (obec) w powiecie Nitra, w kraju nitrzańskim na Słowacji. Znajduje się na Nizinie Naddunajskiej w kierunku na południowy wschód od miasta Nitra.

</doc>
<doc id="4913186" url="https://pl.wikipedia.org/wiki?curid=4913186" title="Jarok">
Jarok



</doc>
<doc id="4913188" url="https://pl.wikipedia.org/wiki?curid=4913188" title="Piotr Karpuś">
Piotr Karpuś

Piotr Karpuś (ur. 4 maja 1947) – polski ekonomista, doktor habilitowany nauk ekonomicznych, emerytowany profesor nadzwyczajny Uniwersytetu Marii Curie-Skłodowskiej.
Życiorys.
W 1974 obronił Wydziale Ekonomicznym UMCS pracę doktorską pt. „Zmiany strukturalne a rozwój gospodarczy”. Stopień doktora habilitowanego nauk ekonomicznych uzyskał w 1989 na UMCS za pracę pt. „Kształtowanie struktury gospodarczej Polski”. 
Pracował na Wydziale Ekonomicznym UMCS, był kierownikiem Zakładu Finansów Podmiotów Gospodarczych. W latach 1990–1992 i 1996–2000 był prodziekanem, a w latach 2002–2005 dziekanem Wydziału Ekonomicznego UMCS.

</doc>
<doc id="4913190" url="https://pl.wikipedia.org/wiki?curid=4913190" title="Veľké Zálužie">
Veľké Zálužie

Veľké Zálužie – wieś i gmina (obec) w powiecie Nitra, w kraju nitrzańskim na Słowacji. Znajduje się nad strumieniem Jarok na Nizinie Naddunajskiej w kierunku na zachód od miasta Nitra.

</doc>
<doc id="4913196" url="https://pl.wikipedia.org/wiki?curid=4913196" title="Veľký Cetín">
Veľký Cetín

Veľký Cetín – wieś i gmina (obec) w powiecie Nitra, w kraju nitrzańskim na Słowacji. Znajduje się na Nizinie Naddunajskiej w kierunku na południowy zachód od miasta Nitra, przy ujściu strumienia Kadaň do rzeki Nitra.

</doc>
<doc id="4913197" url="https://pl.wikipedia.org/wiki?curid=4913197" title="Pieśń o żołnierzach z Westerplatte">
Pieśń o żołnierzach z Westerplatte

Pieśń o żołnierzach z Westerplatte – wiersz Konstantego Ildefonsa Gałczyńskiego z 1939 roku. 
Wbrew nazwie, jest to wiersz, który jest tylko niekiedy śpiewany; Gałczyński nie napisał do niego muzyki, ale tę napisali m.in. Benedykt Konowalski (1966), Wojciech Łukaszewski (1969) i Jerzy Bauer (1974), a śpiewała ją m.in. Maryla Rodowicz.
Gałczyński napisał ten wiersz we wrześniu 39 roku, prawdopodobnie dnia 16 września, podczas kampanii wrześniowej. Gałczyński nie znał szczegółów walk, i wiersz ten przyczynił się do rozpowszechniania poetyckiego, błędnego mitu o śmierci większości polskich obrońców Westerplatte (faktycznie z garnizonu liczącego ponad 200 żołnierzy poległo tylko 15, a kilkudziesięciu było rannych).
Wiersz ten został określony jako „powszechnie znany” i „najpiękniejszy niewątpliwie w polskiej literaturze wiersz o bohaterskich żołnierzach”.

</doc>
<doc id="4913198" url="https://pl.wikipedia.org/wiki?curid=4913198" title="Ormiańsko-azerskie starcia graniczne (2020)">
Ormiańsko-azerskie starcia graniczne (2020)



</doc>
<doc id="4913200" url="https://pl.wikipedia.org/wiki?curid=4913200" title="Pieśń o żołnierzach Westerplatte">
Pieśń o żołnierzach Westerplatte



</doc>
<doc id="4913201" url="https://pl.wikipedia.org/wiki?curid=4913201" title="Górna Wolta">
Górna Wolta

Górna Wolta (), Republika Górnej Wolty (), obecnie: Burkina Faso – państwo w Afryce Zachodniej ogłoszone 11 grudnia 1958 roku jako samorządna kolonia we Wspólnocie Francuskiej. Przed ogłoszeniem autonomii nosiła nazwę Francuska Górna Wolta i byłą częścią Unii Francuskiej. 5 sierpnia 1960 Republika Górnej Wolty ogłosiła pełną niepodległość od Francji. 4 sierpnia 1984 państwo zmieniło nazwę na Burkina Faso.

</doc>
<doc id="4913202" url="https://pl.wikipedia.org/wiki?curid=4913202" title="Veľký Lapáš">
Veľký Lapáš

Veľký Lapáš – wieś i gmina (obec) w powiecie Nitra, w kraju nitrzańskim na Słowacji. Znajduje się na Nizinie Naddunajskiej w kierunku na wschód od miasta Nitra. Zabudowania wsi znajdują się nad obydwoma brzegami strumienia Kadaň.

</doc>
<doc id="4913206" url="https://pl.wikipedia.org/wiki?curid=4913206" title="Vinodol">
Vinodol

Vinodol – wieś i gmina (obec) w powiecie Nitra, w kraju nitrzańskim na Słowacji. Znajduje się na Nizinie Naddunajskiej w kierunku na południe od miasta Nitra. Zabudowania wsi znajdują się nad lewym brzegiem rzeki Nitra.

</doc>
<doc id="4913211" url="https://pl.wikipedia.org/wiki?curid=4913211" title="Výčapy-Opatovce">
Výčapy-Opatovce

Výčapy-Opatovce – wieś i gmina (obec) w powiecie Nitra, w kraju nitrzańskim na Słowacji. Znajduje się na Nizinie Naddunajskiej w kierunku na północ od miasta Nitra. Zabudowania wsi znajdują się nad prawym brzegiem rzeki Nitra.

</doc>
<doc id="4913217" url="https://pl.wikipedia.org/wiki?curid=4913217" title="Kinga Taront">
Kinga Taront

Kinga Maria Taront (ur. 13 sierpnia 1995 w Zielonej Górze) – polska aktorka musicalowa i serialowa, wideoblogerka. 
Życiorys.
W 2008 roku ukończyła klasę skrzypiec w Państwowej Szkole Muzycznej I stopnia w Świebodzinie, a w 2014 – I Liceum Ogólnokształcące im. Edwarda Dembowskiego w Zielonej Górze. Odbyła kurs w Musical Theatre w (2017). Jest absolwentką Państwowego Policealnego Studium Wokalno-Aktorskiego im. D. Baduszkowej. Od 2018 roku związana jest z Teatrem Rampa w Warszawie jako aktorka gościnna. W sezonie artystycznym 2019/2020 współpracowała z Teatrem Bemowo w Warszawie jako aktorka gościnna. Od 2020 roku tworzy kanał "Oczami Aktorki" na YouTube.

</doc>
<doc id="4913219" url="https://pl.wikipedia.org/wiki?curid=4913219" title="Ian Tomlinson">
Ian Tomlinson

Ian Ross Tomlinson (ur. 27 lutego 1936 w Perth, zm. 26 stycznia 1995 w Melbourne) – australijski lekkoatleta, dwukrotny mistrz igrzysk Imperium Brytyjskiego i Wspólnoty Brytyjskiej i olimpijczyk w trójskoku.
Zwyciężył w trójskoku (wyprzedzając Jacka Smytha z Kanady i Dave’a Norrisa z Nowej Zelandii) oraz zajął 4. miejsce w skoku w dal na igrzyskach Imperium Brytyjskiego i Wspólnoty Brytyjskiej w 1958 w Cardiff. Zajął 9. miejsce w trójskoku i odpadł w kwalifikacjach skoku w dal na igrzyskach olimpijskich w 1960 w Rzymie.
Ponownie zdobył złoty medal w trójskoku (tym razem przed swym kolegą z reprezentacji Australii Johnem Baguleyem i Fredem Alsopem z Anglii) oraz zajął 6. miejsce w skoku w dal na igrzyskach Imperium Brytyjskiego i Wspólnoty Brytyjskiej w 1962 w Perth. Na igrzyskach olimpijskich w 1964 w Tokio odpadł w kwalifikacjach skoku w dal i trójskoku.
Tomlinson był mistrzem Australii w trójskoku w 1956/1957, 1957/1958, 1958/1959, 1961/1962. 1963/1964 i 1964/1965 oraz w skoku w dal w 1962/1963, wicemistrzem w trójskoku w 1959/1960, 1960/1961 i 1962/1963 oraz w skoku w dal w 1958/1959 i 1961/1962, a także brązowym medalistą w trójskoku w 1965/1966 i w skoku w dal w 1964/1965. Był również wicemistrzem Wielkiej Brytanii (AAA) w trójskoku w 1958.
Był rekordzistą Australii w skoku w dal z wynikiem 7,71 m, uzyskanym 1 lutego 1964 w Sydney. Jego rekord życiowy w trójskoku wynosił 16,27 m, ustanowiony 24 lutego 1962 w Perth.
Uważany za czołowego lekkoatletę Australii Zachodniej, w 1988 został wprowadzony do sportowej Hall of Fame tego stanu.

</doc>
<doc id="4913222" url="https://pl.wikipedia.org/wiki?curid=4913222" title="Mohamed Hussein Roble">
Mohamed Hussein Roble

Mohamed Hussein Roble (ur. w październiku 1963) – polityk somalijski. Członek Międzynarodowej Organizacji Pracy. Ukończył Narodowy Uniwersytet Somalii i Królewski Instytut Techniczny w Sztokholmie, gdzie uzyskał tytuł inżyniera środowiska. 18 września 2020 desygnowany na funkcję premiera Somalii, zatwierdzony 23 września. 25 czerwca 2022 roku przestał pełnić funkcję premiera, a jego następcą został Hamza Abdi Barre.

</doc>
<doc id="4913223" url="https://pl.wikipedia.org/wiki?curid=4913223" title="Amurskije Tigry Chabarowsk">
Amurskije Tigry Chabarowsk

Amurskije Tigry Chabarowsk (ros. Амурские Тигры Хабаровск) – rosyjski klub hokeja na lodzie juniorów z siedzibą w Chabarowsku.
Historia.
Od 2010 drużyna występuje w rozgrywkach juniorskich MHL.
Zespół działa w strukturze klubu Amur Chabarowsk z seniorskich rozgrywek KHL.
Szkoleniowcy.
W październiku 2020 do sztabu wszedł trener Dmitrij Tarasow, odpowiedzialny za pracę z napastnikami.

</doc>
<doc id="4913224" url="https://pl.wikipedia.org/wiki?curid=4913224" title="Igor Britchenko">
Igor Britchenko



</doc>
<doc id="4913228" url="https://pl.wikipedia.org/wiki?curid=4913228" title="ڞ">
ڞ

Ci (ڞ) – litera rozszerzonego alfabetu arabskiego, wykorzystywana w piśmie Xiao’erjing służącym do zapisu języków chińskich pismem arabskim. Używana jest do oznaczenia dźwięków [], tj. spółgłoski szczelinowej z retrofleksją bezdźwięcznej oraz [], tj. spółgłoski szczelinowej dziąsłowo-podniebiennej bezdźwięcznej. 

</doc>
<doc id="4913240" url="https://pl.wikipedia.org/wiki?curid=4913240" title="Polesie (starostwo Turmont)">
Polesie (starostwo Turmont)

Polesie (lit. "Paliesė") – kolonia na Litwie, w okręgu uciańskim, w rejonie jezioroskim, w starostwie Turmont.
Historia.
W czasach zaborów ówczesny folwark w granicach Imperium Rosyjskiego.
W dwudziestoleciu międzywojennym zaścianek leżał w Polsce, w województwie nowogródzkim (od 1926 w województwie wileńskim), w powiecie brasławskim, w gminie Smołwy.
Według Powszechnego Spisu Ludności z 1921 roku zamieszkiwało tu 8 osób, wszystkie były wyznania rzymskokatolickiego i zadeklarowały polską przynależność narodową. Były tu 2 budynki mieszkalne. W 1931 w 2 domach zamieszkiwało 9 osób.
Miejscowość należała do parafii rzymskokatolickiej w Smołwach. Podlegała pod Sąd Grodzki w m. Turmont i Okręgowy w Wilnie; właściwy urząd pocztowy mieścił się w m. Turmont.

</doc>
<doc id="4913246" url="https://pl.wikipedia.org/wiki?curid=4913246" title="Victoire Tomegah Dogbé">
Victoire Tomegah Dogbé

Victoire Tomegah Dogbé (ur. 23 grudnia 1959) – polityk togijska. Pełniła funkcję ministra oddolnego rozwoju, rzemiosła i zatrudnienia młodzieży w drugim rządzie Gilberta Houngbo, następnie tę samą funkcję w pierwszym i drugim rządzie Kwesi Ahoomey-Zunu (2012-2013 i 2013-2015) oraz w rządzie Komi Sélom Klassou (2015-2020). 28 września 2020 powołana, jako pierwsza kobieta w historii, na funkcję premiera Togo.

</doc>
<doc id="4913247" url="https://pl.wikipedia.org/wiki?curid=4913247" title="Mickaël Cuisance">
Mickaël Cuisance



</doc>
<doc id="4913252" url="https://pl.wikipedia.org/wiki?curid=4913252" title="Club Endesa Andorra">
Club Endesa Andorra



</doc>
<doc id="4913254" url="https://pl.wikipedia.org/wiki?curid=4913254" title="Trevor Bickle">
Trevor Bickle

Trevor Sydney Bickle (ur. 17 lipca 1943 we Fremantle) – australijski lekkoatleta, dwukrotny mistrz igrzysk Imperium Brytyjskiego i Wspólnoty Brytyjskiej w skoku o tyczce.
Zwyciężył w skoku o tyczce (wyprzedzając Daniego Burgera z Federacji Rodezji i Niasy i swego kolegę z reprezentacji Australii Rossa Filshie) na igrzyskach Imperium Brytyjskiego i Wspólnoty Brytyjskiej w 1962 w Perth. Nie udało mu się zakwalifikować do występu na igrzyskach olimpijskich w 1964 w Tokio.
Ponownie zdobył złoty medal w skoku o tyczce (tym razem przed Mikiem Bullem z Irlandii Północnej i Gerrym Moro z Kanady) oraz zajął 8. miejsce w dziesięcioboju na igrzyskach Imperium Brytyjskiego i Wspólnoty Brytyjskiej w 1966 w Kingston.
Bickle był mistrzem Australii w skoku o tyczce w 1962/1963, 1965/1966 i 1966/1967 oraz wicemistrzem w 1963/1964.
Trzykrotnie poprawiał rekord Australii w skoku w o tyczce do wyniku 4,83 m, uzyskanego 16 marca 1968 w Melbourne.
Uważany za czołowego lekkoatletę Australii Zachodniej, w 1989 został wprowadzony do sportowej Hall of Fame tego stanu.

</doc>
<doc id="4913261" url="https://pl.wikipedia.org/wiki?curid=4913261" title="Monika Bociąga-Jasik">
Monika Bociąga-Jasik

Monika Ewa Bociąga-Jasik – polska lekarka, dr hab. nauk medycznych, adiunkt Katedry Gastroenterologii, Hepatologii i Chorób Zakaźnych Wydziału Lekarskiego Collegium Medicum Uniwersytetu Jagiellońskiego.
Życiorys.
24 stycznia 2003 obroniła pracę doktorską "Rola cytokin prozapalnych (TNF-alfa, IL-1beta, IL-8) w przebiegu bakteryjnego zapalenia opon mózgowo-rdzeniowych", 16 kwietnia 2015 habilitowała się na podstawie pracy zatytułowanej "Ocena rozwoju lipodystrofii i zaburzeń metabolicznych, oraz patomechanizmu odpowiedzialnego za ich występowanie w grupie pacjentów zakażonych HIV leczonych antyretrowirusowo". Jest adiunktem Katedry Gastroenterologii, Hepatologii i Chorób Zakaźnych Wydziału Lekarskiego Collegium Medicum Uniwersytetu Jagiellońskiego.

</doc>
<doc id="4913266" url="https://pl.wikipedia.org/wiki?curid=4913266" title="Jan Franciszek Jerzykowski">
Jan Franciszek Jerzykowski

Jan Franciszek Jerzykowski (Irzykowski) herbu Ostoja (zm. przed 1702 r.) – dziedzic Kościeszek, Białężyna, Oborzysk i innych, burgrabia grodzki poznański, regent grodzki poznański, pisarz grodzki kościański.
Życiorys.
Jan Franciszek Jerzykowski należał rodziny wywodzącej się z wsi Jurzykowo (obecnie Jerzykowo koło Pobiedzisk), położonej w dawnym pow. gnieźnieńskim województwa poznańskiego. Jego rodzina należała do rodu heraldycznego Ostojów. Był synem Andrzeja i Heleny z Wilkowskich. W związki małżeńskie wstępował kilkukrotnie. Jego pierwszą małżonką była Marianna Katarzyna Komorowska, córka Stanisława i Zofii z Rostrzębowa Obodowskiej, dziedziców dóbr w Łosińcu. Drugą małżonką Jerzykowskiego była Urszula Szołdrska (córka Marcina i Zofii z Cieleckich), której zapisał w roku 1679 sumę 2 000 złp. posagu. Trzecią małżonką Jerzykowskiego była Agnieszka Rolanka Bratuska, córka Samuela i Jadwigi Pruskiej, wdowa po Walentynie Raczyńskim. Z pierwszej żony miał córkę Barbarę Katarzynę i syna Jana a z drugiej: Mariannę Agnieszkę, Joannę Zofię, Katarzynę, Józefa Wojciecha, Ludwikę Helenę, Wiktorię Agnieszkę i Stefana.
Jan Franciszek Jerzykowski sprawował liczne funkcje i urzędy. Był burgrabią i regentem grodzkim poznańskim. Od 1694 roku sprawował urząd pisarza grodzkiego kościańskiego. Tego roku, w dniu 1 grudnia został powołany przez sejmik średzki do pełnienia funkcji komisarza celem przeprowadzenia rewizji ksiąg, znajdujących się w archiwum grodzkim kościańskim, ze względu na "różne mankamenta [...], przez które prywatni ludzie na substantiach swoich wielką ponoszą ruinę".
Jan Franciszek Jerzykowski posiadał liczne dobra ziemskie, między innymi: Kościeszki, Białężyn, Oborzyska i części w Łosińcu. Był także posiadaczem wsi Rosnowo i Jarosławiec w pow. poznańskim. Nie żył już w roku 1702, kiedy jego syn Stefan, dziedzic części Oborzysk, mianował plenipotentów do spraw dotyczących tej wsi.

</doc>
<doc id="4913272" url="https://pl.wikipedia.org/wiki?curid=4913272" title="Poszwinto">
Poszwinto

Poszwinto – dawny zaścianek. Tereny na których był położony, leżą obecnie na Litwie, w okręgu uciańskim, w rejonie jezioroskim, w starostwie Turmont.
Historia.
W czasach zaborów zaścianek w granicach Imperium Rosyjskiego.
W dwudziestoleciu międzywojennym zaścianek leżał w Polsce, w województwie nowogródzkim (od 1926 w województwie wileńskim), w powiecie brasławskim, w gminie Smołwy.
Według Powszechnego Spisu Ludności z 1921 roku zamieszkiwało tu 5 osób, wszystkie były wyznania rzymskokatolickiego i zadeklarowały polską przynależność narodową. Był tu 1 budynek mieszkalny. 
Miejscowość należała do parafii rzymskokatolickiej w Smołwach. Podlegała pod Sąd Grodzki w m. Turmont i Okręgowy w Wilnie; właściwy urząd pocztowy mieścił się w m. Turmont.

</doc>
<doc id="4913274" url="https://pl.wikipedia.org/wiki?curid=4913274" title="Purwiszki">
Purwiszki

Purwiszki – dawny zaścianek. Tereny, na których był położony, leżą obecnie na Litwie, w okręgu uciańskim, w rejonie jezioroskim, w starostwie Turmont.
Inna nazwa miejscowości to Purwiniszki.
Historia.
W czasach zaborów zaścianek w granicach Imperium Rosyjskiego.
W dwudziestoleciu międzywojennym zaścianek leżał w Polsce, w województwie nowogródzkim (od 1926 w województwie wileńskim), w powiecie brasławskim, w gminie Smołwy.
Według Powszechnego Spisu Ludności z 1921 roku zamieszkiwały tu 23 osoby, wszystkie były wyznania rzymskokatolickiego i zadeklarowały polską przynależność narodową. Były tu 3 budynki mieszkalne. 
Miejscowość należała do parafii rzymskokatolickiej w Smołwach. Podlegała pod Sąd Grodzki w m. Turmont i Okręgowy w Wilnie; właściwy urząd pocztowy mieścił się w m. Turmont.

</doc>
<doc id="4913277" url="https://pl.wikipedia.org/wiki?curid=4913277" title="Regieliszki">
Regieliszki

Regieliszki – dawna wieś. Tereny na których była położona, leżą obecnie na Litwie, w okręgu uciańskim, w rejonie jezioroskim, w starostwie Turmont.
Dawnej Ragieliszki.
Historia.
W czasach zaborów w granicach Imperium Rosyjskiego.
W dwudziestoleciu międzywojennym zaścianek a następnie wieś leżała w Polsce, w województwie nowogródzkim (od 1926 w województwie wileńskim), w powiecie brasławskim, w gminie Smołwy.
Według Powszechnego Spisu Ludności z 1921 roku zamieszkiwało tu 20 osób, wszystkie były wyznania rzymskokatolickiego i zadeklarowały polską przynależność narodową. Było tu 5 budynków mieszkalnych. W 1931 w 6 domach zamieszkiwało 30 osób.
Miejscowość należała do parafii rzymskokatolickiej w Smołwach. Podlegała pod Sąd Grodzki w m. Turmont i Okręgowy w Wilnie; właściwy urząd pocztowy mieścił się w m. Turmont.

</doc>
<doc id="4913280" url="https://pl.wikipedia.org/wiki?curid=4913280" title="Kutan-e Sofla">
Kutan-e Sofla

Kutan-e Sofla – wieś w Iranie, w ostanie Kurdystan, w szahrestanie Bidżar. W 2006 roku liczyła 122 mieszkańców.

</doc>
<doc id="4913281" url="https://pl.wikipedia.org/wiki?curid=4913281" title="Ghezel Bolagh">
Ghezel Bolagh

Ghezel Bolagh – wieś w Iranie, w ostanie Kurdystan, w szahrestanie Bidżar. W 2006 roku liczyła 189 mieszkańców.

</doc>
<doc id="4913283" url="https://pl.wikipedia.org/wiki?curid=4913283" title="Raminowo">
Raminowo

Raminowo (lit. "Raminava") – kolonia na Litwie, w okręgu uciańskim, w rejonie jezioroskim, w starostwie Turmont.
Historia.
W czasach zaborów ówczesny folwark w granicach Imperium Rosyjskiego.
W dwudziestoleciu międzywojennym ówczesny zaścianek leżał w Polsce, w województwie nowogródzkim (od 1926 w województwie wileńskim), w powiecie brasławskim, w gminie Smołwy.
Według Powszechnego Spisu Ludności z 1921 roku zamieszkiwało tu 16 osób, wszystkie były wyznania rzymskokatolickiego i zadeklarowały polską przynależność narodową. Były tu 2 budynki mieszkalne. 
Miejscowość należała do parafii rzymskokatolickiej w Smołwach. Podlegała pod Sąd Grodzki w m. Turmont i Okręgowy w Wilnie; właściwy urząd pocztowy mieścił się w m. Turmont.

</doc>
<doc id="4913285" url="https://pl.wikipedia.org/wiki?curid=4913285" title="Dżafarabad (Kurdystan)">
Dżafarabad (Kurdystan)

Dżafarabad – wieś w Iranie, w ostanie Kurdystan, w szahrestanie Bidżar. W 2006 roku liczyła 698 mieszkańców.

</doc>
<doc id="4913287" url="https://pl.wikipedia.org/wiki?curid=4913287" title="Chosz Magham">
Chosz Magham

Chosz Magham – wieś w Iranie, w ostanie Kurdystan, w szahrestanie Bidżar. W 2006 roku liczyła 490 mieszkańców.

</doc>
<doc id="4913289" url="https://pl.wikipedia.org/wiki?curid=4913289" title="Aliabad (Bidżar)">
Aliabad (Bidżar)

Aliabad – wieś w Iranie, w ostanie Kurdystan, w szahrestanie Bidżar. W 2006 roku liczyła 230 mieszkańców.

</doc>
<doc id="4913291" url="https://pl.wikipedia.org/wiki?curid=4913291" title="Rataliszki">
Rataliszki

Rataliszki – dawny folwark. Tereny na których był położony, leżą obecnie na Litwie, w okręgu uciańskim, w rejonie jezioroskim, w starostwie Turmont.
Historia.
W czasach zaborów zaścianek w granicach Imperium Rosyjskiego.
W dwudziestoleciu międzywojennym zaścianek a następnie folwark leżał w Polsce, w województwie nowogródzkim (od 1926 w województwie wileńskim), w powiecie brasławskim, w gminie Smołwy.
Według Powszechnego Spisu Ludności z 1921 roku zamieszkiwało tu 2 osoby, wszystkie były wyznania rzymskokatolickiego i zadeklarowały polską przynależność narodową. Był tu 1 budynek mieszkalny. W 1931 w 1 domu zamieszkiwały 4 osoby.
Miejscowość należała do parafii rzymskokatolickiej w Smołwach. Podlegała pod Sąd Grodzki w m. Turmont i Okręgowy w Wilnie; właściwy urząd pocztowy mieścił się w m. Turmont.

</doc>
<doc id="4913292" url="https://pl.wikipedia.org/wiki?curid=4913292" title="Ab Barik">
Ab Barik

Ab Barik – wieś w Iranie, w ostanie Kurdystan, w szahrestanie Bidżar. W 2006 roku liczyła 187 mieszkańców.

</doc>
<doc id="4913293" url="https://pl.wikipedia.org/wiki?curid=4913293" title="Javier Vilanova Pellisa">
Javier Vilanova Pellisa

Javier Vilanova Pellisa (ur. 23 września 1973 w La Fatarella) – hiszpański duchowny katolicki, biskup pomocniczy Barcelony od 2020.
Życiorys.
Prezbiterat.
Święcenia kapłańskie otrzymał 22 listopada 1998 i został inkardynowany do diecezji Tortosa. Pracował głównie jako duszpasterz parafialny i rektor kościołów, był też m.in. delegatem biskupim ds. katechezy i duszpasterstwa powołań, rektorem seminarium w Tortosie, a także ojcem duchownym i rektorem Międzydiecezjalnego Seminarium Duchownego Katalonii.
Episkopat.
6 października 2020 papież Franciszek mianował go biskupem pomocniczym archidiecezji barcelońskiej, ze stolicą tytularną "Empúries". Sakry biskupiej udzielił mu 20 grudnia 2020 kardynał Juan José Omella Omella - arcybiskup Barcelony.

</doc>
<doc id="4913294" url="https://pl.wikipedia.org/wiki?curid=4913294" title="Chwosz Magham">
Chwosz Magham



</doc>
<doc id="4913295" url="https://pl.wikipedia.org/wiki?curid=4913295" title="Gol Bolagh">
Gol Bolagh

Gol Bolagh – wieś w Iranie, w ostanie Kurdystan, w szahrestanie Bidżar. W 2006 roku liczyła 177 mieszkańców.

</doc>
<doc id="4913297" url="https://pl.wikipedia.org/wiki?curid=4913297" title="Wacław Śniechowski (major)">
Wacław Śniechowski (major)

Wacław Bronisław Śniechowski (ur. 11 marca 1895 w Warszawie, zm. 18 stycznia 1931 tamże) – major artylerii Wojska Polskiego, kawaler Orderu Virtuti Militari.
Życiorys.
Ukończył Gimnazjum gen. Pawła Chrzanowskiego w Warszawie. W maju 1915 został wcielony do armii rosyjskiej. W czerwcu 1916, po ukończeniu szkoły artylerii w Petersburgu, został skierowany na front niemiecki. W styczniu 1918 został przyjęty do II Korpusu Polskiego w Rosji, w którym zorganizował lekką 6. baterię, a następnie objął jej dowództwo. 11 maja 1918 w czasie bitwy pod Kaniowem dostał się do niemieckiej niewoli, ale po tygodniu zdołał z niej zbiec. Przedarł się do Moskwy, gdzie znalazł zatrudnienie w urzędzie reemigracyjnym. Równocześnie prowadził działalność konspiracyjną, jako naczelnik Oddziału VI rejonowej komisji II Korpusu Polskiego.
W listopadzie 1918 wrócił do kraju, został przyjęty do Wojska Polskiego w stopniu podporucznika i przydzielony do 6 pułku artylerii polowej, który w maju 1919 został przeniesiony z Warszawy do Częstochowy i przemianowany na 7 pułk artylerii polowej. W szeregach tego pułku walczył na wojnie z bolszewikami. Jako młodszy oficer 4. baterii wyróżnił się 5 marca 1919 w walce o zdobycie Pińska. Następnie, jako dowódca 4. baterii, przydzielonej do Grupy majora Łuczyńskiego, wyróżnił się w ofensywie na Łuniniec. W lipcu 1919 na czele II plutonu swojej baterii wziął udział w zagonie grupy kawaleryjskiej pułkownika Strzemieńskiego na Słuck i walce o zdobycie tego miasta, za którą otrzymał pochwałę od dowódcy Frontu Litewsko-Białoruskiego. Kolejną pochwałę od generała Szeptyckiego oraz od dowódcy Dywizji Poleskiej otrzymał za walki baterii o Mozyrz i Kalenkowicze w marcu 1920. 17 czerwca dowódca grupy poleskiej pułkownik Władysław Sikorski udzielił pochwały dowodzonej przez niego 4. baterii, która przyczyniła się do odparcia 14 czerwca napadu bolszewickiej brygady na odcinek III batalionu 63 pułku piechoty, a następnie jej zniszczenia.
Pod koniec 1920 został przydzielony do Departamentu I Ministerstwa Spraw Wojskowych. W 1922 został wysłany do Francji, gdzie ukończył kursy i odbył staż w pułkach artylerii. W latach 1924–1929 był przydzielony do Departamentu Artylerii Ministerstwa Spraw Wojskowych na stanowisko kierownika referatu technicznego. 18 lutego 1928 został mianowany majorem ze starszeństwem z dniem 1 stycznia 1928 i 20. lokatą w korpusie oficerów artylerii. W styczniu 1930 został przeniesiony do 1 pułku artylerii najcięższej w Warszawie na stanowisko dowódcy dywizjonu. 5 stycznia 1931 został powołany do Wyższej Szkoły Wojennej w Warszawie, w charakterze słuchacza dwuletniego kursu 1930/32. Zmarł 18 stycznia tego roku w Warszawie. Został pochowany w grobie rodzinnym na cmentarzu Powązkowskim w Warszawie (kwatera 11-6-12,13,14).

</doc>
<doc id="4913298" url="https://pl.wikipedia.org/wiki?curid=4913298" title="Hosejnabad (Kurdystan)">
Hosejnabad (Kurdystan)

Hosejnabad – wieś w Iranie, w ostanie Kurdystan, w szahrestanie Bidżar. W 2006 roku liczyła 151 mieszkańców.

</doc>
<doc id="4913299" url="https://pl.wikipedia.org/wiki?curid=4913299" title="Bhrikuti">
Bhrikuti

Bhrikuti Dewi, księżniczka z Nepalu, znana w Tybecie jako "Bal-mo-bza Khri-btsun", "Bhelsa Tritsun" („małżonka nepalska”) lub "Khri bTsun" („Królewska Dama”), (daty urodzenia i śmierci nieznane) – żona króla Tybetu Songcena Gampo, miała wprowadzić buddyzm w Tybecie. W buddyzmie tybetańskim czczona jako Zielona Tara.
Bhrikuti jest postacią w dużej mierze legendarną. Miała być księżniczką nepalskiego królestwa Licchavi i córką Amszuwarmy (605–621 n.e.) oraz siostrą Narendradewy, który z pomocą Tybetańczyków został osadzony na tronie Licchavi w 641 r. Nie wiadomo dokładnie, kiedy poślubiła tybetańskiego króla Songcena Gampo, ale prawdopodobnie miało to miejsce w latach 620 lub 630 n.e.
Jako małżonka króla Bhrikuti propagowała buddyzm w Tybecie. W posagu przywiozła ze sobą wiele świętych wizerunków buddyjskich oraz doświadczonych rzemieślników Newarów. Kazała zbudować świątynię buddyjską w Lhasie oraz 42 inne świątynie w Tybecie. Przyczyniła się do wysłania Thonmiego Sambhoty do Indii w celu zapoznania się tam z zasadami pisma i gramatyki oraz zaznajomienia się z indyjską doktryną buddyzmu. Zgodnie z jej życzeniem nepalscy rzemieślnicy wybudowali Czerwony Pałac (część przyszłego Pałacu Potala) na górze Marpo Ri w Lhasie. Wyposażyła również klasztor Samje w kultowe posągi, w tym w figurę Czenreziga. Wspólnie z mężem ufundowała budowę najważniejszej świątyni Dżokhang w Lhasie.
Po śmierci Bhrikuti została deifikowana i odtąd jest przedstawiana w tybetańskiej ikonografii jako żeński bodhisattwa Zielona Tara, narodowa patronka Tybetu. Songcen Gampo później poślubił również chińską księżniczkę Wencheng, która jest uważana za kolejną inkarnację Tary (Biała Tara), a Bhrikuti i Wencheng miały współpracować przy zakładaniu nowych świątyń buddyjskich w Tybecie.

</doc>
<doc id="4913300" url="https://pl.wikipedia.org/wiki?curid=4913300" title="Raby-Most">
Raby-Most

Raby-Most – obecnie część wsi Misztowcie na Litwie, w okręgu uciańskim, w rejonie jezioroskim, w starostwie Turmont.
Historia.
W dwudziestoleciu międzywojennym zaścianek leżał w Polsce, w województwie nowogródzkim (od 1926 w województwie wileńskim), w powiecie brasławskim, w gminie Smołwy.
W 1931 w 1 domu zamieszkiwały 4 osoby.

</doc>
<doc id="4913302" url="https://pl.wikipedia.org/wiki?curid=4913302" title="Kacze Gonbad">
Kacze Gonbad

Kacze Gonbad () – wieś w Iranie, w ostanie Kurdystan, w szahrestanie Bidżar. W 2006 roku liczyła 449 mieszkańców.

</doc>
<doc id="4913303" url="https://pl.wikipedia.org/wiki?curid=4913303" title="Ustrój polityczny Kirgistanu">
Ustrój polityczny Kirgistanu

Ustrój polityczny Kirgistanu
Konstytucja Republiki Kirgiskiej obowiązująca od 2010 r. stanowi, iż Kirgistan jest demokratycznym, świeckim państwem prawa o ustroju republikańskim. Władza zwierzchnia należy do narodu, sprawującego ją bezpośrednio i przez system organów państwowych oraz samorządowych. Ustrój polityczny można określić jako republikę parlamentarną.
Władza ustawodawcza.
Silną pozycję w państwie posiada parlament – "Dżokorku Kenesz" (Rada Najwyższa). Władza ustawodawcza jest jednoizbowa, zasiada w niej 120 deputowanych, wybieranych na 5-letnią kadencję, w oparciu o ordynację proporcjonalną z list partyjnych. Uchwala on konstytucję i ustawy. Parlament powołuje rząd, wyraża wotum nieufności, odwołuje poszczególnych ministrów bądź cały gabinet.
Władza wykonawcza.
Naczelnym organem władzy wykonawczej jest Rada Ministrów, na czele której stoi premier. Strukturę rządu określa premier. Rząd odpowiada za prowadzenie polityki gospodarczej, obronnej, socjalnej, kwestie edukacji, zdrowia etc.
Na system polityczny kraju silny wpływ ma podział na kilkadziesiąt rodów/klanów Kirgistanu, na co nakłada się również silna identyfikacja geograficzna. Konflikty polityczne ostatniej dekady miały miejsce między przedstawicielami północy i biednego południa.
Funkcje władzy wykonawczej sprawują terenowe organy administracji państwowej działające na szczeblach obwodu i rejonu. Działalnością lokalnych organów administracji państwowej kierują gubernatorzy (w obwodach-regionach) i akimowie (w rejonach), mianowani na czteroletnią kadencję przez prezydenta. Są oni podporządkowani prezydentowi i Radzie Ministrów.
Sądownictwo.
Konstytucja Republiki Kirgiskiej gwarantuje obywatelom dochodzenie swoich praw przed sądem. Przepisy Konstytucji przewidują istnienie niezależnego sądownictwa, które stanowi odrębny człon władzy, funkcjonujący obok ustawodawczego i wykonawczego.
Na system sądownictwa składają się Sąd Najwyższy i sądy terenowe. W Sądzie Najwyższym działa izba konstytucyjna, która przejęła niektóre funkcje zniesionego reformą konstytucyjną Sądu Konstytucyjnego.

</doc>
<doc id="4913305" url="https://pl.wikipedia.org/wiki?curid=4913305" title="Rajpole">
Rajpole

Rajpole (lit. "Raipolė") – kolonia na Litwie, w okręgu uciańskim, w rejonie jezioroskim, w starostwie Turmont.
Historia.
W dwudziestoleciu międzywojennym zaścianek leżał w Polsce, w województwie nowogródzkim (od 1926 w województwie wileńskim), w powiecie brasławskim, w gminie Smołwy.
W 1931 w 1 domu zamieszkiwało 5 osób.

</doc>
<doc id="4913307" url="https://pl.wikipedia.org/wiki?curid=4913307" title="Sąd polowy">
Sąd polowy



</doc>
<doc id="4913312" url="https://pl.wikipedia.org/wiki?curid=4913312" title="Rataniszki">
Rataniszki

Rataniszki (lit. "Rataniškės") – wieś na Litwie, w okręgu uciańskim, w rejonie jezioroskim, w starostwie Turmont.
Historia.
W czasach zaborów w granicach Imperium Rosyjskiego.
W dwudziestoleciu międzywojennym ówczesny folwark leżał w Polsce, w województwie nowogródzkim (od 1926 w województwie wileńskim), w powiecie brasławskim, w gminie Smołwy.
Według Powszechnego Spisu Ludności z 1921 roku zamieszkiwało tu 10 osób, wszystkie były wyznania rzymskokatolickiego i zadeklarowały polską przynależność narodową. Były tu 2 budynki mieszkalne. 
Miejscowość należała do parafii rzymskokatolickiej w Smołwach. Podlegała pod Sąd Grodzki w m. Turmont i Okręgowy w Wilnie; właściwy urząd pocztowy mieścił się w m. Turmont.

</doc>
<doc id="4913314" url="https://pl.wikipedia.org/wiki?curid=4913314" title="Wioleta Danilewicz">
Wioleta Danilewicz

Wioletta Teresa Danilewicz – polska pedagog, dr hab. nauk humanistycznych, profesor nadzwyczajny Katedry Studiów Społecznych i Edukacyjnych Wydziału Nauk o Edukacji Uniwersytetu w Białymstoku, Katedry Pedagogiki Społecznej Wyższej Szkoły Suwalsko-Mazurskiej im. Papieża Jana Pawła II w Suwałkach, Wydziału Pedagogicznego Wszechnicy Mazurskiej i Państwowej Wyższej Szkoły Zawodowej im. prof. Edwarda F. Szczepanika w Suwałkach.
Życiorys.
4 czerwca 1996 obroniła pracę doktorską "Sytuacja opiekuńczo-wychowawcza dziecka w rodzinie czasowo niepełnej z powodu długotrwałego pobytu rodzica za granicą", 10 listopada 2011 habilitowała się na podstawie pracy zatytułowanej "Rodzina ponad granicami. Transnarodowe doświadczenia wspólnoty rodzinnej". Została zatrudniona na stanowisku profesora nadzwyczajnego Katedry Studiów Społecznych i Edukacyjnych Wydziału Nauk o Edukacji Uniwersytetu w Białymstoku, Katedry Pedagogiki Społecznej Wyższej Szkoły Suwalsko-Mazurskiej im. Papieża Jana Pawła II w Suwałkach, Wydziału Pedagogicznego Wszechnicy Mazurskiej i Państwowej Wyższej Szkoły Zawodowej im. prof. Edwarda F. Szczepanika w Suwałkach.
Była kierownikiem w Zakładzie Pedagogiki Społecznej na Wydziale Nauk o Edukacji Uniwersytetu w Białymstoku.

</doc>
<doc id="4913316" url="https://pl.wikipedia.org/wiki?curid=4913316" title="Ratuliszki">
Ratuliszki

Ratuliszki (lit. "Rotuliškės") – kolonia na Litwie, w okręgu uciańskim, w rejonie jezioroskim, w starostwie Turmont.
Historia.
W czasach zaborów zaścianek w granicach Imperium Rosyjskiego.
W dwudziestoleciu międzywojennym zaścianek leżał w Polsce, w województwie nowogródzkim (od 1926 w województwie wileńskim), w powiecie brasławskim, w gminie Smołwy.
Według Powszechnego Spisu Ludności z 1921 roku zamieszkiwało tu 19 osób, wszystkie były wyznania rzymskokatolickiego i zadeklarowały polską przynależność narodową. Były tu 3 budynki mieszkalne. 
Miejscowość należała do parafii rzymskokatolickiej w Smołwach. Podlegała pod Sąd Grodzki w m. Turmont i Okręgowy w Wilnie; właściwy urząd pocztowy mieścił się w m. Turmont.

</doc>
<doc id="4913321" url="https://pl.wikipedia.org/wiki?curid=4913321" title="New Island">
New Island

New Island – wyspa w archipelagu Falklandów. Ma 22,7 km² powierzchni, około 13 km długości, a długość linii brzegowej wynosi 84 km. Najwyższym punktem na wyspie jest South Hill (244 m n.p.m.)
Położenie.
New Island jest jedną z najbardziej na zachód wysuniętych wysp archipelagu. Leży 237 km od stolicy Falklandów, Stanley, i około 350 km od najbliższego punktu na wybrzeżu Ameryki Południowej. Na południe od wyspy leży Beaver Island.
Fauna.
New Island jest szczególnie znana ze względu na bogatą faunę. Na wyspie można znaleźć 40 gatunków ptaków, w tym cztery pingwinów, m.in. albatrosa czarnobrewego, pingwina skalnego czy kormorana królewskiego. Na wyspie i okolicach występują też morskie ssaki: uchatka patagońska i foki.

</doc>
<doc id="4913322" url="https://pl.wikipedia.org/wiki?curid=4913322" title="Wydział Prawa i Komunikacji Społecznej we Wrocławiu SWPS Uniwersytetu Humanistycznospołecznego">
Wydział Prawa i Komunikacji Społecznej we Wrocławiu SWPS Uniwersytetu Humanistycznospołecznego

Wydział Prawa i Komunikacji Społecznej – jeden z wydziałów Uniwersytetu SWPS we Wrocławiu. Kształci ponad 700 studentów: prawników, medioznawców, kulturoznawców, projektantów i grafików.
Studia.
Działalność dydaktyczna.
Wydział prowadzi stacjonarne i niestacjonarne studia jednolite magisterskie na kierunku prawo, studia I stopnia na kierunku dziennikarstwo i komunikacja społeczna i studia II stopnia na kierunku komunikacja i media. W ofercie Wydziału są także studia graficzne.

</doc>
<doc id="4913324" url="https://pl.wikipedia.org/wiki?curid=4913324" title="Alicja Korzeniecka-Bondar">
Alicja Korzeniecka-Bondar

Alicja Korzeniecka-Bondar – polska pedagog, dr hab. nauk społecznych, adiunkt Katedry Studiów Społecznych i Edukacyjnych i prodziekan Wydziału Nauk o Edukacji Uniwersytetu w Białymstoku.
Życiorys.
30 września 2004 obroniła pracę doktorską "Nauczyciel edukacji wczesnoszkolnej jako człowiek budujący. Warunki i możliwości jego kształcenia w uniwersytecie", 25 kwietnia 2019 habilitowała się na podstawie pracy zatytułowanej "Codzienny czas w szkole. Fenomenograficzne studium doświadczeń nauczycieli". Jest adiunktem w Katedrze Studiów Społecznych i Edukacyjnych, oraz prodziekanem na Wydziale Nauk o Edukacji Uniwersytetu w Białymstoku.
Była kierownikiem (p.o.) w Zakładzie Pedagogiki Ogólnej i Metodologii Badań Pedagogicznych na Wydziale Nauk o Edukacji Uniwersytetu w Białymstoku.

</doc>
<doc id="4913325" url="https://pl.wikipedia.org/wiki?curid=4913325" title="Zbehy">
Zbehy

Zbehy – wieś i gmina (obec) w powiecie Nitra, w kraju nitrzańskim na Słowacji. Znajduje się na Nizinie Naddunajskiej w kierunku na północ od miasta Nitra. Zabudowania wsi znajdują się nad prawym brzegiem rzeki Radošinka.

</doc>
<doc id="4913327" url="https://pl.wikipedia.org/wiki?curid=4913327" title="Žirany">
Žirany

Žirany – wieś i gmina (obec) w powiecie Nitra, w kraju nitrzańskim na Słowacji. Znajduje się na Nizinie Naddunajskiej w kierunku na północny wschód od miasta Nitra, z trzech stron otoczona wzniesieniami gór Trybecz.

</doc>
<doc id="4913329" url="https://pl.wikipedia.org/wiki?curid=4913329" title="Žitavce">
Žitavce

Žitavce – wieś i gmina (obec) w powiecie Nitra, w kraju nitrzańskim na Słowacji. Znajduje się nad prawym brzegiem rzeki Žitava na Nizinie Naddunajskiej w kierunku na południowy wschód od miasta Nitra.

</doc>
<doc id="4913333" url="https://pl.wikipedia.org/wiki?curid=4913333" title="Facundo Pellistri">
Facundo Pellistri

Facundo Pellistri Rebollo (ur. 20 grudnia 2001 w Montevideo) – urugwajski piłkarz występujący na pozycji pomocnika w angielskim klubie Manchester United oraz w reprezentacji Urugwaju. Uczestnik Mistrzostw Świata 2022. Posiada również obywatelstwo hiszpańskie.
Kariera klubowa.
Pellistri był członkiem akademii dwóch urugwajskich klubów River Plate Montevideo i Peñarol. W Peñarol zadebiutował 19 sierpnia 2019 roku w zremisowanym 2:2 meczu przeciwko Defensor Sporting. Pierwszą bramkę dla klubu strzelił 6 listopada 2019 roku w wygranym 3:1 meczu przeciwko CA Cerro. 
5 października 2020 roku podpisał pięcioletni kontrakt z opcją przedłużenia o kolejny rok z Manchesterem United. 
31 stycznia udał się na półroczne wypożyczenie do Deportivo Alavés. Urugwajczyk na wypożyczeniu w hiszpańskim klubie zadebiutował w przegranym 0:4 meczu ligowym z Realem Sociedad. 5 sierpnia 2021 roku ponownie został wypożyczony do Deportivo Alavés.
W Manchesterze United zadebiutował 10 stycznia 2023 roku w wygranym 3:0 meczu przeciwko Charlton Athletic, zmieniając w 84 minucie spotkania Anthony'ego Elangę.
Kariera reprezentacyjna.
W reprezentacji Urugwaju zadebiutował 28 stycznia 2022 roku w wygranym 0:1 meczu przeciwko reprezentacji Paragwaju, zostając zmienionym w 70 minucie spotkania przez Agustína Canobbio.

</doc>
<doc id="4913335" url="https://pl.wikipedia.org/wiki?curid=4913335" title="Romuciszki (rejon jezioroski)">
Romuciszki (rejon jezioroski)

Romuciszki – dawny zaścianek. Tereny na których był położony, leżą obecnie na Litwie, w okręgu uciańskim, w rejonie jezioroskim, w starostwie Turmont.
Historia.
W czasach zaborów zaścianek w granicach Imperium Rosyjskiego.
W dwudziestoleciu międzywojennym zaścianek leżał w Polsce, w województwie nowogródzkim (od 1926 w województwie wileńskim), w powiecie brasławskim, w gminie Smołwy.
Według Powszechnego Spisu Ludności z 1921 roku zamieszkiwało tu 9 osób, wszystkie były wyznania rzymskokatolickiego i zadeklarowały polską przynależność narodową. Były tu 2 budynki mieszkalne. 
Miejscowość należała do parafii rzymskokatolickiej w Smołwach. Podlegała pod Sąd Grodzki w m. Turmont i Okręgowy w Wilnie; właściwy urząd pocztowy mieścił się w m. Turmont.

</doc>
<doc id="4913339" url="https://pl.wikipedia.org/wiki?curid=4913339" title="Rucieniszki">
Rucieniszki

Rucieniszki (lit. "Rutiniškis") – wieś na Litwie, w okręgu uciańskim, w rejonie jezioroskim, w starostwie Turmont.
Inna nazwa miejscowości to Rucyniszki.
Historia.
W czasach zaborów w granicach Imperium Rosyjskiego.
W dwudziestoleciu międzywojennym wieś leżała w Polsce, w województwie nowogródzkim (od 1926 w województwie wileńskim), w powiecie brasławskim, w gminie Smołwy.
Według Powszechnego Spisu Ludności z 1921 roku zamieszkiwały tu 23 osoby, wszystkie były wyznania rzymskokatolickiego i zadeklarowały polską przynależność narodową. Było tu 6 budynków mieszkalnych. 
Miejscowość należała do parafii rzymskokatolickiej w Smołwach. Podlegała pod Sąd Grodzki w m. Turmont i Okręgowy w Wilnie; właściwy urząd pocztowy mieścił się w m. Turmont.

</doc>
<doc id="4913340" url="https://pl.wikipedia.org/wiki?curid=4913340" title="Romajtyszki">
Romajtyszki

Romajtyszki (lit. "Ramaitiškė") – kolonia na Litwie, w okręgu uciańskim, w rejonie jezioroskim, w starostwie Turmont.
Historia.
W czasach zaborów w granicach Imperium Rosyjskiego.
W dwudziestoleciu międzywojennym zaścianek leżał w Polsce, w województwie nowogródzkim (od 1926 w województwie wileńskim), w powiecie brasławskim, w gminie Smołwy.
W 1931 w 3 domach zamieszkiwało 11 osób.

</doc>
<doc id="4913344" url="https://pl.wikipedia.org/wiki?curid=4913344" title="Ruściszki">
Ruściszki

Ruściszki (lit. "Rustiškė") – kolonia na Litwie, w okręgu uciańskim, w rejonie jezioroskim, w starostwie Turmont.
Historia.
W czasach zaborów w granicach Imperium Rosyjskiego.
W dwudziestoleciu międzywojennym zaścianek leżał w Polsce, w województwie nowogródzkim (od 1926 w województwie wileńskim), w powiecie brasławskim, w gminie Smołwy.
Według Powszechnego Spisu Ludności z 1921 roku zamieszkiwało tu 6 osób, wszystkie były wyznania rzymskokatolickiego i zadeklarowały polską przynależność narodową. Był tu 1 budynek mieszkalny. W 1931 w 1 domu zamieszkiwało 14 osób.
Miejscowość należała do parafii rzymskokatolickiej w Tylży. Podlegała pod Sąd Grodzki w m. Turmont i Okręgowy w Wilnie; właściwy urząd pocztowy mieścił się w m. Turmont.

</doc>
<doc id="4913347" url="https://pl.wikipedia.org/wiki?curid=4913347" title="Biskupi Humaitá">
Biskupi Humaitá

Biskupi Humaitá – biskupi diecezjalni prefektury terytorialnej, a od 1979 diecezji Humaitá.

</doc>
<doc id="4913348" url="https://pl.wikipedia.org/wiki?curid=4913348" title="Dave Norris">
Dave Norris

Dave Norris, wł. David Stanley Norris (ur. 14 grudnia 1939 w Birkenhead, przedmieściu North Shore City) – nowozelandzki lekkoatleta, specjalista skoku w dal i trójskoku, dwukrotny medalista igrzysk Imperium Brytyjskiego i Wspólnoty Brytyjskiej, olimpijczyk z 1960.
Zdobył brązowy medal w trójskoku (przegrywając tylko z Ianem Tomlinsonem z Australii i Jackiem Smythem z Kanady) oraz zajął 8. miejsce w skoku w dal na igrzyskach Imperium Brytyjskiego i Wspólnoty Brytyjskiej w 1958 w Cardiff. Odpadł w kwalifikacjach skoku w dal i trójskoku na igrzyskach olimpijskich w 1960 w Rzymie.
Na igrzyskach Imperium Brytyjskiego i Wspólnoty Brytyjskiej w 1962 w Perth wywalczył srebrny medal w skoku w dal (za Michaelem Aheyem z Ghany, a przed Wellesleyem Claytonem z Jamajki), zajął 6. miejsce w trójskoku i odpadł w eliminacjach sztafety 4 × 440 jardow. Później startował jeszcze trzykrotnie w igrzyskach Imperium Brytyjskiego i Wspólnoty Brytyjskiej (od 1970 Brytyjskiej Wspólnoty Narodów). W 1966 w Kingston zajął 5. miejsce w trójskoku i 7. miejsce w skoku w dal, w 1970 w Edynburgu był 5. w skoku w dal i 11. w trójskoku, a w 1974 w Christchurch zajął 6. miejsce w trójskoku.
Norris zdobył 28 tytułów mistrza Nowej Zelandii (w tym 18 w trójskoku):
Był również mistrzem Wielkiej Brytanii (AAA) w trójskoku w 1958.
Trzykrotnie poprawiał rekord Nowej Zelandii w skoku w dal do wyniku 7,70 m, uzyskanego 26 lutego 1966 w Auckland i pięciokrotnie w trójskoku do wyniku 15,94 m, uzyskanego 6 marca 1965 w Palmerston North. Zajmuje z tym rezultatem (październik 2020) 2. miejsce na liście najlepszych trójskoczków nowozelandzkich w historii (dalej od niego skoczył tylko Phil Wood w 1978) oraz 5. miejsce na liście skoczków w dal z wynikiem 7,83 m (30 grudnia 1967, Auckland).

</doc>
<doc id="4913351" url="https://pl.wikipedia.org/wiki?curid=4913351" title="Lekkoatletyka na Letnich Igrzyskach Olimpijskich 1928 – skok wzwyż mężczyzn">
Lekkoatletyka na Letnich Igrzyskach Olimpijskich 1928 – skok wzwyż mężczyzn

Skok wzwyż mężczyzn – był jedną z konkurencji lekkoatletycznych rozgrywanych podczas igrzysk olimpijskich w Amsterdamie. Zawody odbyły się w dniu 29 lipca 1928 roku na Stadionie Olimpijskim w Amsterdamie. Wystartowało 35 zawodników z 17 krajów.
Wyniki.
Eliminacje odbywały się w czterech grupach. Do finału awansowali zawodnicy, którzy pokonali poprzeczkę na wysokości 1,83 m.

</doc>
<doc id="4913354" url="https://pl.wikipedia.org/wiki?curid=4913354" title="Sadulin">
Sadulin

Sadulin – dawny folwark. Tereny na których był położony, leżą obecnie na Litwie, w okręgu uciańskim, w rejonie jezioroskim, w starostwie Turmont.
Na mapie WIG występuje jako Sadulino.
Historia.
W czasach zaborów w granicach Imperium Rosyjskiego.
W dwudziestoleciu międzywojennym zaścianek a następnie folwark leżał w Polsce, w województwie nowogródzkim (od 1926 w województwie wileńskim), w powiecie brasławskim, w gminie Smołwy.
Według Powszechnego Spisu Ludności z 1921 roku zamieszkiwało tu 8 osób, wszystkie były wyznania rzymskokatolickiego i zadeklarowały polską przynależność narodową. Był tu 1 budynek mieszkalny. W 1931 w 1 domu zamieszkiwało 8 osób.
Miejscowość należała do parafii rzymskokatolickiej w Smołwach. Podlegała pod Sąd Grodzki w m. Turmont i Okręgowy w Wilnie; właściwy urząd pocztowy mieścił się w m. Turmont.

</doc>
<doc id="4913355" url="https://pl.wikipedia.org/wiki?curid=4913355" title="Lekkoatletyka na Letnich Igrzyskach Olimpijskich 1928 – skok o tyczce mężczyzn">
Lekkoatletyka na Letnich Igrzyskach Olimpijskich 1928 – skok o tyczce mężczyzn

Skok o tyczce mężczyzn – był jedną z konkurencji lekkoatletycznych rozgrywanych podczas igrzysk olimpijskich w Amsterdamie. Zawody odbyły się w dniu 1 sierpnia 1928 roku na Stadionie Olimpijskim w Amsterdamie. Wystartowało 20 zawodników z 13 krajów.
Wyniki.
Eliminacje były rozgrywane w dwóch grupach. Do finału awansowali zawodnicy którzy pokonali poprzeczkę na wysokości 3,66 m.

</doc>
<doc id="4913357" url="https://pl.wikipedia.org/wiki?curid=4913357" title="Sałacie">
Sałacie



</doc>
<doc id="4913359" url="https://pl.wikipedia.org/wiki?curid=4913359" title="Lekkoatletyka na Letnich Igrzyskach Olimpijskich 1928 – pchnięcie kulą mężczyzn">
Lekkoatletyka na Letnich Igrzyskach Olimpijskich 1928 – pchnięcie kulą mężczyzn

Pchnięcie kulą mężczyzn – było jedną z konkurencji lekkoatletycznych rozgrywanych podczas igrzysk olimpijskich w Amsterdamie. Zawody odbyły się w dniu 29 lipca 1928 roku na Stadionie Olimpijskim w Amsterdamie. Wystartowało 22 zawodników z 14 krajów.
Wyniki.
Eliminacje były rozgrywane w dwóch grupach. Do finału awansowało sześciu zawodników z najlepszymi wynikami. W przypadku gdy zawodnik, który awansował do finału nie uzyskał lepszego wyniku niż w eliminacjach, jako rezultat końcowy przyjmowano wynik uzyskany w eliminacjach

</doc>
<doc id="4913361" url="https://pl.wikipedia.org/wiki?curid=4913361" title="Bronisław Mroczkowski">
Bronisław Mroczkowski

Bronisław Mroczkowski (ur. 1904 w Białobrzegach, zm. 6 czerwca 1922 w Warszawie) – polski uczeń, harcerz-ochotnik w wojnie polsko-bolszewickiej, autor "Dziennika" opisującego działania, w których uczestniczył.
Życiorys.
Był uczniem siódmej klasy Gimnazjum Państwowego w Radomiu. Prowadził tam drużynę harcerską (drugą prowadził w Białobrzegach w okresie wakacyjnym). Po zaatakowaniu Polski przez bolszewików zgłosił się na ochotnika do armii. W lipcu 1920 został wysłany do Rembertowa do obozu ćwiczebnego, a w sierpniu tego roku trafił na front. Służył w 221. Pułku Piechoty. Podczas bitwy pod Ossowem został ranny (prawdopodobnie odłamkiem w plecy). Rannego przewieziono go do szpitala wojskowego. Był leczony w Kościanie i w Warszawie przez dwadzieścia miesięcy, jednak jego stan pogarszał się. W wyniku odniesionej rany zmarł. Trumnę z ciałem przewieziono do rodzinnych Białobrzegów. W pogrzebie udział wzięli liczni mieszkańcy miasta i okolic, przedstawiciele dworów, a także delegacje uczniów i harcerzy radomskich. 
Dokumentem obrazującym działania wojny polsko-bolszewickiej jest prowadzony przez niego pamiętnik, przechowywany w rękopisie przez rodzinę i wydany drukiem w 2014 jako "Dziennik". Opisywał w nim wydarzenia z okresu 1 czerwca 1919 - 23 lipca 1920. 
Upamiętnienie i odznaczenia.
Upamiętnia go ulica w Białobrzegach (w 1990 nadano jego imię dawnej ulicy 16 Stycznia), a także tablica pamiątkowa na jego domu rodzinnym w tym samym mieście. Ufundował ją białobrzeski Urząd Miasta i Gminy. Przed II wojną światową prawdopodobnie był patronem dzisiejszej ulicy Rzemieślniczej. 
Pośmiertnie został odznaczony pierwszym medalem "Zasłużony dla Białobrzegów". 

</doc>
<doc id="4913363" url="https://pl.wikipedia.org/wiki?curid=4913363" title="Lekkoatletyka na Letnich Igrzyskach Olimpijskich 1928 – rzut dyskiem mężczyzn">
Lekkoatletyka na Letnich Igrzyskach Olimpijskich 1928 – rzut dyskiem mężczyzn

Rzut dyskiem mężczyzn – był jedną z konkurencji lekkoatletycznych rozgrywanych podczas igrzysk olimpijskich w Amsterdamie. Zawody odbyły się w dniu 1 sierpnia 1928 roku na Stadionie Olimpijskim w Amsterdamie. Wystartowało 34 zawodników z 19 krajów.
Wyniki.
Eliminacje były rozgrywane w czterech grupach. Do finału awansowało sześciu zawodników z najlepszymi wynikami. W przypadku gdy zawodnik, który awansował do finału nie uzyskał lepszego wyniku niż w eliminacjach, jako rezultat końcowy przyjmowano wynik uzyskany w eliminacjach

</doc>
<doc id="4913364" url="https://pl.wikipedia.org/wiki?curid=4913364" title="Krzyż Zasługi Wojskowego Orderu Świętego Jerzego">
Krzyż Zasługi Wojskowego Orderu Świętego Jerzego



</doc>
<doc id="4913368" url="https://pl.wikipedia.org/wiki?curid=4913368" title="Victoriano Bibang Nsue Okomo">
Victoriano Bibang Nsue Okomo

Victoriano Bibang Nsue Okomo – polityk i wojskowy z Gwinei Równikowej.
Jest jednym ze szwagrów prezydenta Obianga Nguemy Mbasogo, bratem jego pierwszej żony Constancii Mangue. Generał, pełnił funkcję inspektora generalnego sił zbrojnych na wyspie Bioko. Wchodził w skład kierownictwa ministerstwa obrony narodowej, był wiceministrem w tym resorcie. W sierpniu 2020, podczas rekonstrukcji rządu, został mianowany ministrem obrony.
Uznawany za technokratę. Protegowany swojego siostrzeńca, wiceprezydenta Teodorína Nguemy Obianga.

</doc>
<doc id="4913369" url="https://pl.wikipedia.org/wiki?curid=4913369" title="Lekkoatletyka na Letnich Igrzyskach Olimpijskich 1928 – rzut młotem mężczyzn">
Lekkoatletyka na Letnich Igrzyskach Olimpijskich 1928 – rzut młotem mężczyzn

Rzut młotem mężczyzn – był jedną z konkurencji lekkoatletycznych rozgrywanych podczas igrzysk olimpijskich w Amsterdamie. Zawody odbyły się w dniu 30 lipca 1928 roku na Stadionie Olimpijskim w Amsterdamie. Wystartowało 16 zawodników z 11 krajów.
Wyniki.
Do finału awansowało sześciu zawodników z najlepszymi wynikami. W przypadku gdy zawodnik, który awansował do finału nie uzyskał lepszego wyniku niż w eliminacjach, jako rezultat końcowy przyjmowano wynik uzyskany w eliminacjach

</doc>
<doc id="4913373" url="https://pl.wikipedia.org/wiki?curid=4913373" title="Sałaty (okręg uciański)">
Sałaty (okręg uciański)



</doc>
<doc id="4913374" url="https://pl.wikipedia.org/wiki?curid=4913374" title="Lekkoatletyka na Letnich Igrzyskach Olimpijskich 1928 – rzut oszczepem mężczyzn">
Lekkoatletyka na Letnich Igrzyskach Olimpijskich 1928 – rzut oszczepem mężczyzn

Rzut oszczepem mężczyzn – był jedną z konkurencji lekkoatletycznych rozgrywanych podczas igrzysk olimpijskich w Amsterdamie. Zawody odbyły się w dniu 2 sierpnia 1928 roku na Stadionie Olimpijskim w Amsterdamie. Wystartowało 28 zawodników z 18 krajów.
Wyniki.
Eliminacje były rozgrywane w czterech grupach. Do finału awansowało sześciu zawodników z najlepszymi wynikami. W przypadku gdy zawodnik, który awansował do finału nie uzyskał lepszego wyniku niż w eliminacjach, jako rezultat końcowy przyjmowano wynik uzyskany w eliminacjach

</doc>
<doc id="4913383" url="https://pl.wikipedia.org/wiki?curid=4913383" title="Kornel Witkowski">
Kornel Witkowski

Kornel Witkowski (ur. 3 stycznia 2002 w Łodzi) – polski łyżwiarz figurowy, startujący w konkurencji solistów. Uczestnik mistrzostw świata juniorów i Europy, mistrz Polski seniorów (2021) i juniorów (2019).
Ma dwóch braci, Miłosza i Wiktora, którzy również uprawiają łyżwiarstwo figurowe.
W kwietniu 2021 roku jeden z trenerów Kornela z klubu MKS Axel Toruń, Mariusz Siudek, opublikował w Internecie wideo na którym 19-letni Witkowski skacze podczas treningu poczwórnego lutza, co według wielu jest uznawane za pierwszą zarejestrowaną, pomyślną próbę wykonania poczwórnego lutza przez polskiego łyżwiarza.

</doc>
<doc id="4913393" url="https://pl.wikipedia.org/wiki?curid=4913393" title="Kunja (przydomek)">
Kunja (przydomek)

Kunja () – rodzaj przydomku, z którym można się spotkać w kulturze arabskiej. Powstaje on poprzez odniesienie do imienia najstarszego syna lub najstarszej córki mężczyzny ("abu" – arab. ojciec) lub kobiety ("umm" – arab. matka) określanej tym przydomkiem. Przykładem takiego zastosowania jest przydomek Usamy ibn Ladina, który znany był również jako "Abu Abdullah" (dosł. ojciec Abdullaha).

</doc>
<doc id="4913398" url="https://pl.wikipedia.org/wiki?curid=4913398" title="Operacja Glenna">
Operacja Glenna

Operacja Glenna – klasyczna jest połączeniem żyły głównej górnej (VCS) z prawą tętnicą płucną i została opisana przez Williama Glenna w 1958 r. Krew z VCS spływała przez prawą tętnicę płucną tylko do płuca prawego. Obecnie stosowana modyfikacja - tzw. dwukierunkowe zespolenie Glenna - wprowadzona przez Azzolinę, która polega na połączeniu żyły głównej górnej w obrębie pnia płucnego z napływem krwi żylnej z VCS do obu płuc (dwukierunkowo - do lewego i prawego płuca). Zabieg ten stanowi jedną z metod chirurgicznych poprawiających czynność serca u chorych z tzw. sercem jednokomorowym. Zazwyczaj dwukierunkowe zespolenie Glenna jest drugim z trzech etapów operacji rekonstrukcyjnych serca jednokomorowego (Operacja Norwooda), w przypadku gdy korekcyjna operacja odtworzenia serca dwukomorowego nie jest możliwa.
Operację przeprowadza się w krążeniu pozaustrojowym. Po wypreparowaniu VCS i prawej tętnicy płucnej wraz z pniem, VCS zostaje przecięta powyżej ujścia do prawego przedsionka i po nacięciu grzbietowej części tętnicy płucnej wykonuje się zespolenie obwodowego końca VCS koniec do boku z naciętą tętnicą płucną.

</doc>
<doc id="4913399" url="https://pl.wikipedia.org/wiki?curid=4913399" title="Order Świętego Jerzego (Federacja Rosyjska)">
Order Świętego Jerzego (Federacja Rosyjska)

Order Świętego Jerzego () – rosyjski federalny najwyższy order wojskowy, odnowiony w 1992 jako kontynuator dawnego carskiego orderu o tej samej nazwie (choć ten utrzymał status orderu domowego dynastii Romanowów do czasów współczesnych).
Historia i podział na klasy.
Postanowieniem Rady Najwyższej Federacji Rosyjskiej z 20 marca 1992 order został odnowiony, 8 sierpnia 2000 nadano mu nowy statut, zgodnie z którym jest nadawany w czterech klasach:
Funkcję dawnego cesarskiego Krzyża św. Jerzego pełni odznaka honorowa o tej samej nazwie, która otrzymała status oddzielnego odznaczenia. Wygląd i podział na stopnie (klasy) ma niemal identyczny jak jego historyczny poprzednik.
Przeznaczenie.
Według statutu, Orderem św. Jerzego odznaczani są starsi i wyżsi oficerowie za przeprowadzenie operacji wojskowych w obronie ojczyzny przed zewnętrznym wrogiem, zakończonych pełnym rozgromieniem wroga, będących wzorem sztuki wojennej, których czyny służą przykładem dzielności i odwagi dla wszystkich pokoleń obrońców ojczyzny.
Poszczególne klasy Orderu nadaje się w kolejności, od niższej klasy do wyższej.
Wygląd.
Order ma formę krzyża kawalerskiego, o ramionach pokrytych obustronnie białą emalią z pozostawieniem złoconych krawędzi. W okrągłym medalionie na złączeniu ramion umieszczono się wizerunek św. Jerzego na koniu, porażającego smoka. Na rewersie krzyża na medalionie monogram św. Jerzego.
Wykonana ze srebra i złocona gwiazda orderowa jest czteropromienna, ze stylizowanymi promieniami rozchodzącymi się w kształt równoramiennego rombu od środkowego medalionu. Na środkowym złotym medalionie umieszczono czarny monogram św. Jerzego - SJ, otoczony czarnym pierścieniem z dewizą: "ZA SŁUŻBĘ I ODWAGĘ" ("ЗА СЛУЖБУ И ХРАБРОСТЬ"). Średnica gwiazdy wynosi 82 mm. Na pozbawionym zdobień rewersie gwiazdy znajduje się kolejny numer gwiazdy i agrafa służąca do mocowania gwiazdy na ubiorze.
Wykonana z jedwabnej mory wstęga orderowa jest pomarańczowa z trzema czarnymi pasami, podobnie jak dawny order.

</doc>
<doc id="4913408" url="https://pl.wikipedia.org/wiki?curid=4913408" title="Stefan Nitecki">
Stefan Nitecki

Stefan Nitecki (ur. 16 października 1885 w Luboli, zm. 19 października 1953 w Toruniu) – aptekarz, działacz społeczny i niepodległościowy.
Był synem Tomasza Niteckiego i Antoniny z Lewińskich. Jego imieniem została nazwana jedna z ulic w Lubiczu Górnym.
Edukacja.
Uczęszczał do Szkoły Początkowej w Turku; od 1895 roku przez 5 lat był uczniem Szkoły Realnej w Kaliszu, w 1902 roku uzyskał świadectwo dojrzałości w Męskim Gimnazjum Klasycznym w Kaliszu.
Od siedemnastego roku życia pracował, ucząc się zawodu w kilku aptekach: w Kaliszu, Zduńskiej Woli, Łodzi. W latach 1913–1915 odbywał kursy aptekarskie w Cesarskim Uniwersytecie Warszawskim uzyskując stopień prowizora. Od 1918 roku studiował farmację, najpierw w Wilnie, później we Lwowie na Uniwersytecie Jana Kazimierza, gdzie w listopadzie 1922 r. uzyskał stopień magistra.
W 1920 r. zgłosił się jako ochotnik do wojska, by walczyć z bolszewikami; został przydzielony do 16 Pułku artylerii ciężkiej jako bombardier. W armii służył do 15 października 1920. Za udział w wojnie polsko-bolszewickiej otrzymał Odznakę Ofiarnych oraz Odznakę Pamiątkową Ochotników Artylerii.
Praca zawodowa.
W 1918 roku Stefan Nitecki odkupił aptekę w Lubiczu od Romualda Śnieżewskiego. Dzięki znajomości z Janem Biegańskim, znawcą i popularyzatorem uprawy ziół w Polsce, Nitecki w swojej aptece propagował ziołolecznictwo, sam produkował leki z ziół i polecał ich stosowanie chorym.
Po wybuchu II wojny światowej, w 16 grudnia 1940 roku apteka została zarekwirowana przez okupanta. Stefan Nitecki uzyskał zgodę na pracę we własnej aptece z pensją 168 marek miesięcznie, pod nadzorem niemieckiego zarządcy, mieszkającego na stałe w Toruniu. Pomimo obietnicy zwrotu apteki Stefan Nitecki nie przyjął propozycji podpisania Volkslisty. Mimo odgórnych zakazów sprzedaży leków polskim mieszkańcom lub ich ograniczeniu, Nitecki leki sporządzał sam i leczył chorych z całej okolicy.
Był członkiem Obwodu Armii Krajowej w Lipnie.
Po zakończeniu wojny, w 1946 r., Sąd Grodzki w Lipnie przywrócił Stefanowi Niteckiemu posiadanie apteki jako przedsiębiorstwa wraz z całym urządzeniem i towarem. W nocy z 8 na 9 stycznia 1951 r. apteka Stefana Niteckiego została przejęta przez władze komunistyczne (Oddziały Centrali Aptek Społecznych), za co ani on, ani jego rodzina nigdy nie dostała odszkodowania. Następnie Stefan Nitecki pracował jako kierownik Apteki Społecznej nr 46 w Lubiczu.
Działalność społeczna.
Jako mieszkaniec Lubicza, Stefan Nitecki angażował się w jego życie społeczne i kulturalne; był współzałożycielem orkiestry dętej przy OSP, bokserskiego klubu sportowego, rozbudował remizę. Działał na rzecz wspólnoty lokalnej, cieszył się powszechnym szacunkiem mieszkańców Lubicza, czego wyrazem było nazwanie 26 września 1995 roku jednej z ulic w Lubiczu Górnym jego imieniem i wmurowanie tablicy pamiątkowej.
Życie rodzinne.
W 1930 roku zawarł związek małżeński ze Stanisławą Stachowicz, nauczycielką szkoły powszechnej, założycielką Koła Związku Pracy Obywatelskiej Kobiet. Miał dwóch synów Andrzeja (1931-2012) oraz Jerzego (1935-2000) oraz córkę Barbarę (1933-2016). Jego wnuk Jacek Karwowski jest profesorem zwyczajnym, doktorem habilitowanym i wykładowcą Uniwersytetu Ekonomicznego we Wrocławiu.
Stefan Nitecki został pochowany na Cmentarzu Parafialnym pw. św. Jakuba w Toruniu.

</doc>
<doc id="4913410" url="https://pl.wikipedia.org/wiki?curid=4913410" title="Samsonów (Litwa)">
Samsonów (Litwa)

Samsonów (lit. "Samsanavas") – wieś na Litwie, w okręgu uciańskim, w rejonie jezioroskim, w starostwie Turmont.
Inna nazwa miejscowości to Samsonowo.
Historia.
W czasach zaborów ówczesny folwark w granicach Imperium Rosyjskiego.
W dwudziestoleciu międzywojennym folwark leżał w Polsce, w województwie nowogródzkim (od 1926 w województwie wileńskim), w powiecie brasławskim, w gminie Smołwy.
Według Powszechnego Spisu Ludności z 1921 roku zamieszkiwało tu 17 osób, wszystkie były wyznania rzymskokatolickiego i zadeklarowały polską przynależność narodową. Były tu 2 budynki mieszkalne. 
Miejscowość należała do parafii rzymskokatolickiej w Smołwach. Podlegała pod Sąd Grodzki w m. Turmont i Okręgowy w Wilnie; właściwy urząd pocztowy mieścił się w m. Turmont.

</doc>
<doc id="4913414" url="https://pl.wikipedia.org/wiki?curid=4913414" title="Skałduciszki">
Skałduciszki

Skałduciszki – dawny zaścianek. Tereny na których był położony, leżą obecnie na Litwie, w okręgu uciańskim, w rejonie jezioroskim, w starostwie Turmont.
Historia.
W czasach zaborów w granicach Imperium Rosyjskiego.
W dwudziestoleciu międzywojennym folwark a następnie zaścianek leżał w Polsce, w województwie nowogródzkim (od 1926 w województwie wileńskim), w powiecie brasławskim, w gminie Smołwy.
Według Powszechnego Spisu Ludności z 1921 roku zamieszkiwało tu 10 osób, wszystkie były wyznania rzymskokatolickiego. Jednocześnie 5 mieszkańców zadeklarowało polską przynależność narodową a 5 litewską. Był tu 1 budynek mieszkalny. W 1931 w 2 domach zamieszkiwało 14 osób.
Miejscowość należała do parafii rzymskokatolickiej w Smołwach. Podlegała pod Sąd Grodzki w m. Turmont i Okręgowy w Wilnie; właściwy urząd pocztowy mieścił się w m. Turmont.

</doc>
<doc id="4913415" url="https://pl.wikipedia.org/wiki?curid=4913415" title="Skiduliszki">
Skiduliszki

Skiduliszki (lit. "Skiduliškė") – wieś na Litwie, w okręgu uciańskim, w rejonie jezioroskim, w starostwie Turmont.
Historia.
W czasach zaborów w granicach Imperium Rosyjskiego.
W dwudziestoleciu międzywojennym osada a następnie zaścianek leżał w Polsce, w województwie nowogródzkim (od 1926 w województwie wileńskim), w powiecie brasławskim, w gminie Smołwy.
Według Powszechnego Spisu Ludności z 1921 roku zamieszkiwało tu 6 osób, 2 były wyznania rzymskokatolickiego a 4 staroobrzędowego. Jednocześnie 2 mieszkańców zadeklarowało polską przynależność narodową a 4 inną. Były tu 2 budynki mieszkalne. W 1931 w 2 domach zamieszkiwało 17 osób.
Miejscowość należała do parafii rzymskokatolickiej w Tylży. Podlegała pod Sąd Grodzki w m. Turmont i Okręgowy w Wilnie; właściwy urząd pocztowy mieścił się w m. Turmont.

</doc>
<doc id="4913419" url="https://pl.wikipedia.org/wiki?curid=4913419" title="Brabantse Pijl 2020">
Brabantse Pijl 2020

Brabantse Pijl 2020 – 60. edycja wyścigu kolarskiego Brabantse Pijl, który odbył się 7 października 2020 na trasie o długości 197 km z miasta Leuven do miejscowości Overijse. Wyścig jest częścią UCI ProSeries 2020.
Wyścig początkowo zaplanowano na 15 kwietnia 2020, jednak, ze względu na pandemię COVID-19, termin wyścigu przesunięto na październik.
Uczestnicy.
Lista startowa.
Legenda: DNF – nie ukończył, OTL – przekroczył limit czasu, DNS – nie wystartował, DSQ – zdyskwalifikowany.

</doc>
<doc id="4913422" url="https://pl.wikipedia.org/wiki?curid=4913422" title="Alan Campbell (polityk)">
Alan Campbell (polityk)

Sir Alan Campbell (ur. 8 lipca 1957 w Consett w hrabstwie Durham) – brytyjski polityk Partii Pracy. Od 1997 r. członek Izby Gmin z okręgu Tynemouth. W latach 2008–2010 parlamentarny podsekretarz stanu ds. zwalczania przestępczości. Od 2010 zastępca głównego whipa Partii Pracy (odpowiedzialny za dyscyplinę głosowania).
Wczesne życie.
Alan Campbell urodził się w miasteczku Consett i uczęszczał do gimnazjum Blackfyne Grammar School, zanim rozpoczął studia na Uniwersytecie Lancaster, gdzie uzyskał tytuł bakałarza (BA) politologii. Studia podyplomowe ukończył na uniwersytecie w Leeds, a tytuł Master of Arts w dziedzinie historii otrzymał na Uniwersytecie Northcumbria.
Od 1981 roku pracował jako nauczyciel historii w Whitley Bay High School. Po ośmiu latach został dyrektorem sixth form (ostatnie dwie klasy szkoły średniej w Wielkiej Brytanii) w Hirst High School w Ashington, a następnie dyrektorem wydziału. Rolę tę pełnił do wyboru do Izby Gmin.
Kariera polityczna.
W wyborach parlamentarnych w 1997 roku Alan Campbell był kandydatem Partii Pracy w okręgu wyborczym Tynemouth. Jego głównym rywalem był konserwatysta Martin Callanan, po raz trzeci ubiegający się o stanowisko w Izbie Gmin. Campbell zwyciężył zdobywając 55,4% głosów. Swoje pierwsze przemówienie w parlamencie wygłosił 2 czerwca 1997 r.
W pierwszej kadencji Campbell był członkiem komisji rachunków publicznych, a w drugiej został prywatnym sekretarzem parlamentarnym przy Ministrze Stanu w Gabinecie Gusa Macdonalda. W 2003 r. objął tę pozycję u boku Adama Ingrama w Ministerstwie Obrony. Wstąpił do rządu Tony'ego Blaira po wyborach powszechnych w 2005 roku jako asystent whipa, a rok później awansował na stanowisko pełnoprawnego whipa. 5 października 2008 r. awansował na stanowisko parlementarnego podsekretarza stanu w Home Office. 
W wyborach powszechnych w 2010 roku Alan Campbell był jednym z nielicznych posłów Partii Pracy, którzy zostali ponownie wybrani zwiększając przy tym liczbę głosów. Po awansie Eda Milibanda na stanowisko szefa partii, Alan Campbell został mianowany zastępcą głównego whipa.
W 2018 został uhonorowany Odznaką Rycerza Kawalera.
Życie prywatne.
W sierpniu 1991 r. ożenił się z Jayne Lamont w Newcastle upon Tyne. Mają córkę Emily (ur. 1993) i syna Jamesa (ur. 1995).

</doc>
<doc id="4913424" url="https://pl.wikipedia.org/wiki?curid=4913424" title="Rubikon Kijów">
Rubikon Kijów

Rubikon Kijów (ukr. Футбольний клуб «Рубікон» (Київ), "Futbolnyj Kłub "Rubikon" (Kyjiw)") – ukraiński klub piłkarski, mający siedzibę w stolicy kraju, mieście Kijów, grający od sezonu 2020/21 w Druhiej-lidze.
Historia.
Chronologia nazw:
Klub piłkarski Rubikon została założona w Kijowie 6 marca 2017 roku. W sezonie 2017/18 zespół debiutował w amatorskich mistrzostwach Ukrainy. Podczas przerwy zimowej przeniósł się do pobliskiej miejscowości Wysznewe i zmienił nazwę na Rubikon Wysznewe. W kolejnych dwóch sezonach 2018/19 i 2019/20 ponownie startował w amatorskich mistrzostwach. 19 czerwca 2020 powrócił do nazwy Rubikon Kijów.
Latem 2020 roku klub zgłosił się do rozgrywek Druhiej Lihi i otrzymał status profesjonalny.
Barwy klubowe, strój.
Klub ma barwy czarno-białe. Zawodnicy swoje domowe spotkania zazwyczaj grają w pomarańczowych koszulkach, pomarańczowych spodenkach oraz pomarańczowych getrach.
Sukcesy.
Trofea międzynarodowe.
Nie uczestniczył w rozgrywkach europejskich (stan na 31-05-2020).
Poszczególne sezony.
Rozgrywki międzynarodowe.
Europejskie puchary.
Nie uczestniczył w rozgrywkach europejskich.
Struktura klubu.
Stadion.
Klub piłkarski rozgrywał swoje mecze domowe na Arsenał-Arena w Szczasływem o pojemności 1000 widzów. Również grał na stadionach Atłet i Temp w Kijowie oraz Stadionie Miejskim w Wysznewem.

</doc>
<doc id="4913432" url="https://pl.wikipedia.org/wiki?curid=4913432" title="Słoneczna Góra (Litwa)">
Słoneczna Góra (Litwa)

Słoneczna Góra (lit. "Sauliakalnis") – kolonia na Litwie, w okręgu uciańskim, w rejonie jezioroskim, w starostwie Turmont.
Historia.
W czasach zaborów ówczesny folwark w granicach Imperium Rosyjskiego.
W dwudziestoleciu międzywojennym zaścianek leżał w Polsce, w województwie nowogródzkim (od 1926 w województwie wileńskim), w powiecie brasławskim, w gminie Smołwy.
Według Powszechnego Spisu Ludności z 1921 roku zamieszkiwało tu 17 osób, wszystkie były wyznania rzymskokatolickiego i zadeklarowały polską przynależność narodową. Były tu 2 budynki mieszkalne. W 1931 w 1 domu zamieszkiwało 8 osób.
Miejscowość należała do parafii rzymskokatolickiej w Smołwach. Podlegała pod Sąd Grodzki w m. Turmont i Okręgowy w Wilnie; właściwy urząd pocztowy mieścił się w m. Turmont.

</doc>
<doc id="4913436" url="https://pl.wikipedia.org/wiki?curid=4913436" title="Smołweczki">
Smołweczki

Smołweczki (lit. "Smalvelės") – wieś na Litwie, w okręgu uciańskim, w rejonie jezioroskim, w starostwie Turmont.
Historia.
W czasach zaborów w granicach Imperium Rosyjskiego.
W dwudziestoleciu międzywojennym ówczesny folwark leżał w Polsce, w województwie nowogródzkim (od 1926 w województwie wileńskim), w powiecie brasławskim, w gminie Smołwy.
Według Powszechnego Spisu Ludności z 1921 roku zamieszkiwało tu 26 osób, 23 były wyznania rzymskokatolickiego, a 3 prawosławnego. Jednocześnie 22 mieszkańców zadeklarowało polską przynależność narodową, 3 białoruską a 1 inną (litewską). Były tu 3 budynki mieszkalne. 
Miejscowość należała do parafii rzymskokatolickiej w Smołwach. Podlegała pod Sąd Grodzki w m. Turmont i Okręgowy w Wilnie; właściwy urząd pocztowy mieścił się w m. Turmont.

</doc>
<doc id="4913439" url="https://pl.wikipedia.org/wiki?curid=4913439" title="Smołwieński Dwór">
Smołwieński Dwór

Smołwieński Dwór – dawny majątek na Litwie, w okręgu uciańskim, w rejonie jezioroskim, w gminie Turmont.
Inna nazwa to majątek Smołwy.
Historia.
W czasach zaborów w granicach Imperium Rosyjskiego.
W dwudziestoleciu międzywojennym folwark, a następnie majątek, leżał w Polsce, w województwie nowogródzkim (od 1926 w województwie wileńskim), w powiecie brasławskim, w gminie Smołwy.
Według Powszechnego Spisu Ludności z 1921 roku zamieszkiwały tu 34 osoby, wszystkie były wyznania rzymskokatolickiego i zadeklarowały polską przynależność narodową. Były tu 3 budynki mieszkalne. W 1931 w 2 domach zamieszkiwało 18 osób.
Miejscowość należała do parafii rzymskokatolickiej w Smołwach. Podlegała pod Sąd Grodzki w m. Turmont i Okręgowy w Wilnie; właściwy urząd pocztowy mieścił się w m. Turmont.

</doc>
<doc id="4913452" url="https://pl.wikipedia.org/wiki?curid=4913452" title="Fauzija Bajramowa">
Fauzija Bajramowa

Fauzija Bajramowa (ros. Фаузия Байрамова, tat. Фәүзия Бәйрәмова; ur. 5 grudnia 1950 we wsi Sabaj, Tatarska ASRR, ZSRR) – tatarska pisarka, działaczka społeczna i polityczna.
Życiorys.
W latach 1983-1989 Bajramowa studiowała na Wydziale Filologicznym Uniwersytetu Kazańskiego po czym rozpoczęła pracę w lokalnej telewizji. Następnie pełniła rolę redaktora oraz dziennikarki w wydawnictwie.
W roku 1986 została członkinią Związku Pisarzy ZSRR, a w latach 1994-1998 zasiadała w prezydium Związku Pisarzy Tatarstanu.
Od 2006 roku ma tytuł Kandydata nauk (rosyjski odpowiednik doktora habilitowanego) z historii, jej specjalizacją są dzieje Tatarów.
Mieszka na stałe w Nabierieżnych Czełnach. Posiada dwoje dzieci - córkę Zulfiję oraz syna Sulejmana. 
Działalność polityczna.
W 1988 roku dołączyła do Tatarskiego Centrum Obywatelskiego, będącego umiarkowanym ruchem społeczno-politycznym wysuwającym postulaty podniesienia statusu Tatarskiej ASRR to rangi republiki związkowej ZSRR. 27 kwietnia 1990 roku powstała pierwsza niekomunistyczna partia polityczna w Tatarstanie - Tatarska Partia Narodowej Niezależności "Ittifak" (Porozumienie), której pomysłodawczynią i założycielką była Bajramowa. Nazwa "Ittifak" nawiązywała do ugrupowania "Ittifak-al-muslimin" zrzeszającego rosyjskich muzułmanów, powstałego w 1905 roku i rozwiązanego dwa lata później. W kwietniu 1991 roku odbył się pierwszy zjazd partii, na którym przyjęto program polityczny i ustanowiono władze, na czele której stanęła Fauzija Bajramowa. Program polityczny partii był bardziej radykalny od dotychczasowych postulatów Tatarskiego Centrum Obywatelskiego, a jego celami były m.in. niepodległość Tatarstanu i odrodzenia narodu tatarskiego. Swoje społeczno-polityczne postulaty oraz poparcie dla tatarów i muzułmanów partia głosiła na łamach czasopisma "Altin Urda" (Złota Orda), którego naczelną redaktorką była sama Bajramowa.
W roku 1990 współtworzyła tekst Deklaracji Niepodległości Tatarstanu. Między 1990 a 1995 rokiem była deputatem parlamentu Tatarstanu, a w latach 1994-1997 pełniła funkcję prezesa nieoficjalnego parlamentu narodu Tatarskiego (Milli Medżilis). W roku 1997 na czwartym zjeździe partii "Ittifak" ponownie została wybrana na jej prezeskę. 
W lutym 2010 roku została skazana na rok pozbawienia wolności (wyrok w zawieszeniu) przez sąd w Nabiereżnych Czełnach za planowanie masowych akcji na rzecz niepodległości Tatarstanu oraz za wystosowanie apelu do państw świata i ONZ z prośbą o uznanie suwerenności Tatarstanu, którego Bajramowa dopuściła się 20 grudnia 2008 roku. 
W 2014 r. ponownie została uznana winną i skazana na rok pozbawienia wolności (wyrok w zawieszeniu) za opublikowanie w sieciach społecznościowych wpisów „Zwierzęta i ofiary” (ros. Звери и жертвы) oraz „Oświadczenia Milli Medżilis narodu tatarskiego wobec sytuacja na Ukrainie i Krymie” (ros. Заявления милли меджлиса татарского народа по ситуации на Украине и в Крыму). 
W czerwcu 2020 roku została obarczona grzywną 10 tysięcy rubli za swoją przemowę, którą wygłosiła 12 października 2019 roku podczas Dnia Pamięci poległych podczas zdobycia Kazania przez wojska Iwana Groźnego. 
W listopadzie 2020 r. ponownie popadła w konflikt z prawem po tym jak napisała list do prezydenta Turcji Recepa Erdoğana, w którym skarżyła się na prześladowanie muzułmanek w Tatarstanie. 
Publikacje.
Bajramowa jest autorką ponad 30 publikacji oraz setek artykułów. Ważniejsze publikacje:

</doc>
<doc id="4913460" url="https://pl.wikipedia.org/wiki?curid=4913460" title="Harold Brainsby">
Harold Brainsby

Harold Kingsford Brainsby (ur. 5 grudnia 1910 w Harold Brainsby, zm. 3 kwietnia 1975 w Auckland) – nowozelandzki lekkoatleta, specjalista trójskoku, medalista igrzysk Imperium Brytyjskiego w 1934, później wojskowy, dziennikarz i prawnik.
Kariera lekkoatletyczna.
Zdobył brązowy medal w trójskoku, przegrywając tylko z Jackiem Metcalfe’em z Australii i Samem Richardsonem z Kanady na igrzyskach Imperium Brytyjskiego w 1934 w Londynie. Na tych igrzyskach startował również w skoku w dal.
Był mistrzem Nowej Zelandii w trójskoku w 1933/1934, 1934/1935 i 1936/1937.
24 marca 1934 w Auckland ustanowił rekord Nowej Zelandii w tej konkurencji skokiem na odległość 15,157 m. Rekord ten został poprawiony dopiero w 1957 przez Dave’a Norrisa.
Kariera zawodowa.
Ukończył studia na Uniwersytecie w Auckland, uzyskując stopień licencjacki w 1934, a studia prawnicze i dziennikarskie w 1938.
Podczas II wojny światowej służył w Nowozelandzkim Korpusie Ekspedycyjnym na Bliskim Wschodzie w stopniu podporucznika. Później pracował jako dziennikarz w "Auckland Star", a w 1952 rozpoczął działalność w firmie prawniczej „Melville Churton”, która w 1962 zmieniła nazwę na „Churton Brainsby &amp; Hart” (obecnie „Churton Hart &amp; Divers”).

</doc>
<doc id="4913464" url="https://pl.wikipedia.org/wiki?curid=4913464" title="Albertini Holness">
Albertini Holness

Albertini Holness (ur. 6 marca 2000 roku) – piłkarz grający na pozycji bramkarza reprezentujący drużynę Cayman Athletic SC oraz narodową drużynę Kajmanów.
Kariera reprezentacyjna.
Albertini Holness reprezentował Kajmany w kategorii wiekowej U-20. 6 listopada 2018 roku zdobył bramkę z rzutu karnego w meczu przeciwko Gujanie U-20. Debiut w seniorskiej reprezentacji Kajmanów miał miejsce 31 maja 2019 roku w meczu z Kubą. Do dnia 6 października 2020 w narodowych barwach wystąpił 6 razy.

</doc>
<doc id="4913466" url="https://pl.wikipedia.org/wiki?curid=4913466" title="Sobotaniszki">
Sobotaniszki

Sobotaniszki (lit. "Sabutoniškė") – kolonia na Litwie, w okręgu uciańskim, w rejonie jezioroskim, w starostwie Turmont.
Historia.
W czasach zaborów ówczesny folwark w granicach Imperium Rosyjskiego.
W dwudziestoleciu międzywojennym zaścianek leżał w Polsce, w województwie nowogródzkim (od 1926 w województwie wileńskim), w powiecie brasławskim, w gminie Smołwy.
W 1931 w 2 domach zamieszkiwało 14 osób.

</doc>
<doc id="4913475" url="https://pl.wikipedia.org/wiki?curid=4913475" title="Staciuny">
Staciuny

Staciuny (lit. "Stačiūnai") – wieś na Litwie, w okręgu uciańskim, w rejonie jezioroskim, w starostwie Turmont.
Historia.
W czasach zaborów ówczesny folwark w granicach Imperium Rosyjskiego.
W dwudziestoleciu międzywojennym folwark a następnie majątek leżał w Polsce, w województwie nowogródzkim (od 1926 w województwie wileńskim), w powiecie brasławskim, w gminie Smołwy.
Według Powszechnego Spisu Ludności z 1921 roku zamieszkiwały tu 34 osoby, wszystkie były wyznania rzymskokatolickiego i zadeklarowały polską przynależność narodową. Było tu 7 budynków mieszkalnych. W 1931 w 6 domach zamieszkiwały 62 osoby.
Miejscowość należała do parafii rzymskokatolickiej w Smołwach. Podlegała pod Sąd Grodzki w m. Turmont i Okręgowy w Wilnie; właściwy urząd pocztowy mieścił się w m. Turmont.

</doc>
<doc id="4913479" url="https://pl.wikipedia.org/wiki?curid=4913479" title="Daewoo Aranos">
Daewoo Aranos



</doc>
<doc id="4913481" url="https://pl.wikipedia.org/wiki?curid=4913481" title="Daewoo Matiz II">
Daewoo Matiz II



</doc>
<doc id="4913482" url="https://pl.wikipedia.org/wiki?curid=4913482" title="Stefanowo (rejon jezioroski)">
Stefanowo (rejon jezioroski)

Stefanowo – dawny zaścianek. Tereny na których był położony, leżą obecnie na Litwie, w okręgu uciańskim, w rejonie jezioroskim, w starostwie Turmont.
Historia.
W czasach zaborów zaścianek w granicach Imperium Rosyjskiego.
W dwudziestoleciu międzywojennym zaścianek leżał w Polsce, w województwie nowogródzkim (od 1926 w województwie wileńskim), w powiecie brasławskim, w gminie Smołwy.
Według Powszechnego Spisu Ludności z 1921 roku zamieszkiwało tu 7 osób, wszystkie były wyznania rzymskokatolickiego i zadeklarowały polską przynależność narodową. Były tu 2 budynki mieszkalne. 
Miejscowość należała do parafii rzymskokatolickiej w Smołwach. Podlegała pod Sąd Grodzki w m. Turmont i Okręgowy w Wilnie; właściwy urząd pocztowy mieścił się w m. Turmont.

</doc>
<doc id="4913484" url="https://pl.wikipedia.org/wiki?curid=4913484" title="Rodzina Pascuala Duarte">
Rodzina Pascuala Duarte

Rodzina Pascuala Duarte (hiszp. "La familia de Pascual Duarte") to powieść Camilo José Celi, opublikowana w październiku 1942 roku. Powieść, napisana w formie pamiętnika, opisuje fragmenty życia głównego bohatera, Pascuala Duarte. Powieść pojawia się w rankingu 100 najlepszych powieści hiszpańskich XX wieku magazynu "El mundo". W Polsce książka została wydana w 1963 roku przez wydawnictwo Czytelnik, w przekładzie Zofii Szleyen. 
"Rodzina Pascuala Duarte" zapoczątkowała nurt zwany tremendyzmem, który jest odmianą realizmu. Tremendyzm łączy w sobie cechy powieści łotrzykowskiej, naturalizmu oraz powieści społecznej. Nurt ten pojawia się w Hiszpanii po zakończeniu Wojny Domowej, a to, co go wyróżnia, to egzystencjalizm i skrajny realizm. Mimo czasu, w którym powstała, powieść nigdy bezpośrednio nie nawiązuje do wojny, a jedynie pokazuje jej konsekwencje. 
Książka przedstawia pesymistyczny pogląd na ludzką egzystencję. Cechuje ją determinizm oraz fatalizm, a życie ludzkie przedstawione jest jako życie w nędzy. Taki obraz związany jest z mroczną atmosferą powojennej ery. Bohaterów cechuje niepewność oraz samotność. Cierpią, a ich sytuacje życiowe są bardzo skrajne. Główny bohater wydaje się być ofiarą społeczeństwa lub choroby psychicznej. Powieść porusza tematykę życia na wsi, w Estremadurze, która była jednym z najbiedniejszych regionów w Hiszpanii, a ówczesnym głównym zajęciem ludności na tych ziemiach było polowanie, rybołówstwo i hodowla świń. 
Autor przełamuje tabu, w bezpośredni sposób odwołuje się do tematów niepożądanych przez ówczesne społeczeństwo i zachowań, które nie odpowiadają normom społecznym. Często nawiązuje do przemocy, pojęcia zemsty i nienawiści, roli Kościoła w życiu człowieka oraz seksualności, która często rządzi zachowaniem bohaterów. Postacie są „zezwierzęcone”, zachowują się zgodnie ze swoim instynktem, wydaje się, że są wręcz pozbawione wszelkich uczuć, a przez to nieludzkie. Często są to postacie z marginesu społeczeństwa (np. żigolacy, prostytutki, niepełnosprawni). Są to jednostki różniące się od reszty społeczeństwa. Bohaterów cechuje brak nadziei na jakąkolwiek poprawę ich sytuacji życiowej.
Budowa powieści.
Książka stworzona jest z kilku tekstów napisanych przez różnych autorów. Są to:
Wspomnienia Pascuala Duarte składają się z 19 rozdziałów, które są podzielone na 5 części:
Streszczenie.
Powieść opowiada o życiu Pascuala Duarte, które zostało opisane przez niego samego w więzieniu. Już na początku Pascual twierdzi, że "nie jest zły, chociaż nie brak mu ku temu motywów". Opisuje swoje rodzinne miasto oraz swój nędzny dom nad strumykiem, nad który często chodzi łowić węgorze i polować na króliki ze swoim psem Chispą. W czasie jednej z tych wypraw morduje swojego psa, ponieważ nie podoba mu się sposób, w jaki ten na niego patrzy.
Pascual nie ma dobrych wspomnień z dzieciństwa. O jego rodzicach wiemy tyle, że ojciec jest Portugalczykiem, a matka brudną alkoholiczką i że często go biją. Pascual szkołę rzuca w wieku 12 lat. Ma młodszą siostrę, Rosario, która w wieku 14 lat kradnie rodzinie pieniądze i zaczyna się prostytuować. Rosario zakochuje się w Estirao, młodym toreadorze, który zostaje jej alfonsem. Pascual nie znosi tego człowieka.
Kiedy Rosario ma około 15 lat, na świat przychodzi Mario, ich niepełnosprawny intelektualnie młodszy brat. Tego samego dnia, z wściekłości umiera Esteban, ich ojciec. Przez całe życie matka gardzi swoim niepełnosprawnym synem. Gdy Mario umiera w wieku 10 lat, tonąc w słoju z olejem, ta nie opłakuje jego śmierci, co powoduje, że Pascual zaczyna ją głęboko nienawidzić.
Pascual zaczyna spotykać się z Lolą, która zachodzi z nim w ciążę. Pobierają się i wyjeżdżają do Meridy na miesiąc miodowy. Po powrocie z podróży Pascual rani w walce na noże Zacarię, starego przyjaciela, z którym często spotyka się w barze. Lola roni ciążę, gdy klacz zrzuca ją na ziemię. Pełen wściekłości Pascual zabija zwierzę. Po poronieniu mija rok, aż Lola znów zachodzi w ciążę i rodzi Pascualilla. Dziecko umiera mając 11 miesięcy.
Pascual ucieka do Madrytu, gdzie mieszka przez dwa tygodnie u znajomego robotnika, a następnie wyjeżdża do La Coruña, gdzie odkrywa, że nie stać go na podróż do Ameryki, którą planował. Jako że nie chce wrócić do swojej wioski, podejmuje się wszystkich możliwych prac. Mija półtora roku zanim zaczyna tęsknić za żoną.
Po powrocie, Lola przyznaje, że jest w ciąży. Pascual sugeruje aborcję, ale ta się nie zgadza. Okazuje się, że ojcem dziecka jest Estirao. Pascual przyrzeka, że go nie zabije, jednak to Lola umiera. Zaślepiony zazdrością, idzie do domu swojej siostry, żeby odnaleźć alfonsa, jednak go tam nie znajduje. Gdy tylko Estirao wraca do miasteczka, Pascual, wbrew swojej obietnicy złożonej Loli, zabija go.
Po tej zbrodni trafia do więzienia, ale za dobre sprawowanie zostaje wypuszczony po trzech latach. Po powrocie Rosario znajduje mu dziewczynę, Esperanzę, siostrzenicę Engracii, która wcześniej towarzyszyła przy porodach ich matki. Pascual bierze ją za żonę. Dwa miesiące później, Esperanza prosi go, żeby się wyprowadzili, ponieważ nie może znieść swojej teściowej. Pascual postanawia zabić swoją matkę w czasie snu, lecz kiedy chce to zrobić, ta budzi się i zaczyna bronić. W trakcie walki, Pascual podcina jej gardło i ucieka.
Książkę zamyka notatka transkrybenta, który twierdzi, że przejrzał rękopis i nie znalazł nic o ostatnich latach życia Pascuala Duarte. Możliwe jest, że wrócił do więzienia w Chinchilli, z którego prawdopodobnie wyszedł przed rozpoczęciem wojny. Transkrybent przedstawia dwa listy, które świadczą o śmierci Pascuala. Są to pisma od ojca Santiago Lureña, jego spowiednika w więzieniu w Badajoz oraz od kaprala Straży Obywatelskiej, Cesáreo Martína. Listy te przedstawiają dwa odmienne stanowiska wobec śmierci Pascuala: jeden heroiczny, a drugi tchórzliwy.
Analiza języka powieści.
Większość tekstu powieści to zbiór wspomnień bohatera, który w pierwszej osobie opisuje wybrane fragmenty swojego życia, w formie pamiętnika lub dziennika, co pozwala zaliczyć "Rodzinę Pascuala Duarte" do powieści autobiograficznych. Narracja jest chronologiczna, pozbawiona skoków czasowych, a jednocześnie fragmentaryczna, ponieważ Pascual nie opowiada o całym swoim życiu, tylko o jego znaczących momentach. W powieści dominuje wewnętrzny monolog. Chociaż pojawiają się dialogi, służą one jedynie zaznaczaniu akcji. Czas i przestrzeń zredukowane są do doświadczeń jednej postaci. 
Język powieści jest bezpośredni, klarowny i potoczny. W książce występuje wiele kolokwializmów i regionalizmów. Słownictwo jest proste i bezpośrednie, a tekst jest funkcjonalny. Brak w nim wyniosłości. Występują wulgaryzmy, język bywa wręcz agresywny i szorstki, w celu podkreślenia nędzy i brzydoty. Nacisk kładziony jest na kontrasty. Taka maniera ma na celu nadanie powieści wiarygodności.
Adaptacje.
Na podstawie powieści, w 1975 roku, powstał film o tytule „Pascual Duarte”. Jest to hiszpański film fabularny w reżyserii Ricarda Franca. W główną rolę wciela się José Luis Gómez.
5 grudnia 1982 roku, Teatr Polskiego Radia wystawił przedstawienie o tytule „Spowiedź Pascuala Duarte”. Za reżyserię odpowiadali Zofia Szleyen i Andrzej Zakrzewski. W tytułową rolę wcielił się Tomasz Zaliwski. Za oprawę muzyczną odpowiedzialna była Mirosława Janeta.

</doc>
<doc id="4913487" url="https://pl.wikipedia.org/wiki?curid=4913487" title="Pomnik Stalina w Zaporożu">
Pomnik Stalina w Zaporożu

Pomnik Stalina w Zaporożu – popiersie Józefa Stalina odsłonięte 5 maja 2010 w Zaporożu.
Historia.
Popiersie stanęło przed budynkiem komitetu obwodowego Komunistycznej Partii Ukrainy w Zaporożu. Całkowita wysokość obiektu wykonanego z siluminu wraz z granitowym cokołem wynosiła około 2,5 metra.
Instalacja pomnika w mieście została zainicjowana przez miejscowych komunistów w grudniu 2009. Budowa miała kosztować ok. 90 tys. hrywien, z czego kwotę w wysokości aż 50 tys. ofiarował mieszkający w Charkowie były prokurator Iwan Szechowcow.
Pomnik odsłonięto 5 maja 2010. Podczas uroczystości zmarła 71-letnia działaczka KPU, ponadto dwie osoby zasłabły i wymagały hospitalizacji.
28 grudnia 2010 pomnik został zdemolowany. Do czynu przyznała się skrajnie nacjonalistyczna Wszechukraińska Organizacja „Tryzub” im. Stepana Bandery. Kilka dni później, 31 grudnia popiersie zostało wysadzone w powietrze przez działaczy grupy Ruch Pierwszego Stycznia. 1 stycznia 2011 Ołeksij Baburin, szef lokalnych struktur KPU w Zaporożu, ogłosił, że popiersie Stalina zostanie przywrócone. Baburin oszacował łączną wielkość zniszczeń w wyniku wyburzenia pomnika na 270 tys. hrywien.
12 grudnia 2011 sąd w Zaporożu skazał członków organizacji „Tryzub” za dokonanie zniszczenia pomnika. Zasądzono również wypłacenie odszkodowania w wysokości 109 820 hrywien. W 2013 utrzymano wyrok w mocy.
7 listopada 2011 działacze KPU w Zaporożu odsłonili nowy pomnik. Ustawiono go w przeszklonej oficynie przy wejściu do gmachu komitetu obwodowego partii. 25 listopada 2017 pomnik został ostatecznie zniszczony.

</doc>
<doc id="4913488" url="https://pl.wikipedia.org/wiki?curid=4913488" title="Sterlaniszki">
Sterlaniszki

Sterlaniszki (lit. "Sterlioniškė") – kolonia na Litwie, w okręgu uciańskim, w rejonie jezioroskim, w starostwie Turmont.
Historia.
W czasach zaborów ówczesny zaścianek w granicach Imperium Rosyjskiego.
W dwudziestoleciu międzywojennym zaścianek leżał w Polsce, w województwie nowogródzkim (od 1926 w województwie wileńskim), w powiecie brasławskim, w gminie Smołwy.
Według Powszechnego Spisu Ludności z 1921 roku zamieszkiwało tu 8 osób, wszystkie były wyznania rzymskokatolickiego i zadeklarowały polską przynależność narodową. Był tu 1 budynek mieszkalny. W 1931 w 5 domach zamieszkiwały 22 osoby.
Miejscowość należała do parafii rzymskokatolickiej w Smołwach. Podlegała pod Sąd Grodzki w m. Turmont i Okręgowy w Wilnie; właściwy urząd pocztowy mieścił się w m. Turmont.

</doc>
<doc id="4913494" url="https://pl.wikipedia.org/wiki?curid=4913494" title="Akademia Nauk Społecznych przy Komitecie Centralnym KPZR">
Akademia Nauk Społecznych przy Komitecie Centralnym KPZR



</doc>
<doc id="4913498" url="https://pl.wikipedia.org/wiki?curid=4913498" title="Pop Smoke">
Pop Smoke

Bashar Barakah Jackson (znany pod pseudonimem jako Pop Smoke, ur. 20 lipca 1999 w Nowym Jorku, zm. 19 lutego 2020 w Los Angeles) – amerykański raper, piosenkarz i autor tekstów.
Życiorys.
Jego matka pochodziła z Jamajki, a ojciec z Panamy. Pierwszy singiel, zatytułowany „MPR”, opublikował na początku 2019 roku. Następnie opublikował „Flexing” i „Welcome to the Party”. Ostatni z tych utworów znalazł się na debiutanckim mixtapie artysty, "Meet the Woo", którego producentem był 808Melo. Album ten zajął 105. miejsce na liście Billboard 200.
W lutym 2020 roku Pop Smoke wydał mixtape "Meet the Woo 2". Album ten osiągnął 7. miejsce na liście Billboard 200.
18 lutego 2020 Pop Smoke organizował przyjęcie w wynajmowanym domu w Hollywood w Los Angeles. Rankiem 19 lutego doszło do włamania do domu, w którym przebywał. Został postrzelony, wskutek czego zmarł. Pięciu sprawców, związanych z włamaniem i zabiciem rapera, zostało zatrzymanych 10 lipca.

</doc>
<doc id="4913499" url="https://pl.wikipedia.org/wiki?curid=4913499" title="Peremoha Dnipro">
Peremoha Dnipro

Peremoha Dnipro (ukr. Футбольний клуб «Перемога» (Дніпро), "Futbolnyj Kłub "Peremoha" (Dnipro)") – ukraiński klub piłkarski, mający siedzibę w mieście Dniepr, w południowo-wschodniej części kraju, grający od sezonu 2020/21 w Druhiej-lidze.
Historia.
Chronologia nazw:
Klub piłkarski Don Gyros został założony w miejscowości Dniepr 15 listopada 2017 roku. Klub został nazwany na cześć baru, którego właścicielem była prezes klubu Femis Sahirow. Drużyna zajęła trzecią lokatę w turnieju poświęconym pamięci Romana Sznejdermana i dotarła do ćwierćfinału Pucharu pamięci Maksyma Biłego. W kwietniu 2018 klub zmienił nazwę na Peremoha Dnipro na cześć osiedla o tej samej nazwie w Dnieprze. W 2018 roku zespół startował w Superlidze mistrzostw obwodu dniepropietrowskiego (ostatnie 6.miejsce), a także uczestniczył w rozgrywkach mistrzostw i Pucharu Dniepru, w których zdobył „złoty dublet”. W sezonie 2018/19 zespół debiutował w amatorskich mistrzostwach Ukrainy oraz amatorskim pucharze Ukrainy. Przed rozpoczęciem sezonu 2019/20 kierownictwo klubu złożyło dokumenty o dopuszczenie do rozgrywek w Druhiej Lidze, ale podanie klubu zostało odrzucone. Następnie zarząd klubu podał, że decyzja ta była podyktowana korupcją w ukraińskiej piłce nożnej, w związku z czym zamierza wystąpić z powództwem do ukraińskich sądów i Sportowego Sądu Arbitrażowego. W końcu Peremoha wycofała roszczenia przeciwko Profesjonalnej Lidze Piłkarskiej Ukrainy i Ukraińskiemu Związkowi Piłki Nożnej, a UAF ukarał klub dziewięcioma punktami w amatorskich mistrzostwach Ukrainy za odwołania się do sądów powszechnych. W następnym sezonie 2019/20 ponownie startował w amatorskich mistrzostwach.
Latem 2020 roku klub zgłosił się do rozgrywek Druhiej Lihi i otrzymał status profesjonalny.
Barwy klubowe, strój.
Klub ma barwy niebiesko-białe. Zawodnicy swoje domowe spotkania zazwyczaj grają w niebieskich koszulkach, niebieskich spodenkach oraz niebieskich getrach.
Sukcesy.
Trofea międzynarodowe.
Nie uczestniczył w rozgrywkach europejskich (stan na 31-05-2020).
Poszczególne sezony.
Rozgrywki międzynarodowe.
Europejskie puchary.
Nie uczestniczył w rozgrywkach europejskich.
Struktura klubu.
Stadion.
Klub piłkarski rozgrywa swoje mecze domowe na stadionie Olimpijskie Rezerwy w Dnieprze o pojemności 700 widzów.

</doc>
<doc id="4913500" url="https://pl.wikipedia.org/wiki?curid=4913500" title="Victor Godts">
Victor Godts

Victor Godts (ur. 17 marca 1893, zm. ?) – belgijski żeglarz, olimpijczyk.
W regatach rozegranych podczas Letnich Igrzysk Olimpijskich 1936 wystąpił w klasie Star zajmując 12 pozycję. Załogę jachtu "Freddy" tworzył z nim Albert Vos.

</doc>
<doc id="4913501" url="https://pl.wikipedia.org/wiki?curid=4913501" title="Pier Antonio Micheli">
Pier Antonio Micheli

Pier Antonio Micheli (ur. 11 grudnia 1679 we Florencji, zm. 1 stycznia 1737 tamże) – włoski botanik i mykolog.
Życiorys.
Botaniką interesował się od młodości, jednak nie stać go było na żadne wykształcenie średnie. Zatrudnił się jako ogrodnik w ogrodzie botanicznym we Florencji. Tam wkrótce został asystentem Michała Anioła Tilli, profesora botaniki i dyrektora ogrodu botanicznego. Pod kierunkiem Bruno Tozziego uczył się botaniki i łaciny. Wspólnie założyli czasopismo "Società Botanica Fiorentina". W czasopiśmie tym Michelini opisał odkryty przez siebie rodzaj roślin, któremu nadał nazwę "Tozzia". B. Tozzi przedstawił go wielkiemu księciu Kośmie III Medyceuszowi. Dzięki finansowemu wsparciu wielkiego księcia w latach 1703–1710 Micheli dużo podróżował i zbierał okazy roślin i grzybów. W 1706 roku został mianowany dyrektorem ogrodów florenckich i profesorem na Uniwersytecie w Pizie.
Był kolekcjonerem okazów roślinnych i mineralnych. Podczas jednej z wypraw kolekcjonerskich w 1736 r. nabawił się zapalenia płuc, na które wkrótce potem zmarł we Florencji. Większość okazów zebranych przez Micheliego znajduje się w zielniku Uniwersytecie Florenckim i w Muzeum Historii Naturalnej we Florencji.
Praca naukowa.
Jego praca "Nova plantarum" wydana w 1729 r. była ważnym krokiem w poznaniu grzybów. W pracy tej podał opisy 1900 gatunków roślin i grzybów, z których około 1400 zostało opisanych po raz pierwszy. Wśród nich było 900 grzybów. M.in. opisał takie gatunki grzybów jak "Aspergillus", "Botrytis", "Polyporus", "Mucor", "Aspergillus", "Clathrus". W pracy tej zawarł także informacje na temat „sadzenia, pochodzenia i wzrostu grzybów, śluzowców i roślin pokrewnych” i jako pierwszy wskazał, że grzyby mają ciałka rozrodcze lub zarodniki. Jego praca spotkała się ze sceptycznym przyjęciem przez innych botaników tamtych czasów.
Był wiodącym autorytetem w zakresie roślin zarodnikowych. Zauważył, że gdy zarodniki umieszczono na plastrach melona, powstał ten sam gatunek grzybów, z których pochodzą zarodniki. Na podstawie tej obserwacji stwierdził, że grzyby podobnie jak rośliny nie powstają przez samorództwo. Sformułował również system klasyfikacji grzybów z kluczami dla rodzajów i gatunków.
W nazwach naukowych opisanych przez niego taksonów dodawany jest skrót jego nazwiska P. Micheli.

</doc>
<doc id="4913503" url="https://pl.wikipedia.org/wiki?curid=4913503" title="Borgward Hansa 1500">
Borgward Hansa 1500

Borgward Hansa 1500/1800 – samochód osobowy klasy średniej, produkowany przez zachodnioniemiecką firmę Carl F. W. Borgward GmbH w latach 1949–1954. Uważany jest za pierwszy po II wojnie światowej całkowicie nowy niemiecki model samochodu osobowego.
Wyróżniał się nowoczesnym pontonowym nadwoziem. Dostępny był jako 2- i 4-drzwiowy sedan, 3-drzwiowe kombi, 3-drzwiowy furgon oraz 2-drzwiowy kabriolet. Napędzany był umieszczonymi podłużnie z przodu silnikami benzynowymi o pojemności 1,5 i 1,8 l oraz silnikiem wysokoprężnym o pojemności 1,8 l, zblokowanymi z 4-biegową ręczną skrzynią biegów (opcjonalnie dostępna była automatyczna skrzynia Hansa-Matic), napędzającymi oś tylną. Wyprodukowano 35 161 egzemplarzy modelu. Zastąpił go model Isabella.

</doc>
<doc id="4913506" url="https://pl.wikipedia.org/wiki?curid=4913506" title="Reinhard Genzel">
Reinhard Genzel

Reinhard Genzel (ur. 24 marca 1952 w Bad Homburg vor der Höhe) – niemiecki astrofizyk, laureat Nagrody Nobla w dziedzinie fizyki za 2020 rok, za obserwacje supermasywnej czarnej dziury w centrum Drogi Mlecznej.
Życiorys.
Studiował fizykę na Uniwersytecie Albrechta i Ludwika we Fryburgu i na Uniwersytecie Fryderyka Wilhelma w Bonn, gdzie ostatecznie uzyskał stopień doktora w 1978 roku. W tym samym roku obronił pracę doktorską z radioastronomii w Instytucie Radioastronomii im. Maxa Plancka. Pracował w Harvard-Smithsonian Center for Astrophysics w Cambridge (Massachusetts). W 1986 Reinhard Genzel został dyrektorem w Max-Planck-Institut für extraterrestrische Physik w Garching. Został też profesorem na Wydziale Fizyki Uniwersytetu Kalifornijskiego w Berkeley.
Nagrody.
W 2014 roku otrzymał Medal Herschela od Królewskiego Towarzystwa Astronomicznego w Wielkiej Brytanii (ang. "Royal Astronomical Society"). Laureat Nagrody Nobla w dziedzinie fizyki za rok 2020, za prace dotyczące czarnych dziur. Otrzymał połowę nagrody do podziału razem z Andreą Ghez, drugą połowę przyznano Rogerowi Penrose’owi.

</doc>
<doc id="4913507" url="https://pl.wikipedia.org/wiki?curid=4913507" title="Sterlany">
Sterlany

Sterlany (lit. "Sterlionys") – wieś na Litwie, w okręgu uciańskim, w rejonie jezioroskim, w starostwie Turmont.
Historia.
W czasach zaborów ówczesny folwark w granicach Imperium Rosyjskiego.
W dwudziestoleciu międzywojennym zaścianek leżał w Polsce, w województwie nowogródzkim (od 1926 w województwie wileńskim), w powiecie brasławskim, w gminie Smołwy.
Według Powszechnego Spisu Ludności z 1921 roku zamieszkiwały tu 4 osoby, wszystkie były wyznania rzymskokatolickiego i zadeklarowały polską przynależność narodową. Był tu 1 budynek mieszkalny. W 1931 w 2 domach zamieszkiwało 10 osób.
Miejscowość należała do parafii rzymskokatolickiej w Smołwach. Podlegała pod Sąd Grodzki w m. Turmont i Okręgowy w Wilnie; właściwy urząd pocztowy mieścił się w m. Turmont.

</doc>
<doc id="4913510" url="https://pl.wikipedia.org/wiki?curid=4913510" title="Raoul Pugno">
Raoul Pugno

Stéphane Raoul Pugno (ur. 23 czerwca 1852 w Montrouge, zm. w Moskwie) – francuski pianista i kompozytor pochodzenia włoskiego.
Życiorys.
Początkowo uczeń Louisa Niedermeyera. W latach 1866–1869 studiował w Konserwatorium Paryskim, gdzie jego nauczycielami byli Georges Mathias (fortepian) i Ambroise Thomas (kompozycja). W 1871 roku uczestnik Komuny Paryskiej, był członkiem komitetu ds. muzyki oraz dyrektorem Opéra de Paris. Od 1872 do 1892 roku był organistą, a od 1878 roku chórmistrzem w paryskim kościele Saint Eugène. Od 1874 roku dyrygował także chórem w Salle Ventadour. W latach 1892–1896 wykładał harmonię w Konserwatorium Paryskim, następnie od 1896 do 1901 roku prowadził tam klasę fortepianu. Występował jako solista i kameralista, koncertował z E. Ysaÿe’em. Występował m.in. w Anglii (1894), Stanach Zjednoczonych (1897–1898) i Polsce (1900 i 1910). W 1903 roku jako jeden z pierwszych pianistów dokonał nagrań fonograficznych. Zmarł w trakcie tournée koncertowego w Moskwie.
Twórczość.
Uważany za najwybitniejszego pianistę francuskiego przełomu XIX i XX wieku, ceniono go jako wykonawcę utworów Chopina, Mozarta i Francka. Był jednym z pierwszych popularyzatorów muzyki Richarda Wagnera we Francji.
Skomponował m.in. "Concertstück" na fortepian i orkiestrę (1900), "Sonatę fortepianową d-moll" (1873), oratorium "La résurrection de Lazare" (1879), opery "Ninetta" (wyst. Paryż 1882), "La sosie" (wyst. Paryż 1887), "Le retour d’Ulysse" (wyst. Paryż 1889) i "La vocation de Marius" (wyst. Paryż 1890), balet "La Danseuse de core" (wyst. Paryż 1892), liczne pieśni i utwory na fortepian. Śmierć przerwała mu pracę nad muzyką do sztuki "Ville morte" według Gabriela D’Annunzio, partyturę dokończyła Nadia Boulanger.

</doc>
<doc id="4913517" url="https://pl.wikipedia.org/wiki?curid=4913517" title="Loena Hendrickx">
Loena Hendrickx

Loena Hendrickx (ur. 5 listopada 1999 w Turnhout) – belgijska łyżwiarka figurowa, startująca w konkurencji solistek. Uczestniczka igrzysk olimpijskich (2018, 2022), wicemistrzyni świata (2022), wicemistrzyni Europy (2023) medalistka zawodów z cyklu Challenger Series oraz 4-krotna mistrzyni Belgii (2017–2019, 2022, 2023).
Ma starszego brata Jorika (ur. 1992), który był łyżwiarzem figurowym występującym w konkurencji solistów, a następnie został trenerem Loeny.

</doc>
<doc id="4913519" url="https://pl.wikipedia.org/wiki?curid=4913519" title="Paryż-Tours 2020">
Paryż-Tours 2020

Paryż-Tours 2020 – 114. edycja wyścigu kolarskiego Paryż-Tours, która odbyła się 11 października 2020 na trasie o długości 213 km z miejscowości Chartres do miasta Tours. Wyścig był częścią UCI ProSeries 2020.

</doc>
<doc id="4913521" url="https://pl.wikipedia.org/wiki?curid=4913521" title="Joseph-Henri Léveillé">
Joseph-Henri Léveillé



</doc>
<doc id="4913522" url="https://pl.wikipedia.org/wiki?curid=4913522" title="Suntupie">
Suntupie

Suntupie (lit. "Santupiai") – wieś na Litwie, w okręgu uciańskim, w rejonie jezioroskim, w starostwie Turmont.
Historia.
W czasach zaborów wieś w granicach Imperium Rosyjskiego.
W dwudziestoleciu międzywojennym wieś a następnie kolonia leżała w Polsce, w województwie nowogródzkim (od 1926 w województwie wileńskim), w powiecie brasławskim, w gminie Smołwy.
Według Powszechnego Spisu Ludności z 1921 roku zamieszkiwało tu 67 osób, wszystkie były wyznania rzymskokatolickiego i zadeklarowały polską przynależność narodową. Było tu 16 budynków mieszkalnych. 
Miejscowość należała do parafii rzymskokatolickiej w Smołwach. Podlegała pod Sąd Grodzki w m. Turmont i Okręgowy w Wilnie; właściwy urząd pocztowy mieścił się w m. Turmont.

</doc>
<doc id="4913523" url="https://pl.wikipedia.org/wiki?curid=4913523" title="Josef Dessauer">
Josef Dessauer

Josef Dessauer, właśc. "Siegmund Dessauer" (ur. 28 maja 1798 w Pradze, zm. 8 lipca 1876 w Mödling) – czeski kompozytor i pianista.
Życiorys.
Uczył się w Pradze u Bedřicha Diviša Webera (teoria, generałbas) i Václava Tomáška (fortepian i kompozycja). Często przebywał w Wiedniu, gdzie poznał Franza Schuberta i w 1836 roku osiadł na stałe. W latach 1831–1832 i 1842–1843 przebywał w Paryżu. Ceniony był jako autor pieśni, w których wykorzystywał elementy melodii ludowych. Popularnością cieszyły się także jego romantyczne opery, w których stosował często rytmy polonezowe. Przyjaźnił się z Lisztem, który dokonał transkrypcji kilku jego pieśni, oraz z Chopinem, który zadedykował mu swoje "Polonezy op. 26".
Skomponował opery "Lidwina" (wyst. Praga 1836), "Ein Besuch in Saint-Cyr" (wyst. Wiedeń 1851), "Domingo" (wyst. Wiedeń 1860) i "Oberon" (niewystawiona), ponadto pisał m.in. uwertury, kwartety smyczkowe, utwory fortepianowe.

</doc>
<doc id="4913526" url="https://pl.wikipedia.org/wiki?curid=4913526" title="Scheldeprijs 2020">
Scheldeprijs 2020

Scheldeprijs 2020 – 108. edycja jednodniowego wyścigu kolarskiego Scheldeprijs, rozegrana 14 października 2020 na trasie o długości 170 kilometrów wokół belgijskiego miasta Schoten na przedmieściach Antwerpii. Wyścig kategorii 1.Pro stanowił część UCI ProSeries 2020.
Wyścig początkowo zaplanowano na 8 kwietnia 2020, jednak - ze względu na pandemię COVID-19 - termin jego przeprowadzenia przesunięto na październik.

</doc>
<doc id="4913527" url="https://pl.wikipedia.org/wiki?curid=4913527" title="Starcia w Górskim Karabachu we wrześniu 2020">
Starcia w Górskim Karabachu we wrześniu 2020



</doc>
<doc id="4913528" url="https://pl.wikipedia.org/wiki?curid=4913528" title="Digitech Whammy II">
Digitech Whammy II



</doc>
<doc id="4913529" url="https://pl.wikipedia.org/wiki?curid=4913529" title="Szabłowszczyzna">
Szabłowszczyzna

Szabłowszczyzna (lit. "Saplaučizna") – wieś na Litwie, w okręgu uciańskim, w rejonie jezioroskim, w starostwie Turmont.
Historia.
W czasach zaborów ówczesny folwark w granicach Imperium Rosyjskiego.
W dwudziestoleciu międzywojennym zaścianek leżał w Polsce, w województwie nowogródzkim (od 1926 w województwie wileńskim), w powiecie brasławskim, w gminie Smołwy.
Według Powszechnego Spisu Ludności z 1921 roku zamieszkiwało tu 31 osób, wszystkie były wyznania staroobrzędowego i zadeklarowały polską przynależność narodową. Były tu 4 budynki mieszkalne. 
Miejscowość należała do parafii rzymskokatolickiej w Smołwach i prawosławnej w Dryświatach. Podlegała pod Sąd Grodzki w m. Turmont i Okręgowy w Wilnie; właściwy urząd pocztowy mieścił się w m. Turmont.

</doc>
<doc id="4913530" url="https://pl.wikipedia.org/wiki?curid=4913530" title="Order Świętego Jerzego (Rosja)">
Order Świętego Jerzego (Rosja)



</doc>
<doc id="4913533" url="https://pl.wikipedia.org/wiki?curid=4913533" title="Digitech Whammy">
Digitech Whammy



</doc>
<doc id="4913535" url="https://pl.wikipedia.org/wiki?curid=4913535" title="Szaki (Litwa)">
Szaki (Litwa)



</doc>
<doc id="4913536" url="https://pl.wikipedia.org/wiki?curid=4913536" title="Pitch Shifter (urządzenie)">
Pitch Shifter (urządzenie)



</doc>
<doc id="4913540" url="https://pl.wikipedia.org/wiki?curid=4913540" title="Szaki (rejon jezioroski)">
Szaki (rejon jezioroski)

Szaki (lit. "Šakiai") – wieś na Litwie, w okręgu uciańskim, w rejonie jezioroskim, w starostwie Turmont.
Historia.
W czasach zaborów w granicach Imperium Rosyjskiego.
W dwudziestoleciu międzywojennym wieś leżała w Polsce, w województwie nowogródzkim (od 1926 w województwie wileńskim), w powiecie brasławskim, w gminie Smołwy.
Według Powszechnego Spisu Ludności z 1921 roku zamieszkiwało tu 28 osób, wszystkie były wyznania rzymskokatolickiego. Jednocześnie 27 mieszkańców zadeklarowało polską przynależność narodową a 1 inna. Było tu 7 budynków mieszkalnych. W 1931 w 8 domach zamieszkiwało 42 osoby.
Miejscowość należała do parafii rzymskokatolickiej w Tylży. Podlegała pod Sąd Grodzki w m. Turmont i Okręgowy w Wilnie; właściwy urząd pocztowy mieścił się w m. Turmont.

</doc>
<doc id="4913541" url="https://pl.wikipedia.org/wiki?curid=4913541" title="Lew Leontjew">
Lew Leontjew

Lew (Leon) Abramowicz Leontjew (Zaks) (, ur. 1901 w Kownie, zm. 1974) – radziecki ekonomista marksistowski, doktor nauk ekonomicznych, członek korespondent Akademii Nauk ZSRR (od 1939).

</doc>
<doc id="4913543" url="https://pl.wikipedia.org/wiki?curid=4913543" title="Sławomir Mrowiec">
Sławomir Mrowiec

Sławomir Mrowiec – polski chirurg, dr hab. nauk medycznych, wykładowca Katedry i Kliniki Chirurgii Przewodu Pokarmowego Wydziału Nauk Medycznych w Katowicach Śląskiego Uniwersytetu Medycznego w Katowicach.
Życiorys.
19 czerwca 1997 obronił pracę doktorską "Ocena opróżniania żołądkowego w warunkach wysokiej niedrożności przewodu pokarmowego leczonej zespoleniem żołądkowo-jelitowym lub dwunastniczo-jelitowym", 9 lutego 2012 habilitował się na podstawie pracy zatytułowanej "Wpływ różnych metod chirurgicznej rekonstrukcji układu pokarmowego na motorykę żołądka i funkcję egzokrynną trzustki u pacjentów poddanych pankreatoduodenektomii". Jest wykładowcą Katedry i Kliniki Chirurgii Przewodu Pokarmowego Wydziału Nauk Medycznych w Katowicach Śląskiego Uniwersytetu Medycznego w Katowicach.

</doc>
<doc id="4913544" url="https://pl.wikipedia.org/wiki?curid=4913544" title="Kurier Lanckoroński">
Kurier Lanckoroński

Kurier Lanckoroński – czasopismo wydawane przez Towarzystwo Przyjaciół Lanckorony od 1994 r. Dotychczas ukazało się 145 numerów pisma (stan na 1 września 2020 r.). Choć czasopismo uznawane jest za kwartalnik, to jednak liczba numerów wydawanych rocznie nie zawsze wynosi cztery. W 1994 r. opublikowano dwa numery, w 1996, 1997, 1999 r. – po trzy, w 2000 r. – pięć itp.
Główna tematyka czasopisma obejmuje historię Gminy Lanckorona ze szczególnym uwzględnieniem zabytków Lanckorony (m.in. zamku) oraz Konfederacji Barskiej, a także aktualne wydarzenia w Lanckoronie i okolicy.
Ilustracje do Kuriera Lanckorońskiego wykonuje głównie Kazimierz Wiśniak, były redaktor tego czasopisma, a obecnie jego redaktor honorowy.

</doc>
<doc id="4913545" url="https://pl.wikipedia.org/wiki?curid=4913545" title="Georges Mathias">
Georges Mathias

Georges Amédée Saint-Claire Mathias (ur. 14 października 1826 w Paryżu, zm. 14 października 1910 tamże) – francuski pianista i kompozytor.
Życiorys.
Studiował w Konserwatorium Paryskim, uczył się też prywatnie u Fryderyka Chopina i Friedricha Kalkbrennera. W latach 1862–1893 prowadził klasę fortepianu w Konserwatorium Paryskim. Kawaler Legii Honorowej (1872). Do jego uczniów należeli m.in. Teresa Carreño, Émile Decombes, Paul Dukas, Isidor Philipp, Raoul Pugno, Erik Satie i Ernest Schelling. Skomponował m.in. jedną symfonię, 2 uwertury koncertowe, 2 koncerty fortepianowe, 6 triów fortepianowych.

</doc>
<doc id="4913553" url="https://pl.wikipedia.org/wiki?curid=4913553" title="FK Czernihów">
FK Czernihów

FK Czernihów (ukr. Футбольний клуб «Чернігів», "Futbolnyj Kłub "Czernihiw"") – ukraiński klub piłkarski i futsalowy, mający siedzibę w mieście Czernihów, na północy kraju, grający od sezonu 2020/21 w Druhiej-lidze.
Historia.
Chronologia nazw:
Klub piłkarski JuSB został założony w miejscowości Czernihów 18 czerwca 2003 roku. W tym że roku drużyna została wicemistrzem Czernihowa. W następnym roku była czwartą w mistrzostwach oraz zdobyła Puchar Czernihowa. W 2007 zespół zakwalifikował się do finałowej czwórki mistrzostw obwodu czernihowskiego w futsalu oraz debiutował w pierwszej lidze mistrzostw obwodu czernihowskiego w piłce nożnej. W 2008 roku startował w wyższej lidze mistrzostw obwodu. W sezonie 2013 debiutował w amatorskich mistrzostwach Ukrainy. W maju 2017 klub zmienił nazwę na FK Czernihów. W następnym sezonie 2019/20 ponownie startował w amatorskich mistrzostwach.
Latem 2020 roku klub zgłosił się do rozgrywek Druhiej Lihi i otrzymał status profesjonalny.
Barwy klubowe, strój.
Klub ma barwy czarno-żółte. Zawodnicy swoje domowe spotkania zazwyczaj grają w żółtych koszulkach, czarnych spodenkach oraz żółtych getrach.
Sukcesy.
Trofea międzynarodowe.
Nie uczestniczył w rozgrywkach europejskich (stan na 31-05-2020).
Poszczególne sezony.
Rozgrywki międzynarodowe.
Europejskie puchary.
Nie uczestniczył w rozgrywkach europejskich.
Struktura klubu.
Stadion.
Klub piłkarski rozgrywa swoje mecze domowe na Czernihiw-Arena w Czernihowie o pojemności 500 widzów.

</doc>
<doc id="4913561" url="https://pl.wikipedia.org/wiki?curid=4913561" title="Samotyszki">
Samotyszki

Samotyszki (lit. "Šamatiškės") – kolonia na Litwie, w okręgu uciańskim, w rejonie jezioroskim, w starostwie Turmont.
Inna nazwa miejscowości to Szematyszki.
Historia.
W czasach zaborów w granicach Imperium Rosyjskiego.
W dwudziestoleciu międzywojennym zaścianek leżał w Polsce, w województwie nowogródzkim (od 1926 w województwie wileńskim), w powiecie brasławskim, w gminie Smołwy.
Według Powszechnego Spisu Ludności z 1921 roku zamieszkiwało tu 6 osób, wszystkie były wyznania rzymskokatolickiego i zadeklarowały polską przynależność narodową. Był tu 1 budynek mieszkalny. 
Miejscowość należała do parafii rzymskokatolickiej w Smołwach. Podlegała pod Sąd Grodzki w m. Turmont i Okręgowy w Wilnie; właściwy urząd pocztowy mieścił się w m. Turmont.

</doc>
<doc id="4913564" url="https://pl.wikipedia.org/wiki?curid=4913564" title="Szematyszki">
Szematyszki



</doc>
<doc id="4913565" url="https://pl.wikipedia.org/wiki?curid=4913565" title="La Flèche Brabançonne">
La Flèche Brabançonne



</doc>
<doc id="4913566" url="https://pl.wikipedia.org/wiki?curid=4913566" title="Flèche Brabançonne">
Flèche Brabançonne



</doc>
<doc id="4913568" url="https://pl.wikipedia.org/wiki?curid=4913568" title="Tycz jodłowy">
Tycz jodłowy

Tycz jodłowy (Acanthocinus reticulatus) – gatunek chrząszcza z rodziny kózkowatych, z podrodziny Lamiinae.
Morfologia.
Przedplecze brunatnoszarawe z łagodnie wyprofilowanymi wyrostkami na bocznych krawędziach i rzędem guzków tuż za głową. Pokrywy wyraźnie ciemniejsze w tylnej części. Pokładełko długie, dobrze widoczne. Czułki dwubarwne, dłuższe od reszty ciała. Dorosłe osobniki zazwyczaj osiągają od 10 do 15 mm. 
Gatunek zamieszkujący głównie tereny górzyste w środkowej części Europy, docierający na południe do Pirenejów, Alp, północnych Włoch i Rumunii, a na wschód do Ukrainy. W Polsce rzadko spotykany. Występują głównie od maja do września.

</doc>
<doc id="4913569" url="https://pl.wikipedia.org/wiki?curid=4913569" title="Główny Szlak Świętokrzyski im. Edmunda Massalskiego">
Główny Szlak Świętokrzyski im. Edmunda Massalskiego



</doc>
<doc id="4913570" url="https://pl.wikipedia.org/wiki?curid=4913570" title="Tadeusz Śniechowski">
Tadeusz Śniechowski

Tadeusz Śniechowski (ur. 20 sierpnia 1893, zm. ?) – major piechoty Wojska Polskiego, kawaler Orderu Virtuti Militari.
Życiorys.
W czasie wojny z bolszewikami walczył w szeregach 44 Pułku Piechoty. 25 listopada 1920 został zatwierdzony z dniem 1 kwietnia 1920 w stopniu porucznika, w grupie oficerów byłych Korpusów Wschodnich i byłej armii rosyjskiej. Po zakończeniu działań wojennych kontynuował zawodową służbę wojskową w 44 pp. 3 maja 1922 został zweryfikowany w stopniu kapitana ze starszeństwem z 1 czerwca 1919 i 1368. lokatą w korpusie oficerów piechoty. 23 grudnia 1927 został przeniesiony do kadry oficerów piechoty z pozostawieniem na dotychczas zajmowanym stanowisku. 18 lutego 1928 został mianowany majorem ze starszeństwem z 1 stycznia 1928 i 112. lokatą w korpusie oficerów piechoty. W tym samym roku był przydzielony do Oddziału II Sztabu Głównego, a następnie został oddany do dyspozycji szefa Departamentu Piechoty Ministerstwa Spraw Wojskowych. W marcu 1931 został przeniesiony do 60 Pułku Piechoty Wielkopolskiej na stanowisko dowódcy batalionu. W marcu 1934 został zwolniony z zajmowanego stanowiska i oddany do dyspozycji dowódcy Okręgu Korpusu Nr VII, a z dniem 30 września tego roku przeniesiony w stan spoczynku.

</doc>
<doc id="4913573" url="https://pl.wikipedia.org/wiki?curid=4913573" title="Nga">
Nga

Nga (ڠ) – litera rozszerzonego alfabetu arabskiego. Wykorzystywana jest w piśmie Jawi, na którym oparty jest jeden z alfabetów języka malajskiego. Używana jest do oznaczenia dźwięku [], tj. spółgłoski nosowej tylnojęzykowo-miękkopodniebiennej dźwięcznej. 

</doc>
<doc id="4913576" url="https://pl.wikipedia.org/wiki?curid=4913576" title="Iwan Łaptiew">
Iwan Łaptiew

Iwan Daniłowicz Łaptiew (; ur. 16 września 1900 w obwodzie kirowskim, zm. 1979 w Moskwie) – radziecki ekonomista marksistowski, kandydat nauk ekonomicznych, profesor (1936), członek rzeczywisty Wszechzwiązkowej Akademii Nauk Agronomicznych (), autor wielu prac naukowych z zakresu ekonomiki rolnictwa.

</doc>
<doc id="4913582" url="https://pl.wikipedia.org/wiki?curid=4913582" title="ݜ">
ݜ

 – litera rozszerzonego alfabetu arabskiego, powstała poprzez połączenie arabskiej litery س‬ z czterema kropkami. Wykorzystywana jest w językach: szina i palula. W obydwu językach oznacza dźwięk [], tj. spółgłoskę szczelinową z retrofleksją bezdźwięczną. 

</doc>
<doc id="4913583" url="https://pl.wikipedia.org/wiki?curid=4913583" title="Borys Potyatynyk">
Borys Potyatynyk



</doc>
<doc id="4913584" url="https://pl.wikipedia.org/wiki?curid=4913584" title="Terazmuzyka.pl">
Terazmuzyka.pl



</doc>
<doc id="4913586" url="https://pl.wikipedia.org/wiki?curid=4913586" title="TVP Dokument">
TVP Dokument

TVP Dokument – polska stacja telewizyjna Telewizji Polskiej przeznaczona do emisji filmów dokumentalnych. Stacja rozpoczęła nadawanie 19 listopada 2020 roku.
TVP Dokument jest nadawany wyłącznie w jakości HD. Jego sygnał jest udostępniany sieciom kablowym, drogą satelitarną oraz na szóstym multipleksie naziemnej telewizji cyfrowej (MUX 6).
Redaktorem naczelnym kanału został Tomasz Piechal.
Dostępność.
W pierwszym miesiącu emisji kanału nadawca udostępnił go m.in. na Platformie Canal+, u operatorów UPC, TOYA oraz kilkudziesięciu innych, w tym: Asta-Net, Telpol, Chopin Telewizja Kablowa. W dniu startu emisji kanał umieszczono na pozycji 86 multipleksu testowego naziemnej telewizji cyfrowej w technologii DVB-T2/HEVC dostępnego wówczas w Warszawie, Gdańsku, Katowicach, Krakowie i Poznaniu. 30 marca 2021 roku stacja znalazła się w ofercie operatorów Vectra oraz Multimedia Polska. Od 1 lutego 2023 roku program dostępny jest na pozycji 24 na szóstym multipleksie naziemnej telewizji cyfrowej (MUX 6) w standardzie DVB-T2/HEVC

</doc>
<doc id="4913591" url="https://pl.wikipedia.org/wiki?curid=4913591" title="Ambasada Białorusi w Budapeszcie">
Ambasada Białorusi w Budapeszcie

Ambasada Białorusi w Budapeszcie (; ) – misja dyplomatyczna Republiki Białorusi na Węgrzech.
Ambasador Białorusi w Budapeszcie akredytowany jest również w Bośni i Hercegowinie oraz w Republice Chorwacji.
Historia.
Stosunki dyplomatyczne pomiędzy Białorusią i Węgrami nawiązano 12 lutego 1992. W styczniu 2000 powstała Ambasada Białorusi w Budapeszcie.
Stosunki dyplomatyczne pomiędzy Białorusią i Bośnią i Hercegowiną nawiązano 22 listopada 1993. Od marca 2014 za kontakty dyplomatyczne Białorusi z Bośnią i Hercegowiną odpowiedzialna jest Ambasada Białorusi w Budapeszcie.
Stosunki dyplomatyczne pomiędzy Białorusią i Chorwacją nawiązano 25 września 1992. W latach 2017–2019 w Chorwacji akredytowany był ambasador Białorusi w Wiedniu. Od 2019 reprezentowanie Białorusi w Chorwacji powierzono ambasadorowi Białorusi w Budapeszcie.

</doc>
<doc id="4913592" url="https://pl.wikipedia.org/wiki?curid=4913592" title="Ambasada Białorusi na Węgrzech">
Ambasada Białorusi na Węgrzech



</doc>
<doc id="4913602" url="https://pl.wikipedia.org/wiki?curid=4913602" title="Ken Wilmshurst">
Ken Wilmshurst

Ken Wilmshurst, wł. Kenneth Stanley David Wilmshurst (ur. 9 kwietnia 1931 w Kalkucie, zm. 3 października 1992 w Cobham) – brytyjski lekkoatleta, który specjalizował się w trójskoku i skoku w dal.
Na igrzyskach Imperium Brytyjskiego i Wspólnoty Brytyjskiej reprezentował Anglię, a na pozostałych imprezach międzynarodowych Wielką Brytanię.
Zdobył dwa złote medale na igrzyskach Imperium Brytyjskiego i Wspólnoty Brytyjskiej w 1954 w Vancouver: w skoku w dal (przed Nigeryjczykami Karimem Olowu i Sylvanusem Williamsem i w trójskoku (przed Nigeryjczykiem Peterem Esirim i Brianem Oliverem z Australii). Na tych samych igrzyskach Wilmshurst zajął 6. miejsce w biegu na 440 jardów przez płotki. Startował na igrzyskach olimpijskich w 1956 w Melbourne, gdzie zajął 9. miejsce w trójskoku i 11. miejsce w skoku w dal. Na igrzyskach Imperium Brytyjskiego i Wspólnoty Brytyjskiej w 1958 w Cardiff zajął 5. miejsce w trójskoku i 11. miejsce w skoku w dal. Odpadł w kwalifikacjach trójskoku na mistrzostwach Europy w 1958 w Sztokholmie.
Wilmshurst był mistrzem Wielkiej Brytanii (AAA) w trójskoku w latach 1953–1957 oraz brązowym medalistą w 1960. Był również mistrzem swego kraju w biegu na 220 jardów przez płotki w 1960, wicemistrzem w 1958 i brązowym medalistą w 1959, a także brązowym medalistą w skoku w dal w 1956.
Jako pierwszy Brytyjczyk przekroczył granicę 15 metrów w trójskoku (15,28 m 7 czerwca 1954 w Londynie). Siedmiokrotnie poprawiał rekord Wielkiej Brytanii w tej konkurencji do wyniku 15,60 m, uzyskanego 6 sierpnia 1956 w Londynie. Był również dwukrotnym rekordzistą Wielkiej Brytanii w skoku w dal do wyniku 7,54 m (5 sierpnia 1954 w Vancouver). Były to najlepsze wyniki w jego karierze.

</doc>
<doc id="4913605" url="https://pl.wikipedia.org/wiki?curid=4913605" title="Zastosowanie technologii blockchain w wyborach">
Zastosowanie technologii blockchain w wyborach

Zastosowania technologii blockchain w wyborach – dzięki swojej decentralizacji, audytowalności, łatwym dostępie online i szybkości przekazywania informacji blockchain ma szerokie zastosowanie w procesie wyborów.
Zastosowania blockchain.
W poniższych przykładach zostało przyjęte założenie, że do obsługi głosowania używa się klonu bitcoin z już wygenerowaną liczbą tokenów równą liczbie osób uprawnionych do głosowania – VoteCoin. Najmniejszą możliwą jednostką, możliwą do przeniesienia między portfelami jest 1 VoteCoin i możliwość tworzenia nowych VoteCoin jest niemożliwa.
Wybory jawne bezpośrednie.
Przed wyborami następuje rejestracja osób uprawnionych do głosowania poprzez podanie adresu portfela organowi organizującemu wybory. Po zakończeniu rejestracji, każda osoba uprawniona do głosowania otrzymuje po jednym VoteCoin. Uzyskany VoteCoin może przelać na portfel kandydata którego wspiera oddając jednocześnie swój głos na niego.
Wybory jawne elekcyjne.
W tej formie wyborów zamiast głosować na swojego kandydata głosuje się na osobę uprawnioną do jego wyboru (podobnie do Kolegium Elektorów Stanów Zjednoczonych w USA). Elektorzy wybrani w takim głosowaniu mogą przekazać uzyskane głosy. Po wybraniu elektorów następują trzy kolejne kroki:
Niejawność wyborów.
Dzięki swojej audytowalności blockchaina organizator wyborów jest w stanie wyśledzić całą historię pojedynczego VoteCoin. Niestety nie jest to zawsze pożądana sytuacja np. podczas wyborów prezydenckich w Polsce, gdzie wybory są niejawne. W celu osiągnięcia niejawności wyborów informacja o właścicielu portfela musi pozostać tajna. Taki scenariusz jest możliwy poprzez usunięcie tej informacji w trakcie rejestracji.
Kraje korzystające z blockchain podczas wyborów.
Estonia.
W 2005 r. Estonia jako pierwszy kraj na świecie przeprowadziła ogólnokrajowe wybory przy użyciu metody i-Voting, a w 2007 r., jako pierwszy kraj, wykorzystała i-Voting w wyborach parlamentarnych. Głosowanie internetowe lub inaczej i-Voting to system, który pozwala wyborcom oddawać swoje karty do głosowania z dowolnego komputera podłączonego do internetu w dowolnym miejscu na świecie. Klasyczne systemy głosowania używane w większości krajów, wykorzystują kosztowne i problematyczne maszyny lub ogromną liczbę roboczogodzin; estońskie rozwiązanie całkowicie eliminuje ten problem. I-Voting oszczędził już ponad 11 000 dni roboczych podczas przeprowadzania wyborów.
W wyznaczonym okresie głosowania wstępnego wyborca loguje się do systemu za pomocą karty identyfikacyjnej lub identyfikatora mobilnego i oddaje kartę do głosowania. Tożsamość wyborcy jest usuwana z karty do głosowania, zanim dotrze ona do Państwowej Komisji Wyborczej w celu obliczenia, co zapewnia anonimowość.
W przypadku każdej metody głosowania na odległość, w tym także tradycyjnego głosowania pocztowego, istnieje możliwość wymuszenia lub wykupienia głosów. Estońskie rozwiązanie umożliwieniu wyborcom ponowne logowanie się i głosowanie tyle razy, ile chcą. Każdy głos anuluje poprzedni, co zapobiega takim procederom.

</doc>
<doc id="4913610" url="https://pl.wikipedia.org/wiki?curid=4913610" title="Wołodymyr Biłećkyj">
Wołodymyr Biłećkyj



</doc>
<doc id="4913611" url="https://pl.wikipedia.org/wiki?curid=4913611" title="Pierszamajsk (rejon stoliński)">
Pierszamajsk (rejon stoliński)

Pierszamajsk (; ) – wieś na Białorusi, w obwodzie brzeskim, w rejonie stolińskim, w sielsowiecie Glinka.
Dawniej cześć miejscowości Futory Stolińskie (). W dwudziestoleciu międzywojennym Futory Stolińskie leżały w Polsce, w województwie poleskim, w powiecie stolińskim, w gminie Stolin. Po II wojnie światowej w granicach Związku Sowieckiego. Od 1991 w niepodległej Białorusi.

</doc>
<doc id="4913612" url="https://pl.wikipedia.org/wiki?curid=4913612" title="Špekáček">
Špekáček

Špekáček – rodzaj czeskiej kiełbasy wyrabiany z drobnorozdrobnionej mieszaniny wieprzowego i wołowego mięsa z dodatkiem wędzonej słoniny (czes. "špek", od niem. "Speck", por. "Speckwurst"), od czego pochodzi nazwa wyrobu, potocznie nazywanego też buřt, vuřt (z niem. "Wurst").
Według oryginalnej receptury špekáček powinien składać się z 50% z tylnej części wołowiny z młodych zwierząt, z 20% wieprzowiny i 30% słoniny pokrajanej w kostkę. Przyprawiony powinien być czosnkiem, pieprzem i niewielką ilością gałki muszkatołowej. Mieszanina jest wtłaczana do jelit wołowych o średnicy 4–4,6 cm i sznurowana na długość 8–9 cm. W przypadku produkcji wielkoprzemysłowej sznurowanie zastępuje się zszywaniem metalowymi klipsami do żywności.
Opis i wykorzystanie.
Powierzchnię przekroju kiełbaski cechuje różowa, mięsna barwa z niewielkimi cząstkami dodanej słoniny, które powinny mieć ostre krawędzie. Czerwone zabarwienie uzyskane wskutek dodatku papryki, dodatek chrząstki lub zawartość innych białek niż wołowe, wieprzowe czy cielęce – dyskwalifikują wyrób i nie pozwalają na oznaczenie go jako špekáčka. Takie niskiej jakości podróbki występują na rynku pod nazwami "vuřt, buřt, opékáček, buřtíček, špekoun" lub jako różne rodzaje kiełbas.
Przed spożyciem špekáčka można zagrzać, opiec lub zamarynować z przyprawami. Zagrzana kiełbaska jest soczysta, umiarkowanie tłusta, ma złocistoczerwoną barwę, a po przekrojeniu zachowuje zwartość. Osłonkę usuwa się przed podaniem lub w trakcie jedzenia, jednak część wypełnienia może do niej przywierać. Do najczęstszych metod przygotowania należy opiekanie i grillowanie: špekáček najpierw się nacina, co poprawia smak i przyspiesza proces ogrzewania, ale zmniejsza zawartość tłuszczu. Upieczony špekáček jest mocno czerwono-brązowy z połyskującą osłonką. Barwa przekroju jest czerwona, z widoczną mozaiką dodanego boczku. Dyskwalifikujący jest jakikolwiek dodatek chrząstki i sok o czerwonym zabarwieniu.
Špekáčki marynowane w kwaśnych zalewach o różnym składzie, z dodatkiem rozmaitych warzyw (w tym cebuli, czosnku, papryki) oraz przypraw, nazywa się utopencami. Przed zalaniem są one zwykle obierane z osłonki i dzielone na mniejsze kawałki albo nacinane dla łatwiejszego przeniknięcia zalewy do wnętrza kiełbasy.
Z historii.
Špekáček po raz pierwszy pojawił się na Wystawie Jubileuszowej w Pradze w 1891 r. i stał się ulubionym przysmakiem. Według czeskiej normy ČSN 57 7115 z roku 1978 musiał zawierać 38,5% wołowiny, 17,5% wieprzowiny, 17% boczku, 23% wody (lodu), a poza tym sól, przyprawy i inne dodatki. Po zniesieniu czechosłowackich norm państwowych i branżowych doszło do wyraźnego spadku jakości wyrobu.
Tę niekorzystną sytuację częściowo poprawiono dekretem nr 326/2001 Sb., który stanowił, że špekáček może zawierać tylko mięso wołowe, wieprzowe i cielęce, ale nie oddzielone mechanicznie. Określono, że zawartość mięsa musi być nie mniejsza niż 40%, a tłuszczu nie większa niż 45%. Przepis ten został zastąpiony dekretem nr 69/2016 Sb., który stawia takie same wymagania.
Od roku 2011 špekáčki są zaliczane do kategorii produktów chronionych jako gwarantowana tradycyjna specjalność (ang. "traditional speciality guaranteed", TSG), które są rejestrowane przez Komisję Europejską. W Europie pokrewna špekáčkowi jest szwajcarska serwolatka ("cervelat"), podobna do niego zarówno wizualnie, jak i w sposobie produkcji oraz składzie (wołowina, boczek i wieprzowe skwarki).

</doc>
<doc id="4913617" url="https://pl.wikipedia.org/wiki?curid=4913617" title="Brakowanie (chów)">
Brakowanie (chów)



</doc>
<doc id="4913620" url="https://pl.wikipedia.org/wiki?curid=4913620" title="Jari Huttunen">
Jari Huttunen

Jari Huttunen (ur. 28 lutego 1994 w Kiuruvesi w Finlandii) – fiński kierowca rajdowy, rajdowy mistrz Polski w roku 2020.
Karierę w sportach rajdowych zaczął w roku 2013 na fińskich trasach. W rajdach WRC zadebiutował w roku 2015 w Rajdzie Finlandii. W sezonie 2017 startował w Rajdowych mistrzostwach Europy i zajął w końcowej klasyfikacji trzecie miejsce w kategorii ERC3. W sezonie 2018 w ekipie Hyundai Motorsport startował w rajdach WRC zajmując ostatecznie ósme miejsce w kategrii WRC 2. W roku 2020 w rajdowych mistrzostwach Polski po wygraniu dwóch rajdów i zajęciu jednego drugiego miejsca został mistrzem Polski. Uczynił to jako trzeci obcokrajowiec z kolei.

</doc>
<doc id="4913621" url="https://pl.wikipedia.org/wiki?curid=4913621" title="Anatolij Paszkow">
Anatolij Paszkow

Anatolij Ignatjewicz Paszkow (, ur. 2 listopada 1900 w guberni orłowskiej, zm. 8 lutego 1988 w Moskwie) – radziecki ekonomista marksistowski, doktor nauk ekonomicznych, członek korespondent Akademii Nauk ZSRR (od 1953), profesor na Wydziale Ekonomicznym Moskiewskiego Uniwersytetu Państwowego im. M.W. Łomonosowa, kierownik katedry ekonomii politycznej w latach 1948–1957.

</doc>
<doc id="4913627" url="https://pl.wikipedia.org/wiki?curid=4913627" title="Valerija Pride">
Valerija Pride



</doc>
<doc id="4913631" url="https://pl.wikipedia.org/wiki?curid=4913631" title="Menaż">
Menaż

Menaż – w gastronomii określenie elementu zastawy stołowej w postaci stojaka na przyprawy ułatwiającego ich przenoszenie. Popularny w lokalach gastronomicznych, niekiedy nazywany bywa również "przyprawnikiem". 
W podstawowej wersji posiada miejsca na solniczkę i pieprzniczkę, jednak można spotkać bardziej rozbudowane menaże, które mogą pomieścić więcej pojemników z przyprawami sypkimi lub płynnymi, takimi jak ocet, oliwa, maggi, papryka, a także np. wykałaczki.

</doc>
<doc id="4913632" url="https://pl.wikipedia.org/wiki?curid=4913632" title="1. deild kvinnur (2020)">
1. deild kvinnur (2020)

W roku 2020 odbyła się 35. edycja 1. deild kvinnur Wysp Owczych – drugiej ligi piłki nożnej kobiet na Wyspach Owczych. W rozgrywkach brało udział 8 klubów z całego archipelagu. Przed rozpoczęciem sezonu swój udział wycofał NSÍ II Runavík.
Dwie drużyny, AB Argir/B71 Sandoy z miejsca pierwszego i 07 Vestur z miejsca drugiego awansowały do wyższego poziomu rozgrywek.
Wyniki spotkań.
 
 
 1
 
 
 
 
 
 
 
 
 2
 
 
 
 
 2
 
 2
 
 
 
 
 
 
 
 
 
 
 
 
 
 
 
Objaśnienia:

</doc>
<doc id="4913633" url="https://pl.wikipedia.org/wiki?curid=4913633" title="Stadion Narodowy (Grenada)">
Stadion Narodowy (Grenada)



</doc>
<doc id="4913639" url="https://pl.wikipedia.org/wiki?curid=4913639" title="Benque Viejo">
Benque Viejo



</doc>
<doc id="4913640" url="https://pl.wikipedia.org/wiki?curid=4913640" title="Polana (Karkonosze)">
Polana (Karkonosze)

Polana, także Stara Polana – duża polana w Karkonoszach na Śląskim Grzbiecie na północno-wschodnim zboczu Smogorni. Położona jest na granicy Karkonoskiego Parku Narodowego. Położona jest na wysokości 1050 – 1100 m n.p.m., a jej powierzchnia wynosi ok. 10 hektarów.
Polana położona jest w widłach potoków Pląsawy.
W górnej części Polany znajduje się grupa granitowych skał zwana Kocim Zamkiem
Historia.
Wczesne osadnictwa na Polanie pochodzą z XVII wieku, kiedy istniała tu osada kurzacka. W późniejszym okresie zamieszkiwali tu pasterze, którzy wybudowali kilka bud. Ponieważ przez Polanę prowadziła popularna trasa na Śnieżkę, z czasem zmieniło się przeznaczenie bud, które stały się schroniskami turystycznymi. Najstarsza buda (Schlingelbaude) została wybudowana w roku 1670. Przed II wojną światową przez Polanę przechodziły trasy narciarskie ze Słonecznika do Karpacza. Po II wojnie światowej Schlingelbaude została przejęta najpierw przez YMCA, a w roku 1951 przez PTTK, które przemianowało ją na schronisko im. Bronka Czecha, dysponujące 100 miejscami noclegowymi. Spłonęło w grudniu 1966, na tym miejscu zbudowano miejsce odpoczynku.
Przypisy.
–

</doc>
<doc id="4913641" url="https://pl.wikipedia.org/wiki?curid=4913641" title="Stolinski">
Stolinski

Stolinski (; ; hist. Futory Stolińskie, ) – chutor na Białorusi, w obwodzie brzeskim, w rejonie stolińskim, w sielsowiecie Glinka.
W dwudziestoleciu międzywojennym Futory Stolińskie leżały w Polsce, w województwie poleskim, w powiecie stolińskim, w gminie Stolin. Po II wojnie światowej w granicach Związku Sowieckiego. Od 1991 w niepodległej Białorusi.

</doc>
<doc id="4913643" url="https://pl.wikipedia.org/wiki?curid=4913643" title="Futory Stolińskie">
Futory Stolińskie



</doc>
<doc id="4913644" url="https://pl.wikipedia.org/wiki?curid=4913644" title="Saint-Pierre (wyspa w Saint-Pierre i Miquelon)">
Saint-Pierre (wyspa w Saint-Pierre i Miquelon)

Saint-Pierre – mniejsza z dwóch głównych wysp Saint-Pierre i Miquelon, zamorskiego terytorium Francji, leżącego na Oceanie Atlantyckim niedaleko wybrzeży Kanady. Wraz z kilkoma małymi wyspami w pobliżu (m.in. Île aux Marins) tworzy gminę Saint-Pierre, zamieszkaną przez 5623 osoby (2017). Powierzchnia wyspy wynosi około 26 km².
Główną miejscowością na wyspie jest Saint-Pierre, stolica terytorium. Najwyższą górą jest Le Trépied, wznosząca się na 207 m n.p.m.
Transport.
Na Saint-Pierre znajduje się międzynarodowy port lotniczy Saint-Pierre, obsługiwany przez linie lotnicze Air Saint-Pierre z połączeniami m.in. do Halifaksu, Montrealu, na wyspę Miquelon i do portu lotniczego St. John’s w Nowej Fundlandii.

</doc>
<doc id="4913648" url="https://pl.wikipedia.org/wiki?curid=4913648" title="Ladec">
Ladec

Ladec (, "Ladziec"; , "Ladiec") – agromiasteczko na Białorusi, w obwodzie brzeskim, w rejonie stolińskim, w sielsowiecie Ladec, nad Wietlicą i przy Rezerwacie Krajobrazowym Środkowa Prypeć.
Znajduje się tu parafialna cerkiew prawosławna pw. św. Jerzego Zwycięzcy.
W "Słowniku Geograficznym Królestwa Polskiego" z końca XIX wieku miejscowość opisywana była jako odludna wieś z dobrze rozwiniętym rybołówstwem. W dwudziestoleciu międzywojennym leżała ona w Polsce, w województwie poleskim, w powiecie stolińskim w gminie Chorsk. Po II wojnie światowej w granicach Związku Radzieckiego. Od 1991 w niepodległej Białorusi.

</doc>
<doc id="4913650" url="https://pl.wikipedia.org/wiki?curid=4913650" title="Ladce">
Ladce

Ladce – wieś (obec) w powiecie Ilava, w kraju trenczyńskim na Słowacji. Znajduje się w północno-zachodniej części Słowacji.

</doc>
<doc id="4913651" url="https://pl.wikipedia.org/wiki?curid=4913651" title="Stick-in-the-Mud Island">
Stick-in-the-Mud Island

Stick-in-the-Mud Island – niewielka wyspa w archipelagu Falklandów. Jej powierzchnia wynosi 4 ha. Leży na północ od Governor Island.
Stick-in-the-Mud jest miejscem rozrodu uchatki patagońskiej. Co roku na wyspie rodzi się około 100 młodych.

</doc>
<doc id="4913653" url="https://pl.wikipedia.org/wiki?curid=4913653" title="Ladziec">
Ladziec



</doc>
<doc id="4913655" url="https://pl.wikipedia.org/wiki?curid=4913655" title="Orły Wielkie">
Orły Wielkie

Orły Wielkie (; ) – wieś na Białorusi, w obwodzie brzeskim, w rejonie stolińskim, w sielsowiecie Ladec, nad Wietlicą i w pobliżu Rezerwatu Krajobrazowego Środkowa Prypeć.
Dawniej własność Radziwiłłów. W dwudziestoleciu międzywojennym leżały w Polsce, w województwie poleskim, w powiecie stolińskim, do 18 kwietnia 1928 w gminie Płotnica, następnie w gminie Chorsk. Po II wojnie światowej w granicach Związku Sowieckiego. Od 1991 w niepodległej Białorusi.

</doc>
<doc id="4913657" url="https://pl.wikipedia.org/wiki?curid=4913657" title="Władysław Zaremba (ludowiec)">
Władysław Zaremba (ludowiec)



</doc>
<doc id="4913662" url="https://pl.wikipedia.org/wiki?curid=4913662" title="Horodziec (obwód brzeski)">
Horodziec (obwód brzeski)

Horodziec (; ) – wieś na Białorusi, w obwodzie brzeskim, w rejonie stolińskim, w sielsowiecie Ladec.
W dwudziestoleciu międzywojennym leżał w Polsce, w województwie poleskim, w powiecie stolińskim, w gminie Chorsk. Po II wojnie światowej w granicach Związku Sowieckiego. Od 1991 w niepodległej Białorusi.

</doc>
<doc id="4913665" url="https://pl.wikipedia.org/wiki?curid=4913665" title="Orły Małe">
Orły Małe

Orły Małe (; ) – wieś na Białorusi, w obwodzie brzeskim, w rejonie stolińskim, w sielsowiecie Ladec, nad Wietlicą.
W dwudziestoleciu międzywojennym leżały w Polsce, w województwie poleskim, w powiecie stolińskim, do 18 kwietnia 1928 w gminie Płotnica, następnie w gminie Chorsk. Po II wojnie światowej w granicach Związku Sowieckiego. Od 1991 w niepodległej Białorusi.

</doc>
<doc id="4913670" url="https://pl.wikipedia.org/wiki?curid=4913670" title="Sielsowiet Glinka">
Sielsowiet Glinka

Sielsowiet Glinka (; ) – sielsowiet na Białorusi, w obwodzie brzeskim, w rejonie stolińskim, z siedzibą w Glince. Od południa graniczy z Ukrainą.
Według spisu z 2009 sielsowiet Glinka zamieszkiwało 1578 osób, w tym 1559 Białorusinów (98,80%), 12 Rosjan (0,76%), 5 Ukraińców (0,32%) i 2 osoby, które nie podały żadnej narodowości.

</doc>
<doc id="4913671" url="https://pl.wikipedia.org/wiki?curid=4913671" title="Marooned">
Marooned

Marooned – utwór instrumentalny z 1994 roku nagrany przez brytyjski zespół Pink Floyd, który wydany został na albumie "The Division Bell" (1994). Jest to jedyne dzieło grupy Pink Floyd, za które otrzymali amerykańską nagrodę branży muzycznej Grammy.
W 1994 roku w Holandii wydano singiel promocyjny na płycie CD ("slimcase") z utworami „High Hopes” i „Marooned” (EMI HOPE 1).
Dwuminutowy fragment kompozycji, jako osobna ścieżka, umieszczono na albumie kompilacyjnym "" (2001).
Powstanie utworu.
Kompozycję napisali David Gilmour i Rick Wright. „Marooned” powstał podczas wspólnego jammowania Gilmoura i Wrighta na mieszkalnej barce Astoria. Słyszane w utworze dźwięki, takie jak szum fal morskich i odgłosy mew, mają nawiązywać do scenerii wyspy lub podobnych nadmorskich terenów. Gilmour zmodyfikował dźwięk gitary za pomocą urządzenia-pedału DigiTech Whammy by zmienić wysokość dźwięków nut o pełną oktawę. Przy powstawaniu i późniejszym nagrywaniu utworu „Marooned” Gimour po raz pierwszy wykorzystał to urządzenie.
W jednym z wywiadów Gilmour stwierdził, że gitarowy efekt uzyskiwany przez urządzenie DigiTech Whammy był inspiracją do powstania „Marooned”. Muzyk dodał, że „prawdopodobnie wykonałem trzy albo cztery podejścia z tym [urządzeniem] i wziąłem z każdego najlepsze kawałki”.
Recepcja.
Redakcja internetowego magazynu „Stereogum” napisała o kompozycji „Marooned”, że „wyróżnia się głównie jako utwór, którego brzmienie jest tak bliskie Pink Floyd, jak nic innego z ich nagrań z połowy lat 70. Utwór nawiązuje do znajomych samotnych melodyjnych gitarowych dyszkantów Gilmoura prowadzonych przez charakterystyczny nastrój i perkusyjny podkład Masona oraz nieocenione keyboardowe dewiacje Wrighta”. Z kolei na stronie popkulturowego magazynu internetowego „Vulture” opublikowano mniej przychylną opinię o utworze: „"Marooned" (tłum. odosobniony) to sposób, w jaki się czujesz słuchając tego bezbarwnego, trwającego pięć i pół minuty gitarowego solo”.
W 1995 roku zespół Pink Floyd został uhonorowany za kompozycję „Marooned” amerykańską nagrodą Grammy podczas 37. ceremonii w kategorii Best Rock Instrumental Performance.
Teledysk.
W kwietniu 2014 roku zrealizowano wideoklip do utworu „Marooned”, który nakręcono na Ukrainie. Krótki film został umieszczony na DVD dołączonym do specjalnej edycji albumu "The Division Bell", którą wydano w 2014 roku (w 20. rocznicę premiery wydawnictwa). Klip został wyreżyserowany przez brytyjskiego grafika Aubreya Powella. Materiał został nagrany w opuszczonym mieście Prypeć. Materiał zawiera sekwencję wideo z zarejestrowaną z kosmosu, która jest własnością amerykańskiej agencji NASA.
Na koncertach.
„Marooned” był grany na żywo tylko trzykrotnie przez członków grupy. Dwukrotnie utwór wybrzmiał w 1994 roku, gdy zespół Pink Floyd wykonał go podczas dwóch koncertów w Oslo w Norwegii (29–30 sierpnia), które były częścią trasy koncertowej "The Division Bell" – zapis jednego z tych wykonań zawarto w bonusowej części wydawnictwa DVD "Pulse". Dziesięć lat później Gilmour wykonał tę kompozycję (na Stratocasterze #0001) podczas koncertu charytatywnego "The Strat Pack", który odbył się z okazji 50-lecia gitary Fender Stratocaster na rynku.
Personel.
Źródło: 

</doc>
<doc id="4913674" url="https://pl.wikipedia.org/wiki?curid=4913674" title="Lista meczów reprezentacji Belize w piłce nożnej mężczyzn">
Lista meczów reprezentacji Belize w piłce nożnej mężczyzn

Piłkarska reprezentacja Belize rozegrała dotąd 103 oficjalne mecze Jej bilans to 22 zwycięstwa, 20 remisów i 61 porażek, zaś bilans bramkowy to 102 bramki zdobyte i 201 bramek straconych.

</doc>
<doc id="4913675" url="https://pl.wikipedia.org/wiki?curid=4913675" title="Nahjib Guerra">
Nahjib Guerra

Nahjib Kazim Guerra (ur. 18 sierpnia 1994 w Benque Viejo del Carmen) – belizeński piłkarz występujący na pozycji lewego lub prawego pomocnika, reprezentant kraju, obecnie zawodnik Belmopan Bandits.
Kariera klubowa.
Guerra rozpoczynał swoją karierę piłkarską w klubie Verdes FC. Zdobył z nią mistrzostwo Belize (2014/2015 Closing) oraz trzy wicemistrzostwa Belize (2015/2016 Opening, 2016/2017 Closing, 2018/2019 Opening). Jesienią 2017 przez kilka miesięcy występował w gwatemalskim drugoligowcu Deportivo Escuintla. W 2019 roku przeszedł do klubu Belmopan Bandits FC. Wywalczył z nim tytuł wicemistrza Belize (2019/2020 Opening).
Kariera reprezentacyjna.
W marcu 2013 Guerra został powołany do reprezentacji Belize U-20 na Igrzyska Ameryki Środkowej w San José. Rozegrał tam wszystkie trzy spotkania w wyjściowym składzie i zdobył gola w meczu z Nikaraguą (2:1), a jego drużyna odpadła z męskiego turnieju piłkarskiego w fazie grupowej.
W seniorskiej reprezentacji Belize Guerra zadebiutował za kadencji selekcjonera Jorge Nunesa, 25 marca 2015 w zremisowanym 0:0 meczu z Kajmanami w ramach eliminacji do Mistrzostw Świata w Rosji.

</doc>
<doc id="4913676" url="https://pl.wikipedia.org/wiki?curid=4913676" title="Wolność i Niepodległość">
Wolność i Niepodległość



</doc>
<doc id="4913687" url="https://pl.wikipedia.org/wiki?curid=4913687" title="Bronisław Rajchman">
Bronisław Rajchman



</doc>
<doc id="4913689" url="https://pl.wikipedia.org/wiki?curid=4913689" title="Bronisław Reichman">
Bronisław Reichman



</doc>
<doc id="4913695" url="https://pl.wikipedia.org/wiki?curid=4913695" title="Ronald S. Lauder Foundation">
Ronald S. Lauder Foundation



</doc>
<doc id="4913697" url="https://pl.wikipedia.org/wiki?curid=4913697" title="Jengi Kand (Kurdystan)">
Jengi Kand (Kurdystan)

Jengi Kand – wieś w Iranie, w ostanie Kurdystan, w szahrestanie Bidżar. W 2006 roku liczyła 27 mieszkańców.

</doc>
<doc id="4913699" url="https://pl.wikipedia.org/wiki?curid=4913699" title="Oucz Gol">
Oucz Gol

Oucz Gol – wieś w Iranie, w ostanie Kurdystan, w szahrestanie Bidżar. W 2006 roku liczyła 122 mieszkańców.

</doc>
<doc id="4913700" url="https://pl.wikipedia.org/wiki?curid=4913700" title="Ghawszogh">
Ghawszogh

Ghawszogh – wieś w Iranie, w ostanie Kurdystan, w szahrestanie Bidżar. W 2006 roku liczyła 56 mieszkańców.

</doc>
<doc id="4913701" url="https://pl.wikipedia.org/wiki?curid=4913701" title="Aliszah">
Aliszah

Aliszah – wieś w Iranie, w ostanie Kurdystan, w szahrestanie Bidżar. W 2006 roku liczyła 86 mieszkańców.

</doc>
<doc id="4913702" url="https://pl.wikipedia.org/wiki?curid=4913702" title="Madak">
Madak

Madak – wieś w Iranie, w ostanie Kurdystan, w szahrestanie Bidżar. W 2006 roku liczyła 96 mieszkańców.

</doc>
<doc id="4913703" url="https://pl.wikipedia.org/wiki?curid=4913703" title="Ghomczoghaj">
Ghomczoghaj

Ghomczoghaj – wieś w Iranie, w ostanie Kurdystan, w szahrestanie Bidżar. W 2006 roku liczyła 276 mieszkańców.

</doc>
<doc id="4913704" url="https://pl.wikipedia.org/wiki?curid=4913704" title="Baba Chan">
Baba Chan

Baba Chan – wieś w Iranie, w ostanie Kurdystan, w szahrestanie Bidżar. W 2006 roku liczyła 84 mieszkańców.

</doc>
<doc id="4913706" url="https://pl.wikipedia.org/wiki?curid=4913706" title="Wali Bejg">
Wali Bejg

Wali Bejg – wieś w Iranie, w ostanie Kurdystan, w szahrestanie Bidżar. W 2006 roku liczyła 152 mieszkańców.

</doc>
<doc id="4913707" url="https://pl.wikipedia.org/wiki?curid=4913707" title="Dadasz Kandi">
Dadasz Kandi

Dadasz Kandi – wieś w Iranie, w ostanie Kurdystan, w szahrestanie Bidżar. W 2006 roku liczyła 253 mieszkańców.

</doc>
<doc id="4913712" url="https://pl.wikipedia.org/wiki?curid=4913712" title="Za Bagnem">
Za Bagnem



</doc>
<doc id="4913714" url="https://pl.wikipedia.org/wiki?curid=4913714" title="Kamionka Mała (województwo mazowieckie)">
Kamionka Mała (województwo mazowieckie)



</doc>
<doc id="4913715" url="https://pl.wikipedia.org/wiki?curid=4913715" title="Izdebnik (województwo podkarpackie)">
Izdebnik (województwo podkarpackie)



</doc>
<doc id="4913716" url="https://pl.wikipedia.org/wiki?curid=4913716" title="Orłów (województwo łódzkie)">
Orłów (województwo łódzkie)



</doc>
<doc id="4913725" url="https://pl.wikipedia.org/wiki?curid=4913725" title="Walenty Kołudzki">
Walenty Kołudzki

Walenty Kołudzki herbu Pomian (zm. przed 11 maja 1684 roku) – podkomorzy inowrocławski od 1680 roku, sędzia inowrocławski w latach 1670-1679, podstoli brzeskokujawski w latach 1656-1670.
Członek konfederacji województw kujawskich w 1670 roku.
Był elektorem Michała Korybuta Wiśniowieckiego z województwa inowrocławskiego w 1669 roku.

</doc>
<doc id="4913739" url="https://pl.wikipedia.org/wiki?curid=4913739" title="Predný Drobkov">
Predný Drobkov

Predný Drobkov – dolina w Wielkiej Fatrze na Słowacji. Jest lewym odgałęzieniem Dedošovej doliny ("Dedošová dolina"). Orograficznie lewe zbocza doliny tworzy grzbiet szczytu Skalná (1297 m), prawe grzbiet Smrekova (1441 m). Dnem doliny spływa niewielki potok uchodzący do Gaderskiego potoku.
Dolina jest porośnięta lasem, ale w jej zboczach są liczne skały wapienne. W wylocie doliny na jej lewych zboczach znajduje się duża polana Drobkov. Dolina znajduje się w obrębie Parku Narodowego Wielka Fatra i nie prowadzi przez nią żaden szlak turystyczny. W pobliżu wylotu doliny (na skraju polany Drobkov) znajduje się rozdroże szlaków turystycznych (żółtego biegnącego dnem doliny na Krížną i zielonego na Ostredoka)

</doc>
<doc id="4913741" url="https://pl.wikipedia.org/wiki?curid=4913741" title="Park im. Marii Skłodowskiej-Curie w Wąbrzeźnie">
Park im. Marii Skłodowskiej-Curie w Wąbrzeźnie

Park im. Marii Skłodowskiej-Curie w Wąbrzeźnie – park miejski w Wąbrzeźnie, w południowej części miasta, założony w XIX wieku.
Historia.
Park przy obecnej ul. Wolności powstał w XIX wieku. Jednym z charakterystycznych elementów była altana (w późniejszym czasie była ona nazywana „Świątynią Dumania” na wzór mickiewiczowskiego zakątka z "Pana Tadeusza"), kamień upamiętniający powstanie wodociągów miejskich, mostek, stawy, aleje spacerowe. W niepodległej Polsce park ten otrzymał oficjalnie imię Marii Skłodowskiej-Curie. Wtedy też Polacy ustawili w parku kamień, a na nim umieścili inskrypcję poświęconą noblistce. Nad wejściem do parku widniał napis: „Park im. Marii Skłodowskiej-Curie”. Jak pisała Gabriela Bączkowska: "„Na końcu ulicy Wolności był park miejski. W odrodzonej Polsce nadano mu imię Marii Skłodowskiej-Curie. Nazwisko naszej rodaczki umieszczone było na granitowym głazie narzutowym przy wejściu. Po wojnie park jeszcze istniał. Przed wejściem leżał głaz narzutowy, bez napisu, gdyż zniszczyli go Niemcy. Nadal pozostawała sztucznie usypana góra, jednak już bez altany na jej szczycie. Był staw z drewnianym mostem, bez pluskających złotych rybek, które wyginęły w czasie wojny. Był kort tenisowy, ale w powojennych czasach ten elitarny sport uznano za burżuazyjny przeżytek, więc kort niszczał i nikt już z niego nie korzystał”". Wiadomo też, że na skraju parku stała figura św. Rocha. W okresie II wojny światowej kamień poświęcony patronce został zniszczony. Już w okresie powojennym park znacznie zmodyfikowano, a na jego miejscu stoi dzisiaj Wąbrzeski Dom Kultury. W 1967 roku, w stulecie urodzin uczonej, pojawiła się inicjatywa postawienia jej pomnika w parku, ale plan ten nie został zrealizowany. W 1969 roku ówczesne władze miejskie ponownie nadały zieleńcowi otaczającemu Dom Kultury imię Marii Skłodowskiej-Curie. W 1974 roku w parku urządzono ogródek jordanowski wraz z placem zabaw. W chwili powstania był największym tego typu obiektem w powiecie wąbrzeskim, wyposażonym w brodzik z bieżącą wodą, kolejkę, piaskownicę, huśtawki, karuzelę, przyrządy do gier i zabaw. Nie zachował się do czasów obecnych. W 1999 roku przed budynkiem WDK umieszczono tzw. Bramę Papieską, która mieściła się tu kilka lat. W 2013 roku z inicjatywy Pawła Beckera, dzięki zaangażowaniu Warsztatu Terapii Zajęciowej z Martą Kowaliszyn na czele, umieszczono w wąbrzeskim parku nowy kamień z tablicą upamiętniającą Marię Skłodowską-Curie. Na tablicy umieszczono napis: "Wielkiej Polce, noblistce Marii Skłodowskiej-Curie na pamiątkę tego co było".

</doc>
<doc id="4913745" url="https://pl.wikipedia.org/wiki?curid=4913745" title="Opel Crossland X">
Opel Crossland X



</doc>
<doc id="4913747" url="https://pl.wikipedia.org/wiki?curid=4913747" title="Chancel Mbemba Mangulu">
Chancel Mbemba Mangulu



</doc>
<doc id="4913749" url="https://pl.wikipedia.org/wiki?curid=4913749" title="Mistrzostwa Świata w Kolarstwie Szosowym 2021">
Mistrzostwa Świata w Kolarstwie Szosowym 2021

94. Mistrzostwa świata w kolarstwie szosowym – zawody kolarskie najwyższej rangi, które odbyły się w dniach 18–26 września 2021 w Brugii i Leuven (region Flandrii), w Belgii. Były to jedenaste zorganizowane w tym kraju mistrzostwa świata w kolarstwie szosowym. Decyzja o wyborze Flandrii zapadła podczas spotkania w dniach 25–27 września 2018, podjęta przez Komitet Zarządzający UCI, a którą ogłoszono w trakcie trwania 91. Mistrzostw Świata w Kolarstwie Szosowym w Innsbrucku. Jedynie Francuz Julian Alaphilippe w wyścigu ze startu wspólnego oraz Włoch Filippo Ganna w jeździe indywidualnej na czas, obronili tytuły mistrzów świata. Wśród multimedalistów najlepszymi okazali się Holenderka Ellen van Dijk i juniorka, Brytyjka Zoe Bäckstedt, które wywalczyły złoty i srebrny medal.
Reprezentacja Polski w mistrzostwach zdobyła brązowy medal, który wywalczyła Katarzyna Niewiadoma w wyścigu ze startu wspólnego, a był to pierwszy medal w historii startów Polek w tej konkurencji. 
Lista uczestniczących reprezentacji.
W mistrzostwach świata w kolarstwie szosowym brało udział 907 osób (294 kobiety i 613 mężczyzn) z 75 reprezentacji. Najliczniejsze reprezentacje wystawiły: Francja (38 osób), gospodarz mistrzostw Belgia (36), Holandia i Włochy (35). Zgodnie z ustaleniami Komitetu Zarządzającego UCI obowiązywał specjalny system kwalifikacji. Liczba przyznanych miejsc dla danej reprezentacji w wyścigach ze startu wspólnego uzależniona była od jej miejsca w rankingu światowym UCI, ogłoszonym 17 sierpnia (elita i orlicy) oraz 31 sierpnia 2021 (juniorzy i juniorki). Natomiast w jazdach indywidualnych na czas każda reprezentacja mogła zgłosić maksymalnie dwie osoby oraz dodatkowo mógł wystartować aktualny obrońca tytułu, aktualny mistrz kontynentalny lub aktualny mistrz olimpijski. Również w jeździe drużynowej ogłoszono zasady kwalifikacji.
Reprezentacja Polski.
Reprezentacji Polski na podstawie zasad kwalifikacji do wyścigów ze startu wspólnego, ogłoszonych przez Komitet Zarządzający UCI przyznano 2 września 2021 następujące maksymalne limity startujących zawodników i zawodniczek:
Szkoleniowcy, trenerzy oraz Polski Związek Kolarski mając na uwadze powyższe limity zadecydowali o zgłoszeniu 25 osób (14 mężczyzn i 11 kobiet), które obsadziły wszystkie konkurencje.

</doc>
<doc id="4913750" url="https://pl.wikipedia.org/wiki?curid=4913750" title="Vauxhall Crossland">
Vauxhall Crossland



</doc>
<doc id="4913757" url="https://pl.wikipedia.org/wiki?curid=4913757" title="Žarnovická dolina">
Žarnovická dolina

Žarnovická dolina – dolina w Wielkiej Fatrze na Słowacji znajdująca się na jej południowo-zachodnim krańcu.
Położenie.
Jest to długa, kręta i całkowicie porośnięta lasem dolina. W lesie po wschodniej stronie zabudowanego obszaru wsi Čremošné uchodzi do doliny Teplicy. Górą podchodzi pod południowo-zachodnie zbocza Smrekova (1441 m). Orograficznie prawe zbocza Žarnovickiej doliny tworzą Čremošnianske lazy, Harmanovo, Maľy Rakytov, Veľký Rakytov, Rožková i Smrekov. Zbocza prawe tworzy południowy grzbiet Smrekova przez Krasný kopec biegnący do szczytu 1055 m nad przełęczą Malý Šturec. Tu grzbiet zmienia kierunek na zachodni i poprzez Holý kopec biegnie do szczytu Diel. Ten odcinek grzbietu oddziela Žarnovicką dolinę od doliny potoku Biela voda, którą biegnie droga krajowa nr 14. U zachodnich podnóży Diela obydwie doliny łączą się tworząc dolinę Teplicy.
Dnem Žarnovickiej doliny spływa potok Teplica, dawniej zwany Žarnovicą. Dolina ma ma kilka bocznych odgałęzień. Największe to Rožková dolina, dolina potoku Široká i dolina potoku Lopušná. Prawe zbocza doliny znajdują się w obrębie Parku Narodowego Wielka Fatra, lewe w jego otulinie. W Rožkovej dolinie utworzono rezerwat przyrody Veľká Skalná.
Opis doliny.
Žarnovická dolina uważana jest za jedną z ładniejszych dolin Wielkiej Fatry. Różne rodzaje skał i gleb, zróżnicowane ukształtowanie terenu oraz łąki i pastwiska, stwarzają warunki dla bardzo bogatej flory i fauny. Z chronionych roślin występuje tutaj m.in. obuwik pospolity. Licznie żyją tu wszystkie europejskie gatunki drapieżników: niedźwiedź brunatny, drapieżny wilk i ryś. Mogą nią wędrować nie tylko turyści piesi, ale także rowerzyści (oznakowana ścieżka rowerowa). Jest także trasa do uprawiania narciarstwa biegowego. Przy szlaku turystycznym w środkowej części doliny znajduje się pomnik bohaterów słowackiego powstania narodowego.
W dolinie występują liczne skały, a także różnego rodzaju formy krasowe. Na skale Orlia veža dawniej uprawiano wspinaczkę skalną. Są na niej doskonałe drogi wspinaczkowe. Obecnie gniazdują na niej ptaki drapieżne i wspinaczka jest zabroniona,
Turystyka.
Punktem startowym do zwiedzania doliny są miejscowości Háj, Čremošné i Rakša, a także położony w górach Hotel górski Kráľova studňa. Dnem Žarnovickiej doliny biegnie droga leśna (tylko dla pojazdów upoważnionych). Drogą tą poprowadzono szlak turystyki pieszej i rowerowej. Szlak żółty krzyżuje się z czerwono znakowanym głównym szlakiem Wielkiej Fatry – Cestą hrdinov SNP.

</doc>
<doc id="4913759" url="https://pl.wikipedia.org/wiki?curid=4913759" title="Wilhelm Killmayer">
Wilhelm Killmayer

Wilhelm Killmayer (ur. 21 sierpnia 1927 w Monachium, zm. 20 sierpnia 2017 w Starnbergu) – niemiecki kompozytor.
Życiorys.
W latach 1945−1951 uczeń Hermanna Wolfganga von Waltershausena. Od 1949 do 1952 roku studiował muzykologię na Uniwersytecie Monachijskim. Od 1951 do 1953 roku uczył się prywatnie u Carla Orffa, następnie od 1953 do 1954 roku uczęszczał na prowadzone przez niego kursy w monachijskiej Staatliche Hochschule für Musik. W latach 1955−1958 wykładowca Konserwatorium Trappa w Monachium. W latach 1958 i 1965−1966 przebywał na stypendium w Villa Massimo w Rzymie. W latach 1961−1965 dyrektor baletu bawarskiej opery państwowej. Od 1969 do 1975 roku pracował we Frankfurcie nad Menem jako kompozytor muzyki teatralnej i filmowej. Od 1973 do 1992 roku wykładał kompozycję w Staatliche Hochschule für Musik w Monachium. Członek Bayerische Akademie der Schönen Künste (1972) oraz Akademie der Künste w Berlinie (1980). Otrzymał nagrodę Fromm Music Foundation w Chicago (1954) oraz Prix Italia (1965). Odznaczony Orderem Maksymiliana (1993).
Twórczość.
Jego język muzyczny ukształtował się pod wpływem Carla Orffa, Igora Strawinskiego i Roberta Schumanna, cechuje się liryzmem, rytmicznością, statycznością i oszczędnością środków. Od Orffa zapożyczył ideał muzyki klarownej w konstrukcji i łatwo przyswajalnej dla słuchacza. Był przeciwnikiem awangardowych tendencji obecnych w muzyce współczesnej. W swoich dziełach wokalnych sięgał po teksty literackie.

</doc>
<doc id="4913760" url="https://pl.wikipedia.org/wiki?curid=4913760" title="Wojciech Oktawian Gembart">
Wojciech Oktawian Gembart

Wojciech (Albrycht) Oktawian Gembart herbu Jastrzębiec (zm. w 1671 roku) – podczaszy dobrzyński w latach 1666-1669, łowczy dobrzyński w latach 1647-1666.
Był elektorem Michała Korybuta Wiśniowieckiego z ziemi dobrzyńskiej w 1669 roku.

</doc>
<doc id="4913768" url="https://pl.wikipedia.org/wiki?curid=4913768" title="Kapp Weyprecht">
Kapp Weyprecht

Kapp Weyprecht – przylądek w północno-wschodniej części Spitsbergenu w archipelagu Svalbard. Nazwany na cześć Karla Weyprechta, austrowęgierskiego badacza polarnego.
Przylądek leży na półwyspie Ziemia Olafa V. Na północ od niego znajdują się dwie grupy niewielkich wysp: wyspy Rønnbecka i wyspy Bastiana.

</doc>
<doc id="4913769" url="https://pl.wikipedia.org/wiki?curid=4913769" title="Obóz pracy w Bojanowie">
Obóz pracy w Bojanowie

Sądowy zakład pracy przymusowej w Bojanowie (niem. "Arbeitshaus", "Gauarbeitsanstalt") – niemiecki obóz pracy przymusowej, utworzony w 1939 roku w Bojanowie. Przeznaczony dla mężczyzn i kobiet narodowości polskiej, niemieckiej, żydowskiej i cygańskiej, odbywającej wyroki sądowe połączone z wykonywaniem pracy. Więźniowie pracowali w warsztatach rzemieślniczych, w więzieniu i poza jego murami. Przeciętnie przebywało w nim 400 osób, zmarło ok. 25 osób.

</doc>
<doc id="4913775" url="https://pl.wikipedia.org/wiki?curid=4913775" title="Ładja Togliatti">
Ładja Togliatti

Ładja Togliatti (ros. Ладья Тольятти) – rosyjski klub hokeja na lodzie juniorów z siedzibą w Togliatti.
Historia.
Od 2009 drużyna występuje w rozgrywkach juniorskich MHL. W sezonie 2012/2013 Ładja występowała w MHL-B, po czym została przywrócona do edycji MHL (2013/2014).
Zespół działa w strukturze klubu Łada Togliatti z seniorskich rozgrywek KHL (lata 2008-2010 i 2014-2018) i WHL (od 2018).

</doc>
<doc id="4913785" url="https://pl.wikipedia.org/wiki?curid=4913785" title="Irbis Kazań">
Irbis Kazań

Irbis Kazań (ros. Ирбис Казань) – rosyjski klub hokeja na lodzie z siedzibą w Kazaniu.
Historia.
Klub powstał w 2011. Zespół działa jako stowarzyszony z klubem Ak Bars Kazań z seniorskich rozgrywek KHL. w MHL-B. Drużyna występowała w rozgrywkach juniorskich MHL-B, po czym w 2015 została przyjęta do MHL w miejsce Barsa Kazań, przyjętego do WHL.
W sezonie 2020/2021 drużyna dotarła do półfinału i zdobyła brązowy medal.

</doc>
<doc id="4913790" url="https://pl.wikipedia.org/wiki?curid=4913790" title="Russkije Witiazi Czechow">
Russkije Witiazi Czechow

Russkije Witiazi Czechow (ros. Русские Витязи Чехов) – rosyjski klub hokeja na lodzie juniorów z siedzibą w Czechowie.
Historia.
Od 2009 drużyna występuje w rozgrywkach juniorskich MHL. Zespół działa jako stowarzyszony z klubem Witiaź Podolsk z seniorskich rozgrywek KHL, w latach 2003–2013 działający jako Witiaź Czechow.
Od 1 lipca 2021 drużyna została przeniesiona do Podolska.

</doc>
<doc id="4913794" url="https://pl.wikipedia.org/wiki?curid=4913794" title="Paco Tous">
Paco Tous

Francisco Martinez Tous (ur. 1 maja 1964 w El Puerto de Santa María) – hiszpański aktor telewizyjny i filmowy. Wychowywał się w andaluzyjskim El Puerto de Santa María w prowincji Kadyks. W Sewilli jego pierwszym przedsięwzięciem aktorskim był udział w grupie teatralnej Los Ulen, której był współzałożycielem. Zagrał szereg ról drugoplanowych, ale popularność przyniosła mu dopiero rola tytułowego bohatera – funkcjonariusza Guardii Civil w serialu "Paco i jego ludzie".
W roku 2011 w filmie "23-F: la película" wcielił się w rolę pułkownika Antonio Tejero, przywódcy nieudanego zamachu stanu 23 lutego 1981 w Madrycie.
Od 2017 roku można go oglądać jako odtwórcę roli Agustína Ramosa ps. „Moskwa” w hiszpańskim serialu "Dom z papieru" dostępnym na platformie Netflix.

</doc>
<doc id="4913797" url="https://pl.wikipedia.org/wiki?curid=4913797" title="Ba N’Daou">
Ba N’Daou

Ba N’Daou (ur. 23 sierpnia 1950 w Sanie) – malijski polityk i wojskowy, minister obrony w latach 2014–2015, pełniący obowiązki prezydenta Mali od 25 września 2020 do 25 maja 2021.
Życiorys.
W 1973 rozpoczął służbę w armii malijskiej, rok później odbył szkolenie jako pilot helikoptera w ZSRR. W 1977 skierowany do malijskich sił powietrznych. W latach 1992–2002 zastępca szefa sztabu sił powietrznych, w 2003 mianowany szefem sztabu sił powietrznych Mali. Służbę wojskową zakończył w 2012 w randze pułkownika-majora.
Od 28 maja 2014 do stycznia 2015 piastował stanowisko ministra obrony. Po zamachu stanu w 2020, N’Daou został wybrany 21 września pełniącym obowiązki prezydenta Mali. Oficjalnie objął urząd 25 września 2020.
25 maja 2021 został aresztowany podczas kolejnego zamachu stanu. 27 sierpnia 2021 został zwolniony z aresztu domowego.
Absolwent École de guerre w Paryżu (1994).

</doc>
<doc id="4913800" url="https://pl.wikipedia.org/wiki?curid=4913800" title="Troy Bell">
Troy Bell

Troy Delvon Bell (ur. 10 listopada 1980 w Minneapolis) – amerykański koszykarz, występujący na pozycji rozgrywającego. 
W 2005 reprezentował New Orleans Pelicans podczas rozgrywek letniej ligi NBA.

</doc>
<doc id="4913803" url="https://pl.wikipedia.org/wiki?curid=4913803" title="Szlininka">
Szlininka

Szlininka – dawny zaścianek. Tereny na których był położony, leżą obecnie na Litwie, w okręgu uciańskim, w rejonie jezioroskim, w starostwie Turmont.
Historia.
W czasach zaborów w granicach Imperium Rosyjskiego.
W dwudziestoleciu międzywojennym zaścianek leżał w Polsce, w województwie nowogródzkim (od 1926 w województwie wileńskim), w powiecie brasławskim, w gminie Smołwy.
Według Powszechnego Spisu Ludności z 1921 roku zamieszkiwały tu 72 osoby, wszystkie były wyznania rzymskokatolickiego i zadeklarowały polską przynależność narodową. Było tu 13 budynków mieszkalnych. W 1931 w 1 domu zamieszkiwało 6 osób.
Miejscowość należała do parafii rzymskokatolickiej w Smołwach. Podlegała pod Sąd Grodzki w m. Turmont i Okręgowy w Wilnie; właściwy urząd pocztowy mieścił się w m. Turmont.

</doc>
<doc id="4913807" url="https://pl.wikipedia.org/wiki?curid=4913807" title="Świliszki (rejon jezioroski)">
Świliszki (rejon jezioroski)

Świliszki (lit. "Sviliškiai") – wieś na Litwie, w okręgu uciańskim, w rejonie jezioroskim, w starostwie Turmont.
Historia.
W czasach zaborów ówczesny folwark w granicach Imperium Rosyjskiego.
W dwudziestoleciu międzywojennym folwark leżał w Polsce, w województwie nowogródzkim (od 1926 w województwie wileńskim), w powiecie brasławskim, w gminie Smołwy.
Według Powszechnego Spisu Ludności z 1921 roku zamieszkiwało tu 6 osób, wszystkie były wyznania rzymskokatolickiego i zadeklarowały polską przynależność narodową. Był tu 1 budynek mieszkalny. 
Miejscowość należała do parafii rzymskokatolickiej w Smołwach. Podlegała pod Sąd Grodzki w m. Turmont i Okręgowy w Wilnie; właściwy urząd pocztowy mieścił się w m. Turmont.

</doc>
<doc id="4913809" url="https://pl.wikipedia.org/wiki?curid=4913809" title="Hasanabad (Takab)">
Hasanabad (Takab)

Hasanabad – wieś w Iranie, w ostanie Azerbejdżan Zachodni, w szahrestanie Takab. W 2006 roku liczyła 1467 mieszkańców.

</doc>
<doc id="4913810" url="https://pl.wikipedia.org/wiki?curid=4913810" title="Truszeliszki">
Truszeliszki

Truszeliszki – dawny zaścianek. Tereny na których był położony, leżą obecnie na Litwie, w okręgu uciańskim, w rejonie jezioroskim, w starostwie Turmont.
Historia.
W czasach zaborów w granicach Imperium Rosyjskiego.
W dwudziestoleciu międzywojennym osada a następnie zaścianek leżał w Polsce, w województwie nowogródzkim (od 1926 w województwie wileńskim), w powiecie brasławskim, w gminie Smołwy.
Według Powszechnego Spisu Ludności z 1921 roku zamieszkiwało tu 10 osób, wszystkie były wyznania rzymskokatolickiego i zadeklarowały polską przynależność narodową. Były tu 2 budynki mieszkalne. W 1931 w 2 domach zamieszkiwało 9 osób.
Miejscowość należała do parafii rzymskokatolickiej w Tylży. Podlegała pod Sąd Grodzki w m. Turmont i Okręgowy w Wilnie; właściwy urząd pocztowy mieścił się w m. Turmont.

</doc>
<doc id="4913811" url="https://pl.wikipedia.org/wiki?curid=4913811" title="Szir Mard">
Szir Mard

Szir Mard – wieś w Iranie, w ostanie Azerbejdżan Zachodni, w szahrestanie Takab. W 2006 roku liczyła 526 mieszkańców.

</doc>
<doc id="4913812" url="https://pl.wikipedia.org/wiki?curid=4913812" title="Ahmadabad-e Olja">
Ahmadabad-e Olja

Ahmadabad-e Olja – wieś w Iranie, w ostanie Azerbejdżan Zachodni, w szahrestanie Takab. W 2006 roku liczyła 471 mieszkańców.

</doc>
<doc id="4913813" url="https://pl.wikipedia.org/wiki?curid=4913813" title="Jaraziz">
Jaraziz

Jaraziz – wieś w Iranie, w ostanie Azerbejdżan Zachodni, w szahrestanie Takab. W 2006 roku liczyła 291 mieszkańców.

</doc>
<doc id="4913815" url="https://pl.wikipedia.org/wiki?curid=4913815" title="Aluczeluj-e Olja">
Aluczeluj-e Olja

Aluczeluj-e Olja – wieś w Iranie, w ostanie Azerbejdżan Zachodni, w szahrestanie Takab. W 2006 roku liczyła 116 mieszkańców.

</doc>
<doc id="4913816" url="https://pl.wikipedia.org/wiki?curid=4913816" title="Aluczeluj-e Sofla">
Aluczeluj-e Sofla

Aluczeluj-e Sofla – wieś w Iranie, w ostanie Azerbejdżan Zachodni, w szahrestanie Takab. W 2006 roku liczyła 487 mieszkańców.

</doc>
<doc id="4913817" url="https://pl.wikipedia.org/wiki?curid=4913817" title="Zare Szuran">
Zare Szuran

Zare Szuran (pers. زره شوران) – wieś w Iranie, w ostanie Azerbejdżan Zachodni, w szahrestanie Takab. W 2006 roku liczyła 317 mieszkańców.

</doc>
<doc id="4913818" url="https://pl.wikipedia.org/wiki?curid=4913818" title="Jengi Kand">
Jengi Kand



</doc>
