<doc id="4916442" url="https://pl.wikipedia.org/wiki?curid=4916442" title="Miłość, ciekawość, prozak i wątpliwości">
Miłość, ciekawość, prozak i wątpliwości

Miłość, ciekawość, prozak i wątpliwości () – pierwsza powieść hiszpańskiej pisarki Lucii Extebarrii, która ukazała się w 1997 roku. W Polsce wydana została w tłumaczeniu Wojciecha Charchalisa.
Powieść zyskała uznanie wśród innych pisarzy, w tym Any Maríi Matute, członkini Królewskiej Akademii Hiszpańskiej. Książka cieszy się dużym uznaniem czyteliniczym, doczekała się też w 2001 r. ekranizacji wyreżyserowanej przez Miguela Santesmasesa.
Struktura i akcja książki.
Książka składa się z 28 rozdziałów, z których każdy odpowiada jednej literze alfabetu hiszpańskiego. Akcja powieści toczy się w Madrycie, gdzie zamieszkują jej bohaterki. Na podstawie wspomnień czytelnik przenosi się do dwóch innych miast, w których siostry Gaena spędziły dzieciństwo: San Sebastián, skąd pochodzi matka bohaterów, i Fuengirola, gdzie urodził się ojciec bohaterek.
Tematyka.
"Miłość, ciekawość, prozak i wątpliwości" to powieść feministyczna, którą „można interpretować jako spadkobiercę hiszpańskiego naturalizmu i troski, jaką wzbudził ten ruch literacki pod koniec XIX wieku”. Książka ukazuje złożone charaktery i doświadczenia trzech różnych kobiet poszukujących swojej tożsamości. Podstawą niezadowolenia każdej z bohaterek jest porzucenie przez ojca i samotne wychowywanie ich przez matkę. Każda z bohaterek opisuje swoje przygody, w których to mężczyźni odgrywają największą rolę w kształtowaniu ich osobowości i sposobu w jaki postrzegają rzeczywistość.
Opis fabuły.
Narratorkami są trzy siostry Gaena, porzucone przez ojca w dzieciństwie, wychowane przez matkę, uczęszczające do szkoły zakonnej, które opowiadają swoje historie. Według Pilar Nieva de la Paz, siostry przedstawiają „mozaikę problemów, uczuć i pragnień, które ujawniają całą refleksję nad aktualną kondycją kobiety”.
Główne bohaterki.
Ana.
Ana to trzydziestodwuletnia atrakcyjna i pełna pasji kobieta, przedstawicielka stabilności i harmonii rodzinnej. Ana ulega presji społeczeństwa poślubiając młodego, dobrze prosperującego inżyniera Borję. Rodzi mu dziecko i całkowicie poddaje się byciu przykładną żoną i matką. Wszystko to, co osiągnęła jest próbą udowodnienia swojemu oprawcy, że poradziła sobie z krzywdą, jaką wyrządził przyjaciel Borjy, Antonio. Ana próbuje zapomnieć o bolesnej rzeczywistości wpadając w nałóg, wskutek czego trafia na odwyk. Finalnie postanawia zawalczyć o siebie i decyduje się na rozwód.
Rosa.
Rosa to druga z sióstr, trzydziestoletnia starsza menadżer która koncentruje się na swojej karierze. Odosobniona od świata, całkowicie oddana swojej pracy, uzależniona od prozaku. Uważa, że niemożliwe jest zrozumienie pomiędzy kobietą i mężczyzną, zarzucając mężczyznom niezdolność do życia z kobietami. Rosa zapomina o swoim życiu prywatnym skupiając się na pracy. Przekonana, że do tej pory żyła według wzorców innych ludzi, w końcu godzi się ze swoją starszą siostrą.
Cristina.
Cristina to dwudziestoczteroletnia kelnerka pracująca w barze. Jest ona najmłodszą z sióstr i najbardziej kontrowersyjną postacią. Ma wykształcenie wyższe, mimo to lubi swoją pracę i nie rozumie pogoni za karierą swojej starszej siostry. W przeszłości pracowała jako tłumaczka w międzynarodowej firmie. Cristina ucieka przed rzeczywistością, szukając schronienia w uzależnieniu od seksu i narkotyków. Nie wierzy w stałość związków i ideę rodziny, mężczyzn traktuje przedmiotowo, odrzucając romantyczny wzorzec.
Narracja.
Powieść jest przykładem hipertekstu o pierwszoosobowej narracji. Bohaterki naprzemiennie opowiadają o wydarzeniach które mają miejsce, używają też retrospekcji, opowiadając o przeżyciach dzieciństwa. Historia rozpoczyna się narracją Cristiny, po kilku rozdziałach przechodzi do narracji Rosy. Następnie narracja przenosi się ponownie do Cristiny, po czym rozpoczyna się narracja Any, Większość powieści opowiadana jest z perspektywy Cristiny.
Krytyka.
Wielu krytyków zarzuca autorce zbyt stereotypowe i powierzchowne traktowanie tematu złożoności kobiet oraz nieporadne potraktowanie zagadnień feministycznych, jednak sama autorka w swojej recenzji stwierdza, że „wiele z opisanych w niej sytuacji opiera się na rzeczywistych zdarzeniach. Co więcej, rzeczywistość przewyższa fikcję”.

</doc>
<doc id="4916445" url="https://pl.wikipedia.org/wiki?curid=4916445" title="Wstępna lista grzybów mikroskopijnych Polski">
Wstępna lista grzybów mikroskopijnych Polski

Wstępna lista grzybów mikroskopijnych Polski ("A preliminary checklist of micromycetes in Poland") – pierwsze zestawienie grzybów mikroskopijnych występujących w Polsce.
Lista opublikowana została w 2008 roku i liczy 752 strony. Obejmuje grzyby mikroskopijne znajdujące się we wszystkich wówczas wyróżnianych typach grzybów, a także organizmy grzybopodobne, które w aktualnych klasyfikacjach nie są już zaliczane do grzybów. Jak zastrzegają jej autorzy lista ta nie jest kompletna, stąd tytuł "Wstępna lista …" Przyczyn niekompletności listy jest wiele. Chociaż terminy grzyby wielkoowocnikowe i grzyby mikroskopijne są w mykologii dobrze ugruntowane, to w wielu przypadkach precyzyjne rozstrzygnięcie, które grzyby do nich należą nie jest możliwe i jest sprawą umowną. Autorzy nie mieli też możliwości, by dotrzeć do wszystkich pozycji w literaturze mykologicznej odnoszących się do występowania grzybów mikroskopijnych w Polsce – pozycji tych jest bowiem kilka tysięcy. Ponadto w taksonomii grzybów mikroskopijnych następują duże zmiany i wiele z dawnych gatunków zmieniło już swoją nazwę naukową, lub zostało uznane za synonimy innych gatunków. Zestawienie obejmuje także grzyby niedoskonałe, z których wiele w aktualnej klasyfikacji według Index Fungorum to już nie są odrębne gatunki, lecz anamorfy innych gatunków. Autorzy zdają sobie sprawę z niedostatków tego opracowania, ale liczą, że mimo tych braków pozycja ta będzie przydatna, i stanie się podstawą do nowego, ulepszonego opracowania.
Opracowanie jest w języku angielskim, jedynie wstęp jest także w języku polskim.
List of Species.
Lista gatunków jest główną częścią opracowania. Podzielono ją na sekcje będące typami (klasami) grzybów. W każdej sekcji gatunki ułożono alfabetycznie według ich nazwy naukowej (łacińskiej). Przy gatunkach podano substrat na którym występują (substratum) i źródła informacji (references), a czasami także uwagi (notes).

</doc>
<doc id="4916448" url="https://pl.wikipedia.org/wiki?curid=4916448" title="Jan Bogusław Zbąski">
Jan Bogusław Zbąski

Jan Bogusław Zbąski herbu Nałęcz (zm. w 1683 roku) – podkomorzy lubelski w latach 1678–1683, chorąży lubelski w latach 1664–1678.
Był elektorem Michała Korybuta Wiśniowieckiego z województwa lubelskiego w 1669 roku.

</doc>
<doc id="4916453" url="https://pl.wikipedia.org/wiki?curid=4916453" title="Governor Island (Falklandy)">
Governor Island (Falklandy)

Governor Island – niezamieszkała wyspa w archipelagu Falklandów. Położona jest pomiędzy Beaver Island a Weddell Island, na północ od Staats Island. Jej powierzchnia wynosi 250 ha (według innych źródeł 220 ha).

</doc>
<doc id="4916454" url="https://pl.wikipedia.org/wiki?curid=4916454" title="SM UC-48">
SM UC-48

SM UC-48 – niemiecki podwodny stawiacz min z okresu I wojny światowej, jedna z 64 zbudowanych jednostek typu "UC II". Zwodowany 27 września 1916 roku w stoczni AG Weser w Bremie, został przyjęty do służby w Kaiserliche Marine 6 listopada 1916 roku. W czasie służby operacyjnej w składzie Flotylli Flandria okręt odbył 13 patroli bojowych, w wyniku których zatonęło 35 statków o łącznej pojemności  BRT, zaś sześć statków o łącznej pojemności  BRT zostało uszkodzonych. SM UC-48 został internowany 23 marca 1918 roku w Ferrol, po wcześniejszym uszkodzeniu przez brytyjski niszczyciel HMS „Loyal”. Po zawieszeniu broni w 1918 roku, UC-48 miał zostać przekazany Wielkiej Brytanii w ramach reparacji wojennych, jednak został samozatopiony w drodze na Wyspy Brytyjskie 15 marca 1919 roku.
Projekt i budowa.
Sukcesy pierwszych niemieckich podwodnych stawiaczy min typu "UC I", a także niedostatki tej konstrukcji, skłoniły dowództwo Cesarskiej Marynarki Wojennej z admirałem von Tirpitzem na czele do działań mających na celu budowę nowego, znacznie większego i doskonalszego typu okrętów podwodnych. Opracowany latem 1915 roku projekt okrętu, oznaczonego później jako typ "UC II", tworzony był równolegle z projektem przybrzeżnego torpedowego okrętu podwodnego typu "UB II". Głównymi zmianami w stosunku do poprzedniej serii były: instalacja wyrzutni torpedowych i działa pokładowego, zwiększenie mocy i niezawodności siłowni, oraz wzrost prędkości i zasięgu jednostki, kosztem rezygnacji z możliwości łatwego transportu kolejowego (ze względu na powiększone rozmiary).
SM UC-48 zamówiony został 20 listopada 1915 roku jako jednostka z II serii okrętów typu "UC II" (numer projektu 41, nadany przez Inspektorat Okrętów Podwodnych), w ramach wojennego programu rozbudowy floty. Został zbudowany w stoczni AG Weser w Bremie jako jeden z trzech okrętów II serii zamówionych w tej wytwórni. UC-48 otrzymał numer stoczniowy 258 ("Werk 258"). Stępkę okrętu położono 1 lutego 1916 roku, a zwodowany został 27 września 1916 roku.
Dane taktyczno-techniczne.
SM UC-48 był średniej wielkości dwukadłubowym przybrzeżnym okrętem podwodnym. Długość całkowita wynosiła 51,85 metra, szerokość 5,22 metra i zanurzenie 3,67 metra. Wykonany ze stali kadłub sztywny miał 39,3 metra długości i 3,61 metra szerokości, a wysokość (od stępki do szczytu kiosku) wynosiła 7,46 metra. Wyporność w położeniu nawodnym wynosiła 420 ton, a w zanurzeniu 502 tony. Jednostka miała wysoki, ostry dziób przystosowany do przecinania sieci przeciwpodwodnych; do jej wnętrza prowadziły trzy luki: pierwszy przed kioskiem, drugi w kiosku, a ostatni w części rufowej, prowadzący do maszynowni. Cylindryczny kiosk miał średnicę 1,4 metra i wysokość 1,8 metra, obudowany był opływową osłoną. Okręt napędzany był na powierzchni przez dwa 6-cylindrowe, czterosuwowe silniki wysokoprężne MAN S6V26/36 o łącznej mocy 600 KM, zaś pod wodą poruszał się dzięki dwóm silnikom elektrycznym SSW o łącznej mocy 460 KM. Dwa wały napędowe obracały dwie śruby wykonane z brązu manganowego (o średnicy 1,9 metra i skoku 0,9 metra). Okręt osiągał prędkość 11,7 węzła na powierzchni i 6,9 węzła w zanurzeniu. Zasięg wynosił 7280 Mm przy prędkości 7 węzłów w położeniu nawodnym oraz 54 Mm przy prędkości 4 węzłów pod wodą. Zbiorniki mieściły 41 ton paliwa, a energia elektryczna magazynowana była w dwóch bateriach akumulatorów 26 MAS po 62 ogniwa, zlokalizowanych pod przednim i tylnym pomieszczeniem mieszkalnym załogi. Okręt miał siedem zewnętrznych zbiorników balastowych. Dopuszczalna głębokość zanurzenia wynosiła 50 metrów, zaś czas wykonania manewru zanurzenia 40 sekund.
Głównym uzbrojeniem okrętu było 18 min kotwicznych typu UC/200 w sześciu skośnych szybach minowych o średnicy 100 cm, usytuowanych w podwyższonej części dziobowej jeden za drugim w osi symetrii okrętu, pod kątem do tyłu (sposób stawiania – „pod siebie”). Układ ten powodował, że miny trzeba było stawiać na zaplanowanej przed rejsem głębokości, gdyż na morzu nie było do nich dostępu (co znacznie zmniejszało skuteczność okrętów). Wyposażenie uzupełniały dwie zewnętrzne wyrzutnie torped kalibru 500 mm (umiejscowione powyżej linii wodnej na dziobie, po obu stronach szybów minowych), jedna wewnętrzna wyrzutnia torped kal. 500 mm na rufie (z łącznym zapasem 7 torped) oraz umieszczone przed kioskiem działo pokładowe kal. 88 mm L/30, z zapasem amunicji wynoszącym 130 naboi. Okręt wyposażony był w trzy peryskopy Zeissa oraz kotwicę grzybkową o masie 272 kg.
Załoga okrętu składała się z 3 oficerów oraz 23 podoficerów i marynarzy.
Służba.
1916 rok.
6 listopada 1916 roku SM UC-48 został przyjęty do służby w Cesarskiej Marynarce Wojennej. Dowództwo jednostki objął por. mar. (niem. "Oberleutnant zur See") Kurt Ramien, dowodzący wcześniej UC-1.
1917 rok.
Po okresie szkolenia okręt został 3 lutego 1917 roku przydzielony do Flotylli Flandria. W dniach 12–25 marca UC-48 odbył operację bojową z zadaniem dotarcia do Kanału Świętego Jerzego, stawiając po drodze miny w trzech zagrodach. 16 marca okręt zatrzymał i zatopił po ewakuacji załóg dwa brytyjskie żaglowce: pochodzącą z 1915 roku brytyjską łódź rybacką „Pencaer” (59 BRT), zatopioną na południowy zachód od Rame oraz zbudowany w 1878 roku drewniany szkuner „William Martyn” (104 BRT), transportujący węgiel z Newport do Cork, zatopiony na tych samych wodach. Następnego dnia lista wojennych dokonań powiększyła się o kolejne dwie pozycje: nieopodal wysp Wyspy Saltee (Wexford) został storpedowany bez ostrzeżenia i zatopiony uzbrojony brytyjski parowiec pasażerski „Antony” (6466 BRT), zbudowany w 1907 roku, płynący z ładunkiem drobnicy z Pará do Liverpoolu (zginęło 55 osób). Na tych samych wodach została zatrzymana i po zdjęciu załogi zatopiona zbudowana w 1908 roku brytyjska łódź rybacka „Guard” (38 BRT). 21 marca w odległości 10 Mm na południowy wschód od Eddystone Rocks ten sam los spotkał zbudowany w 1906 roku brytyjski parowiec „Rio Sorocaba” o pojemności 4307 BRT, płynący z ładunkiem cukru z Port Louis do Hawru. Nazajutrz 25 Mm na południowy wschód od Start Point UC-48 storpedował bez ostrzeżenia zbudowany w 1901 roku brytyjski parowiec „Chorley” (3828 BRT), przewożący amunicję z Norfolk do Hawru. Statek zatonął bez strat w załodze na pozycji . Tego dnia na postawioną przez U-Boota w Kanale Świętego Jerzego minę wszedł zbudowany w 1903 roku brytyjski parowiec „Providence” o pojemności 2970 BRT, transportujący siano z Cork do Francji (obyło się bez strat w ludziach). 23 marca okręt 40 Mm na wschód od Start Point storpedował też płynący pod balastem z Rouen do Cardiff zbudowany w 1902 roku brytyjski zbiornikowiec „J.B. August Kessler” o pojemności 5104 BRT, lecz statek został jedynie uszkodzony. Dwa dni później na minę postawioną przez okręt podwodny nieopodal Milford Haven wpłynął zbudowany w 1914 roku brytyjski uzbrojony trawler HMT „Evangel” (197 BRT), tonąc ze stratą 15 załogantów.
27 kwietnia w odległości 14 Mm na północny zachód od Cherbourga okręt zatrzymał pochodzący z 1874 roku brytyjski drewniany szkuner „Amelia &amp; Jane” (62 BRT), płynący pod balastem z Granville do Southampton, jednak próba zatopienia opuszczonej przez załogę jednostki nie powiodła się. 29 kwietnia U-Boot postawił zagrodę minową pod Dartmouth. 1 maja w odległości 10 Mm na północny zachód od latarni morskiej Pendeen UC-48 zatopił francuską łódź rybacką „Raymond Ester” o pojemności 20 BRT (na pozycji ). 2 maja załoga U-Boota zatopiła dwie brytyjskie jednostki: zbudowaną w 1900 roku brytyjską łódź rybacką „United” (61 BRT), zatrzymaną i po zejściu załogi zatopioną na pozycji oraz zbudowany w 1883 roku brytyjski parowiec „Warnow” (1593 BRT), przewożący materiały kolejowe, który został storpedowany bez ostrzeżenia i zatopiony o godzinie 3:00 u północnego wybrzeża Kornwalii (na pozycji – śmierć poniosło 14 osób wraz z kapitanem). 5 maja nieopodal Ardmore ten sam los spotkał zbudowany w 1891 roku uzbrojony brytyjski parowiec pasażerski „Feltria” o pojemności 5254 BRT, płynący z ładunkiem drobnicy z Nowego Jorku do Avonmouth. Na zatopionym na pozycji w ataku torpedowym statku zginęło 45 ludzi wraz z kapitanem. Tego dnia na tych samych wodach UC-48 zatrzymał i zatopił z działa pokładowego zbudowany w 1903 roku brytyjski parowiec „Greta” (297 BRT), płynący na trasie Cork – Neath (obyło się bez strat w ludziach). 7 maja w odległości 10 Mm na wschód od Wolf Rock okręt storpedował bez ostrzeżenia zbudowany w 1911 roku brytyjski parowiec „Kinross” (4120 BRT), przewożący pszenicę z Fremantle do Londynu. Statek zatonął bez strat w załodze na pozycji .
9 czerwca w odległości 40 Mm od wybrzeży A Coruña UC-48 zatrzymał i zatopił zbudowany w 1912 roku portugalski żaglowiec „Amphitrite” (179 BRT), przewożący wino z Madery do Bordeaux. Nazajutrz nieopodal Gijón okręt zatopił zbudowany w 1894 roku norweski parowiec „Solhaug” o pojemności 1217 BRT, płynący pod balastem z Bajonny do Lizbony (nikt nie zginął). 13 czerwca w pobliżu Lège-Cap-Ferret U-Boot zatrzymał i zatopił zbudowany w 1882 roku francuski drewniany szkuner „Ernestine” (160 BRT), przewożący drewno z Francji do Wielkiej Brytanii. Dwa dni później ten sam los spotkał w estuarium Loary pochodzący z 1875 roku francuski drewniany jol „Eugene Et Eugenie” o pojemności 46 BRT. 16 czerwca okręt zatopił w odległości 85 Mm na południowy zachód od Penmarch zbudowany w 1914 roku amerykański zbiornikowiec „John D. Archbold” (8374 BRT), płynący z Rouen do Nowego Jorku (statek zatonął na pozycji ze stratą trzech załogantów). 17 czerwca w odległości 7 Mm na południe od Wolf Rock okręt storpedował zbudowany w 1901 roku grecki parowiec „Antonios M. Mavrogordatos” (3771 BRT), przewożący węgiel z Liverpoolu do Gibraltaru (statek zatonął na pozycji ). Tego dnia na postawioną przez UC-48 nieopodal Bajonny minę wszedł zbudowany w 1910 roku francuski pomocniczy trałowiec „Anjou” (771 BRT) (zatonął bez strat w ludziach na pozycji ). 18 czerwca w odległości 18 Mm na południowy zachód od Lizard Point okręt storpedował bez ostrzeżenia zbudowany w 1900 roku uzbrojony brytyjski parowiec „Tyne” (2909 BRT), przewożący węgiel i benzol z Penarth do La Rochelle. Statek zatonął bez strat w załodze na pozycji .
15 lipca załodze U-Boota udało się uszkodzić dwie wrogie jednostki: zbudowany w 1890 roku amerykański żaglowiec „Florence Creadick” o pojemności 732 BRT, przewożący paliwo płynne z Filadelfii do Hawru (zatrzymany w odległości 20 Mm na północ od Île-de-Batz, nikt nie zginął) oraz zbudowany w 1907 roku brytyjski parowiec „Westmeath” (9179 BRT), płynący z ładunkiem mrożonego mięsa, zboża i drobnicy z Buenos Aires do Hawru (storpedowany nieopodal Cherbourga, bez strat w ludziach). Następnego dnia w odległości 10 Mm na północny wschód od Île-de-Batz na postawioną przez U-Boota minę wszedł zbudowany w 1909 roku brytyjski parowiec „Henry R. James” (3146 BRT), płynący z ładunkiem rudy żelaza z Bilbao do Middlesbrough. Statek zatonął ze stratą 24 załogantów na pozycji .
18 sierpnia łupem załogi UC-48 padł zbudowany w 1911 roku francuski parowiec „Dunkerquois” (2087 BRT), płynący w konwoju z ładunkiem 3000 ton asfaltu z La Rochelle do Dunkierki, storpedowany i zatopiony w odległości 12 Mm na północny zachód od Île-de-Batz (statek zatonął na pozycji , a śmierć poniosło 16 z liczącej 31 osób załogi). Nazajutrz okręt zatopił dwie kolejne dwa parowce: zbudowany w 1907 roku uzbrojony brytyjski „Monksgarth” (1928 BRT), płynący z ładunkiem węgla z Barry do Bordeaux, storpedowany bez ostrzeżenia w odległości 17 Mm na północny wschód od Ouessant (obyło się bez strat w ludziach) oraz pochodzący z 1914 roku norweski „Ytterøy” (1112 BRT), płynący z Nantes do Cardiff z ładunkiem stempli (zatonął ze stratą jednego marynarza u północnych wybrzeży Bretanii, na pozycji ). 20 sierpnia U-Boot stoczył nierozstrzygniętą walkę z brytyjskim statkiem-pułapką HMS „Cullist”, uzbrojonym w dwa działa kal. 76 mm i dwie wyrzutnie torped.
16 września u wybrzeży Cork okręt storpedował bez ostrzeżenia i zatopił zbudowany w 1899 roku uzbrojony brytyjski parowiec „Sandsend” (3814 BRT), przewożący węgiel i drobnicę z Barry do Queenstown (na pokładzie śmierć poniosły trzy osoby). Następnego dnia nieopodal wysp Saltee zostały zatrzymane i po opuszczeniu przez załogi zatopione dwie brytyjskie żaglowe łodzie rybackie: zbudowaną w 1910 roku „Our Bairns” (50 BRT) i pochodzącą z 1906 roku „Ronald” (38 BRT). 19 września UC-48 zatopił zbudowany w 1916 roku brytyjski parowiec „Etal Manor” (1593 BRT), przewożący węgiel z Barry do Queenstown, który został storpedowany bez ostrzeżenia u wybrzeży Waterford (śmierć poniosło sześć osób wraz z kapitanem). Dwa dni później więcej szczęścia miał zbudowany w 1904 roku francuski parowiec pasażerski „Kouang-si” o pojemności 6472 BRT, płynący pod balastem z La Rochelle do Nowego Jorku, który w wyniku ataku torpedowego doznał uszkodzeń i został sztrandowany (później go podniesiono).
14 października U-Boot zatopił dwa kolejne parowce: zbudowany w 1891 roku norweski „Barbro” (2356 BRT), transportujący węgiel z Newcastle upon Tyne do Torre Annunziata (statek zatonął w odległości 13 Mm na północny zachód od Île-de-Batz ze stratą dwóch załogantów na pozycji ) oraz pochodzący z 1897 roku grecki „Castro” (1994 BRT), płynący z Weymouth do Barrow-in-Furness (jednostka zatonęła 10 Mm na północny wschód od Brignogan-Plages). Nazajutrz w odległości 11 Mm na północny zachód od Île-de-Batz okręt zatopił zbudowany w 1888 roku norweski parowiec „Hovde” o pojemności 1196 BRT, przewożący cyjanki na trasie Nantes – Skien (zginął jeden marynarz).
21 października nowym kapitanem SM UC-48 został mianowany por. mar. Hellmut Lorenz, dowodzący wcześniej UC-14 i UB-10. Dzień później na postawioną przez okręt minę wszedł zbudowany w 1896 roku hiszpański parowiec „Aizcorri Mendi” (2272 BRT), płynący z ładunkiem węgla z Newcastle upon Tyne do Barcelony (statek został uszkodzony 15 Mm na północny zachód od Île-de-Bréhat). 17 listopada U-Boot zatopił zbudowany w 1912 roku norweski parowiec „Modemi” (1481 BRT), płynący pod balastem z Rouen do Whitby (statek zatonął w odległości 3 Mm od Whitby bez strat w ludziach).
1918 rok.
30 stycznia 1918 roku, na postawionej przez okręt minie zatonął nieopodal archipelagu Sept Îles zbudowany w 1908 roku francuski slup „Ange Gardien” o pojemności 24 BRT.
Podczas 13 patrolu, 20 marca na wodach Zatoki Biskajskiej U-Boot został ciężko uszkodzony bombami głębinowymi przez brytyjski niszczyciel HMS „Loyal”, w wyniku czego musiał udać się do hiszpańskiego portu Ferrol, gdzie został internowany 23 marca.
W myśl postanowień rozejmu w Compiègne SM UC-48 miał przypaść Wielkiej Brytanii w ramach reparacji wojennych, lecz w drodze na Wyspy Brytyjskie został samozatopiony tuż po wyjściu z Ferrol 15 marca 1919 roku.
Podsumowanie działalności bojowej.
SM UC-48 odbył 13 rejsów operacyjnych, w wyniku których zatonęło 35 statków o łącznej pojemności  BRT, zaś sześć statków o łącznej pojemności  BRT zostało uszkodzonych. Pełne zestawienie zadanych przez niego strat przedstawia poniższa tabela:

</doc>
<doc id="4916455" url="https://pl.wikipedia.org/wiki?curid=4916455" title="Galina Andriejewa">
Galina Andriejewa

Galina Michajłowna Andriejewa (; 13 czerwca 1924 w Kazaniu, zm. 31 maja 2014 w Moskwie) – radziecka socjolog i psycholog należąca do grupy pionierów radzieckiej psychologii społecznej.

</doc>
<doc id="4916458" url="https://pl.wikipedia.org/wiki?curid=4916458" title="Jan Zalewa">
Jan Zalewa

Jan Zalewa (ur. 30 czerwca 1940 w Borowie) – polski ekonomista, doktor habilitowany nauk ekonomicznych, emerytowany profesor nadzwyczajny UMCS.
Życiorys.
W 1954 ukończył szkołę podstawową w Borowie, a w 1959 Technikum Rolniczo-Chmielarskie w Krasnymstawie. W 1964 ukończył studia w Szkole Głównej Planowania i Statystyki. W 1965 został zatrudniony na stanowisku asystenta w nowo utworzonym Wydziale Ekonomicznym UMCS, był jednym z pierwszych pracowników tego wydziału. W 1971 na Wydziale Ekonomicznym UMCS otrzymał stopień doktora nauk ekonomicznych za pracę pt. "Relacje ziemia-praca-majątek produkcyjny w indywidualnej gospodarce chłopskiej", a w 1976 na tymże wydziale stopień doktora habilitowanego nauk ekonomicznych za pracę pt. "Związki rolnictwa z przemysłem wytwarzającym środki do produkcji rolnej". W 1977 otrzymał stanowisko docenta, a w 1991 profesora nadzwyczajnego. W 1977 został kierownikiem Zakładu Ekonomiki Rolnictwa (w 1983 został przekształcony na Zakład Ekonomiki Rolnictwa i Gospodarki Żywnościowej). W latach 1978–1981 oraz 1984–1987 był prodziekanem, a w latach 1990–1993 dziekanem Wydziału Ekonomicznego UMCS. Był też zatrudniony w Wyższej Szkole Biznesu i Przedsiębiorczości w Ostrowcu Świętokrzyskim.
W latach 1966–1975 był sekretarzem Sekcji Komitetu Badań Regionów Uprzemysławianych Polskiej Akademii Nauk. W latach 1977–1985 był członkiem Rady Naukowej Instytutu Ekonomiki Rolnictwa i Gospodarki Żywnościowej, a w latach 1981–1983 – członkiem Komitetu Nauk Ekonomicznych PAN, a w latach 1996–2002 – członkiem Komitetu Ekonomiki Rolnictwa PAN. Od 1987 członek rzeczywisty Lubelskiego Towarzystwa Naukowego. W latach 1985–1988 był członkiem Rady Programowej „Problemów Ekonomicznych” – miesięcznika wydawanego przez Zarząd Oddziału Polskiego Towarzystwa Ekonomicznego w Krakowie.
Był członkiem Związku Młodzieży Wiejskiej, a od 1961 Zjednoczonego Stronnictwa Ludowego. W czasie studiów był prezesem uczelnianego komitetu ZSL, a następnie tę samą funkcję pełnił na UMCS. W 1984 uchwałą Plenum NK ZSL został członkiem Komisji Polityki Gospodarczej.
Odznaczenia.
Za osiągnięcia naukowo-dydaktyczne był dwukrotnie wyróżniany nagrodą III stopnia Ministra Nauki Szkolnictwa Wyższego i Techniki (1972, 1977). Kilkukrotny laureat nagrody rektora za pracę dydaktyczną i organizacyjną. W 1981 otrzymał Medal „Nauka w Służbie Ludu”, a w 1995 Medal Komisji Edukacji Narodowej. W 1975 otrzymał Złotą Odznakę Honorową Polskiego Towarzystwa Ekonomicznego. Otrzymał też najwyższe odznaczenia państwowe – w 1980 Złoty Krzyż Zasługi, a w 1988 Krzyż Kawalerski Orderu Odrodzenia Polski.

</doc>
<doc id="4916460" url="https://pl.wikipedia.org/wiki?curid=4916460" title="Stadion Dragalewci w Sofii">
Stadion Dragalewci w Sofii

Stadion Dragalewci (bułg. Стадион Драгалевци) – stadion sportowy w Sofii, stolicy Bułgarii. Został otwarty w 1955 roku. Może pomieścić 2000 widzów. Od 2015 roku swoje spotkania rozgrywają na nim piłkarze klubu Septemwri Sofia.

</doc>
<doc id="4916462" url="https://pl.wikipedia.org/wiki?curid=4916462" title="Berit Reiss-Andersen">
Berit Reiss-Andersen

Berit Reiss-Andersen (ur. 11 lipca 1954 w Drøbak) – norweska prawniczka, od 2017 roku przewodnicząca Norweskiego Komitetu Noblowskiego.
W 1981 roku ukończyła studia prawnicze na Uniwersytecie w Oslo. Po ukończeniu studiów pracowała m.in. jako doradca prawny w ministerstwie sprawiedliwości oraz prokurator w policji regionalnej w Oslo. W 1995 roku zdała egzaminy adwokackie przed norweskim sądem najwyższym. W latach 1996–1997 była sekretarzem stanu w ministerstwie sprawiedliwości. W latach 2008–2012 była przewodniczącą Norweskiego Stowarzyszenia Adwokatów.
W 2012 roku została członkinią Norweskiego Komitetu Noblowskiego. W 2015 roku została jego wiceprzewodniczącą po wyborze Kaci Kullmann Five na stanowisko przewodniczącej. W grudniu 2016 uczestniczyła w ceremonii przyznania Pokojowej Nagrody Nobla Juanowi Manuelowi Santosowi, gdy z powodu choroby Five zrezygnowała z udziału w ceremonii. Od lutego 2017, po śmierci Five, pełniła obowiązki przewodniczącego, w maju 2017 została wybrana nową przewodniczącą.
Oprócz ojczystego języka norweskiego posługuje się także angielskim i niemieckim. Jest współautorką dwóch powieści kryminalnych Anne Holt, "W jaskini lwa" i "Uten ekko".

</doc>
<doc id="4916466" url="https://pl.wikipedia.org/wiki?curid=4916466" title="Order Niepodległości">
Order Niepodległości



</doc>
<doc id="4916470" url="https://pl.wikipedia.org/wiki?curid=4916470" title="Samsung QM6">
Samsung QM6



</doc>
<doc id="4916472" url="https://pl.wikipedia.org/wiki?curid=4916472" title="Bożidar Kraew">
Bożidar Kraew

Bożidar Kraew (bułg. Божидар Краев; ur. 23 czerwca 1997 we Wracy) – bułgarski piłkarz występujący na pozycji pomocnika w FC Midtjylland oraz w reprezentacji Bułgarii.
Kariera klubowa.
Początki.
Kraew karierę piłkarską zaczynał w Botewie Wraca. W 2008 dołączył do akademii Christa Stoiczkowa w hiszpańskiej Villafrance. Następnie był członkiem młodzieżowej drużyny Czawdaru Etropole, ponownie Botewu Wraca i Lewskiego Sofia.
Lewski Sofia.
W 2014 został członkiem pierwszej drużyny Lewskiego. W A PFG zadebiutował 19 lipca w zremisowanym 1:1 meczu z Łokomotiwem Płowdiw. W tym samym roku został ogłoszony przez "The Guardian" jednym z czterdziestu najbardziej perspektywicznych piłkarzy na świecie.
W grudniu 2014 trenował w Juventusie, miesiąc później w Manchestrze City, przed tymi treningami zdecydował się na podpisanie 3-letniego kontraktu z Lewskim.
Pierwszego hattricka skompletował 23 września 2014 w meczu Pucharu Bułgarii ze Spartakiem Warna. Natomiast pierwszego gola w lidze bułgarskiej strzelił 27 lutego 2015 w wygranym 8:0 meczu z FK Chaskowo.
FC Midtjylland.
Latem 2017 Kraew został piłkarzem FC Midtjylland. W nowej drużynie zadebiutował 29 czerwca 2017 w wygranym 6:1 meczu eliminacji Ligi Europy z Derry City, strzelając w tym spotkaniu jedną z bramek. W sezonie 2017/2018 zdobył mistrzostwo Danii. Rok później, Midtjylland wygrał Puchar Danii.
Wypożyczenie do Gil Vicente FC.
Latem 2019 Kraew został wypożyczony do portugalskiego Gil Vicente FC. W nowej drużynie zadebiutował 3 sierpnia 2019 w wygranym 3:2 meczu Taça da Liga z Desportivo Aves, w którym zdobył jedną z bramek. Natomiast w Primeira Liga zagrał po raz pierwszy tydzień później w wygranej 2:1 nad FC Porto. W tym spotkaniu również strzelił gola na wagę zwycięstwa. Po roku gry w Portugalii powrócił do FC Midtjylland.
Powrót do Midtjylland.
W sezonie 2020/2021 wraz z klubem awansował do fazy grupowej Ligi Mistrzów. Podczas rundy jesiennej w Superligaen rozegrał 9 spotkań, strzelając w nich jedną bramkę.
Wypożyczenie do FC Famalicão.
11 stycznia 2021 Kraew został wypożyczony do FC Famalicão do końca sezonu. W tym zespole zadebiutował sześć dni później w wygranym 2:1 spotkaniu z CD Santa Clara.
Kariera reprezentacyjna.
Kraew występował w młodzieżowych reprezentacjach Bułgarii. W seniorskiej reprezentacji zadebiutował 25 marca 2017 w wygranym 2:0 meczu eliminacji do Mistrzostw Świata z Holandią. W 68. minucie tego meczu zastąpił Iwelina Popowa. 6 września 2018 w spotkaniu ze Słowenią w Lidze Narodów strzelił obie bramki dla Bułgarii, zapewniając trzy punkty tej drużynie. Były to pierwsze gole Kraewa w seniorskiej reprezentacji.
Życie prywatne.
Brat , również wychowanka Botewu Wraca. Obecnie piłkarz Lewskiego Sofia.

</doc>
<doc id="4916473" url="https://pl.wikipedia.org/wiki?curid=4916473" title="Medal Niepodległości (ujednoznacznienie)">
Medal Niepodległości (ujednoznacznienie)



</doc>
<doc id="4916477" url="https://pl.wikipedia.org/wiki?curid=4916477" title="Kamienice przy ul. Frunze 53–57 w Kaliningradzie">
Kamienice przy ul. Frunze 53–57 w Kaliningradzie

Kamienice nr 53–57 przy ulicy Frunze (potocznie zwane „Krojc-aptieka” od niemieckiego napisu "Kreuz-Apotheke" zachowanego na jednym z domów) – zabytkowe poniemieckie budynki mieszkalne w Kaliningradzie, będące częścią współczesnego obiektu biurowego. Są to jedyne zachowane kamienice wybudowane po 1900 roku w centrum miasta.
Historia.
Kompleks składa się z trzech sąsiadujących ze sobą czterokondygnacyjnych domów z pięcioma wejściami (zgodnie z przyjętym w Kaliningradzie systemem numeracji każda brama ma własny numer). Według książki architekta Baldura Köstera kamienice zostały zbudowane w latach 1900–1905 (natomiast według Aleksieja Gubina w 1888 r.).
Po wojnie domy zasiedlono nowymi mieszkańcami, ale w 1987 r. wysiedlono ich w związku z planowanym remontem. W rezultacie opuszczone kamienice zaczęły niszczeć, zamieniając się w ruiny. Na początku czerwca 2001 r. zawaliła się część stropów, w wyniku czego zginęła jedna osoba przebywająca na terenie pustostanu. Po tym zdarzeniu władze miasta zamierzały wyburzyć ruiny budynków, ale pod naciskiem społecznym wystawiły je na sprzedaż.
W 2002 roku ruiny budynków przeszły na własność firmy Żyłłpromstroj. 18 maja 2009 r. na konferencji prasowej przewodniczący kaliningradzkiego Komitetu ds. mienia komunalnego i gruntów Aleksandr Zujew zapowiedział, że do końca 2009 r. powstanie projekt renowacji domów. Jednak od tamtego czasu nie wykonano żadnych prac remontowych.
4 grudnia 2013 r. prezydent miasta Aleksander Jaroszuk poinformował w programie Main Hour TV, że procedury prawne związane z rozwiązaniem umowy z firmą Rossban, właścicielem Żyłłpromstroj, są już prawie zakończone i pojawił się potencjalny inwestor zamierzający wyremontować budynki pod hotel.
W 2015 r. budynki przeszły na własność miasta. W 2016 r. kamienice sprzedano lokalnemu przedsiębiorcy, który zapowiedział wykonanie ich gruntownego remontu z zachowaniem lub rekonstrukcją historycznych detali. Nowy właściciel ogłosił plan przebudowy kamienic na nowoczesny budynek usługowy i przedstawił trzy warianty projektu architektonicznego. Prace budowlane rozpoczęto zimą 2018 r. a zakończono latem 2020 r. Kamienice zyskały dodatkowe przeszklone kondygnacje, a na narożniku z ulicą Grażdanskają wzniesiono nowe skrzydło kompleksu.

</doc>
<doc id="4916479" url="https://pl.wikipedia.org/wiki?curid=4916479" title="Trace Arena">
Trace Arena

Trace Arena – stadion piłkarski w Starej Zagorze, w Bułgarii. Obiekt może pomieścić 3500 widzów. Swoje spotkania na stadionie rozgrywają piłkarze klubu Wereja Stara Zagora.
5 lipca 2018 roku na stadionie rozegrano mecz o Superpuchar Bułgarii (Łudogorec Razgrad – Sławia Sofia 1:0). Na obiekcie odbywały się również spotkania młodzieżowych reprezentacji narodowych.

</doc>
<doc id="4916480" url="https://pl.wikipedia.org/wiki?curid=4916480" title="Tamshing">
Tamshing

Klasztor Tamshing Goemba (Tamshing Lhendup Chholing, Tamzhing Lhündrup, "Świątynia Dobrej Nowiny"), dzongkha: གཏམ་ཞིང་ ་ཁང་།, Wylie: "gtam zhing lhun grub chos gling" – klasztor buddyjski, najważniejszy w Bhutanie ośrodek Ningma, szkoły buddyzmu tantrycznego. Znajduje się w dystrykcie Bumtʽang w środkowym Bhutanie.
Założony w 1501 r. przez Pema Lingpa, który miał zbudować klasztor samodzielnie, podczas gdy dakinie wykonały większość rzeźb. Na wewnętrznych ścianach przetrwały malowidła, których autorstwo przypisuje się Pemie Lingpie. Wejście do klasztoru prowadzi przez dziedziniec, otoczony przez kwatery minichów. Główna sala zebrań ("lhakhang") mieści kaplicę, w której znajdują się trzy trony dla trzech inkarnacji (ciała, umysłu i mowy) Pemy Lingpy. W głównej świątyni znajdują się 3 posągi (Guru Rinpocze, Majtreja i Śakjamuni), rzekomo wykonane przez dakinie. Klasztor zdobi około sto tysięcy malowanych wizerunków Śakjamuniego.

</doc>
<doc id="4916482" url="https://pl.wikipedia.org/wiki?curid=4916482" title="Isle Royale">
Isle Royale

Isle Royale – wyspa na jeziorze Górnym w Stanach Zjednoczonych, w granicach stanu Michigan, w hrabstwie Keweenaw. Leży jedynie 24 km od granic kanadyjskiej prowincji Ontario oraz sąsiedniego amerykańskiego stanu Minnesota (w pobliżu miasta Thunder Bay), natomiast od brzegów "lądowego" terytorium stanu Michigan (od półwyspu Keweenaw) dzieli ją odległość ok. 90 km. Wyspa ma powierzchnię 535 km2 i jest drugą co do wielkości (po Manitoulin Island) wyspą na Wielkich Jeziorach, a także piątą w skali naszego globu wyspą położoną na jeziorze. Jest również 33. co do wielkości wyspą Stanów Zjednoczonych.
Charakterystyka.
Isle Royale ma znacznie wydłużony kształt, jej długość w osi północny wschód – południowy zachód wynosi ponad 71 km, a szerokość maksymalna jedynie ok. 14 km. Wyspa posiada mocno rozbudowaną linię brzegową, wzdłuż której sytuuje się ok. 450 mniejszych wysepek, zwykle również o wydłużonych kształtach, a także wiele podwodnych grzbietów skalnych. Po stronie południowo-wschodniej znajduje się duża zatoka zwana Siskiwit Bay, natomiast dalej na północny wschód inna, zwana Conglomerate Bay. Wzdłuż całej długości wyspy ciągnie się niewysoki grzbiet, w którym znajdują się główne wzniesienia wyspy. Najwyższe z nich, przekraczają nieco poziomicę 400 m n.p.m., wznosząc się 150-240 m ponad powierzchnię wód jeziora. Są to w części północno-wschodniej Mount Franklin (331 m n.p.m.) i Mount Ojibway (349 m n.p.m.), w części środkowej Mount Siskivit (366 m n.p.m.) i Ishpeming Point (418 m n.p.m.), a w części południowo-zachodniej Mount Desor (424 m n.p.m., najwyższy punkt wyspy) i Sugar Mountain (415 m n.p.m.). Na wyspie znajduje się wiele drobnych, liczących do kilkunastu km długości cieków wodnych (m.in. Little Siskiwit River, dł. 14,5 km) oraz kilkadziesiąt jezior i mniejszych zbiorników wodnych, z których największe jest jezioro Siskiwit (16,8 km2). Leżąca na nim wyspa Ryan Island (0,141 km2) jest piątą co do wielkości w skali naszego globu „wyspą na jeziorze na wyspie na jeziorze”.
Historia.
Wyspa znana jest z bogatych złóż rud miedzi, która występowała tu również w postaci rodzimej. Tę ostatnią na dużą skalę eksploatowali już w przeszłości, poczynając od ok. 5700 lat temu, tutejsi Paleoindianie. Pozostałe po nich wyrobiska wskazują, że wydobywali oni ten metal metodą górniczą, z komór i chodników drążonych pod ziemią i podpieranych drewnianymi stemplami. W czasach historycznych wyspę odwiedzali rdzenni Amerykanie Anishinaabeg, łowiący tu ryby i zbierający sok klonowy.
W XVII w. ten region Nowej Francji zaczęli przemierzać francuskojęzyczni coureurs des bois i traperzy, którzy nadali tej dużej wyspie nazwę „Isle Royale”. W roku 1783 wyspa weszła w skład Stanów Zjednoczonych. Niemniej jednak znajdowała się ona w granicach terytorium indiańskiego narodu Odżibwejów aż do traktatu z La Pointe z 1842 r., który zobowiązywał Indian do opuszczenia ich terytoriów i zamieszkania w rezerwatach.
W XIX w. pierwsza gorączka miedzi rozpoczęła się w 1846 r., a więc o rok wcześniej, niż na wyspę zawitał pierwszy geodeta, William Ives, prowadzący pomiary z ramienia rządu amerykańskiego. Zakończyła się ona na początku lat 50., a ostatnia kopalnia „Siskowit” została zamknięta w 1855 r. W tych latach funkcjonowało na wyspie blisko 20 kopalń. Wzrost cen miedzi po wojnie secesyjnej wywołał, począwszy od 1871 roku, drugą falę zainteresowania tutejszymi złożami. W latach 1873-1881 funkcjonowały tu trzy nowe kopalnie, m.in. „Minong” i „Island”. Ostatnia próba eksploatacji tutejszych złóż miedzi została podjęta w latach 1889-1890 przez firmę „Wendigo”, ale ona również została zmuszona do zaprzestania działalności do 1892 r.
W okresie rozwoju kopalń, z uwagi na duży ruch jednostek pływających i trudną nawigację wśród skał i wysepek, wzniesiono na nich 4 latarnie: Menagerie Island (Isle Royale), Passage Island, Rock Harbor i Rock of Ages. Pomimo tego wody wokół wyspy pozostały niebezpieczne: wokół niej miało miejsce szereg katastrof jednostek pływających – spoczywa tu co najmniej 10 wraków statków, a wśród nich wrak pasażerskiego SS Algoma, którego katastrofa 7 listopada 1885 r. była jedną z najtragiczniejszych w dziejach Wielkich Jezior.
Przyroda i jej ochrona.
Pomimo aktywnej działalności człowieka, zwłaszcza w XIX w., Isle Royale zachowała swoje walory przyrodnicze. Większość jej powierzchni jest porośnięta pierwotnymi lasami iglastymi i mieszanymi z chronionymi gatunkami roślin kwiatowych, mchów, porostów i grzybów.
Obecnie cała wyspa objęta jest ochroną jako Park Narodowy Isle Royale.

</doc>
<doc id="4916493" url="https://pl.wikipedia.org/wiki?curid=4916493" title="Richard Konkolski">
Richard Konkolski

Richard Konkolski (ur. 6 lipca 1943 w Nowym Boguminie) – czeski żeglarz, marynista, pierwszy obywatel czechosłowacki, który opłynął świat w samotnym rejsie, pierwszy żeglarz, który w samotnym rejsie trzykrotnie okrążył Ziemię i pierwszy Europejczyk, który uczynił to w obu kierunkach (szlakami na wschód i na zachód). Pobił 12 żeglarskich rekordów świata.
Życiorys.
Żeglarstwo uprawiał od szesnastego roku życia (jeziora i rzeki, w tym zbiornik w Żermanicach), a od 1963 trenował w Szczecinie i Trzebieży. Zamieszkał na przystani żeglarskiej klubu Pogoń, w drewnianym domku, który zbudował ze szwagrem, Vladimirem Mekysem (ze Szczecinem związany pozostał do 1981). Od 1964 prowadził rejsy po Bałtyku i startował w regatach. W 1970 zdobył patent kapitana jachtowego oraz opanował język polski. W 1971 wybudował własnoręcznie jacht "Nike", modyfikując projekt Zbigniewa Milewskiego. Odbył nim rejs przez Cieśniny Duńskie do Anglii. W 1972 wystartował na tej samej jednostce w transatlantyckich regatach samotnych żeglarzy OSTAR, gdzie zanotował wywrotkę i złamanie masztu. Po remoncie wyścig ukończył. Był pierwszym startującym w tych regatach obywatelem państwa nie mającego dostępu do morza. Zaraz po tych regatach rozpoczął pierwszy samotny rejs dookoła świata, który zakończył w 1975. Otrzymał za to polską nagrodę Rejs Roku 1975. W 1976 wystartował w kolejnych samotnych regatach transatlantyckich. Zajął wówczas 33. miejsce w klasie Jester. W 1979 wybudował w Szczecińskiej Stoczni Jachtowej jacht "Nike II", na którym wystartował w regatach OSTAR 80 (zajął czwarte miejsce w klasie Gipsy). W czasie stanu wojennego, wraz z żoną i synem wypłynął jachtem "Czarny Diament" do USA, gdzie poprosił o azyl. Osiedlił się w Newport. W latach 1982-1983 brał udział w BOC Challenge - regatach samotników dookoła świata. Zajął wtedy trzecie miejsce i pobił pięć rekordów świata. W 1986 i 1987 wziął ponownie udział w BOC Challenge (piąte miejsce). 
Trzy państwa czterokrotnie przyznały mu tytuł Żeglarza Roku: Polska w 1975, Czechosłowacja w latach 1975 i 1976, RFN w 1983.  W 1987 otrzymał wyróżnienie z rąk prezydenta Ronalda Regana.
Za samowolne opuszczenie kraju w 1982 r. oraz „znieważenie dobrego imienia kraju” władze CSRS skazały go zaocznie na 11 lat więzienia, konfiskatę majątku oraz pozbawienie obywatelstwa. Wyroki te zostały anulowane w 2014 roku. 
Po zakończeniu kariery wyczynowej przeniósł się do Czech i zamieszkał w Lutyni Dolnej koło Bogumina, pisał książki, założył wydawnictwo, produkował filmy dla telewizji oraz audycje radiowe o żeglarstwie. Andrzej Urbańczyk powiedział o nim: "Wielki żeglarz z tych największych. Czechosłowak, ale Polak z powołania, jako że w Pradze morza nie mają".

</doc>
<doc id="4916498" url="https://pl.wikipedia.org/wiki?curid=4916498" title="Sylwester Dworacki">
Sylwester Dworacki

Sylwester Dworacki (ur. 3 listopada 1937 w Ziemlinie, zm. 12 października 2020 w Poznaniu) – polski filolog klasyczny, hellenista, wybitny znawca komedii greckiej, profesor zwyczajny na Uniwersytecie im. Adama Mickiewicza w Poznaniu.
Autor 11 książek naukowych, promotor 6 doktorów i 67 magistrów, uczeń Wiktora Steffena, Józefa Dziecha, Witolda Klingera i Jana Sajdaka.
Życiorys.
Urodził się 3 listopada 1937 roku w Ziemlinie, w powiecie gostyńskim, z ojca Jana, właściciela pasieki, i matki Felicji z domu Nowak. W lipcu 1944 wraz z rodzicami i rodzeństwem został wywieziony do Rzeszy na roboty przymusowe i tam przebywał do końca wojny. W roku 1957 ukończył liceum ogólnokształcące w Lesznie i rozpoczął studia filologii klasycznej, zakończone w roku 1962 uzyskaniem stopnia magistra na Uniwersytecie im. Adama Mickiewicza w Poznaniu. Jego mistrzem uniwersyteckim był prof. Wiktor Steffen. Zetknął się jeszcze z profesorami starszej generacji: Józefem Dziechem, Witoldem Klingerem, Janem Sajdakiem. Pierwszego września 1962 roku otrzymał stanowisko asystenta w Katedrze Filologii Klasycznej UAM. W roku 1968 uzyskał stopień doktora, a w roku 1969 stanowisko adiunkta. Rok akademicki 1973/74 spędził w Center for Hellenic Studies w Waszyngtonie jako stypendysta Harvard University. W roku 1975 otrzymał stopień doktora habilitowanego, a w roku 1976 stanowisko docenta. Tytuł naukowy profesora uzyskał w roku 1990, a stanowisko profesora zwyczajnego w roku 1999. W latach 1998–2011 uczestniczył w pracach organizacyjnych, związanych ze środowiskowym Festiwalem Nauki i Sztuki w Poznaniu. Od roku 1998 współpracował z organizatorami Międzynarodowego Festiwalu Chórów Uniwersyteckich „Universitas Cantat” (m.in. przygotowywanie łacińskiego tekstu stanowiącego podstawę utworu finałowego). Organizatorem obu festiwali jest UAM. Od roku 1999 był członkiem komitetu organizacyjnego projektu Verba Sacra Modlitwy Katedr Polskich i Wielka Klasyka, również jako autor niektórych komentarzy. W latach 1997–2003 był przedstawicielem UAM w Konwencie i Senacie Państwowej Wyższej Szkoły Zawodowej w Gorzowie Wlkp, od 2003 do 2008 w Senacie (po rezygnacji w statucie tejże uczelni z Konwentu). Tam w latach 2000–2005 prowadził zajęcia dla studentów polonistyki (1/8 etatu), od 2011 na pełnym etacie. W latach 1997–1999 był przedstawicielem UAM w Konwencie i Senacie Państwowej Wyższej Szkoły Zawodowej w Koninie. Wypromował 6 doktorów i 67 magistrów.
Praca naukowa.
Jego zainteresowania naukowe to komedie Menandra, poety greckiego z IV w. prz. Chr. należącego do tzw. komedii nowej (komedia obyczajowa), ważnej w historii gatunku z uwagi na jej wpływ na komedię rzymską, a dalej na europejską aż do czasów nowożytnych. Badał aspekty gatunkowe komedii Menandra, strukturalne i teatralne, nawiązując też do wcześniejszych gatunków dramatu greckiego. Niezwykle pomocne dla rozwoju naukowego okazało się roczne stypendium naukowe w USA w Center for Hellenic Studies w Waszyngtonie, zwłaszcza do napisania pracy habilitacyjnej i do nawiązania trwających wiele lat kontaktów naukowych. Kilka artykułów poświęcił tragedii greckiej. Ponadto interesował się twórczością Diodora Sycylijskiego. Otrzymał grant (2003–2006) na przekład z komentarzem zachowanych 15 ksiąg historii powszechnej autora z I w. prz. Chr. Wspólnie z profesorem UJ Romualdem Turasiewiczem zebrał tłumaczy z kilku ośrodków naukowych w Polsce. Po śmierci R. Turasiewicza (2005) wspólnie z prof. Leszkiem Mrozewiczem koordynował całość grantu. Na jego dorobek naukowy składa się: 11 książek (w tym 6 jako redaktor naukowy), 54 artykuły, 9 recenzji, 10 drobnych przekładów, 13 artykułów z zakresu popularyzacji, 24 roczniki „Eos” – jako redaktor.
Życie prywatne.
W roku 1962 zawarł związek małżeński z Aleksandrą Styzą, z którą miał syna Grzegorza i córkę Magdalenę, absolwentów Akademii Medycznej w Poznaniu. Do jego zainteresowań pozanaukowych należały fotografia, śpiew i parafrazy muzyczne (podkładanie własnych tekstów pod znane melodie).
Stopnie i tytuły naukowe.
Opracowano na podstawie materiału źródłowego.
Sprawowane funkcje.
Opracowano na podstawie materiału źródłowego.
Nagrody i wyróżnienia.
Opracowano na podstawie materiału źródłowego.
Publikacje (wybór).
Książki
Przekłady
Artykuły

</doc>
<doc id="4916501" url="https://pl.wikipedia.org/wiki?curid=4916501" title="Cuneogaster inae">
Cuneogaster inae

Cuneogaster inae – gatunek błonkówki z rodziny męczelkowatych, jedyny przedstawiciel rodzaju "Cuneogaster".
Zasięg występowania.
Występuje w Panamie, Kolumbii i Wenezueli.

</doc>
<doc id="4916504" url="https://pl.wikipedia.org/wiki?curid=4916504" title="Cuneogaster">
Cuneogaster



</doc>
<doc id="4916506" url="https://pl.wikipedia.org/wiki?curid=4916506" title="Tony Sbarbaro">
Tony Sbarbaro

Tony Sbarbaro, właściwie "Antonio Sbarbaro", znany również jako Tony Sprango (ur. 27 czerwca 1897 w Nowym Orleanie, Luizjana, zm. 30 października 1969 w Nowym Jorku) – amerykański perkusista jazzowy, wieloletni członek Original Dixieland Jass Band, a okresowo także jej lider. Grał również na kazoo, które często dodawał do swojego zestawu perkusyjnego. Był pochodzenia sycylijskiego.
Życiorys.
Urodził się w rodzinie sycylijskich emigrantów w Nowym Orleanie. Karierę zaczynał w 1911, kiedy dołączył do Frayle Brothers Band. Później wszedł w skład zespołu Papy Jacka Laine’a. Na początku kariery grał również z Merrittem Brunniesem i Carlem Randallem. Następnie wyjechał do Chicago i został perkusistą Original Dixieland Jass Band, zastępując tam Johnny’ego Steina. Zespół osiągnął ogromny sukces dzięki nagraniu "Livery Stable Blues", które uznawane jest za pierwszy singel w historii jazzu. Później grupa wyruszyła w trasę po Europie, która miała miejsce na przełomie lat 1919/1920. Po odbyciu tournee zespół stracił popularność i w 1923 rozwiązał się. Po pierwszej reaktywacji kwintetu w latach 30. ówczesny lider i kornecista Nick LaRocca przeszedł na emeryturę. Na przełomie lat 40. i 50. Sbarbaro przejął jego rolę. W 1941 wystąpił na New York World’s Fair. W latach 50. oprócz aktywności w ODJB był muzykiem wokalistki Connee Boswell. Nagrywał również Eddiem Condonem, Miffem Mole’m, Big Chiefem Moore’m i Pee Wee Erwinem.
Karierę zakończył w latach 60. ze względu na rosnącą popularność rock and rolla. Zmarł w 1969 roku, w wieku 72 lat. Do końca swojej kariery był jedynym członkiem Original Dixieland Jass Band z czasów jego świetności. Grał w nim przez ponad 50 lat.
Technika.
Wpływ na jego styl gry wywarł ragtime i muzyka wodewilowa. Używał zestawu perkusyjnego charakterystycznego dla ragtime’u. Słynął z techniki . Ważniejsza dla niego zamiast utrzymania rytmu była improwizacja. W swojej grze używał nie tylko standardowego zestawu perkusyjnego i kazoo, lecz także chińskich tom-tomów, cowbella i drewnianych klocków perkusyjnych. Czasem do swoich bębnów wkładał pluszowe zwierzęta, by zmienić brzmienie perkusji.
Jego styl był później naśladowany przez wielu perkusistów z kręgów awangardowych.
Twórczość.
Sprango był współautorem większości kompozycji Original Dixieland Jass Band, tu wymieniono najpopularniejsze:
"At the Jazz Band Ball"
"Clarinet Marmalade"
"Sensation"
"Tiger Rag"
"Mourning Blues"

</doc>
<doc id="4916509" url="https://pl.wikipedia.org/wiki?curid=4916509" title="Bitwa pod Wólką">
Bitwa pod Wólką

Bitwa pod Wólką – walki polskich 36 pułku piechoty i 21 pułku piechoty z oddziałami sowieckiej 4 Dywizji Strzelców i 11 Dywizji Strzelców w czasie lipcowej ofensywy Frontu Zachodniego Michaiła Tuchaczewskiego podczas wojny polsko-bolszewickiej.
Położenie wojsk przed bitwą.
W pierwszej dekadzie lipca przełamany został front polski nad Autą, a wojska Frontu Północno-Wschodniego gen. Stanisława Szeptyckiego cofały się pod naporem ofensywy Michaiła Tuchaczewskiego.
Naczelne Dowództwo Wojska Polskiego nakazało powstrzymanie wojsk sowieckiego Frontu Zachodniego na linii dawnych okopów niemieckich z okresu I wojny światowej.
Sytuacja operacyjna, a szczególnie upadek Wilna i obejście pozycji polskich od północy, wymusiła dalszy odwrót wojsk polskich.
1 Armia gen. Gustawa Zygadłowicza cofała się nad Niemen, 4 Armia nad Szczarę, a Grupa Poleska na Kanał Ogińskiego i Pińsk.
Obrona wojsk polskich na linii Niemna i Szczary również nie spełniła oczekiwań. W walce z przeciwnikiem oddziały polskie poniosły duże straty i zbyt wcześnie zaczęły wycofanie na linię Bugu.
W końcu lipca Front Północno-Wschodni znajdował się w odwrocie na linię Bugu i Narwi. Grupa gen. Władysława Junga została zepchnięta za Narew, a grupa gen. Daniela Konarzewskiego stała między Prużaną a Berezą Kartuską. Między obiema grupami, podległymi 4 Armii, wytworzyła się kilkudziesięciokilometrowa luka, w którą wtargnęły sowieckie 2 i 17 Dywizje Strzelców. Po obu stronach linii kolejowej Łuniniec – Brześć cofała się Grupa Poleska gen. Władysława Sikorskiego. Odwrót wojsk gen. Sikorskiego nie był wymuszony działaniami przeciwnika, ale wydarzeniami na północnym odcinku frontu.
Plan polskiego Naczelnego Dowództwa zakładał, że 1. i 4 Armia oraz Grupa Poleska do 5 sierpnia będą bronić linii Narew – Orlanka oraz Leśna – Brześć i w ten sposób umożliwią przygotowanie kontrofensywy z rejonu Brześcia na lewe skrzydło wojsk Frontu Zachodniego Michaiła Tuchaczewskiego. Rozstrzygającą operację na linii Bug, Ostrołęka, Omulew doradzał też gen. Maxime Weygand.
Warunkiem powodzenia było utrzymanie posiadającej wielkie znaczenie strategiczne Twierdzy Brzeskiej oraz pobicie 1 Armii Konnej Siemiona Budionnego, co umożliwiłoby ściągnięcie nad Bug części sił polskich z Galicji.
28 lipca Front Północno-Wschodni był nadal w odwrocie. 1 Armia opuściła Białystok i wycofała się na linię Narwi. Na lewym skrzydle polskiego frontu sowiecki 3 Korpus Kawalerii Gaja Gaja nadal parł na zachód, dochodząc aż pod Łomżę. Zagrożone zostało zarówno skrzydło, jak i tyły 1 Armii. W tym czasie zarówno dowódca armii, jak i dowódca frontu nie posiadali znaczących odwodów operacyjnych.
Walki pod Wólką.
W ostatnich dniach lipca, po przegranej bitwie nad Niemnem, polska 8 Dywizja Piechoty z grupy gen. Lucjana Żeligowskiego cofała się nad Narew. Oddziały sowieckiej 15 Armii wyprzedziły Polaków, a w rejonie Wólki polską dywizję zaatakowały silne oddziały sowieckie z 4 i 11 Dywizji Strzelców.
Atakowane w rejonie toru kolejowego na południe od Juchnowca oraz pod wsią Biele pułki XVI Brygady Piechoty musiały przebijać się przez pierścień okrążenia. Otoczone pododdziały 21. i 36 pp przebijały się walcząc na bagnety. I i III/ 36 pp udało się wyjść z okrążenia.
Oddziały polskie poniosły wysokie straty. 21 pułk piechoty stracił około pięciuset żołnierzy i połowę posiadanej broni maszynowej (19 ciężkich karabinów maszynowych). Straty 36 pułku piechoty to około 250 żołnierzy. Praktycznie II bataliony obu tych pułków przestały istnieć. 
Krwawe walki obu pułków pozwoliły jednak na chwilę powstrzymać marsz nieprzyjaciela ku Narwi i utrzymać stanowiska obronne na północ od Wólki. Ocaliło to tabory 8 DP. Nocą z 28 na 29 lipca Polacy wycofali się za Narew. Oceniając zaciętość walki, sowieccy dowódcy uznali, że jest ona wstępem do poważniejszego i dłuższego oporu wojsk polskich i pośpiesznie ściągnęli w ten rejon kilka swoich dywizji, powodując zmniejszenie nacisku na innych odcinkach i opóźniając znacznie pościg.

</doc>
<doc id="4916512" url="https://pl.wikipedia.org/wiki?curid=4916512" title="Dasylagon">
Dasylagon

Dasylagon – rodzaj błonkówek z rodziny męczelkowatych. Gatunkiem typowym jest "Dasylagon aegeriae".
Zasięg występowania.
Ameryka Środkowa i Południowa - "D. aegeriae " występuje w Kolumbii, zaś "D. simulans" w Brazylii i Hondurasie.
Biologia i ekologia.
Żywicielami przedstawicieli tego rodzaju są motyle z rodziny przeziernikowatych i "Thyrididae". 
Systematyka.
Do rodzaju zaliczane są 2 gatunki:

</doc>
<doc id="4916513" url="https://pl.wikipedia.org/wiki?curid=4916513" title="Maximiliano Nkogo Esono">
Maximiliano Nkogo Esono

Maximiliano Nkogo Esono (ur. 12 października 1972 w Nfulunkok-Yenkeng) – pisarz i poeta z Gwinei Równikowej.
Życiorys.
Urodził się w Nfulunkok-Yenkeng w Evinayong w kontynentalnej części kraju. Studiował filologię hiszpańską na madryckim Uniwersytecie Complutense, jako stypendysta Hiszpańskiej Agencji Współpracy Międzynarodowej. Wykładał na Universidad Nacional de Guinea Ecuatorial (UNGE) oraz na oddziale zamiejscowym hiszpańskiego Universidad Nacional de Educación a Distancia w Malabo.
Jego aktywność literacka koncentruje się głównie na poezji i krótkich formach prozatorskich. Opublikował między innymi "Adjá-Adjá y otros relatos" (1994), "Nambula" (2006), "Ecos de Malabo" (2009) oraz "Una defunción en Bata" (2019). Ceniony za zgryźliwy humor i zdolność do uchwycenia absurdu, w swoich pracach dotyka tematyki społecznej, zwłaszcza korupcji, biedy i braku poszanowania dla norm prawnych.
Przez krytykę zaliczany, wraz z José Fernando Sialem Djanganym i Juanem Tomásem Ávilą Laurelem do "tendencji ludowej" w łonie współczesnej literatury Gwinei Równikowej, skupiającej się na codziennym życiu i pisarstwie dostępnym szerokiemu gronu odbiorców.
Od 2015 jest członkiem korespondentem Królewskiej Akademii Hiszpańskiej (RAE). Od 2015 zasiada również w krajowej akademii języka hiszpańskiego ("Academia Ecuatoguineana de la Lengua Española", AEGLE). Znalazł się wśród współzałożycieli Asociación para la Promoción de la Literatura en Guinea, kieruje też pismem literackim "La metáfora".

</doc>
<doc id="4916516" url="https://pl.wikipedia.org/wiki?curid=4916516" title="Lidia Andruszkiewicz">
Lidia Andruszkiewicz

Lidia Teresa Andruszkiewicz (ur. 25 lutego 1958 w Andrychowie, zm. 10 października 2020 w Sulejówku) – polska dziennikarka związana z Telewizją Polską. 
Życiorys.
Szkołę podstawową i Liceum Ogólnokształcące im. Marii Curie-Skłodowskiej ukończyła w rodzinnym Andrychowie, kontynuowała naukę na Uniwersytecie Śląskim w Katowicach, gdzie uzyskała tytuł magistra socjologii. Następnie ukończyła podyplomowe studia dziennikarskie ze specjalizacją dziennikarstwo telewizyjne na Uniwersytecie Warszawskim.
Podczas studiów podyplomowych rozpoczęła współpracę z Telewizją Polską, początkowo jako stażystka, a następnie samodzielna dziennikarka. Przez lata związana z Warszawskim Ośrodkiem Telewizyjnym, gdzie była sekretarzem redakcji, wydawcą, producentem i prezenterką m.in. „Poradnika Prawnego”. Przeprowadzała rozmowy z politykami. Była też kierowniczką, wydawcą i reporterem „Telewizyjnego Kuriera Warszawskiego” oraz sekretarzem redakcji.
Zmarła w wyniku choroby nowotworowej.

</doc>
<doc id="4916517" url="https://pl.wikipedia.org/wiki?curid=4916517" title="Deuterixys">
Deuterixys

Deuterixys – rodzaj błonkówek z rodziny męczelkowatych. Gatunkiem typowym jest "Deuterixys carbonaria".
Zasięg występowania.
Większość świata z wyjątkiem Krainy etiopskiej (gdzie nie stwierdzono ich prawdopodobnie z braku badań).
Biologia i ekologia.
Żywicielami przedstawicieli tego rodzaju są motyle z rodziny "Bucculatricidae". 
Systematyka.
Do rodzaju zaliczanych jest 18 gatunków:

</doc>
<doc id="4916519" url="https://pl.wikipedia.org/wiki?curid=4916519" title="Vuelta a Costa Rica">
Vuelta a Costa Rica



</doc>
<doc id="4916520" url="https://pl.wikipedia.org/wiki?curid=4916520" title="Norman Nunez">
Norman Nunez

Norman „Tilliman” Nunez Pipersburgh (ur. 12 czerwca 1971 w Belize City) – belizeński piłkarz występujący na pozycji napastnika lub pomocnika, reprezentant kraju. Jest uznawany za jednego z najlepszych belizeńskich piłkarzy w historii oraz legendę belizeńskiej piłki nożnej. 
Podczas swojej kariery piłkarskiej występował w kilkunastu klubach z rodzimej półprofesjonalnej ligi, zdobywając około dziesięciu mistrzostw Belize. Największe sukcesy odnosił w latach 90. w barwach Juventus FC oraz w pierwszych latach XXI wieku w Kulture Yabra FC. Dołączając do honduraskiego CD Marathón został jednym z pierwszych belizeńskich piłkarzy, którzy podpisali profesjonalny kontrakt w zagranicznej lidze.
W listopadzie 1995 wystąpił w historycznym, pierwszym meczu rozegranym przez piłkarską reprezentację Belize, z Salwadorem (0:3). W kwietniu 2001 strzelił gola w spotkaniu z Nikaraguą (2:0), które było pierwszym zwycięstwem reprezentacji Belize. Jako zawodnik drużyny narodowej trzykrotnie wziął udział w Pucharze Narodów UNCAF (1995, 2001, 2005), a także w eliminacjach do Mistrzostw Świata w Korei i Japonii. Pełnił rolę kapitana reprezentacji.
Początki.
Nunez pochodzi z największego miasta w kraju, Belize City. Jest synem Lindy Nunez. Wychowywał się w pobliżu ulicy Kelly Street, a jednym z jego przyjaciół z dzieciństwa był Charlie Slusher, przyszły bramkarz reprezentacji Belize.
Kariera klubowa.
1988–1999.
W lidze belizeńskiej, mającej wówczas charakter amatorski, Nunez zadebiutował jako szenastolatek w 1988 roku. Od 1991 roku rozgrywki były organizowane jako półprofesjonalne. Sezon 1991, a więc pierwszy w historii o charakterze częściowo profesjonalnym, Nunez rozegrał jako zawodnik klubu Yabra Guinness ze swojego rodzinnego Belize City. Następnie przeniósł się do zespołu Acros Carib, z którym w sezonie 1992/1993 wywalczył tytuł mistrza Belize oraz został wicekrólem strzelców ligi z 10 golami na koncie (trzy bramki więcej zdobył Meksykanin Felipe Moreno). W grudniu 1993 w barwach drużyny La Victoria FC zagrał w dwumeczu pierwszej rundy kontynentalnych rozgrywek Pucharu Mistrzów CONCACAF z gwatemalską Aurorą (2:2, 1:3), zdobywając bramkę w pierwszym spotkaniu.
Później Nunez został zawodnikiem klubu Juventus FC. Przez kolejne lata był czołowym zawodnikiem drużyny z miasta Orange Walk, która zdominowała wówczas rozgrywki ligowe. Zespół Juventusu z lat 90. XX wieku, na czele z graczami takimi jak Nunez, David McCaulay, Charlie Slusher, Raul Celiz, bracia Tun (Donnie, Freddy i Marcelino) czy bracia Hendricksowie (Christopher i Oliver), jest uznawany przez obserwatorów za jeden z najlepszych w historii belizeńskiej piłki nożnej. W sezonach 1993/1994 i 1994/1995 Nunez zdobywał z Juventusem wicemistrzostwo Belize, w pierwszym z nich jako najlepszy strzelec swojej drużyny (8 goli). W sezonach 1995/1996 i 1996/1997 wywalczył natomiast dwa z rzędu tytuły mistrza Belize, w obydwóch przypadkach będąc najskuteczniejszym piłkarzem Juventusu. W sezonie 1995/1996 jego 9 zdobytych goli zapewniło mu tytuł króla strzelców ligi belizeńskiej. W sezonie 1996/1997 strzelił natomiast 8 bramek i zajął trzecie miejsce w klasyfikacji najskuteczniejszych piłkarzy rozgrywek (po Davidzie McCaulayu i Denmarku Caseyu).
W maju 1997 Juventus jako mistrz Belize przystąpił do rozgrywek Pucharu Mistrzów CONCACAF. Rywalem klubu w pierwszej rundzie był czołowy honduraski klub Real CD España, zgodnie uznawany przez kibiców i media za zdecydowanego faworyta dwumeczu. Pierwsze spotkanie, rozegrane 18 maja w Orange Walk, zakończyło się wyjazdowym zwycięstwem Realu 1:0. W rewanżu, rozegranym 28 maja na Estadio Francisco Morazán w San Pedro Suli, Juventus niespodziewanie wygrał z Realem España 4:1 i awansował do kolejnej rundy. Bohaterem meczu rewanżowego okazał się Nunez, który strzelił trzy gole, pokonując bramkarza rywali Miltona Floresa. Według relacji świadków każdy kontakt z piłką Nuneza był przyjmowany z entuzjazmem przez zgromadzonych na trybunach honduraskich kibiców, którzy byli przekonani, że jest on Brazylijczykiem. Po zakończeniu meczu Nunez został otoczony przez honduraskich dziennikarzy, chcących przeprowadzić z nim wywiad – okazało się to jednak niemożliwe, gdyż zawodnik nie znał języka hiszpańskiego. Honduraskie dzienniki określiły sensacyjną porażkę Realu España z półamatorskim Juventusem jako „wstydliwą” ("Tiempo") i „hańbiącą” ("El Heraldo"), podkreślając, iż Real został „zdeptany i stratowany” ("La Prensa"). Belizeńska gazeta Amandala skomentowała natomiast, że „tamtej nocy wstyd Hondurasu był równie wielki jak chwała Belize”. Po latach Nunez określił świetny występ z Realem España jako „największą rzecz, jakiej dokonał w swoim życiu”.
Bezpośrednio po meczu z Realem España Nunez otrzymał propozycję kontraktu od honduraskiego klubu CD Marathón, opiewającego na sumę 30 tysięcy dolarów amerykańskich. W czerwcu i lipcu 1997 wystąpił jeszcze w barwach Juventusu w wysoko przegranym dwumeczu drugiej rundy Pucharu Mistrzów CONCACAF z gwatemalskim Comunicaciones (0:3, 2:5) oraz dwumeczu pierwszej rundy Pucharu Zdobywców Pucharów CONCACAF z honduraskim Platense (1:0, 1:4). Strzelił dwa gole w rewanżu z Comunicaciones oraz jednego w pierwszym meczu z Platense, wzbudzając zainteresowanie ze strony pierwszego z tych klubów, ówczesnego mistrza Gwatemali. Ze względu na napiętą sytuację polityczną pomiędzy Belize i Gwatemalą zdecydował się jednak na przyjęcie oferty Marathónu. Został tym samym drugim (po Orlando Pinelo) belizeńskim piłkarzem, który podpisał profesjonalny kontrakt z klubem zagranicznym.
W Liga Nacional de Honduras Nunez zadebiutował 23 sierpnia 1997 w rozegranych na Estadio Francisco Morazán derbach miasta San Pedro Sula z Realem España (3:2). Już w 2. minucie został jednak sfaulowany przez Césara Clothera i doznał poważnej kontuzji, która wyeliminowała go z gry na dłuższy czas. Po latach zawodnik wspominał brutalny faul Clothera jako podjęty z pełną premedytacją. Nunez nie zagrał już więcej dla Marathónu i powrócił do Belize.
W kolejnych latach Nunez występował w zespołach FC Yabra oraz Builders Bandits. Następnie powrócił do Juventusu FC, z którym w sezonie 1998/1999 wywalczył kolejne mistrzostwo Belize. W barwach Juventusu w 1999 roku wziął także udział w międzynarodowych rozgrywkach Copa Interclubes UNCAF (środkowoamerykańskich kwalifikacjach do Pucharu Mistrzów CONCACAF), gdzie wystąpił m.in. w meczu z kostarykańskim Deportivo Saprissa (0:2).
1999–2009.
W 1999 roku Nunez po raz trzeci w karierze został piłkarzem Kulture Yabra FC. Zawodnikiem klubu z Belize City pozostawał przez kolejne sześć lat, będąc liderem i kapitanem drużyny oraz czołowym napastnikiem ligi belizeńskiej. W sezonie 2000/2001 wywalczył z Yabrą mistrzostwo Belize. Został wówczas królem strzelców rozgrywek, zdobywając 14 goli, z czego dwa w decydującym rewanżu finałowym z Builders Hardware Bandits (2:0). W oficjalnym plebiscycie otrzymał nagrody dla najlepszego piłkarza i najlepszego napastnika sezonu. W lutym 2002 podczas jednego z ligowych meczów pobił swojego kolegę z drużyny Estevana Pereza, a graczy musieli rozdzielać funkcjonariusze policji. Później Nunez przeprosił na swoje zachowanie i został ukarany przez swój klub zawieszeniem na jeden mecz oraz grzywną. W sezonie 2001/2002 obronił z Yabrą tytuł mistrza kraju. W sezonie 2003 po raz trzeci zdobył z Yabrą mistrzostwo Belize, strzelając bramkę w finałowym rewanżu z Builders Hardware Bandits (2:1). Zakończył rozgrywki z 9 golami na koncie, co dało mu tytuł wicekróla strzelców (dwie bramki za Kentonem Galvezem). We wrześniu 2004 wraz z Yabrą zagrał w dwumeczu pierwszej rundy Copa Interclubes UNCAF z salwadorską Alianzą (0:0, 2:5).
W sierpniu 2000 Nunez gościnnie wystąpił w barwach Sagitun FC w meczu towarzyskim rozegranym na MCC Grounds w Belize City z amatorską reprezentacją meksykańskiego miasta Chetumal (6:0). Zdobył wówczas trzy gole dla Sagitun.
Latem 2005 Nunez został piłkarzem beniaminka ligi belizeńskiej – zespołu New Site Erei z miasta Dangriga. Tam już w sezonie 2005/2006 wywalczył tytuł mistrza kraju, oddając decydujący strzał w serii rzutów karnych w rewanżu finałowym z Boca (1:1, 5:4 k). W drużynie New Site Erei występowali czołowi belizeńscy piłkarze, przez kolejne lata stanowiący o sile drużyny narodowej, tacy jak Woodrow West, Elroy Smith, Ryan Simpson, Harrison Roches czy Lennox Castillo. Doświadczony (34 lata) Nunez był opisywany przez media jako istotna postać zespołu i określany jako jego „boiskowy trener”, organizujący ataki drużyny. Ze względu na zaawansowany wiek stopniowo był przesuwany z pozycji napastnika na pozycję pomocnika. W sezonie 2006 New Site Erei zdobył drugie z rzędu mistrzostwo Belize, a Nunez (kapitan drużyny) strzelił bramkę w finałowym rewanżu z Hankook Verdes (2:0). W tamtych rozgrywkach wywalczył swój ostatni tytuł króla strzelców ligi belizeńskiej (13 goli) i został wybrany w plebiscycie na najlepszego piłkarza i najlepszego pomocnika ligi.
W 2006 roku Nunez przeszedł do drużyny FC Belize. Pierwszego gola w nowym zespole strzelił 9 września 2006 w wygranym 4:0 spotkaniu z Alphą. W sezonie 2006 zdobył z FC Belize mistrzostwo kraju. Według portalu News 5 było to jego dziewiąte mistrzostwo Belize w karierze, wobec czego wspólnie z Charliem Slusherem został pod tym względem krajowym rekordzistą od czasu wprowadzenia rozgrywek półprofesjonalnych. Niedługo tym sukcesie dołączył do klubu Revolutionary Conquerors FC, z którym w sezonie 2007 wywalczył wicemistrzostwo Belize. W finałowym rewanżu ze swoim byłym klubem, FC Belize (0:1), otrzymał czerwoną kartkę. Pomimo zaawansowanego wieku pozostawał ważnym ogniwem drużyny i był określany przez media „generałem linii pomocy” Conquerors. W sierpniu 2007 w barwach Conquerors wystąpił w kolejnej edycji Copa Interclubes UNCAF, gdzie rozegrał dwa spotkania 1/8 finału z honduraskim Realem España (1:2, 2:1). Belizeński klub niespodziewanie wygrał z faworytem mecz rewanżowy i uległ dopiero w serii rzutów karnych. Według doniesień honduraskich mediów Nunez, podobnie jak reszta kolegów z drużyny, zarabiał na półprofesjonalnym kontrakcie w Conquerors nie więcej niż 5 tysięcy lempiras. 
Następnym zespołem Nuneza był Kraal Road FC, występujący w rozgrywkach Super League of Belize, niezrzeszonych w Belizeńskim Związku Piłki Nożnej. Pełnił tam funkcję grającego trenera drużyny oraz zarządzał klubem wspólnie z jego właścicielem Raymondem Gentle. Po kilku miesiącach przeniósł się do ówczesnego mistrza Super League – zespołu Texmar Boys FC. W sezonie 2008/2009 dotarł z nim do finału rozgrywek. Równolegle do gry w Super League występował w lidze oldbojów BPFL Over-35 Championship w barwach swojego byłego klubu Kulture Yabra FC. W kwietniu 2009 Nunez został zawodnikiem Hankook Verdes FC. Pierwszego gola w tej drużynie strzelił 29 kwietnia w wygranym 8:1 meczu ligowym z Ilagulei, a w wiosennym sezonie 2009 zdobył wicemistrzostwo Belize. Ogółem występował w Verdes przez osiem miesięcy, w grudniu 2009 otrzymując kolejną nagrodę dla najlepszego pomocnika ligi.
2009–2015.
Następnie Nunez dołączył do swojej byłej drużyny Kulture Yabra FC w lidze oldbojów. Początkowo występował w rozgrywkach weteranów Belize City Over-35, a następnie w Belize District Over-40 Football Competition. Dzielił drużynę z byłymi gwiazdami belizeńskiego futbolu, m.in. Charliem Slusherem czy Davidem McCaulayem. W grudniu 2011 triumfował z Yabrą w rozgrywkach Over-40.
Wraz z powstaniem nowych rozgrywek Premier League of Belize prasa spekulowała, iż ponadczterdziestoletni Nunez mógłby dołączyć do jednego ze zrzeszonych w nich klubów (m.in. Police United FC). Ostatecznie jesienią 2012 powrócił do Juventusu FC, którego barwy reprezentował z sukcesami w latach 90. Wraz z Freddym Tunem (innym graczem Juventusu z lat 90.) byli wówczas najbardziej doświadczonymi zawodnikami zespołu. We wrześniu 2012 strzelił gola z rzutu karnego w meczu z San Ignacio United (2:1) i tym samym został jedynym piłkarzem, który zdobywał gole w lidze belizeńskiej w czterech ostatnich dekadach (lata 80., lata 90., lata 2000. i lata 2010–2019). W lutym 2013 podpisał umowę z FC Belize, po odbyciu z tą drużyną tygodniowego okresu przygotowawczego. W wiosennym sezonie 2012/2013 Closing zdobył z nią wicemistrzostwo Belize. W mediach podkreślano, że drużyna FC Belize była uzależniona w grze ofensywnej od Nuneza, który razem z innym weteranem Markiem Leslie zapewnił bardzo młodemu zespołowi stabilizację. W czerwcu 2013 Nunez wystąpił w drużynie gwiazd belizeńskiej Premier League w meczu towarzyskim z reprezentacją Belize, przygotowującą się do udziału w Złotym Pucharze CONCACAF.
Latem 2013 Nunez ponownie został graczem Verdes FC i potwierdził, że nadchodzący sezon będzie ostatnim w jego karierze. W lutym 2014 został zawieszony przez Belizeński Związek Piłki Nożnej na sześć miesięcy ze względu na wszczęcie bójki i zaatakowanie sędziego w półfinałowym rewanżu ligi z FC Belize (1:2). Po odbyciu kary, wbrew wcześniejszym zapowiedziom, zdecydował się kontynuować karierę piłkarską i dołączył do drużyny Placencia Texmar Assassins. Po kilku miesiącach przeniósł się do klubu Police United FC, gdzie był grającym asystentem trenera Hilberto Muschampa. W jesiennym sezonie 2015/2016 Opening zdobył z zespołem mistrzostwo Belize, po czym w wieku 44 lat zdecydował się zakończyć wieloletnią karierę piłkarską.
Kariera reprezentacyjna.
W marcu 1991 Nunez został powołany do reprezentacji Belize U-23 na północnoamerykańskie eliminacje do Igrzysk Olimpijskich w Barcelonie. Belizeńczycy odpadli z kwalifikacji w drugiej rundzie po porażce w dwumeczu z Salwadorem (0:2, 0:3) i nie zdołali awansować na igrzyska.
W listopadzie 1995 Nunez znalazł się w ogłoszonej przez selekcjonera Winstona Michaela kadrze pierwszej reprezentacji Belize na Puchar Narodów UNCAF (środkowoamerykańskie rozgrywki kwalifikacyjne do Złotego Pucharu CONCACAF). Tam 29 listopada na Estadio Cuscatlán w przegranym 0:3 meczu fazy grupowej z Salwadorem zadebiutował w drużynie narodowej, rozgrywając całe spotkanie. Był to zarazem pierwszy oficjalnie uznawany mecz w historii reprezentacji Belize. Nunez nie wystąpił w kolejnym meczu, z Kostaryką (1:2), a jego zespół odpadł z turnieju już w fazie grupowej.
W marcu 1999 Nunez w kontrowersyjnych okolicznościach nie otrzymał powołania na Puchar Narodów UNCAF, pomimo posiadania renomy najlepszego wówczas belizeńskiego piłkarza. Selekcjoner Manuel Bilches zdecydował się wówczas na skorzystanie z młodszych zawodników, ponieważ w jego opinii bardziej doświadczeni belizeńscy gracze „nie byli zainteresowani występami w drużynie narodowej i bardziej zależało im na występach w swoich klubach”. 
Kilka miesięcy później Nunez powrócił jednak do reprezentacji, przygotowującej się do eliminacji do Mistrzostw Świata w Korei i Japonii. Podczas kwalifikacji do mundialu rozegrał trzy z czterech możliwych meczów – z Salwadorem (0:5), Gwatemalą (1:2) i rewanż z Salwadorem (1:3, zanotował asystę przy golu Benta Burgessa). Media donosiły o kiepskiej atmosferze wewnątrz belizeńskiej reprezentacji – dziewiętnastu kadrowiczów (w tym Nunez, będący kapitanem drużyny) wystosowało pisemną petycję do Belizeńskiego Związku Piłki Nożnej, w której domagali się nowych strojów meczowych, zapłacenia zaległych premii oraz okazywania im większego szacunku przez selekcjonera Manuela Bilchesa.
Pierwszego oficjalnego gola w drużynie narodowej Nunez strzelił 24 kwietnia 2001 na stadionie MCC Grounds w wygranym 2:0 meczu towarzyskim z Nikaraguą. Było to pierwsze zwycięstwo w historii reprezentacji Belize.
W maju 2001 Nunez został powołany przez selekcjonera Leroya Sherriera Lewisa na Puchar Narodów UNCAF. Bazę kadry stanowili wówczas gracze klubu Kulture Yabra FC, w którym występował także Nunez. Na turnieju rozgrywanym w Hondurasie rozegrał obydwa spotkania w pełnym wymiarze czasowym – z Kostaryką (0:4) i Gwatemalą (3:3). W meczu z Gwatemalą zanotował dwie asysty (przy golach Diona Frazera i Marka Leslie), a Belize zdobyło pierwszy punkt w historii swoich występów w Pucharze Narodów. Belizeńczycy zakończyli swój udział w turnieju na fazie grupowej. Po turnieju nieoczekiwanie zwolniono selekcjonera Lewisa, co spotkało się z publicznymi protestami ze strony Nuneza i pozostałych kadrowiczów.
W 2004 roku Nunez zrezygnował z udziału w eliminacjach do Mistrzostw Świata w Niemczech. Wobec problemów organizacyjnych i konfliktu pomiędzy Belizeńskim Związkiem Piłki Nożnej, a władzami ligi Belize Premier Football League, do ostatniego miesiąca nie było wówczas wiadomo, czy Belize w ogóle przystąpi do kwalifikacji. 
W lutym 2005 Nunez został powołany na swój trzeci Puchar Narodów UNCAF. Wystąpił wówczas we wszystkich trzech meczach od pierwszej do ostatniej minuty – z Gwatemalą (0:2), Hondurasem (0:4) i Nikaraguą (0:1), a podopieczni selekcjonera Anthony’ego Adderly odpadli z rozgrywek w fazie grupowej.
Od tamtego czasu Nunez nie wystąpił już więcej w reprezentacji, co spotykało się z krytyką krajowych mediów. Donoszono o jego konflikcie z władzami Belizeńskiego Związku Piłki Nożnej. W 2013 roku spora grupa kibiców domagała się powołania wciąż aktywnego piłkarsko, 42-letniego Nuneza na Złoty Puchar CONCACAF, na którym Belizeńczycy wystąpili wówczas po raz pierwszy w historii. Tak się jednak nie stało.
Styl gry.
Nunez jest zgodnie uznawany przez obserwatorów za jednego z najlepszych i najbardziej utalentowanych piłkarzy w historii belizeńskiej piłki nożnej oraz legendę belizeńskiego futbolu. W 1999 roku dziennikarz James Adderley scharakteryzował go jako „jedynego piłkarza z Belize na poziomie międzynarodowym w najnowszej historii”. W 2006 roku gazeta Amandala nazwała Nuneza „supergwiazdą, która przez ostatnie 15 lat nie miała sobie równych w belizeńskim futbolu”, natomiast w 2013 roku „piłkarskim fenomenem” oraz „najlepszym belizeńskim zawodnikiem swojego pokolenia”.
Przez większość swojej kariery Nunez występował na pozycji napastnika, lecz w bardziej zaawansowanym wieku grał jako pomocnik skoncentrowany na kreowaniu akcji ofensywnych. Na boisku charakteryzował się między innymi pracowitością. Wyróżniał się prowadzeniem zdrowego stylu życia, unikał używek. Choć z wiekiem zatracił w pewnym stopniu swoją szybkość i wytrzymałość, to nawet po 40. roku życia dobra kondycja pozwalała mu rozgrywać mecze w pełnym wymiarze czasowym.
Miał opinię zawodnika kontrowersyjnego.
Życie prywatne.
Synowie Nuneza, Jayson „Buyu” Thurton i Akeem „Bats” Thurton, również trenowali piłkę nożną i występowali w młodzieżowych rozgrywkach w Belize. W późniejszych latach Akeem pracował jako sprzedawca ryb, a w kwietniu 2012 został skazany na karę 15 lat pozbawienia wolności za usiłowanie zabójstwa. Inny syn Nuneza, Porshan Pipersburgh, został śmiertelnie postrzelony w wieku 21 lat w listopadzie 2016 w Belize City.
Równolegle do półprofesjonalnej gry w lidze belizeńskiej Nunez pracował jako fryzjer.
W sierpniu 2000 Nunez i jego kolega z drużyny Charlie Slusher zostali aresztowani i poważnie pobici przez funkcjonariuszy policji przed klubem nocnym w Belmopan za rzekomy udział w bójce. Poszkodowani zgodnie utrzymywali, że nie brali udziału w zaistniałej bójce i użyto wobec nich przemocy (zarówno na miejscu zatrzymania, jak i w drodze na komisariat) bez powodu. Dwa dni później Hughington Williams, komendant policji dystryktu Orange Walk, poinformował o zwolnieniu dwóch policjantów z obowiązków służbowych ze względu na przekroczenie swoich uprawnień, a wobec pozostałych dwóch funkcjonariuszy zostało wszczęte postępowanie dyscyplinarne.
We wrześniu 2007 Nunez został oskarżony przez swojego wuja Sebastiana Nuneza o pobicie i groźby z użyciem broni palnej. Ostatecznie w wyniku śledztwa prokuratura postawiła zawodnikowi zarzuty wyłącznie za spowodowanie uszczerbku na zdrowiu.
Inne.
W grudniu 2019 Nunez został uhonorowany za szczególne osiągnięcia dla rozwoju sportu w Belize przez burmistrza Belize City. 
W kwietniu 2020 gazeta Amandala uwzględniła Nuneza w galerii sław belizeńskiej piłki nożnej.

</doc>
<doc id="4916529" url="https://pl.wikipedia.org/wiki?curid=4916529" title="Zdzisław Wójcik (inżynier mechanik)">
Zdzisław Wójcik (inżynier mechanik)

Zdzisław Wójcik (ur. 15 czerwca 1928, zm. 21 stycznia 2006 w Warszawie) – polski uczony, specjalista w zakresie technologii przekładni zębatych stożkowych na Wydziale Samochodów i Maszyn Roboczych Politechniki Warszawskiej. Prodziekan Wydziału, dyrektor Instytutu Podstaw Budowy Maszyn, Profesor Doktor Habilitowany Inżynier PW.
Życiorys.
W 1952 ukończył studia na Wydziale Mechanicznym Politechniki Warszawskiej, a następnie pracował jako konstruktor w Centralnym Biurze Studiów i projektów Transportu Drogowego i Lotniczego. równocześnie pracował jako asystent w Katedrze Eksploatacji Obrabiarek. Od 1955 do 1972 był rzeczoznawcą w "Polcaro", równolegle od 1965 pracował w Katedrze Technologii Budowy Samochodów i Maszyn Roboczych na Wydziale Maszyn Roboczych i Pojazdów. Od 1973 do 1975 pełnił funkcję prodziekana ds. Studenckich Wydziału Samochodów i Maszyn Roboczych, od 1975 do 1978 był dyrektorem Instytutu Podstaw Budowy Maszyn PW. W 1979 rozpoczął trzyletnią kadencję prodziekana ds. Dydaktycznych Wydziału Samochodów i Maszyn Roboczych. Od 1990 był kierownikiem Zespołu Technologii i Metrologii Mechanicznej, a następnie kierownikiem Zakładu Technologii Przekładni Stożkowych.
Pochowany na cmentarzu Powązkowskim w Warszawie (kw. 8, rząd 1, grób 5).

</doc>
<doc id="4916532" url="https://pl.wikipedia.org/wiki?curid=4916532" title="Ludwik Lipnicki">
Ludwik Lipnicki

Ludwik Ireneusz Lipnicki (ur. 25 sierpnia 1947 w Łubiance, zm. 31 stycznia 2021 w Drezdenku) – polski biolog, specjalizujący się w lichenologii i ekologii; poeta i prozaik; nauczyciel akademicki związany do 2014 roku z Akademią Wychowania Fizycznego im. E. Piaseckiego w Poznaniu.
Życiorys.
Urodził się Łubiance koło Gorzowa Wielkopolskiego, mieszkał w Drezdenku. W 1964 roku ukończył Liceum Ogólnokształcące nr 19 w Gorzowie Wlkp. Bezpośrednio po zdaniu matury rozpoczął pracę jako nauczyciel w szkolnictwie podstawowym, a następnie średnim. Tytuł zawodowy magistra uzyskał na Wydziale Biologii i Nauk o Ziemi na Uniwersytecie Mikołaja Kopernika w Toruniu w 1976 roku, na podstawie pracy pt. "Porosty Drezdenka". W 1986 roku Rada Wydziału Biologii i Nauk o Ziemi UMK nadała mu stopień naukowy doktora nauk przyrodniczych w zakresie biologii na podstawie pracy nt. "Porosty Borów Tucholskich i problemy ich ochrony", której promotorem była prof. dr hab. Jadwiga Wilkoń-Michalska. Od 1977 roku pracował jako adiunkt w Zamiejscowym Wydziale Kultury Fizycznej w Gorzowie Wlkp. Akademii Wychowania Fizycznego im. Eugeniusza Piaseckiego w Poznaniu. Dalsza praca naukowo-badawcza prowadzona przede wszystkim w Borach Tucholskich, a także w innych regionach Polski, uzupełniona wynikami badań poza granicami kraju, głównie w Niemczech i w Skandynawii pozwoliła mu zdobyć w 1999 roku stopień doktora habilitowanego nauk biologicznych w zakresie biologii o specjalności biologii – botaniki, nadany przez Radę Wydziału Biologii i Nauk o Ziemi UMK; przyczynkiem była rozprawa pt. "Kształtowanie się flor porostów na podłożach o cechach pionierskich". W 2001 roku awansował na profesora nadzwyczajnego AWF w Poznaniu i został kierownikiem Pracowni Biologii i Ochrony Przyrody ZWKF w Gorzowie Wlkp. poznańskiej AWF. Po przejściu na emeryturę, w latach 2016-2020 pracował jako profesor nadzwyczajny na Wydziale Turystyki i Nauk o Zdrowiu Akademii im. Jakuba z Paradyża w Gorzowie Wlkp.
Był członkiem Polskiego Towarzystwa Botanicznego (członek założyciel Sekcji Lichenologicznej); był członkiem International Association of Lichenology. Odbył staże naukowe w Museum Naturkunde w Stuttgarcie i w Uniwersytecie w Kopenhadze. W ramach współpracy z lichenologami z innych krajów uczestniczył w zagranicznych wyprawach naukowych, m.in. na Jutlandię (1994), Wyspy Owcze (1995). Uczestniczył także w wyprawach na Wyspy Kanaryjskie (2012), Spitsbergen (2016) oraz trwające każdorazowo po kilka miesięcy – do USA i Kanady (2009, 2013 i 2017) – od Alaski po Arizonę i Kalifornię, gdzie prowadził obserwacje naukowe w parkach narodowych.
Współinicjator utworzenia licznych obiektów chronionych, m.in. Parku Narodowego Bory Tucholskie, parków krajobrazowych (Zaborskiego, Barlinecko-Gorzowskiego, Wdeckiego i Tucholskiego), około 30 rezerwatów przyrody, w tym rezerwatu „Bór Chrobotkowy im. Prof. Z. Tobolewskiego” – pierwszego rezerwatu przyrody, w którym głównym celem ochrony są porosty naziemne. Przyczynił się do powołania innych obiektów chronionych, m.in. licznych pomników przyrody, w tym pierwszych w Polsce chroniących porosty nadrzewne.
Członek Rady Naukowej Parku Narodowego Bory Tucholskie, a przed przejściem na emeryturę – RN Drawieńskiego PN oraz Rad Naukowo-Społecznych Leśnych Kompleksów Promocyjnych (LKP Bory Lubuskie, LKP Puszcza Notecka) i parków krajobrazowych. Członek, a przez kilkanaście lat przewodniczący Regionalnej (wcześniej Wojewódzkiej) Rady Ochrony Przyrody w Gorzowie Wlkp. Działacz samorządowy; w 2011 roku otrzymał tytuł Honorowego Obywatela Gminy Drezdenko.
W swojej pracy naukowej zajmował się głównie: ekologią, monitoringiem biologicznym, ochroną przyrody, a szczególnie ochroną porostów.
Twórczość literacka.
Był autorem tomików poetyckich, powieści, opowiadań, felietonów oraz innych form literackich. Główną inspiracją jest przyroda. Jako poeta zadebiutował w 1986 na łamach „Przyrody Polskiej”. Wiersze publikował głównie w czasopismach oraz w postaci tomików. Zamieszczone są także w antologiach (np. Kiełczewski B., Wiśniewski J. "Kulturotwórcza rola lasu", Poznań 1996). Utwory poetyckie i prozatorskie emitowane były w ogólnopolskich i regionalnych programach radiowych i telewizyjnych. Niektóre wiersze zostały przełożone na język niemiecki. Od 1995 roku jest członkiem Związku Literatów Polskich.
Jego twórczość literacka była przedmiotem licznych opracowań krytycznych i recenzji, m.in.: Krystyny Kamińskiej, Zdzisława Łączkowskiego, Macieja Zdziarskiego, Bronisława Słomki, Czesława Markiewicza, Renaty Ochwat.  
Dwukrotnie został laureatem II nagrody w kategorii prozy w Ogólnopolskim Konkursie Literackim im. Zdzisława Morawskiego. Muzykę do kilku jego wierzy skomponował Leonard Luther i umieścił jako utwory poezji śpiewanej na płytach CD, m.in. "Kraina zagubionych marzeń" (2003), "Leonard Luther &amp; Własny Port – Live" (2011).  
Autor emitowanych na antenie Radia Zachód czterech wydań Radiowej Książki Poetyckiej oraz cyklu 23 felietonów – reportaży pt. „Wielka wieś Ameryka”.
Publikacje.
Naukowe.
Spośród ok. 160 publikacji naukowych najważniejsze to:
Ważne miejsce w twórczości naukowej i popularyzatorskiej Ludwika Lipnickiego zajmują monografie przyrodnicze przeznaczone dla szerokiego kręgu odbiorców. Niektóre spośród nich:

</doc>
<doc id="4916534" url="https://pl.wikipedia.org/wiki?curid=4916534" title="Mistrzostwa Europy w Piłce Nożnej 2021">
Mistrzostwa Europy w Piłce Nożnej 2021



</doc>
<doc id="4916536" url="https://pl.wikipedia.org/wiki?curid=4916536" title="Gimnastyka na Igrzyskach Panamerykańskich 2019">
Gimnastyka na Igrzyskach Panamerykańskich 2019

Gimnastyka na Igrzyskach Panamerykańskich 2019 odbywał się w dniach 27 lipca – 5 sierpnia 2019 roku w "Polideportivo Villa el Salvador" w Limie. Stu dziewięćdziesięciu sześciu zawodników obojga płci rywalizowało w dwudziestu czterech konkurencjach w trzech dyscyplinach.

</doc>
<doc id="4916537" url="https://pl.wikipedia.org/wiki?curid=4916537" title="Diolcogaster">
Diolcogaster

Diolcogaster – rodzaj błonkówek z rodziny męczelkowatych. Gatunkiem typowym jest "Diolcogaster brevicaudus".
Zasięg występowania.
Przedstawiciele tego rodzaju występują na całym świecie.
Biologia i ekologia.
Żywicielami przedstawicieli "Diolcogaster" są motyle z około 15 rodzin. 
Systematyka.
Do rodzaju zaliczanych jest 141 opisanych gatunków, oraz setki nieopisanych, chociaż z pewnością jest on rodzajem polifiletycznym. 
Gatunki zaliczane do tego rodzaju:

</doc>
<doc id="4916539" url="https://pl.wikipedia.org/wiki?curid=4916539" title="Letnie Igrzyska Olimpijskie 2021">
Letnie Igrzyska Olimpijskie 2021



</doc>
<doc id="4916546" url="https://pl.wikipedia.org/wiki?curid=4916546" title="Feliks Szaniawski (zm. 1678)">
Feliks Szaniawski (zm. 1678)

Feliks (Szczęsny, Felicjan) Szaniawski (zm. w 1678 roku) – sędzia lubelski w 1678 roku, pisarz lubelski w latach 1658-1676.
Poseł na sejm 1658 roku.
Był elektorem Michała Korybuta Wiśniowieckiego z województwa lubelskiego w 1669 roku.

</doc>
<doc id="4916556" url="https://pl.wikipedia.org/wiki?curid=4916556" title="Krytyczna lista porostów i grzybów naporostowych Polski">
Krytyczna lista porostów i grzybów naporostowych Polski

Krytyczna lista porostów i grzybów naporostowych Polski ("The Lichens, Lichenicolus and allied fungi of Poland – an annotated checklist") – pierwsze zestawienie porostów i grzybów naporostowych występujących w Polsce.
Autorem listy jest Wiesław Fałtynowicz. Lista opublikowana została w 2003 roku i liczy 435 stron. Znajduje się w niej łącznie 1768 gatunków i 357 rodzajów, w tym 1554 gatunki i 273 rodzaje porostów oraz 214 gatunków i 94 rodzaje grzybów naporostowych. Ponadto wymieniono 160 niższych taksonów (podgatunków i odmian) oraz 47 gatunków błędnie zgłoszonych z terenu Polski.
Opracowanie jest w języku angielskim. Zawiera indeks synonimów i indeks nazw polskich.
Checklist.
Lista gatunków jest główną częścią opracowania. Gatunki ułożono alfabetycznie według ich nazwy naukowej (łacińskiej). Przy gatunkach podano ich najważniejsze synonimy, podłoże na którym występują (substratum), regiony fizycznogeograficzne Polski, w których ten gatunek występuje (distribution) i źródła informacji (references).

</doc>
<doc id="4916558" url="https://pl.wikipedia.org/wiki?curid=4916558" title="Gran Premio de la Patagonia">
Gran Premio de la Patagonia

Gran Premio de la Patagonia – jednodniowy wyścig kolarski rozgrywany w Chile.
Pierwsza edycja odbyła się w 2020. Od początku istnienia włączony jest do cyklu UCI America Tour, w którym posiada kategorię 1.2.
Zwycięzcy.
Opracowano na podstawie:

</doc>
<doc id="4916562" url="https://pl.wikipedia.org/wiki?curid=4916562" title="Vuelta a Venezuela">
Vuelta a Venezuela

Vuelta a Venezuela – wieloetapowy wyścig kolarski rozgrywany corocznie od 1963 w Wenezueli.
Pierwsza edycja odbyła się w 1963, a wyścig od tego czasu odbywa się corocznie z wyjątkiem 1977, gdy nie doszedł do skutku. W latach 1998–1999 oraz 2001–2004 znajdował się w kalendarzu UCI z kategorią 2.5, a od 2005 włączony jest do cyklu UCI America Tour, w którym posiada kategorię 2.2.
Zwycięzcy.
Opracowano na podstawie:

</doc>
<doc id="4916565" url="https://pl.wikipedia.org/wiki?curid=4916565" title="Renault Samsung Motors">
Renault Samsung Motors



</doc>
<doc id="4916567" url="https://pl.wikipedia.org/wiki?curid=4916567" title="Mariusz Ruszel">
Mariusz Ruszel

Mariusz Krzysztof Ruszel – polski politolog, dr hab. nauk społecznych, profesor uczelni Zakładu Ekonomii Wydziału Zarządzania Politechniki Rzeszowskiej im. Ignacego Łukasiewicza.
Życiorys.
W 2007 ukończył studia stosunków międzynarodowych na Uniwersytecie Łódzkim, 26 kwietnia 2012 obronił pracę doktorską "Polska wobec polityki energetycznej UE w latach 2004-2010", 28 listopada 2019 uzyskał stopień doktora habilitowanego. Został zatrudniony na stanowisku adiunkta w Katedrze Ekonomii na Wydziale Zarządzania Politechniki Rzeszowska im. Ignacego Łukasiewicza.
Jest profesorem uczelni w Zakładzie Ekonomii, a także prezesem zarządu w Instytucie Polityki Energetycznej im. Ignacego Łukasiewicza. Pełnił funkcję prodziekana Wydziału Zarządzania Politechniki Rzeszowskiej. 
W 2022 otrzymał Srebrny Krzyż Zasługi.

</doc>
<doc id="4916569" url="https://pl.wikipedia.org/wiki?curid=4916569" title="Muzeum Minerałów w Kudowie-Zdrój">
Muzeum Minerałów w Kudowie-Zdrój



</doc>
<doc id="4916574" url="https://pl.wikipedia.org/wiki?curid=4916574" title="Samsung Commercial Vehicles">
Samsung Commercial Vehicles



</doc>
<doc id="4916575" url="https://pl.wikipedia.org/wiki?curid=4916575" title="Gawrysiak">
Gawrysiak

Gawrysiak – polskie nazwisko. Na początku lat 90. XX wieku w Polsce nosiły je 1827 osoby. Wywodzi się z pochodnej imienia Gawrzyjał, ludowej formy Gabriela.

</doc>
<doc id="4916576" url="https://pl.wikipedia.org/wiki?curid=4916576" title="Gawryś">
Gawryś

Gawryś – polskie nazwisko. Na początku lat 90. XX wieku w Polsce nosiły je 2985 osoby. Wywodzi się z pochodnej imienia Gawrzyjał, ludowej formy Gabriela.

</doc>
<doc id="4916578" url="https://pl.wikipedia.org/wiki?curid=4916578" title="Gawryszczak">
Gawryszczak



</doc>
<doc id="4916580" url="https://pl.wikipedia.org/wiki?curid=4916580" title="Jack Zealley">
Jack Zealley

Walter John Zealley (ur. 2 listopada 1874 w Bothenhampton, zm. 15 maja 1956 w Worthing) – brytyjski piłkarz. Jako zawodnik Upton Park F.C. reprezentował Wielką Brytanię na Letnich Igrzysk Olimpijskich 1900 w Paryżu, z którą zdobył złoty medal.
Był rolnikiem z Dorset. Służył w Dorset Yeomanry, brał udział w II wojnie burskiej i I wojnie światowej. Amatorsko grał dla Bridport F.C., gościnnie występował dla Upton Park F.C.
Na igrzyskach Upton Park rozegrało jedno spotkanie, przeciwko reprezentującemu Francję Union des Sociétés Françaises de Sports Athlétiques (USFSA). Mecz zakończył się rezultatem 0:4 dla Brytyjczyków. Zealley rozegrał mecz w pełnym wymiarze czasowym, strzelając jedną bramkę. W raporcie meczowym figuruje jako "James Zealey". W oficjalnej internatowej bazie olimpijczyków błędnie przypisano złoty medal innemu Brytyjczykowi Jamesowi Edwardowi Zealleyowi.

</doc>
<doc id="4916581" url="https://pl.wikipedia.org/wiki?curid=4916581" title="Tomasz Marzec">
Tomasz Marzec

Tomasz Marzec (ur. 21 grudnia 1886 w Niegosławicach, zm. wiosną 1940 w Charkowie) – major piechoty Wojska Polskiego.
Życiorys.
Urodził się w Niegosławicach, w powiecie pińczowskim, w rodzinie Piotra i Magdaleny z Dyniów.
W czasie I wojny światowej walczył w szeregach armii rosyjskiej. W 1920 został przyjęty do Wojska Polskiego. Wziął udział w wojnie z bolszewikami. W 1921 ukończył kurs dowódców batalionów w Krakowie.
Służył w 25 Pułku Piechoty w Piotrkowie. Od marca 1921 był dowódcą I batalionu. 3 maja 1922 został zweryfikowany w stopniu majora ze starszeństwem z 1 czerwca 1919 i 433. lokatą w korpusie oficerów piechoty. W lipcu 1922 został zatwierdzony na stanowisku dowódcy batalionu. W 1923 był komendantem kadry batalionu zapasowego. W 1924 ukończył kurs oficerów sztabowych w Grupie. W tym samym roku ponownie na stanowisku dowódcy I batalionu. W maju 1927 został zwolniony ze stanowiska dowódcy I baonu z równoczesnym przeniesieniem służbowym do Powiatowej Komendy Uzupełnień Piotrków na przeciąg czterech miesięcy. W październiku tego roku został przeniesiony do Powiatowej Komendy Uzupełnień Sieradz na stanowisko kierownika I referatu. W listopadzie 1928 został przesunięty na stanowisko pełniącego obowiązki komendanta PKU Sieradz. W lutym 1929 został zwolniony z zajmowanego stanowiska i oddany do dyspozycji dowódcy Okręgu Korpusu Nr IV. Później został przeniesiony w stan spoczynku.
W czasie kampanii wrześniowej 1939 dostał się do sowieckiej niewoli. Przebywał w obozie w Starobielsku. Wiosną 1940 został zamordowany przez funkcjonariuszy NKWD w Charkowie i pogrzebany w Piatichatkach. Od 17 czerwca 2000 spoczywa na Cmentarzu Ofiar Totalitaryzmu w Charkowie.
5 października 2007 minister obrony narodowej Aleksander Szczygło mianował go pośmiertnie na stopień podpułkownika. Awans został ogłoszony 9 listopada 2007, w Warszawie, w trakcie uroczystości „Katyń Pamiętamy – Uczcijmy Pamięć Bohaterów”.

</doc>
<doc id="4916583" url="https://pl.wikipedia.org/wiki?curid=4916583" title="Teresa Zarębska">
Teresa Zarębska

Teresa Zarębska (ur. 28 stycznia 1932 w Warszawie, zm. 2 lutego 2003 tamże) – polska architekt, urbanistka i historyczka urbanistyki, profesor doktor inżynier.
Życiorys.
W 1954 ukończyła studia na Wydziale Architektury Politechniki Warszawskiej, od 1957 była członkiem Oddziału Warszawskiego Stowarzyszenia Architektów Polskich, a od 1964 Towarzystwa Urbanistów Polskich. W 1965 uzyskała stopień doktora nauk technicznych, od 1975 była docentem. W latach 1975-1978 była prodziekanem Wydziału Architektury PW, a następnie kierownikiem Katedry Historii Budowy Miast Wydziału Architektury PW.
Pochowana na cmentarzu Wolskim w Warszawie.

</doc>
<doc id="4916592" url="https://pl.wikipedia.org/wiki?curid=4916592" title="Stanisław Skarbek Kiełczewski">
Stanisław Skarbek Kiełczewski

Stanisław Skarbek Kiełczewski herbu Habdank (zm. w 1684 roku) – cześnik lubelski w latach 1667-1684.
Był elektorem Michała Korybuta Wiśniowieckiego z województwa lubelskiego w 1669 roku.

</doc>
<doc id="4916593" url="https://pl.wikipedia.org/wiki?curid=4916593" title="Wiedrycz (przystanek kolejowy)">
Wiedrycz (przystanek kolejowy)

Wiedrycz (, ) – przystanek kolejowy w pobliżu miejscowości Zakraszynski Moch i Hałouki, w rejonie rzeczyckim, w obwodzie homelskim, na Białorusi. Leży na linii Homel - Łuniniec - Żabinka. Dawniej mijanka.
Nazwa pochodzi od pobliskiej rzeki Wiedrycz lub oddalonego o 5,2 km w linii prostej agromiasteczka Wiedrycz.

</doc>
<doc id="4916594" url="https://pl.wikipedia.org/wiki?curid=4916594" title="Stanisław Borowski (zm. 1691)">
Stanisław Borowski (zm. 1691)

Stanisław Borowski herbu Lubicz (zm. w 1691 roku) – łowczy lubelski w latach 1667-1689.
Był elektorem Michała Korybuta Wiśniowieckiego z województwa lubelskiego w 1669 roku.

</doc>
<doc id="4916595" url="https://pl.wikipedia.org/wiki?curid=4916595" title="European 250cc Youth Speedway Cup">
European 250cc Youth Speedway Cup

European 250cc Youth Speedway Cup – międzynarodowe rozgrywki miniżużlowe dla zawodników do 16. roku życia w kategorii pojemnościowej 250 cm³. Rozgrywane są od 2016 roku.

</doc>
<doc id="4916596" url="https://pl.wikipedia.org/wiki?curid=4916596" title="Babiczy (stacja kolejowa)">
Babiczy (stacja kolejowa)

Babiczy (, ) – stacja kolejowa w miejscowości Babiczy, w rejonie rzeczyckim, w obwodzie homelskim, na Białorusi. Leży na linii Homel – Łuniniec – Żabinka.

</doc>
<doc id="4916598" url="https://pl.wikipedia.org/wiki?curid=4916598" title="Biskupi Saint-Denis de La Réunion">
Biskupi Saint-Denis de La Réunion

Biskupi Saint-Denis de La Réunion – biskupi diecezjalni i biskupi pomocniczy prefektury apostolskiej "Wysp Oceanu Indyjskiego", (od 1818) "Bourbon", a od 1850 diecezji Saint-Denis de La Réunion.

</doc>
<doc id="4916600" url="https://pl.wikipedia.org/wiki?curid=4916600" title="Antonopol (Tumiłowicze)">
Antonopol (Tumiłowicze)

Antonopol – obecnie część wsi Tumiłowicze na Białorusi, w obwodzie witebskim, w rejonie głębockim, w sielsowiecie Tumiłowicze.
Dawnej samodzielna miejscowość.
Historia.
W czasach zaborów w granicach Imperium Rosyjskiego.
W dwudziestoleciu międzywojennym folwark Antonopol leżał w Polsce, w województwie wileńskim, w powiecie duniłowickim, a od 1926 w powiecie dziśnieńskim, w gminie Dokszyce.
Według Powszechnego Spisu Ludności z 1921 roku zamieszkiwało tu 16 osób, 15 było wyznania rzymskokatolickiego, a 1 prawosławnego. Jednocześnie wszyscy mieszkańcy zadeklarowali polską przynależność narodową. Były tu 2 budynki mieszkalne. W 1931 w 4 domach zamieszkiwały 34 osoby.
W miejscowości od 1925 była umiejscowiona strażnica KOP „Antonopol”. W 1932 roku obsada strażnicy zakwaterowana była w budynku KOP.

</doc>
<doc id="4916605" url="https://pl.wikipedia.org/wiki?curid=4916605" title="Remigian Skarbek Kiełczewski (zm. 1686)">
Remigian Skarbek Kiełczewski (zm. 1686)

Remigian Skarbek Kiełczewski herbu Habdank (zm. w 1686 roku) – podsędek lubelski w latach 1680-1686, miecznik lubelski w latach 1667-1678, podstarości lubelski w 1671 roku.
Był elektorem Michała Korybuta Wiśniowieckiego z województwa lubelskiego w 1669 roku.

</doc>
<doc id="4916606" url="https://pl.wikipedia.org/wiki?curid=4916606" title="Distatrix">
Distatrix

Distatrix – rodzaj błonkówek z rodziny męczelkowatych. Gatunkiem typowym jest "Distatrix papilionis".
Zasięg występowania.
Przedstawiciele tego rodzaju występują w niemal wszystkich rejonach z wyjątkiem Australazji.
Biologia i ekologia.
Żywicielami przedstawicieli "Diolcogaster" są motyle z 9 rodzin, głównie miernikowcowatych i paziowatych. 
Systematyka.
Do rodzaju zaliczane są 32 opisane gatunki, choć ich rzeczywista liczba może przekraczać 50.
Gatunki zaliczane do rodzaju "Distatrix":

</doc>
<doc id="4916609" url="https://pl.wikipedia.org/wiki?curid=4916609" title="Dodogaster grangeri">
Dodogaster grangeri

Dodogaster grangeri – gatunek błonkówki z rodziny męczelkowatych, jedyny przedstawiciel rodzaju "Dodogaster". Gatunek został opisany na podstawie dwóch odłowionych samic.
Zasięg występowania.
Występuje na Reunionie.

</doc>
<doc id="4916610" url="https://pl.wikipedia.org/wiki?curid=4916610" title="Dodogaster">
Dodogaster



</doc>
<doc id="4916613" url="https://pl.wikipedia.org/wiki?curid=4916613" title="Karol B. Janowski">
Karol B. Janowski



</doc>
<doc id="4916616" url="https://pl.wikipedia.org/wiki?curid=4916616" title="Liski (stacja kolejowa)">
Liski (stacja kolejowa)

Liski (, ) – stacja kolejowa w miejscowości Liski, w rejonie rzeczyckim, w obwodzie homelskim, na Białorusi. Leży na linii Homel - Łuniniec - Żabinka.

</doc>
<doc id="4916618" url="https://pl.wikipedia.org/wiki?curid=4916618" title="Dolichogenidea">
Dolichogenidea

Dolichogenidea – rodzaj błonkówek z rodziny męczelkowatych. Gatunkiem typowym jest "Dolichogenidea banksi".
Zasięg występowania.
Przedstawiciele tego rodzaju występują na całym świecie.
Biologia i ekologia.
Żywicielami przedstawicieli tego rodzaju są motyle z ponad 30 rodzin.
Systematyka.
Do rodzaju zaliczanych jest 366 opisanych gatunków, choć ich rzeczywista liczba może przekraczać 1 000. Początkowo opisano go jako podrodzaj z rodzaju "Apanteles" jednak został podniesiony do rangi rodzaju przez Masona w 1981.

</doc>
<doc id="4916619" url="https://pl.wikipedia.org/wiki?curid=4916619" title="Jorge Nunes">
Jorge Nunes

Jorge „Lindo” Nunes Barroso (ur. 20 marca 1966 w Rio de Janeiro) – brazylijski piłkarz występujący na pozycji napastnika, trener piłkarski, obecnie prowadzi belizeński San Pedro Pirates.
Kariera klubowa.
Nunes pochodzi z Rio de Janeiro i rozpoczynał swoją karierę piłkarską w tamtejszym zespole Bangu AC. Stamtąd w wieku dziewiętnastu lat przeszedł do salwadorskiego CD Luis Ángel Firpo. W krajach Ameryki Środkowej spędził już resztę swojego życia. W salwadorskiej Primera División zadebiutował 2 czerwca 1985 w wygranym 3:0 meczu z UCA, w którym strzelił również premierowego gola. W Firpo występował przez półtora roku, zdobywając 12 bramek w lidze salwadorskiej. W styczniu 1987 odszedł do honduraskiego CD Motagua, po czym kontynuował swoją karierę w Gwatemali kolejno w klubach Comunicaciones FC, Aurora FC i CSD Suchitepéquez. Następnie przez rok był graczem belizeńskiego Juventus FC.
W 1994 roku Nunes powrócił do Salwadoru, dołączając do drugoligowego CD Sonsonate. Ze względu na problemy proceduralne rozegrał tam tylko jedno spotkanie, a następnie przeszedł do Acajutla FC, dla którego strzelił jednego gola. Później był zawodnikiem innego salwadorskiego drugoligowca, CD Arcense, gdzie spotkał się ze swoimi rodakami – trenerem Tupinambą dos Santosem i piłkarzem Eduardo Santaną. Solidaryzując się ze skłóconym z zarządem Dos Santosem, Nunes i Santana zdecydowali się odejść z zespołu. Nunes ponownie zasilił Juventus FC, z którym wywalczył dwa mistrzostwa Belize (1995/1996, 1996/1997). Karierę kończył w Gwatemali w drugoligowym CF Universidad de San Carlos oraz trzecioligowych Juventud Retalteca i Deportivo Santa Catarina Pinula, a bezpośrednią przyczyną zakończenia gry w piłkę była kontuzja więzadeł krzyżowych.
Kariera szkoleniowa.
Przygotowania do uzyskania licencji trenera piłkarskiego pierwszego stopnia Nunes rozpoczął już w 1989 roku. Licencję drugiego i trzeciego stopnia uzyskał w Gwatemali pod koniec lat 90. W roli trenera zadebiutował w 2000 roku w gwatemalskim Deportivo Carchá, a w 2001 roku został szkoleniowcem Deportivo Zacapa. Najpierw utrzymał go w lidze gwatemalskiej, a później zakwalifikował się z nim do ligowej fazy play-off, lecz odszedł z klubu w wyniku różnicy zdań z zarządem. W 2002 roku trenował swój były klub, belizeński Juventus FC. Później pracował w Belizeńskim Związku Piłki Nożnej jako selekcjoner reprezentacji Belize U-17 w duecie z Eduardo Santaną. Poprowadził ją w środkowoamerykańskich kwalifikacjach do Mistrzostw CONCACAF U-17, wysoko przegrywając z Kostaryką (0:8) i Panamą (0:4). Trenował również reprezentację Belize U-21.
W tamtym okresie Nunes zdecydował się osiąść na stałe w belizeńskim mieście Orange Walk, gdzie założył rodzinę (jego żona jest Belizenką). Po raz kolejny prowadził tamtejszy Juventus FC, a następnie inne kluby z ligi belizeńskiej – kolejno Calcutta Bulls, Mango Creek FC, Wagiya FC, San Pedro Dolphins, FC Belize (dwa wicemistrzostwa Belize), ponownie San Pedro Dolphins, Orange Walk United FC, Belize Defence Force FC i Police United FC oraz był asystentem trenera Freda Garcii w FC Belize. Pracował również jako asystent Leroya Sherriera Lewisa oraz Edmunda Pandy'ego w Belmopan Bandits FC, a potem asystował też Lewisowi w reprezentacji Belize. Prowadził również pierwszą drużynę Belmopan Bandits.
W lutym 2015 Nunes został selekcjonerem reprezentacji Belize, którą poprowadził w eliminacjach do Mistrzostw Świata w Rosji. Belizeńczycy pokonali wówczas w pierwszej rundzie Kajmany (0:0, 1:1) dzięki bramce wyjazdowej, w drugiej rundzie Dominikanę (2:1, 3:0), zaś w trzeciej rundzie ulegli Kanadzie (0:3, 1:1). Prowadzona przez niego drużyna była chwalona za próbę zaadaptowania ofensywnego stylu gry. Za jego kadencji Belize awansowało na najwyższe w historii miejsce w rankingu FIFA (114.).
Po odejściu z reprezentacji Nunes ponownie prowadził Police United FC. W sezonie 2018/2019 Closing doprowadził klub San Pedro Pirates FC do pierwszego w jego historii mistrzostwa Belize. Został także wówczas wybrany w oficjalnym plebiscycie najlepszym trenerem ligi belizeńskiej.

</doc>
<doc id="4916622" url="https://pl.wikipedia.org/wiki?curid=4916622" title="Lista gatunków z rodzaju Dolichogenidea">
Lista gatunków z rodzaju Dolichogenidea

Lista gatunków z rodzaju Dolichogenidea – lista gatunków owadów błonkoskrzydłych z rodziny męczelkowatych zaliczanych do rodzaju "Dolichogenidea".
Do rodzaju zalicza się 366 opisanych gatunków:

</doc>
<doc id="4916625" url="https://pl.wikipedia.org/wiki?curid=4916625" title="Bitwa pod Drobotami">
Bitwa pod Drobotami

Bitwa pod Drobotami – walki polskiego 2 pułku strzelców podhalańskich płk. Gustawa Truskolaskiego z sowieckim 511 pułkiem strzelców w czasie lipcowej ofensywy Frontu Zachodniego Michaiła Tuchaczewskiego podczas wojny polsko-bolszewickiej.
Położenie ogólne wojsk.
W pierwszej dekadzie lipca przełamany został front polski nad Autą, a wojska Frontu Północno-Wschodniego gen. Stanisława Szeptyckiego cofały się pod naporem ofensywy Michaiła Tuchaczewskiego.
Naczelne Dowództwo Wojska Polskiego nakazało powstrzymanie wojsk sowieckiego Frontu Zachodniego na linii dawnych okopów niemieckich z okresu I wojny światowej.
Sytuacja operacyjna, a szczególnie upadek Wilna i obejście pozycji polskich od północy, wymusiła dalszy odwrót wojsk polskich.
1 Armia gen. Gustawa Zygadłowicza cofała się nad Niemen, 4 Armia nad Szczarę, a Grupa Poleska na Kanał Ogińskiego i Pińsk.
Obrona wojsk polskich na linii Niemna i Szczary również nie spełniła oczekiwań. W walce z przeciwnikiem oddziały polskie poniosły duże straty i zbyt wcześnie zaczęły wycofanie na linię Bugu.
W końcu lipca Front Północno-Wschodni znajdował się w odwrocie na linię Bugu i Narwi. Grupa gen. Władysława Junga została zepchnięta za Narew, a grupa gen. Daniela Konarzewskiego stała między Prużaną a Berezą Kartuską. Między obiema grupami, podległymi 4 Armii, wytworzyła się kilkudziesięciokilometrowa luka, w którą wtargnęły sowieckie 2 i 17 Dywizje Strzelców. Po obu stronach linii kolejowej Łuniniec – Brześć cofała się Grupa Poleska gen. Władysława Sikorskiego. Odwrót wojsk gen. Sikorskiego nie był wymuszony działaniami przeciwnika, ale wydarzeniami na północnym odcinku frontu.
Plan polskiego Naczelnego Dowództwa zakładał, że 1. i 4 Armia oraz Grupa Poleska do 5 sierpnia będą bronić linii Narew – Orlanka oraz Leśna – Brześć i w ten sposób umożliwią przygotowanie kontrofensywy z rejonu Brześcia na lewe skrzydło wojsk Frontu Zachodniego Michaiła Tuchaczewskiego. Rozstrzygającą operację na linii Bug, Ostrołęka, Omulew doradzał też gen. Maxime Weygand.
Warunkiem powodzenia było utrzymanie posiadającej wielkie znaczenie strategiczne Twierdzy Brzeskiej oraz pobicie 1 Armii Konnej Siemiona Budionnego, co umożliwiłoby ściągnięcie nad Bug części sił polskich z Galicji.
28 lipca Front Północno-Wschodni był nadal w odwrocie. Prawe skrzydło 4 Armii było zupełnie odsłonięte, a luka we froncie pomiędzy 4 Armią, a Grupą Poleską zwiększyła się i sowieckie oddziały wyprzedziły cofające się oddziały polskie. Natomiast prawe skrzydło Grupy Poleskiej pozostawało wysunięte daleko na wschód.
Walki pod Drobotami.
27 lipca I Brygada Górska zajęła stanowiska po obu stronach linii kolejowej Pińsk – Brześć na wysokości stacji Snitowo. 
Wzmocniony 8 baterią 11 pułku artylerii polowej 2 pułk strzelców podhalańskich otrzymał zadanie dokonania wypadu na Droboty.
Pod osłoną ciemności pułk przeszedł linię frontu, o świcie 28 lipca zaatakował stacjonujący w Drobotach 511 pułk strzelców i rozproszył go praktycznie bez walki. Wzięto kilkudziesięciu jeńców i zdobyto 16 ckm-ów. Wypad umożliwił 2 pułkowi strzelców podhalańskich a także 66 pułkowi piechoty oderwanie się od nieprzyjaciela i kontynuowanie odwrotu w kierunku na Brześć.

</doc>
<doc id="4916627" url="https://pl.wikipedia.org/wiki?curid=4916627" title="Maciej Stanisław Wiatr">
Maciej Stanisław Wiatr



</doc>
<doc id="4916628" url="https://pl.wikipedia.org/wiki?curid=4916628" title="Boris Gruszyn">
Boris Gruszyn

Boris Andriejewicz Gruszyn (; 2 sierpnia 1929 w Moskwie, zm. 18 września 2007 tamże) – radziecki socjolog i filozof należący do grupy pionierów socjologicznych badań stosowanych w ZSRR.

</doc>
<doc id="4916634" url="https://pl.wikipedia.org/wiki?curid=4916634" title="Gruszyn">
Gruszyn

Gruszyn () – nazwisko rosyjskie.

</doc>
<doc id="4916635" url="https://pl.wikipedia.org/wiki?curid=4916635" title="Antony (rejon dokszycki)">
Antony (rejon dokszycki)

Antony (; ) – wieś na Białorusi, w obwodzie witebskim, w rejonie dokszyckim, w sielsowiecie Dokszyce.
Historia.
W czasach zaborów w granicach Imperium Rosyjskiego.
W latach 1921–1945 wieś leżała w Polsce w Polsce, w województwie wileńskim, w powiecie duniłowickim, a od 1926 w powiecie dziśnieńskim, w gminie Dokszyce.
Według Powszechnego Spisu Ludności z 1921 roku zamieszkiwały tu 64 osoby, 1 była wyznania rzymskokatolickiego, a 63 prawosławnego. Jednocześnie wszyscy mieszkańcy zadeklarowali białoruską przynależność narodową. Było tu 11 budynków mieszkalnych. W 1931 w 12 domach zamieszkiwały 63 osoby.
Miejscowość należała do parafii rzymskokatolickiej i prawosławnej w Dokszycach. Podlegała pod Sąd Grodzki w Dokszycach i Okręgowy w Wilnie; właściwy urząd pocztowy mieścił się w Dokszycach.

</doc>
<doc id="4916636" url="https://pl.wikipedia.org/wiki?curid=4916636" title="Football Federation of Belize">
Football Federation of Belize

Belizeński Związek Piłki Nożnej (ang. "Football Federation of Belize, FFB") – ogólnokrajowy związek sportowy, działający na terenie Belize, będący jedynym prawnym reprezentantem belizeńskiej piłki nożnej, zarówno mężczyzn, jak i kobiet, we wszystkich kategoriach wiekowych w kraju i za granicą. Od 1986 roku jest zrzeszony w FIFA oraz CONCACAF.
W latach 1980–2001 nosił nazwę Belize National Football Association (BNFA).
Siedziba federacji mieści się w stołecznym Belmopanie.
Główne statutowe cele FFB to: organizowanie rozgrywek piłkarskich we wszystkich formach na poziomie krajowym, rozwijanie futbolu w Belize poprzez wdrażanie niezbędnych programów strukturalnych oraz administrowanie organizacyjne i finansowe rozgrywkami Premier League of Belize.
W czerwcu 2011 FIFA zawiesiła Belize ze skutkiem natychmiastowym za nieuzasadnioną ingerencję państwa w działalność FFB. Bezpośrednią przyczyną był list skierowany do FIFA przez rząd Belize, w którym ogłosił on, że nie uznaje władz FFB i reprezentacji Belize, która pokonała wówczas na wyjeździe Montserrat (5:2) w eliminacjach do Mistrzostw Świata w Brazylii. Przed rewanżem z Montserratem rząd Belize poinformował, iż policja nie jest w stanie zapewnić bezpieczeństwa drużynie przyjezdnej, nie weźmie odpowiedzialności za przebieg spotkania i zażądał jego odwołania. FIFA uznała to za ingerencję władz państwowych i tymczasowo zawiesiła Belize w prawach członka do 30 czerwca.

</doc>
<doc id="4916637" url="https://pl.wikipedia.org/wiki?curid=4916637" title="Belizeński Związek Piłki Nożnej">
Belizeński Związek Piłki Nożnej



</doc>
<doc id="4916638" url="https://pl.wikipedia.org/wiki?curid=4916638" title="Necmi Kadıoğlu Stadyumu">
Necmi Kadıoğlu Stadyumu

Necmi Kadıoğlu Stadyumu – stadion piłkarski w Esenyurt (aglomeracja Stambułu), w Turcji. Został otwarty 23 kwietnia 2012 roku. Może pomieścić 4488 widzów. Swoje spotkania rozgrywają na nim piłkarze klubu İstanbulspor AŞ.

</doc>
<doc id="4916643" url="https://pl.wikipedia.org/wiki?curid=4916643" title="Zuzana Števulová">
Zuzana Števulová

Zuzana Števulová (ur. 1983) – słowacka prawniczka, nauczycielka akademicka oraz działaczka społeczna. Jako pierwsza osoba ze Słowacji została laureatką nagrody .
W swojej działalności koncentruje się na prawie azylowym i pomocy dla migrantów. Jest założycielką stowarzyszenia "Liga za ľudské práva".
Życiorys.
Števulová urodziła się w 1983 r. na Słowacji. W 2006 r. ukończyła studia na Wydziale Prawa Uniwersytetu Trnawskiego.
Objęła stanowisko wykładowcy na tejże uczelni, obecnie kieruje Katedrą Prawa Azylowego.
Została zaproszona do udziału w opracowaniu nowej Polityki Integracyjnej Republiki Słowackiej.
Zapoczątkowała kampanię na rzecz praw uchodźców i migrantów przybywających do Europy, a w 2016 r. jako pierwsza osoba ze Słowacji została laureatką nagrody .

</doc>
<doc id="4916644" url="https://pl.wikipedia.org/wiki?curid=4916644" title="Josep Domènech Bonet">
Josep Domènech Bonet

Benedykt z Santa Coloma de Gramenet (właściwie: Josep Domènech Bonet) (ur. 6 września 1892 w Santa Coloma de Gramenet, zm. 6 sierpnia 1936 w Pont de Vilamura koło Manresy) – hiszpański duchowny katolicki, kapucyn, męczennik, ofiara wojny domowej w Hiszpanii w latach 1936-39, błogosławiony Kościoła katolickiego
Życiorys.
Urodził się w 1892 roku w Santa Coloma de Gramenet. W 1909 roku wstąpił do zakonu kapucynów. 23 lutego 1913 złożył śluby zakonne, natomiast dwa lata później 29 maja 1915 roku przyjął święcenia kapłańskie. Został mistrzem nowicjatu w klasztorze kapucynów w Manresie. 22 lipca 1936 w czasie wojny domowej w Hiszpanii razem ze współbraćmi został zmuszony do jego opuszczenia, wskutek zajęcia go przez republikańską milicję. Udał się on wówczas w okolice Manresy, gdzie ukrywał się w pewnym domu. Jednakże 6 sierpnia 1936 został aresztowany przez republikanów. Ci kazali mu bluźnić, a gdy on się nie zgodził torturowali go, zaś następnie zamordowali przez zasztyletowanie.
23 stycznia 2020 papież Franciszek podpisał dekret o jego męczeństwie. Jego i dwóch towarzyszy beatyfikację zaplanowano na 14 listopada 2020 roku w Manresie, lecz została przesunięta z powodu pandemii koronawirusa. Ostatecznie beatyfikacja trojga męczenników odbyła się w Menresie 6 listopada 2021.

</doc>
<doc id="4916645" url="https://pl.wikipedia.org/wiki?curid=4916645" title="Radczyck">
Radczyck

Radczyck (; ) – wieś na Białorusi, w obwodzie brzeskim, w rejonie stolińskim, w sielsowiecie Radczyck.
Słownik geograficzny Królestwa Polskiego jako alternatywnie używane nazwy wymienia "Radczyce" i "Radczysk".
Miejscowość jest siedzibą parafii prawosławnej; znajduje się tu cerkiew pw. Narodzenia Matki Bożej.
Historia.
W czasach carskich i w II Rzeczypospolitej do 18 kwietnia 1928 siedziba gminy Radczysk. W dwudziestoleciu międzywojennym leżał w Polsce, w województwie poleskim, w powiecie stolińskim. Po zniesieniu gminy Radczysk wieś weszła w skład w gminy Płotnica. W tym okresie w miejscowości mieścił się urząd pocztowy, telefon, młyn parowy, przystanek linii wąskotorowej Widzibór – Truszowo oraz posterunek Policji Państwowej.
Posterunkowy z posterunku Policji Państwowej w Radczycku Sylwester Kołodziejewski widnieje na liście ofiar zbrodni katyńskiej zamordowanych przez komunistów w Kalininie.
Po II wojnie światowej w granicach Związku Sowieckiego. Od 1991 w niepodległej Białorusi.

</doc>
<doc id="4916646" url="https://pl.wikipedia.org/wiki?curid=4916646" title="Ümraniye İlçe Stadyumu">
Ümraniye İlçe Stadyumu

Ümraniye İlçe Stadyumu – stadion piłkarski w Stambule, w Turcji. Został otwarty w 2000 roku. Może pomieścić 2500 widzów. Swoje spotkania rozgrywają na nim piłkarze klubu Ümraniyespor.

</doc>
<doc id="4916651" url="https://pl.wikipedia.org/wiki?curid=4916651" title="Richard Marsina">
Richard Marsina

Richard Marsina (ur. 4 maja 1923 w Šahach, zm. 25 marca 2021 w Bratysławie) – słowacki historyk. Należał do założycieli współczesnej słowackiej historiografii i był czołowym specjalistą od średniowiecznej historii Słowacji.
Absolwent Wydziału Filozoficznego Uniwersytetu Komeńskiego w Bratysławie (1949). W 1956 r. został zatrudniony w Instytucie Historii Słowackiej Akademii Nauk. W latach 1961–1969 był kierownikiem instytutu naukowego Słowackiej Akademii Nauk w Budapeszcie. W 1992 r. zainicjował założenie Katedry Historii na nowym Wydziale Nauk Humanistycznych Uniwersytetu w Trnawie. Do 1998 r. pracował tamże jako kierownik katedry.

</doc>
<doc id="4916655" url="https://pl.wikipedia.org/wiki?curid=4916655" title="Michal Kušík">
Michal Kušík

Michal Kušík (ur. 1915, zm. 2000) – słowacki archiwista, historyk i filolog.
Należy do założycieli archiwistyki na gruncie słowackim.
Doprowadził do założenia czasopisma „Slovenská archivistika” oraz przyczynił się do zbudowania Narodowego Archiwum w Bratysławie.

</doc>
<doc id="4916656" url="https://pl.wikipedia.org/wiki?curid=4916656" title="Eripnopelta ithyvena">
Eripnopelta ithyvena

Eripnopelta ithyvena – gatunek błonkówki z rodziny męczelkowatych, jedyny przedstawiciel rodzaju "Eripnopelta". 
Zasięg występowania.
Występuje w Chinach.

</doc>
<doc id="4916657" url="https://pl.wikipedia.org/wiki?curid=4916657" title="Eripnopelta">
Eripnopelta



</doc>
<doc id="4916658" url="https://pl.wikipedia.org/wiki?curid=4916658" title="Slovenská archivistika">
Slovenská archivistika

Slovenská archivistika („słowacka archiwistyka”) – słowackie czasopismo naukowe poświęcone zagadnieniom z zakresu archiwistyki. Ukazuje się od 1966 roku jako jedyny tego rodzaju periodyk na Słowacji.
Czasopismo zostało zapoczątkowane przez historyka Michala Kušíka, jednego z założycieli słowackiej archiwistyki.
Według stanu na 2020 r. funkcję redaktora naczelnego pełni Mária Mrižová.

</doc>
<doc id="4916659" url="https://pl.wikipedia.org/wiki?curid=4916659" title="New Site Erei">
New Site Erei

New Site Erei – nieistniejący już belizeński klub piłkarski z siedzibą w mieście Dangriga, stolicy dystryktu Stann Creek. Funkcjonował w latach 2000–2006. Swoje domowe mecze rozgrywał na obiekcie Carl Ramos Stadium.
Historia.
Klub został założony na przełomie XX i XXI wieku przez Justina Gonzalesa, jako część większego projektu, obejmującego kształcenie piłkarskie dla lokalnej młodzieży począwszy od uczniów szkoły podstawowej, aż po poziom półprofesjonalny. W 2000 roku występował w lokalnych rozgrywkach Stann Creek First Division. W sezonie 2001/2002 zespół wygrał ligę dystryktu Stann Creek i dzięki temu w 2002 roku wziął udział w turnieju National Interdistrict Tournament. 
W 2002 roku półprofesjonalna liga belizeńska Belize Football Premier League (BFPL) wystąpiła ze struktur Belizeńskiego Związku Piłki Nożnej (FFB), wobec czego FFB utworzył nowe rozgrywki – Belize A League. Wzięło w nich udział 8 klubów, do tej pory występujących w drugiej lidze, w tym New Site Erei. Zespół w sezonie 2002/2003 wywalczył mistrzostwo Belize, lecz A League, choć uznawana przez FFB, cieszyła się znacznie mniejszym zainteresowaniem niż BFPL. Dzięki triumfowi New Site Erei zakwalifikował się do międzynarodowych rozgrywek Copa Interclubes UNCAF, lecz ostatecznie został w nich zastąpiony przez klub Boca FC. Drużyna występowała w A League w latach 2002–2004.
W 2005 roku New Site Erei wygrał rozgrywki B League i awansował do najwyższej klasy rozgrywkowej (była to już BFPL, po unormowaniu sytuacji organizacyjnej). Jako beniaminek, wzmocniony czołowymi belizeńskimi piłkarzami, w sezonie 2005/2006 zdobył mistrzostwo Belize. W sezonie 2006 klub obronił tytuł, zdobywając trzecie mistrzostwo Belize w swojej historii. Bezpośrednio po tym klub zakończył swoją działalność.
Drużyna występowała w żółto-czarnych barwach. Słowo „erei” w nazwie klubu oznacza „siłę” w języku garifuna, zaś New Site to nazwa dzielnicy Dangrigi, w której funkcjonował klub.

</doc>
<doc id="4916666" url="https://pl.wikipedia.org/wiki?curid=4916666" title="Slovenská archeológia">
Slovenská archeológia

Slovenská archeológia („słowacka archeologia”) – słowackie czasopismo naukowe poświęcone zagadnieniom z zakresu archeologii, wydawane przez Instytut Archeologii Słowackiej Akademii Nauk.
Na łamach czasopisma ogłasza się prace poświęcone najistotniejszym odkryciom archeologicznym i problematyce badań prehistorii, protohistorii, średniowiecza i współczesności, zarówno na Słowacji, jak i w całym regionie Europie Środkowej. Tematyka treści rozciąga się na dyscypliny pokrewne. Ponadto czasopismo ocenia najważniejsze przedsięwzięcia naukowe i recenzuje prace fachowe dotyczące obszaru Europy Środkowej.
Periodyk ukazuje się od 1953 roku. Jest publikowany dwa razy w roku.
Według stanu na 2020 r. funkcję redaktora naczelnego pełni .

</doc>
<doc id="4916667" url="https://pl.wikipedia.org/wiki?curid=4916667" title="Owsiemirowo">
Owsiemirowo

Owsiemirowo (; ) – wieś na Białorusi, w obwodzie brzeskim, w rejonie stolińskim, w sielsowiecie Radczysk, przy Rezerwacie Biologicznym Tyrwowicze.
W miejscowości znajduje się cerkiew prawosławna pw. św. Mikołaja Cudotwórcy, podlegająca parafii w Radczycku.
Historia.
Dobra stołowe wielkich książąt litewskich. Później w wyniku nadań część Owsiemirowa przeszła w ręce prywatne. W 1547 część prywatna miejscowości, w drodze zapisu testamentowego, przeszła na własność Monasteru Leszczyńskiego (w 1555 została ona poszerzona przez króla Polski Zygmunta II Augusta). Należała ona do bazylianów do kasaty zakonu w 1839.
W dwudziestoleciu międzywojennym Owsiemirów leżał w Polsce, w województwie poleskim, w powiecie stolińskim, do 18 kwietnia 1928 gminie Radczysk, następnie w gminie Płotnica. Po II wojnie światowej w granicach Związku Sowieckiego. Od 1991 w niepodległej Białorusi.

</doc>
<doc id="4916668" url="https://pl.wikipedia.org/wiki?curid=4916668" title="Bohuslav Chropovský">
Bohuslav Chropovský

Bohuslav Chropovský (ur. 9 sierpnia 1926 w Čataju, zm. 5 maja 2009) – słowacki archeolog. Specjalizował się w archeologii Słowian.
W 1957 r. został zatrudniony w Instytucie Archeologii Słowackiej Akademii Nauk. W latach 1970–1990 był dyrektorem Instytutu.
W 2004 r. został odznaczony Krzyżem Pribiny I Klasy za całokształt wkładu naukowo-badawczego w dziedzinie archeologii.

</doc>
<doc id="4916671" url="https://pl.wikipedia.org/wiki?curid=4916671" title="Wielki Las (rejon stoliński)">
Wielki Las (rejon stoliński)

Wielki Las (; ) – wieś na Białorusi, w obwodzie brzeskim, w rejonie stolińskim, w sielsowiecie Radczysk.
W dwudziestoleciu międzywojennym leżał w Polsce, w województwie poleskim, w powiecie stolińskim. Po II wojnie światowej w granicach Związku Sowieckiego. Od 1991 w niepodległej Białorusi.

</doc>
<doc id="4916678" url="https://pl.wikipedia.org/wiki?curid=4916678" title="Is This Love (piosenka Whitesnake)">
Is This Love (piosenka Whitesnake)

Is This Love – piosenka brytyjskiego zespołu Whitesnake wydana w 1987 roku na singlu, który promował ich eponimiczny album. Utwór został napisany przez Davida Coverdale’a i Johna Sykesa.
Singiel z piosenką w wykonaniu Whitesnake był przebojem, który dotarł do 2. miejsca w najważniejszym amerykańskim zestawieniu Hot 100, przygotowywanym przez czasopismo „Billboard” (ich 2. największy hit w USA po „Here I Go Again”, który był #1), i 9. pozycji na głównej brytyjskiej liście przebojów UK Singles Chart.
Historia powstania.
Power ballada „Is This Love” napisana została przez wokalistę Davida Coverdale’a i gitarzystę Johna Sykesa. Pomysł na tę piosenkę wyszedł od Coverdale’a, gdy członkowie grupy przybyli do południowej Francji na sesje nagraniowe. Pierwotnie kompozycja miała być zaproponowana amerykańskiej piosenkarce Tinie Turner. Mimo że Coverdale początkowo powiedział Sykesowi, że nowo powstała melodia nie była przeznaczona dla Whitesnake, to, po tym jak Sykes zaczął grać na gitarze melodię wykorzystującą ornamenty i późniejszej sugestii właściciela wytwórni Davida Geffena, uznano, że utwór powinien być częścią repertuaru grupy. W jednym z wywiadów Coverdale powiedział:
Warstwa muzyczna i liryczna.
Kompozycja zaczyna się powoli z lekko pulsującą melodią, po czym śpiew zaczyna Coverdale m.in. z vibrato ("Than to let you go alone"), a następnie piosenka ożywia się i ulega intensyfikacji. Przez cały utwór przewija się powtarzany zwrot melodyczny grany na keyboardzie. 
Piosenka jest kompozycją o najbardziej delikatnym brzmieniu i subtelnej warstwie lirycznej w dorobku zespołu, w której Coverdale, w opozycji do swojego dotychczasowego usposobienia napędzanego testosteronem, nie ukrywał swoich uczuć.
Teledysk.
W wideoklipie do „Is This Love” przedstawiono słodko-gorzką historię zerwania mężczyzny (Coverdale) z jego dziewczyną, którą zagrała amerykańska aktorka Tawny Kitaen (którą poślubił w 1989 r.). Przedstawiona w krótkim filmie kokietująca partnerka mężczyzny, będącego podmiotem lirycznym w utworze, ubrana jest w obcisłą białą sukienkę.
Wersje na żywo.
Kompozycja „Is This Love” znalazła się na kilku albumach koncertowych grupy Whitesnake, m.in. "Live… in the Shadow of the Blues" (2006) i "Live at Donington 1990" (2011).
Personel.
Źródło: 
Reedycja.
W 1994 roku piosenka została ponownie wydana na singlu. Na stronie A wydawnictwa umieszczono też drugi utwór, którym był „Sweet Lady Luck”. Singiel promował kompilację grupy "Greatest Hits" (1994). Ten singiel z podwójną stroną A dotarł do 25. miejsca na brytyjskiej liście UK Singles Chart.

</doc>
<doc id="4916680" url="https://pl.wikipedia.org/wiki?curid=4916680" title="Antoni Koryga">
Antoni Koryga

Antoni Koryga (ur. 27 maja 1814 w Tursku, zm. 16 sierpnia 1881 tamże) – polski chłop, jeden z przywódców antyszlacheckich wystąpień chłopów w Galicji Zachodniej w 1846.
Życiorys.
Pochodzenie.
Pochodził ze wsi Tursko na przedmieściach Ciężkowic. Był synem Piotra Korygi i Agnieszki Dubielonki. Jego ojciec zmarł, gdy Antoni Koryga miał niecały rok.
Aktywność przed 1846.
5 listopada 1839 wziął ślub z Anną, córką Macieja Jasińskiego i Franciszki z domu Blicharz.
Według relacji Nikodema Goyskiego (mandatariusza i rządcy w majątku Bruśnik), Koryga jeszcze przed 1846 rokiem był karany za zabójstwo, rabunki i kradzieże; był „sławnym hersztem”, który miał „swoją bandę” w okolicy Bruśnika. W 1843 roku, po rabunku dokonanym na majątku Żyda zamieszkującego Bruśnik, Koryga wraz z siedmioma podwładnymi bandytami miał zostać pojmany przez Nikodema Goyskiego, asystowanego przez dwunastu żołnierzy, i oddany pod sąd. Wedle relacji Nikodema Goyskiego, Koryga miał się „wykręcić”, i jesienią 1845 został zwolniony.
Udział w rabacji galicyjskiej.
W czasie rabacji galicyjskiej, około 20 lutego 1846, stanął na czele oddziału chłopskiego. Rozesłał po okolicznych wsiach rozkaz, by chłopi byli uzbrojeni i gotowi do rabunku, dołączając byle jaki kawałek papieru jako rozkaz pisemny. Wysłannicy Korygi wzywali okoliczne wsie do „rozprawienia się z panami”, a także do tego, „aby dwór rabować, a ludzi w surduty ubranych bić, wiązać i do cyrkułu odstawić”.
Koryga porwał chłopów do powstania rzekomo odczytując z trzymanego przez siebie papieru obwieszczenie, zgodnie z którym państwowe i lokalne władze miały dać przyzwolenie na rabunek i zniszczenie dworów (co było kłamstwem). Jego oddział w ciągu kilku dni rozgromił szereg posiadłości pomiędzy Bogoniowicami a Grybowem, dopuszczając się przy tym tortur i morderstw (m.in. poprzez bicie cepami, łamanie kości, cięcie siekierą, wyrywanie wnętrzności, roztratowanie końmi). Według Nikodema Goyskiego, ofiarą grabieży padło trzydzieści dworów, spośród których tylko w części dochodziło do morderstw lub tortur. Siły Korygi złupiły m.in. dwór Długoszewskich w Bobowej, zwany „zamkiem”. Raporty władz austriackich i późniejsze relacje ziemian zgodnie określały Korygę jako „rabusia” i „zbójcę”.
Gdy powstanie chłopskie zaczęło słabnąć, Koryga miał cofnąć się ku Węgrom, lecz zrezygnował z zamiaru „dla wielkich śniegów”. Wicegubernator Lażański wyznaczył nagrodę za schwytanie go. 7 marca 1846 oddział Korygi został rozbity przez wojsko austriackie. Koryga nie został ujęty. Żona Jakuba Szeli w podaniu z 29 grudnia 1846 uniewinniała męża ze współpracy z innymi bandami (mając na myśli m.in. Korygę), które miały „działać zbrodniczo na własną rękę”.
Losy po rabacji.
Dalsze losy Korygi nie są dokładnie znane. Do około 1862 roku urodziło się jedenaścioro jego dzieci. Zmarł śmiercią naturalną w Tursku 16 sierpnia 1881. Został pochowany dwa dni później na miejscowym cmentarzu parafialnym w Ciężkowicach. Nie udzielono mu sakramentu ostatniego namaszczenia, ani nie wpisano w metryce zgonu wyznania katolickiego (choć był ochrzczony, wziął ślub kościelny i regularnie chrzcił dzieci). 
Rodzina.
Jego praprawnukiem jest socjolog i polityk Maciej Gdula.
Odniesienia w kulturze.
Bolesław Limanowski nadmienił Korygę w swojej pracy "Historja ruchu rewolucyjnego w Polsce w 1846 r.", nazywając go „słynnym rozbójnikiem”.

</doc>
<doc id="4916683" url="https://pl.wikipedia.org/wiki?curid=4916683" title="Archipelag Año Nuevo">
Archipelag Año Nuevo

Archipelag Año Nuevo – grupa pięciu skalistych niezamieszkanych wysp, leżących na północ od Wyspy Stanów. Administracyjnie archipelag należy do Argentyny, do departamentu Ushuaia w prowincji Ziemia Ognista, Antarktyda i Wyspy Południowego Atlantyku.
Archipelag składa się z 5 wysp. Największą z nich jest Observatorio. Kolejne wyspsy to Elizalde, Zeballos, Gofré i Gutiérrez. Wraz z Wyspą Stanów należy do obszaru rezerwatu Reserva Natural Silvestre Isla de los Estados y Archipiélago de Año Nuevo, utworzonego w 2016 roku.

</doc>
<doc id="4916685" url="https://pl.wikipedia.org/wiki?curid=4916685" title="Revolutionary Conquerors FC">
Revolutionary Conquerors FC

Revolutionary Conquerors Football Club – nieistniejący już belizeński klub piłkarski z siedzibą w mieście Dangriga, stolicy dystryktu Stann Creek. Funkcjonował w latach 2005–2008. Swoje domowe mecze rozgrywał na obiekcie Carl Ramos Stadium.
Historia.
Klub został założony w 2005 roku. W sezonie 2006/2007 wygrał puchar Belize o nazwie FFB Cup Knock-Out Tournament oraz rozgrywki Mayor's Cup Football Playoff. Bezpośrednio po tym przystąpił do rozgrywek ligi belizeńskiej i w sezonie 2007 jako beniaminek wywalczył tytuł wicemistrza Belize. Dzięki temu osiągnięciu wziął udział w międzynarodowych rozgrywkach Copa Interclubes UNCAF. Tam uległ już w pierwszej rundzie honduraskiemu Realowi España, lecz zaprezentował się z dobrej strony i przegrał z faworyzowanym rywalem dopiero w serii rzutów karnych. W 2008 roku klub wycofał się z rozgrywek ligowych i zakończył swoją działalność.
Klub zmieniał barwy na przestrzeni swojej działalności; np. w 2007 roku były one żółto-niebieskie, zaś w 2008 roku czerwono-zielone.

</doc>
<doc id="4916689" url="https://pl.wikipedia.org/wiki?curid=4916689" title="Revolutionary Conquerors">
Revolutionary Conquerors



</doc>
<doc id="4916693" url="https://pl.wikipedia.org/wiki?curid=4916693" title="Songe">
Songe



</doc>
<doc id="4916695" url="https://pl.wikipedia.org/wiki?curid=4916695" title="Howard Kanovitz">
Howard Kanovitz

Howard Kanovitz (ur. 9 lutego 1929 w Fall River, zm. 2 lutego 2009 w Nowym Jorku) – amerykański malarz, pionier malarstwa fotorealistycznego.
Życiorys.
W latach 1945–1951 studiował w Rhode Island School of Design w Providence, a następnie historię sztuki na Uniwersytecie Nowojorskim. W Nowym Jorku został uczniem i asystentem Franza Kline’a. Początkowo, pod wpływem Kline’a, preferował ekspresjonizm abstrakcyjny, jednak w 1963, zachowując malarski styl, zaczął eksperymentować z fotograficznym figuratywizmem ("The Dance", 1965), zwracając się ostatecznie ku fotorealizmowi.
Pod koniec lat 60. zaczął wykonywać wycinanki (cut-outs) z namalowanych uprzednio obrazów trompe l’oeil, tworząc z nich trójwymiarowe prace wolnostojące, przybierające kształty przedstawianych obiektów ("Cleo’s View", 1968; "Mazola and Ronzoni", 1969). Ironicznie traktowane malarstwo iluzoryczne (trompe l’oeil) i wizualne zainteresowanie codziennym życiem wskazują na pewne pokrewieństwo z pop-artem.
W latach 1971–1974 Kanovitz mieszkał i pracował w Kolonii, a następnie w Londynie.
Jego prace są eksponowane na całym świecie, m.in.: w nowojorskich Whitney Museum of American Art i Metropolitan Museum of Art, londyńskim Tate Britain, Museum Ludwig w Kolonii i wiedeńskim Museum Moderner Kunst.
Twórczość.
Najbardziej charakterystycznym dla twórczości Kanovitza jest obraz "The Opening" (1967, akryl na płótnie, 2,12 × 4,26 m) przedstawiający wernisaż z udziałem wybitnych przedstawicieli nowojorskiego rynku sztuki – malarzy, krytyków, kuratorów – doskonale rozpoznawalnych przez gości zwiedzających galerię, w której dzieło był wystawiane. Obraz jest kolażem stworzonym z wyciętych postaci namalowanych na podstawie zdjęć zrobionych podczas rzeczywistych wernisaży i umieszczonych na monochromatycznym tle. Dodatkowo – jako prace towarzyszące – Kanovitz stworzył osobne płótna pojedynczych osób, patrzących na obraz "The Opening", czym wygenerował pytanie o relację między patrzeniem a byciem oglądanym.
Oprócz malarstwa akrylowego tworzył też suchymi pigmentami – pastelem, węglem, grafitem. Za ich pomocą stworzył wiele fotorealistycznych martwych natur o charakterze kolażowym, które łączą osobiste doświadczenia artysty z refleksją na temat współczesnej kultury amerykańskiej.

</doc>
<doc id="4916704" url="https://pl.wikipedia.org/wiki?curid=4916704" title="St. Petersburg Open 2020">
St. Petersburg Open 2020

St. Petersburg Open 2020 – tenisowy turniej ATP kategorii ATP Tour 500 w sezonie 2020 z cyklu St. Petersburg Open rozgrywany w dniach 12–18 października 2020 roku w Petersburgu na kortach twardych w hali o puli nagród wynoszącej 1 399 370 dolarów amerykańskich.

</doc>
<doc id="4916708" url="https://pl.wikipedia.org/wiki?curid=4916708" title="Sophie and the Giants">
Sophie and the Giants

Sophie and the Giants, czasem skracane także do SATG – brytyjski zespół muzyczny założony w 2015 w Sheffield. Zadebiutowali w 2018 roku z singlem „Monsters”.
Historia zespołu.
2015-2017: Początki.
Zespół został założony przez Sophie Scott w 2015 roku. Pierwotnie jego celem było tylko ćwiczenie grania utworów na instrumentach ze znajomymi, którzy interesowali się muzyką i wykonywali ją amatorsko. Wiosną 2017 zespół zaczął ambitniejszą aktywność na uczelni muzycznej Guildford w hrabstwie Surrey pod nazwą Sophie and the Giants. Sophie (która aktualnie w grupie odpowiada za wokal oraz okazyjnie za grę na gitarze basowej) do zespołu zaprosiła Chrisa Hilla, który gra na perkusji, Baileya Stapledona, który odpowiadał za grę na gitarze basowej i Tobiego Holmesa, który gra na gitarze. Wkrótce potem przenieśli się do swojego przybranego rodzinnego miasta Sheffield, gdzie udoskonalili swoje umiejętności oraz tworzyli piosenki, które zabrały ich w trasę koncertową po Wielkiej Brytanii z takimi artystami jak , i .
2018: "Adolescence".
W 2018 roku zespół wyruszył w trasę koncertową jako support m.in. .
26 października 2018 roku wydali swoją pierwszą EP’kę zatytułowaną „Adolescence”. Zebrała ona wiele pozytywnych opinii krytyków muzycznych i mediów.
2019: Udziały w festiwalach.
W 2019 roku zespół skupił się na promowaniu wydanego w 2018 roku mini-albumu występując na wielu festiwalach m.in. w Reading, Leeds, Wiesbaden czy Glastonbury.
Także w 2019 zostali zaproszeni do wystąpienia podczas koncertu "Radio 1's Big Weekend" organizowanego przez BBC Music.
2020: „Hypnotized”.
8 kwietnia 2020 roku odbyła się premiera singla „”, który ma promować niewydany jeszcze album niemieckiego producenta muzycznego , w którym Sophie gościnnie wystąpiła w roli wokalistki i jednego z autorów tekstu piosenki pod pseudonimem zespołu. Utwór szybko osiągnął sukces wśród rozgłośni radiowych we Włoszech, gdzie dotarł do 2. miejsca oficjalnej listy notowań, oraz uzyskał status potrójnej platynowej płyty. W ciągu kolejnych miesięcy piosenka zaczęła zdobywać miejsca także na listach notowań m.in. w Austrii, Belgii, Francji, Niemczech, Litwie, Polsce, Słowenii, Szwajcarii i Wspólnocie Niepodległych Państw. 6 sierpnia wydany został także oficjalny klip do tego singla.
8 września 2020 roku wokalistka wraz z producentem wystąpili po raz pierwszy na żywo z singlem podczas "Power Hits Estate 2020", koncertu organizowanego przez radio RTL 102.5 w Amfiteatrze w Weronie.
2021: Kolejne wydawnictwa.
11 lutego 2021 we włoskim radiu premierowo wyemitowano nowy singel zespołu pt. „Right Now”. Dzień później, 12 lutego, już oficjalnie wydano utwór w wersji digital download, a także contemporary hit radio (na terenie Włoch). Do utworu powstał teledysk tekstowy, w którym występuje wokalistka zespołu, Sophie. Utwór stał się przebojem na terenie Włoch i San Marino.
28 maja 2021 roku zespół wydał singel „Don’t Ask Me To Change”, do którego powstał również teledysk.
W kolejnych miesiącach zostały opublikowane kolejne dwa single zespołu: „Falene” oraz „If I Don’t Break Your Heart I’ll Break Mine”.

</doc>
<doc id="4916710" url="https://pl.wikipedia.org/wiki?curid=4916710" title="Mamahdel">
Mamahdel

Mamahdel – wieś w Iranie, w ostanie Azerbejdżan Zachodni, w szahrestanie Mijandoab. W 2006 roku liczyła 3273 mieszkańców.

</doc>
<doc id="4916711" url="https://pl.wikipedia.org/wiki?curid=4916711" title="Bett1Hulks Indoors 2020">
Bett1Hulks Indoors 2020

Bett1Hulks Indoors 2020 – tenisowy turniej ATP kategorii ATP Tour 250 w sezonie 2020 z cyklu Bett1Hulks Indoors rozgrywany w dniach 12–18 października 2020 roku w Kolonii na kortach twardych w hali o puli nagród wynoszącej 325 610 euro.

</doc>
<doc id="4916712" url="https://pl.wikipedia.org/wiki?curid=4916712" title="Ghare Tape">
Ghare Tape

Ghare Tape – wieś w Iranie, w ostanie Azerbejdżan Zachodni, w szahrestanie Mijandoab. W 2006 roku liczyła 864 mieszkańców.

</doc>
<doc id="4916714" url="https://pl.wikipedia.org/wiki?curid=4916714" title="Hasanabad">
Hasanabad



</doc>
<doc id="4916715" url="https://pl.wikipedia.org/wiki?curid=4916715" title="Hasanabad (Mijandoab)">
Hasanabad (Mijandoab)

Hasanabad – wieś w Iranie, w ostanie Azerbejdżan Zachodni, w szahrestanie Mijandoab. W 2006 roku liczyła 662 mieszkańców.

</doc>
<doc id="4916716" url="https://pl.wikipedia.org/wiki?curid=4916716" title="Mozaffarabad">
Mozaffarabad

Mozaffarabad – wieś w Iranie, w ostanie Azerbejdżan Zachodni, w szahrestanie Mijandoab. W 2006 roku liczyła 1707 mieszkańców.

</doc>
<doc id="4916717" url="https://pl.wikipedia.org/wiki?curid=4916717" title="Dżafarabad">
Dżafarabad



</doc>
<doc id="4916718" url="https://pl.wikipedia.org/wiki?curid=4916718" title="Dżafarabad (Zarrine Rud-e Szomali)">
Dżafarabad (Zarrine Rud-e Szomali)

Dżafarabad – wieś w Iranie, w ostanie Azerbejdżan Zachodni, w szahrestanie Mijandoab. W 2006 roku liczyła 869 mieszkańców.

</doc>
<doc id="4916720" url="https://pl.wikipedia.org/wiki?curid=4916720" title="Molla Szahaboldin">
Molla Szahaboldin

Molla Szahaboldin – wieś w Iranie, w ostanie Azerbejdżan Zachodni, w szahrestanie Mijandoab. W 2006 roku liczyła 2311 mieszkańców.

</doc>
<doc id="4916723" url="https://pl.wikipedia.org/wiki?curid=4916723" title="Andrey Golubev">
Andrey Golubev



</doc>
<doc id="4916724" url="https://pl.wikipedia.org/wiki?curid=4916724" title="Szabiluj-e Sofla">
Szabiluj-e Sofla

Szabiluj-e Sofla – wieś w Iranie, w ostanie Azerbejdżan Zachodni, w szahrestanie Mijandoab. W 2006 roku liczyła 1635 mieszkańców.

</doc>
<doc id="4916725" url="https://pl.wikipedia.org/wiki?curid=4916725" title="Szabiluj-e Olja">
Szabiluj-e Olja

Szabiluj-e Olja – wieś w Iranie, w ostanie Azerbejdżan Zachodni, w szahrestanie Mijandoab. W 2006 roku liczyła 1160 mieszkańców.

</doc>
<doc id="4916726" url="https://pl.wikipedia.org/wiki?curid=4916726" title="Forte Village Sardegna Open 2020">
Forte Village Sardegna Open 2020

Forte Village Sardegna Open 2020 – tenisowy turniej ATP kategorii ATP Tour 250 w sezonie 2020 z cyklu Sardegna Open rozgrywany w dniach 12–18 października 2020 roku w Cagliari na kortach ceglanych o puli nagród wynoszącej 271 345 euro.

</doc>
<doc id="4916729" url="https://pl.wikipedia.org/wiki?curid=4916729" title="Waliabad">
Waliabad

Waliabad – wieś w Iranie, w ostanie Azerbejdżan Zachodni, w szahrestanie Mijandoab. W 2006 roku liczyła 879 mieszkańców.

</doc>
<doc id="4916731" url="https://pl.wikipedia.org/wiki?curid=4916731" title="Kuchan">
Kuchan

Kuchan – wieś w Iranie, w ostanie Azerbejdżan Zachodni, w szahrestanie Mijandoab. W 2006 roku liczyła 806 mieszkańców.

</doc>
<doc id="4916732" url="https://pl.wikipedia.org/wiki?curid=4916732" title="Hadżdżi Hasan">
Hadżdżi Hasan

Hadżdżi Hasan () – wieś w Iranie, w ostanie Azerbejdżan Zachodni, w szahrestanie Mijandoab. W 2006 roku liczyła 1098 mieszkańców.

</doc>
<doc id="4916735" url="https://pl.wikipedia.org/wiki?curid=4916735" title="Związek Polaków w Belgii">
Związek Polaków w Belgii

Związek Polaków w Belgii utworzony został w 1923 roku, wraz z potrzebą organizacji Polaków przybyłych do Królestwa Belgii po I Wojnie Światowej. W znacznej mierze skupia potomków polskich górników osiadłych w dużej mierze w Limburgii belgijskiej oraz okolicach Charleroi, przybyłych tutaj z Polski, jak również z polskich skupisk w zachodnich Niemczech .
Aktualnym prezesem jest Zennon Fabjan. Od wielu lat Związek prowadzi Dom Polski „Polonez” w Beringen, organizuje regularne kolonie letnie oraz imprezy integracyjne dla Polaków zamieszkujących Belgię .
Od 1994 współtworzy Radę Polonii Belgijskiej, powstałą jako organ konsultacyjny, reprezentujący Polonię belgijską.

</doc>
<doc id="4916736" url="https://pl.wikipedia.org/wiki?curid=4916736" title="Karol Gotfryd Woide">
Karol Gotfryd Woide

Karol Gotfryd Woyde (Woide) (; ur. 4 lipca 1725, zm. 9 maja 1790), znany także w Anglii jako Charles Godfrey Woide, był pastorem ewangelicko-reformowanym w Polsce i w Anglii, orientalistą, biblistą i bibliotekarzem British Museum.
Pochodzenie i wykształcenie.
Urodził się w rodzinie mieszczan leszczyńskich: jego dziadek, Piotr Woide był absolwentem Uniwersytetu Viadrina, burmistrzem Leszna i seniorem świeckim miejscowej parafii ewangelicko-reformowanej. Ojciec Karola, Marcin Teofil (zm. 1732) był także absolwentem Viadriny i rajcą miejskim. Miał starszego brata Chrystiana Teofila Woyde, później nauczyciela w gimnazjum w Głogowie.
Był absolwentem gimnazjum braci czeskich w Lesznie i 1745 rozpoczął studia na Viadrinie mające przygotować go do urzędu pastora. Jego nauczycielem był m.in. Paweł Ernest Jabłoński, syn Daniela Ernesta Jabłońskiego (1660-1754). Już wtedy zainteresował się starożytnymi językami biblijnymi. Jego postępy w nauce były tak duże, że Jednota Wielkopolska pozwoliła mu na studia na Uniwersytecie w Lejdzie w 1747 roku. W 1750 r. d"okonał" transkrypcji manuskryptu "Leksykonu Ægyptiaco-Latinum" Mathurina Veyssière de La Croze w Lejdzie, który zawierał słowa sahidowskie . Woide nauczył się języka koptyjskiego i stał się jego ekspertem. W 1750 roku po ukończeniu studiów i pod naciskiem Jednoty Wielkopolskiej wrócił do Rzeczypospolitej.
Praca duszpasterska i kwestorska.
W grudniu 1750 roku został ordynowany na diakona, w 27 października 1751 roku na pastora w Lesznie. Początkowo był tzw. II pastorem w Lesznie, a od 1760 roku I pastorem tej parafii. Starania ewangelików w Rzeczypospolitej o przywrócenie im praw cywilnych i religijnych oraz sieć jego znajomości w Niderlandach, doprowadziły do tego, że wiosną 1765 został skierowany oficjalnie jako kwestor, a nieoficjalnie jako reprezentant polskich ewangelików do Niderlandów i Wielkiej Brytanii, gdzie przybył latem 1766 roku i występował jako oficjalny delegat Konfederacji Toruńskiej. Od 1768 roku starał się bez powodzenia o zwolnienie z funkcji pastora w Lesznie, chcąc osiąść na stałe w Anglii. W 1770 roku został pastorem niemieckiego kościoła reformowanego w Savoy Chapel oraz holenderskiej kaplicy reformowanej w Pałacu św. Jakuba w Londynie. Przy tej okazji został anglikańskim duchownym przyjmując ponowną ordynację z rąk biskupa: 19 sierpnia na diakona i 24 sierpnia 1770 na pastora. Jednota zaakceptowała jego decyzję dopiero w 1776 roku, kiedy ogłosiła wakat na funkcji I pastora w Lesznie.
Kariera orientalisty.
Woide zamieszkał w Wielkiej Brytanii do swojej śmierci w 1790 r., pracując początkowo jako duchowny.
Od 1782 roku został bibliotekarzem w British Museum, najpierw w Dziale Historii Naturalnej, a następnie w Dziale Książek Drukowanych, gdzie kieruje rękopisami orientalnymi. Był jednym z pierwszych uczonych, którzy pracowali nad egipskimi tekstami sahidyjskimi. Zbadał Codex Alexandrinus i opublikował tekst Nowego Testamentu z tego kodeksu w 1786 roku, który prezentował osobiście królowi Jerzemu III.
Woide opisał w 1782 roku CP Moritza jako mieszkającego „niedaleko Paddington, w bardzo zdrowej dzielnicy na obrzeżach miasta, gdzie oddycha czystszym i świeższym powietrzem niż w mieście. Chociaż jest dobrze znany jako uczony autorytet w zakresie języków orientalnych, niemniej jednak jest człowiekiem towarzyskim i światowym.”
Woide posiadał kilka kartek grecko-koptyjskiego manuskryptu z Nowego Testamentu, znanego jako "Fragmentum Woideanum". Te obejmują część Księgi Łukasza. Woide zasugerował, że fragment powstał w VII wieku. Karty należą do Uncial 070, a pozostałe karty tego rękopisu są przechowywane w różnych miejscach.
Życie osobiste i dziedzictwo.
Woide studiował we Frankfurcie nad Odrą i Leiden, a także uzyskał doktorat z teologii na Uniwersytecie w Kopenhadze. Został wybrany członkiem Towarzystwa Królewskiego w 1785 r., Utworzony przez DCL na Uniwersytecie Oksfordzkim w 1786 r. I mianowany członkiem wielu stowarzyszeń zagranicznych. Żonaty, miał dwie córki które dożyły dorosłego wieku. Podczas rozmowy w domu Sir Josepha Banksa w 1790 roku dostał udaru, zmarł w swoich pokojach w British Museum.

</doc>
<doc id="4916737" url="https://pl.wikipedia.org/wiki?curid=4916737" title="Electron (rakieta)">
Electron (rakieta)

Electron – rakieta nośna zaprojektowana i skonstruowana przez amerykańskie przedsiębiorstwo Rocket Lab zdolna do wyniesienia ładunku o masie nieprzekraczającej 200 kg na 500 km orbitę heliosynchroniczną lub 300 kg na niską orbitę okołoziemską.
Budowa.
W 2013 roku Rocket Lab rozpoczął prace projektowe nad rakietą pozwalającą zająć firmie wiodącą pozycje na rynku dostaw na orbitę lekkich satelitów z kosztami nieprzekraczającymi 5 milionów dolarów za misje. Efektem tych prac oraz późniejszego doskonalenia projektu było skonstruowanie dwustopniowej rakiety, wykonanej w dużej mierze z włókien węglowych z możliwością rozbudowania jej o dodatkowy trzeci stopień ("Kick stage") wynoszący ładunek na docelową orbitę.
Pierwszy stopień.
Pierwszy stopień wykorzystuje dziewięć silników Rutherford wytwarzanych w technologii druku 3D, napędzanych kerozyną (RP-1) i ciekłym tlenem (LOx) w roli utleniacza. Zapewniają one od 162 kN do maksymalnie 192 kN ciągu na poziomie morza i charakteryzują się impulsem właściwym na poziomie 303 sekund. Układ silników przypomina ten zastosowany w konstrukcji rakiety Falcon 9 firmy SpaceX. Osiem z silników montowanych jest dookoła podstawy pierwszego stopnia rakiety, dziewiąty natomiast znajduje się w centrum pomiędzy pozostałymi. To co wyróżnia konstrukcję silników Rocket Labu na tle konkurencji to system zasilania turbopomp wtłaczających mieszankę paliwową do komór spalania silników. Wykorzystuje on pompy elektryczne pozwalające na uproszczenie całej konstrukcji a także daje większe możliwości sterowania ciągiem. Rozwiązanie to pozwala także zredukować zużycie paliwa, którego część w standardowej konstrukcji silnika rakietowego napędza pompy paliwowe i nie bierze aktywnego udziału w wytwarzaniu ciągu. Baterie zasilające pompy pierwszego stopnia rakiety Electron dostarczają 1 MW energii elektrycznej i są eksploatowane w ciągu pierwszych 150 sekund lotu. Wymiary pierwszego stopnia to 1,2 metra średnicy i 12,1 metra długości, jego waga to 950 kg, mieści się w nim 9,25 tony mieszanki paliwowej.
Drugi stopień.
Drugi stopień składa się z pojedynczej jednostki Rutherford zaadaptowanej do pracy w warunkach próżni kosmicznej. Tu także jako paliwo zastosowano mieszankę LOx i RP-1 wtłaczaną do komory spalania pompą zasilaną elektrycznie. Po rozładowaniu dwóch z trzech baterii zasilających pompę są one odłączane i odrzucane w celu zmniejszenia masy drugiego stopnia a tym samym zwiększenia generowanego ciągu. Silnik zastosowany w drugim stopniu rakiety generuje 22 kN ciągu i posiada impuls właściwy wynoszący 333 sekundy. Drugi stopień posiada taką samą średnicę jak pierwszy (1,2 m) a jego długość to 2,4 metra. Jego masa wynosi 250 kg i mieści się w nim 2,05 tony mieszanki paliwowej. 
"Kick stage".
Rocket Lab jest w stanie doposażyć rakietę Electron w trzeci stopień ("Kick stage") pozwalający na precyzyjne umieszczenie ładunku na docelowej orbicie. Umożliwia to konstrukcja adaptera z platformą ładunkową w sposób zezwalający na montaż dodatkowego silnika - "Curie". Silnik ten generuje 120 N ciągu i może być wielokrotnie uruchamiany. Tak samo jak silniki pierwszego i drugiego stopnia wytwarzany jest w technologii druku 3D, jego średnica i długość to odpowiednio 1,2 i 0,5 metra.
W kwietniu 2019 roku Rocket Lab zapowiedział prace nad zmodernizowaną wersją modułu Kick stage. Nowe, ulepszone wydanie tego komponentu otrzymało nazwę "Photon" i wyposażone zostało w dodatkowe struktury zapewniające transportowanemu ładunkowi zasilanie, komunikacje, pozycjonowanie a także magazyn danych. Takie rozwiązanie pozwala producentom satelitów pominięcie prac nad wdrażaniem tych systemów w swoich produktach i umożliwia skupienie się na rozwoju w głównych sferach ich działania. "Photon" rozbudowany o dodatkowe zbiorniki paliwa będzie w stanie wynieść 40 kg ładunku na orbity MEO, HEO a także pozwoli na realizacje misji księżycowych i międzyplanetarnych. Pierwszą z planowanych misji z wykorzystaniem modułu "Photon" będzie wyniesienie na orbitę Księżyca miniaturowego satelity CAPSTONE ("Cislunar Autonomous Positioning System Technology Operations and Navigation Experiment") należącego do NASA. Misja ta będąca częścią Programu Artemis ma zostać zrealizowana na początku 2021 roku.
Owiewka.
Przestrzeń ładunkowa podczas startu jest chroniona przez dwuelementową owiewkę o długości 2,5 metra i 1,2 metra szerokości. Dzięki zastosowaniu kompozytu z włókien węglowych jej waga wynosi 44 kilogramy. Po wyniesieniu ładunku ponad ziemską mezosferę na wysokości 126 kilometrów następuje separacja owiewki z wykorzystaniem systemu pneumatycznego.

</doc>
<doc id="4916738" url="https://pl.wikipedia.org/wiki?curid=4916738" title="Sara Matthieu">
Sara Matthieu

Saraswati (Sara) Matthieu (ur. 21 maja 1981 w Aalst) – belgijska polityk i samorządowiec, deputowana do Parlamentu Europejskiego IX kadencji.
Życiorys.
Jej rodzice angażowali się w działalność polityczną, jej matka Greet Buyle zasiadała w Senacie z ramienia ekologicznej partii Agalev. Sara Matthieu studiowała na Uniwersytecie Gandawskim, gdzie uzyskała licencjat z etyki (2003) i magisterium z komparatystyki kulturowej (2005). Od 2006 do 2010 pracowała w organizacji ekologicznej Naturpuunt, zajmując się nadzorem nad kampaniami i wolontariuszami. Następnie Bruno de Lille, sekretarz stanu w rządzie Regionu Stołecznego Brukseli, powołał ją na dyrektora zespołu doradców politycznych; stanowisko to zajmowała do 2014.
Pod koniec lat 90. zaangażowała się w działalność polityczną w ramach ugrupowania Agalev (które przemianowane później zostało na Groen). Organizowała struktury młodzieżówki partyjnej Jonge Agalev w rodzinnym Aalst i w Gandawie, od 2000 do 2001 była jej rzeczniczką prasową, następnie do 2005 zasiadała w krajowym zarządzie. W kolejnych latach należała do władz Groen na poziomie lokalnym i krajowym, wchodził w skład organów Europejskiej Partii Zielonych i Zielonych Globalnych. W ramach ugrupowania zajmowała się badaniami nad mobilnością i planowaniem przestrzennym oraz koordynacją sieci europejskiej, objęła też stanowisko sekretarza frakcji partyjnej w parlamencie Regionu Stołecznego Brukseli. W latach 2013–2020 zasiadała w radzie miejskiej Gandawy, w której kierowała grupą radnych swojej formacji.
W 2019 kandydowała do Parlamentu Europejskiego, mandat w PE IX kadencji objęła 8 października 2020 w miejsce Petry De Sutter.

</doc>
<doc id="4916750" url="https://pl.wikipedia.org/wiki?curid=4916750" title="Awiżynka">
Awiżynka



</doc>
<doc id="4916751" url="https://pl.wikipedia.org/wiki?curid=4916751" title="Bieluniszki (Litwa)">
Bieluniszki (Litwa)



</doc>
<doc id="4916754" url="https://pl.wikipedia.org/wiki?curid=4916754" title="Robert B. Wilson">
Robert B. Wilson

Robert Butler Wilson (ur. 16 maja 1937 w Genevie) – amerykański ekonomista, laureat Nagrody Banku Szwecji im. Alfreda Nobla za 2020 rok.
Życiorys.
W 1963 uzyskał doktorat na Uniwersytecie Harvarda. W październiku 2020 ogłoszono go laureatem Nagrody Banku Szwecji im. Alfreda Nobla w dziedzinie ekonomii, razem z Paulem Milgromem.

</doc>
<doc id="4916755" url="https://pl.wikipedia.org/wiki?curid=4916755" title="Uniwersytet Putra Malaysia">
Uniwersytet Putra Malaysia



</doc>
<doc id="4916759" url="https://pl.wikipedia.org/wiki?curid=4916759" title="Tramwaje w Pizie">
Tramwaje w Pizie

Tramwaje w Pizie − system komunikacji tramwajowej działający we włoskim mieście Piza w latach 1912–1952 i planowany do odbudowy. 
Historia.
Tramwaje w Pizie uruchomiono w 1912 r., a w 1952 r. sieć zamknięto, zastępując jeżdżącymi do 1968 r. trolejbusami. W przyszłości planowana jest odbudowa systemu poprzez budowę linii o długości 4,4 km przez centrum miasta na trasie z głównego dworca kolejowego do szpitala w dzielnicy Cisanello. W 2020 r. władze miasta zwróciły się o dofinansowanie linii do Ministerstwa Infrastruktury.

</doc>
<doc id="4916760" url="https://pl.wikipedia.org/wiki?curid=4916760" title="Syl Apps">
Syl Apps

Syl Apps, wł. Charles Joseph Sylvanus Apps (ur. 18 stycznia 1915 w Paris, w prowincji Ontario, zm. 24 grudnia 1998 w Kingston) – kanadyjski hokeista występujący na pozycji środkowego napastnika, wcześniej lekkoatleta, specjalista skoku o tyczce, olimpijczyk, później polityk, kawaler Orderu Kanady.
Kariera lekkoatletyczna.
Jako student Uniwersytetu McMastera uprawiał wiele sportów. Specjalizował się w skoku o tyczce. Zwyciężył w tej konkurencji na igrzyskach Imperium Brytyjskiego w 1934 w Londynie, przed swym kolegą z reprezentacji Kanady Alfem Gilbertem i Australijczykiem Fredem Woodhouse’em. Wystąpił na igrzyskach olimpijskich w 1936 w Berlinie, gdzie zajął 6.–16. miejsce w skoku o tyczce.
Był mistrzem Kanady w skoku o tyczce w 1934 i 1936. Jego rekord życiowy pochodziła z 1936 i wynosił 4,00 m.
Kariera hokejowa.
W 1936 Apps rozpoczął karierę zawodowego hokeisty w zespole Toronto Maple Leafs. Grał w tym zespole aż do zakończenia wyczynowego uprawiania sportu w 1948, z przerwą w latach 1943–1945, kiedy służył w kanadyjskiej armii. Był kapitanem Toronto Maple Leafs w latach 1940–1943 i 1945–1948.
Zdobył z tym zespołem Puchar Stanleya w 1942, 1947 i 1948. Indywidualnie zdobył Calder Memorial Trophy w 1937 i Lady Byng Memorial Trophy w 1941/1942.
Został wybrany do Hockey Hall of Fame w 1961.
Działalność polityczna.
Apps był członkiem Parlamentu Ontario z ramienia Progresywno-Konserwatywnej Partii Ontario od 963 do 1975. W latach 1971–1974 był ministrem rządu prowincji do spraw penitencjarnych.
Rodzina.
Jego syn Syl Apps Jr (ur. 1947) był również hokeistą, który przez 10 lat grał w National Hockey League. Wnuczka Gillian Apps jest trzykrotną złotą medalistką olimpijską w hokeju na lodzie (w Turynie (2006), Vancouver (2010) i Soczi (2014). Wnuk Darren Barber był mistrzem olimpijskim w wioślarstwie, w ósemkach, na igrzyskach olimpijskich w 1992 w Barcelonie.

</doc>
<doc id="4916764" url="https://pl.wikipedia.org/wiki?curid=4916764" title="Tuzla Belediye Stadyumu">
Tuzla Belediye Stadyumu

Tuzla Belediye Stadyumu – stadion piłkarski w Tuzli (aglomeracja Stambułu), w Turcji. Został otwarty w 1994 roku. Może pomieścić 2000 widzów. Swoje spotkania rozgrywają na nim piłkarze klubu Tuzlaspor.

</doc>
<doc id="4916768" url="https://pl.wikipedia.org/wiki?curid=4916768" title="Rusticello z Pizy">
Rusticello z Pizy



</doc>
<doc id="4916770" url="https://pl.wikipedia.org/wiki?curid=4916770" title="Rustycjan z Pizy">
Rustycjan z Pizy



</doc>
<doc id="4916772" url="https://pl.wikipedia.org/wiki?curid=4916772" title="Cees Bol">
Cees Bol

Cees Bol (ur. 27 lipca 1995 w Zaandam) – holenderski kolarz szosowy.
Osiągnięcia.
Opracowano na podstawie:

</doc>
<doc id="4916773" url="https://pl.wikipedia.org/wiki?curid=4916773" title="Janis Adetokunbo">
Janis Adetokunbo



</doc>
<doc id="4916774" url="https://pl.wikipedia.org/wiki?curid=4916774" title="Anna Janus-Sitarz">
Anna Janus-Sitarz

Anna Janus-Sitarz – polska literaturoznawczyni, dr hab. nauk humanistycznych, profesor Katedry Polonistycznej Edukacji Nauczycielskiej Wydziału Polonistyki Uniwersytetu Jagiellońskiego.
Życiorys.
W 1984 ukończyła studia filologii polskiej na Uniwersytecie Jagiellońskim, 21 czerwca 1993 obroniła pracę doktorską "Groteska literacka w szkole", 2 grudnia 2009 habilitowała się na podstawie pracy zatytułowanej "Przyjemność i odpowiedzialność w lekturze. O praktykach czytania literatury w szkole. Konstatacje. Oceny. Propozycje". 15 września 2017 nadano jej tytuł profesora w zakresie nauk humanistycznych.
Jest profesorem Katedry Polonistycznej Edukacji Nauczycielskiej Wydziału Polonistyki Uniwersytetu Jagiellońskiego, oraz specjalistą Komitetu Nauk o Literaturze na I Wydziale Nauk Humanistycznych i Społecznych Polskiej Akademii Nauk.

</doc>
<doc id="4916775" url="https://pl.wikipedia.org/wiki?curid=4916775" title="Dekanat Orzysz – św. Jana Pawła II">
Dekanat Orzysz – św. Jana Pawła II

Dekanat Orzysz – jeden z 22 dekanatów w rzymskokatolickiej diecezji ełckiej powołany przez biskupa Jerzego Mazura 30 września 2020 roku. Patronem dekanatu został ustanowiony Jan Paweł II.
Parafie.
W skład dekanatu wchodzi 6 parafii:
Sąsiednie dekanaty.
Ełk – MB Fatimskiej, Ełk – Świętej Rodziny, Giżycko – św. Krzysztofa, Giżycko – św. Szczepana Męczennika, Biała Piska, Mikołajki, Pisz

</doc>
<doc id="4916776" url="https://pl.wikipedia.org/wiki?curid=4916776" title="Typ 99">
Typ 99



</doc>
<doc id="4916777" url="https://pl.wikipedia.org/wiki?curid=4916777" title="Typ 61">
Typ 61



</doc>
<doc id="4916778" url="https://pl.wikipedia.org/wiki?curid=4916778" title="Typ 74">
Typ 74



</doc>
<doc id="4916779" url="https://pl.wikipedia.org/wiki?curid=4916779" title="Typ 10">
Typ 10



</doc>
<doc id="4916781" url="https://pl.wikipedia.org/wiki?curid=4916781" title="Witold Osiński">
Witold Osiński

Witold Jan Osiński (ur. 22 sierpnia 1958 w Warszawie) – polski specjalista w zakresie reżyserii muzycznej, profesor sztuk muzycznych, profesor w Katedrze Reżyserii Dźwięku Wydziału Reżyserii Dźwięku Uniwersytetu Muzycznego Fryderyka Chopina, profesor nadzwyczajny w Zakładzie Reżyserii Dźwięku Wydziału Kompozycji, Teorii Muzyki i Reżyserii Dźwięku Akademii Muzycznej im. Feliksa Nowowiejskiego w Bydgoszczy.
Życiorys.
W 1982 ukończył studia matematyczne na Uniwersytecie Warszawskim, a w 1989 studia reżyserii muzycznej w Akademii Muzycznej im. Fryderyka Chopina. 4 lipca 1996 obronił pracę doktorską, 16 grudnia 2002 uzyskał stopień doktora habilitowanego. 11 czerwca 2015 nadano mu tytuł profesora w zakresie sztuk muzycznych. Został zatrudniony na stanowisku profesora w Katedrze Reżyserii Dźwięku na Wydziale Reżyserii Dźwięku Akademii Muzycznej Fryderyka Chopina.
Jest profesorem zwyczajnym Katedry Reżyserii Dźwięku Wydziału Reżyserii Dźwięku Uniwersytetu Muzycznego Fryderyka Chopina, oraz profesorem nadzwyczajnym Zakładu Reżyserii Dźwięku Wydziału Kompozycji, Teorii Muzyki i Reżyserii Dźwięku Akademii Muzycznej im. Feliksa Nowowiejskiego w Bydgoszczy.
Prodziekan Wydziału Reżyserii Dźwięku Akademii Muzycznej Fryderyka Chopina w latach 2000–2005 i od 2012. Dziekan w latach 2005–2012.

</doc>
<doc id="4916782" url="https://pl.wikipedia.org/wiki?curid=4916782" title="Mitsubishi Typ 90">
Mitsubishi Typ 90



</doc>
<doc id="4916783" url="https://pl.wikipedia.org/wiki?curid=4916783" title="Babicze (Królewszczyzna)">
Babicze (Królewszczyzna)

Babicze – obecnie część agromiasteczka Królewszczyzna na Białorusi, w obwodzie witebskim, w rejonie dokszyckim, w sielsowiecie Królewszczyzna.
Dawniej samodzielna wieś.
Historia.
W czasach zaborów w granicach Imperium Rosyjskiego.
W dwudziestoleciu międzywojennym wieś leżała w Polsce, w województwie wileńskim, w powiecie dziśnieńskim, do 11 kwietnia 1929 w gminie Dokszyce, następnie w gminie Porpliszcze.
Według Powszechnego Spisu Ludności z 1921 roku zamieszkiwało tu 279 osób, 33 było wyznania rzymskokatolickiego a 246 prawosławnego. Jednocześnie 3 mieszkańców zadeklarowało polską przynależność narodową a 276. Było tu 56 budynków mieszkalnych. W 1931 w 62 domach zamieszkiwało 311 osób.
Miejscowość należała do parafii rzymskokatolickiej w Zaszcześlach i prawosławnej w Porpliszczach. Podlegała pod Sąd Grodzki w Dokszycach i Okręgowy w Wilnie; właściwy urząd pocztowy mieścił się w Królewszczyźnie.

</doc>
<doc id="4916784" url="https://pl.wikipedia.org/wiki?curid=4916784" title="Stadion Manas w Kara-Bałcie">
Stadion Manas w Kara-Bałcie

Stadion Manas – stadion sportowy w Kara-Bałcie, w Kirgistanie. Obiekt może pomieścić 4500 widzów. Swoje spotkania rozgrywają na nim piłkarze klubu FK Kara-Bałta.

</doc>
<doc id="4916786" url="https://pl.wikipedia.org/wiki?curid=4916786" title="Eric Traoré">
Eric Traoré

Eric Traoré (ur. 21 maja 1996 roku) – piłkarz reprezentujący Burkina Faso. 
Kariera klubowa.
Eric Traoré jest wychowankiem US Ouagadougou. W barwach tej drużyny występował do 2016 roku. Następnie przeniósł się do Egiptu, gdzie reprezentował szereg drużyn. Obecnie jest zawodnikiem Pyramids FC. 
Kariera reprezentacyjna.
Eric Traoré zadebiutował w reprezentacji Burkiny Faso 16 stycznia 2014 roku meczem z Marokiem w ramach Mistrzostw Narodów Afryki. Na dzień 13.11.2020 zawodnik ten wystąpił w 9 spotkaniach reprezentacji i zdobył 1 jedną bramkę. 

</doc>
<doc id="4916788" url="https://pl.wikipedia.org/wiki?curid=4916788" title="Stadion Neftianik w Koczkor-Acie">
Stadion Neftianik w Koczkor-Acie

Stadion Neftianik – stadion sportowy w Koczkor-Acie, w Kirgistanie. Obiekt może pomieścić 5000 widzów. Swoje spotkania rozgrywają na nim piłkarze klubu Neftczi Koczkorata.

</doc>
<doc id="4916789" url="https://pl.wikipedia.org/wiki?curid=4916789" title="Blue Grotto (Malta)">
Blue Grotto (Malta)



</doc>
<doc id="4916793" url="https://pl.wikipedia.org/wiki?curid=4916793" title="Cezary Mizia">
Cezary Mizia

Cezary Andrzej Mizia (ur. 1963) – polski duchowny, doktor teologii, wykładowca akademicki pracujący w Republice Czeskiej.
Życiorys.
Pochodzi ze Śremu. Absolwent Technikum Górnictwa Naftowego i Gazownictwa Ministerstwa Górnictwa i Energetyki w Pile i Wydziału Teologii Katolickiego Uniwersytetu Lubelskiego. W latach dziewięćdziesiątych XX wieku przebywał na terenie Czech i Słowacji pomagając tamtejszemu Kościołowi katolickiemu w organizacji życia parafialnego po aksamitnej rewolucji. W latach 1994–2003 prowadził zajęcia i wykłady na Katolickim Uniwersytecie Lubelskim oraz na Uniwersytecie Palackiego w Ołomuńcu. W 2002 roku otrzymał doktorat z teologii pastoralnej na Katolickim Uniwersytecie Lubelskim.
W latach 2003–2006 przebywał w Wielkiej Brytanii, gdzie początkowo był stypendystą, a następnie pracował jako kucharz i pracownik socjalny. Od 2006 roku przebywa na stałe w Czechach, gdzie jest pracownikiem naukowym Uniwersytetu Śląskiego w Opawie (OPF SU w Karwinie).
Był zakonnikiem, członkiem Zgromadzenia Księży Marianów Niepokalanego Poczęcia Najświętszej Maryi Panny. Pracował przy organizacji mariańskiego Wikariatu Czesko-Słowackiego św. Cyryla i Metodego. W latach 1992–1994 administrował parafią rzymskokatolicką w Nedašovie. W 1998 roku został proboszczem parafii rzymskokatolickiej św. Wojciecha w Pradze.
Od 2006 roku jest duchownym Kościoła Starokatolickiego w Republice Czeskiej. Pełnił funkcję księdza kooperatora w parafii starokatolickiej Šumperk i opiekował się powołaną w 2005 roku wspólnotą starokatolicką w Czeskim Cieszynie, do której przynależą zarówno Czesi, jak i Polacy. Od 2020 roku jako ksiądz kooperator prowadzi duszpasterstwo w parafii starokatolickiej Czeski Cieszyn (Czeski Cieszyn, Ostrawa).

</doc>
<doc id="4916795" url="https://pl.wikipedia.org/wiki?curid=4916795" title="Borowina (Białoruś)">
Borowina (Białoruś)

Borowina – dawny folwark. Tereny na których był położony, leżą obecnie na Białorusi, w obwodzie witebskim, w rejonie dokszyckim, w sielsowiecie Królewszczyzna.
Nazwa dawniej używana to Borowno.
Historia.
W czasach zaborów w granicach Imperium Rosyjskiego.
W dwudziestoleciu międzywojennym zaścianek, a następnie folwark leżał w Polsce, w województwie wileńskim, w powiecie dziśnieńskim, do 11 kwietnia 1929 w gminie Dokszyce, następnie w gminie Hołubicze.
Według Powszechnego Spisu Ludności z 1921 roku zamieszkiwało tu 3 osoby, wszystkie były wyznania rzymskokatolickiego i zadeklarowały polską przynależność narodową. Był tu 1 budynek mieszkalny. W 1931 w 1 domu zamieszkiwały 3 osoby.
Miejscowość należała do parafii rzymskokatolickiej w Dokszycach i prawosławnej w Hołubiczach. Podlegała pod Sąd Grodzki w Głębokiem i Okręgowy w Wilnie; właściwy urząd pocztowy mieścił się w Tumiłowiczach.

</doc>
<doc id="4916796" url="https://pl.wikipedia.org/wiki?curid=4916796" title="Ta-3">
Ta-3

Ta-3 – ciężki dwusilnikowy samolot myśliwsko-szturmowy skonstruowany w ZSRR w okresie II wojny światowej przez Wsiewołoda Tajrowa, który pozostał w stadium prototypu. Na początkowym etapie rozwoju oznaczany był także OKO-6 oraz Ta-1.
Historia powstania.
W 1938 roku uczeń Nikołaja Polikarpowa Wsiewołod Tajrow, zajmujący stanowisko naczelnika Oddziału Doświadczalno-Konstrukcyjnego (ros. "Opytno-Konstruktorskij Otdieł", OKO) w zakładzie nr 43 w Kijowie, zaproponował skonstruowanie dwusilnikowego samolotu myśliwsko-szturmowego uzbrojonego w działka lotnicze, który dzięki załodze jednoosobowej i wykorzystaniu mocnych silników byłby mniejszy, szybszy i dysponujący lepszą manewrowością od projektu WIT-1 Polikarpowa. 29 października 1938 postanowieniem władz ZSRR zlecono skonstruowanie takiego samolotu, pod oznaczeniem OKO-6. 
Prototyp OKO-6 ukończono 8 grudnia 1939 roku, a 21 stycznia 1940 roku został oblatany. Napęd stanowiły dwa silniki gwiazdowe M-88, które pozwalały na osiąganie prędkości podczas prób 567,5 km na на wysokości 7550 m. Samolot odznaczał się opancerzeniem kabiny pilota, w tym przednią szybą pancerną grubości 45 mm. Uzbrojenie pierwszej wersji stanowiły cztery działka 20 mm SzWAK w nosie kadłuba. Wadą była jednak zła stateczność w locie. Prototyp następnie latem 1940 roku przerobiono, przedłużając kadłub i stosując podwójne stateczniki pionowe zamiast pojedynczego. 
11 września 1940 roku zbudowano ulepszony prototyp OKO-6bis z silnikami M-88R z reduktorem, który został oblatany 31 października tego roku. Osiągnął on prędkość maksymalną 595 km/h. Pod koniec grudnia samolot otrzymał oznaczenie według nowego systemu od skrótu nazwiska konstruktora: Ta-1. Stateczność samolotu uległa poprawie i oceniano, że jest prosty w pilotażu. Prototyp ten został jednak uszkodzony przy awaryjnym lądowaniu 14 stycznia 1941 roku, po awarii silnika.
Tajrow proponował następnie polepszyć osiągi samolotu przez zastosowanie mocniejszych silników i 25 stycznia 1941 postanowienie władz nakazało skonstruowanie wersji rozwojowej Ta-3 w odmianach z silnikami M-89 i M-90 i ze wzmocnionym uzbrojeniem, w tym z działkiem kalibru 37 mm do zwalczania czołgów. W lutym Oddział Doświadczalno-Konstrukcyjny został wydzielony jako osobny zakład nr 483, który miał się zajmować między innymi rozwojem samolotu. W kwietniu pierwszy prototyp OKO-6 został przekonstruowany z zastosowaniem silników M-89 o mocy startowej 1300 KM i nominalnej 1150 KM. Uzbrojenie z czterech działek 20 mm wzmocniono przez dodanie dwóch karabinów maszynowych SzKAS 7,62 mm. Próby fabryczne prowadzono od 12 maja do 10 lipca 1941, podczas których osiągnięto prędkość 580 km/h na wysokości 7100 m. 
Samolot został rekomendowany do produkcji seryjnej, z uzbrojeniem w postaci działka 37 mm SzFK-37, dwóch działek 20 mm i dwóch km-ów, jednakże ostatecznie do jego wdrożenia do produkcji nie doszło. Wpłynął na to atak niemiecki i szybkie postępy ofensywy, która wymusiła ewakuację przemysłu lotniczego na wschód. Program rozwoju samolotu utrudniła ponadto śmierć jego głównego konstruktora Tajrowa 29 października 1941 roku w katastrofie lotniczej. Dopiero w maju 1942 roku ewakuowane biuro OKB-483 przedstawiło do prób ulepszony ostateczny wariant Ta-3bis, z silnikami M-89. Odznaczał się on między innymi nowymi zewnętrznymi częściami skrzydeł o większej powierzchni i niewielkim skosie ujemnym. Wzrósł zapas paliwa, zwiększając zasięg do 2060 km, lecz na skutek zwiększenia masy startowej do 6626 kg, prędkość maksymalna spadła do 565 km/h na 7000 metrów, pogorszyły się też charakterystyki startu i lądowania. Próby w locie zakończono w sierpniu 1942 roku. Samolot jednak nie został wdrożony do produkcji z uwagi na niedopracowanie silników M-89, a następnie likwidację biura OKB-483 pod koniec roku, uniemożliwiającą przeprojektowanie go pod inne silniki, jak rzędowe AM-37 lub gwiazdowe M-82A.
Zobacz też.
Podobne lub porównywalne samoloty:

</doc>
<doc id="4916797" url="https://pl.wikipedia.org/wiki?curid=4916797" title="Ministerstwo Rozwoju, Pracy i Technologii">
Ministerstwo Rozwoju, Pracy i Technologii

Ministerstwo Rozwoju, Pracy i Technologii (MRPiT) – polskie ministerstwo obsługujące ministra właściwego do spraw działów administracji rządowej budownictwo, planowanie i zagospodarowanie przestrzenne oraz mieszkalnictwo, gospodarka, turystyka oraz praca istniejące od 7 października 2020 do 12 sierpnia 2021.
Ministerstwo zostało utworzone 7 października 2020 r. w drodze przekształcenia Ministerstwa Rozwoju wraz z przejęciem kompetencji Ministerstwa Rozwoju oraz włączeniu komórek organizacyjnych obsługujących dział administracji rządowej praca z dotychczasowego Ministerstwa Rodziny, Pracy i Polityki Społecznej. 
12 sierpnia 2021 na podstawie rozporządzenia Rady Ministrów z dnia 12 sierpnia 2021 r. w sprawie utworzenia Ministerstwa Rozwoju i Technologii przekształcono Ministerstwo Rozwoju, Pracy i Technologii w Ministerstwo Rozwoju i Technologii, a w wyniku rozporządzenia Rady Ministrów z dnia 12 sierpnia 2021 r. w sprawie przekształcenia Ministerstwa Rodziny i Polityki Społecznej włączono ponownie sprawy działu praca do Ministerstwa Rodziny i Polityki Społecznej.
Ministerstwo miało siedzibę w budynku Państwowej Komisji Planowania Gospodarczego przy placu Trzech Krzyży 3/5.
Ministrem rozwoju, pracy i technologii był od początku istnienia resortu do 11 sierpnia 2021 Jarosław Gowin, który pełnił także urząd wiceprezesa Rady Ministrów. Po jego odwołaniu obowiązki ministra wykonywał Prezes Rady Ministrów Mateusz Morawiecki.
Struktura organizacyjna.
W skład ministerstwa w dniu likwidacji wchodził Gabinet Polityczny Ministra oraz następujące jednostki organizacyjne:
Organy podległe ministrowi lub przez niego nadzorowane:
Jednostki organizacyjne podległe ministrowi:
Jednostki organizacyjne nadzorowane przez ministra:

</doc>
<doc id="4916798" url="https://pl.wikipedia.org/wiki?curid=4916798" title="Stina Wirsén">
Stina Wirsén

Stina Wirsén (ur. 1968) – szwedzka autorka i ilustratorka książek dla dzieci.
Książki autorskie opublikowane przez wydawnictwo Stentor:
Książki autorskie opublikowane przez Wydawnictwo Zakamarki:
Książki z ilustracjami Stiny Wirsén opublikowane przez Wydawnictwo Zakamarki:

</doc>
<doc id="4916799" url="https://pl.wikipedia.org/wiki?curid=4916799" title="Samsung SQ5">
Samsung SQ5



</doc>
<doc id="4916803" url="https://pl.wikipedia.org/wiki?curid=4916803" title="Borysowe Lady">
Borysowe Lady

Borysowe Lady (; , "Borisowy Lady") – dawny chutor na Białorusi, w obwodzie witebskim, w rejonie głębockim, w sielsowiecie Głębokie.
Historia.
W dwudziestoleciu międzywojennym zaścianek leżał w Polsce, w województwie wileńskim, w powiecie dziśnieńskim, do 11 kwietnia 1929 w gminie Dokszyce, następnie w gminie Hołubicze.
Według Powszechnego Spisu Ludności z 1921 roku zamieszkiwało tu 5 osób, wszystkie były wyznania rzymskokatolickiego i zadeklarowały polską przynależność narodową. Był tu 1 budynek mieszkalny. W 1931 był tu jeden niezamieszkały dom.
Miejscowość należała do parafii rzymskokatolickiej w Dokszycach. Podlegała pod Sąd Grodzki w Głębokiem i Okręgowy w Wilnie; właściwy urząd pocztowy mieścił się w Tumiłowiczach.
W okresie radzieckim miejscowość miała status chutoru. Została zlikwidowana w 1971 roku.

</doc>
<doc id="4916804" url="https://pl.wikipedia.org/wiki?curid=4916804" title="Hydromechanika">
Hydromechanika



</doc>
<doc id="4916805" url="https://pl.wikipedia.org/wiki?curid=4916805" title="Xylonaceae">
Xylonaceae

Xylonaceae Gazis &amp; P. Chaverri – rodzina workowców ("Ascomycota").
Systematyka.
Pozycja w klasyfikacji według Index Fungorum: "Xylonales, Incertae sedis, Xylonomycetes, Pezizomycotina, Ascomycota, Fungi".
Według aktualizowanej klasyfikacji Index Fungorum bazującej na "Dictionary of the Fungi" do rodziny "Xylonaceae" należą rodzaje:

</doc>
<doc id="4916806" url="https://pl.wikipedia.org/wiki?curid=4916806" title="Mlask podniebienny dźwięczny">
Mlask podniebienny dźwięczny

Mlask podniebienny dźwięczny – rodzaj dźwięku spółgłoskowego występujący w niektórych językach naturalnych. W międzynarodowej transkrypcji fonetycznej IPA oznaczany jest symbolem ǂ̬, ᶢǂ lub gǂ. Jest to dźwięczny wariant mlasku podniebiennego (bezdźwięcznego).
Artykulacja.
W czasie artykulacji podstawowego wariantu []:

</doc>
<doc id="4916809" url="https://pl.wikipedia.org/wiki?curid=4916809" title="Satafis">
Satafis

Satafis (łac. "Diocesis Satafensis in Mauretania Sitifensi") – stolica historycznej diecezji w Cesarstwie rzymskim, w prowincji Mauretania Sitifense, zlikwidowana w VII w. podczas ekspansji islamskiej, współcześnie w północnej Algierii. Obecnie katolickie biskupstwo tytularne.

</doc>
<doc id="4916812" url="https://pl.wikipedia.org/wiki?curid=4916812" title="Chejrabad">
Chejrabad

Chejrabad – wieś w Iranie, w ostanie Azerbejdżan Zachodni, w szahrestanie Mijandoab. W 2006 roku liczyła 956 mieszkańców.

</doc>
<doc id="4916816" url="https://pl.wikipedia.org/wiki?curid=4916816" title="Bykowszczyzna (rejon głębocki)">
Bykowszczyzna (rejon głębocki)

Bykowszczyzna (; ) – chutor na Białorusi, w obwodzie witebskim, w rejonie głębockim, w sielsowiecie Hołubicze.
Historia.
W czasach zaborów ówczesny zaścianek leżał w granicach Imperium Rosyjskiego.
W latach 1921–1945 wieś leżała w Polsce, w województwie wileńskim, w powiecie dziśnieńskim, do 11 kwietnia 1929 w gminie Dokszyce, następnie w gminie Hołubicze.
Według Powszechnego Spisu Ludności z 1921 roku zamieszkiwały tu 43 osoby, 21 było wyznania rzymskokatolickiego, a 22 prawosławnego. Jednocześnie wszyscy mieszkańcy zadeklarowali białoruską przynależność narodową. Było tu 11 budynków mieszkalnych. W 1931 w 12 domach zamieszkiwały 53 osoby.
Miejscowość należała do parafii rzymskokatolickiej w m. Zaszcześle i prawosławnej w Hołubiczach. Podlegała pod Sąd Grodzki w Głębokiem i Okręgowy w Wilnie; właściwy urząd pocztowy mieścił się w Hołubiczach.

</doc>
<doc id="4916817" url="https://pl.wikipedia.org/wiki?curid=4916817" title="Deh Mansur">
Deh Mansur

Deh Mansur – wieś w Iranie, w ostanie Azerbejdżan Zachodni, w szahrestanie Mijandoab. W 2006 roku liczyła 430 mieszkańców.

</doc>
<doc id="4916818" url="https://pl.wikipedia.org/wiki?curid=4916818" title="Jan Kłoś">
Jan Kłoś

Jan Kłoś (ur. 18 maja 1896 w Kuczkowie, zm. w 1939 lub 1940) – major piechoty Wojska Polskiego, kawaler Orderu Virtuti Militari. 
Życiorys.
Był synem Walentego. W czasie I wojny światowej walczył w szeregach armii niemieckiej, awansując w niej do stopnia sierżanta. Następnie wziął udział w powstaniu wielkopolskim. 25 kwietnia 1919 został mianowany podporucznikiem piechoty. 
Służył w 57 pułku piechoty Wielkopolskiej w Poznaniu, w którym od 7 czerwca 1919 do 31 grudnia 1920 dowodził 5. kompanią. Był ranny. 
23 czerwca 1925 został przeniesiony do Korpusu Ochrony Pogranicza. 27 stycznia 1930 został mianowany majorem ze starszeństwem z 1 stycznia 1930 i 76. lokatą w korpusie oficerów piechoty. W marcu 1930 został przeniesiony z KOP do 25 pułku piechoty w Piotrkowie na stanowisko kwatermistrza. W listopadzie 1933 został przesunięty na stanowisko dowódcy III batalionu. W sierpniu 1935 został przeniesiony do Powiatowej Komendy Uzupełnień Żywiec na stanowisko komendanta. Z końcem 1938 dowodzona przez niego jednostka została zlikwidowana, a on sam oddany do dyspozycji dowódcy Okręgu Korpusu Nr V i skierowany do Komendy Rejonu Uzupełnień Bielsko. 
Prawdopodobnie w maju 1939 został przeniesiony do Komendy Rejonu Uzupełnień Bielsk Podlaski, w której zastąpił majora Władysława Mażewskiego na stanowisku komendanta rejonu uzupełnień. Po 17 września 1939 razem ze swoim podwładnym, kapitanem Ludwikiem Babińskim zaginął na terenie ówczesnego województwa poleskiego. Mógł być również zamordowany przez Sowietów w 1940 w Mińsku, w więzieniu „Amerykanka”.

</doc>
<doc id="4916819" url="https://pl.wikipedia.org/wiki?curid=4916819" title="Mardżanabad">
Mardżanabad

Mardżanabad – wieś w Iranie, w ostanie Azerbejdżan Zachodni, w szahrestanie Mijandoab. W 2006 roku liczyła 468 mieszkańców.

</doc>
<doc id="4916820" url="https://pl.wikipedia.org/wiki?curid=4916820" title="Red Moon (minialbum KARD)">
Red Moon (minialbum KARD)

Red Moon – czwarty minialbum południowokoreańskiej grupy KARD, wydany 12 lutego 2020 roku przez wytwórnię DSP Media. Płytę promował singel o tym samym tytule. Sprzedał się w nakładzie 6520 egzemplarzy w Korei Południowej (stan na luty 2020 r.).

</doc>
<doc id="4916823" url="https://pl.wikipedia.org/wiki?curid=4916823" title="Religie a homoseksualność">
Religie a homoseksualność



</doc>
<doc id="4916825" url="https://pl.wikipedia.org/wiki?curid=4916825" title="Homoseksualność w klasyfikacji DSM">
Homoseksualność w klasyfikacji DSM



</doc>
<doc id="4916827" url="https://pl.wikipedia.org/wiki?curid=4916827" title="Ministerstwo Rodziny i Polityki Społecznej">
Ministerstwo Rodziny i Polityki Społecznej

Ministerstwo Rodziny i Polityki Społecznej (MRiPS) – polskie ministerstwo kierowane przez ministra właściwego do spraw zabezpieczenia społecznego i rodziny.
Ministerstwo Rodziny i Polityki Społecznej zostało utworzone 7 października 2020 w drodze przekształcenia dotychczasowego Ministerstwa Rodziny, Pracy i Polityki Społecznej poprzez wyłączenie komórek organizacyjnych obsługujących dział administracji rządowej praca. 12 sierpnia 2021 weszło w życie rozporządzenie Rady Ministrów z dnia 12 sierpnia 2021 r. w sprawie przekształcenia Ministerstwa Rodziny i Polityki Społecznej w wyniku, którego do Ministerstwa Rodziny i Polityki Społecznej włączono ponownie sprawy działu praca z Ministerstwa Rozwoju, Pracy i Technologii.
Zakres działania ministra.
Dział rodzina obejmuje sprawy:
Dział zabezpieczenie społeczne obejmuje sprawy:
Struktura organizacyjna.
W skład ministerstwa wchodzi Gabinet Polityczny Ministra oraz następujące jednostki organizacyjne:
Organ podległy ministrowi:
Jednostki organizacyjne nadzorowane przez ministra:
Historia.
W latach 1987–1999 zadania z zakresu spraw zatrudnienia, świadczeń i ubezpieczeń społecznych wykonywało Ministerstwo Pracy i Polityki Socjalnej. Po wprowadzeniu działów administracji rządowej jego miejsce w rządzie Jerzego Buzka zajęło Ministerstwo Pracy i Polityki Społecznej utworzone na mocy rozporządzenia Rady Ministrów z 26 października 1999 Urząd obsługiwał ministra właściwego do spraw dwóch działów: praca i zabezpieczenie społeczne.
W 2003 rząd Leszka Millera postanowił połączyć Ministerstwo Pracy i Polityki Społecznej z Ministerstwem Gospodarki. Nowy resort został utworzony na mocy rozporządzenia Rady Ministrów z 7 stycznia 2003 pod nazwą Ministerstwo Gospodarki, Pracy i Polityki Społecznej i obsługiwał następujące działy: gospodarka, praca, rozwój regionalny, turystyka i zabezpieczenie społeczne. W 2004 kolejnego przekształcenia dokonał rząd Marka Belki. Rozporządzeniami Rady Ministrów z 2 maja 2004 dotychczasowe Ministerstwo Gospodarki, Pracy i Polityki Społecznej podzielono na dwa urzędy: Ministerstwo Gospodarki i Pracy (gospodarka, praca, rozwój regionalny i turystyka) oraz Ministerstwo Polityki Społecznej (zabezpieczenie społeczne).
W 2005 rząd Kazimierza Marcinkiewicza przywrócił Ministerstwo Pracy i Polityki Społecznej. Zostało ono utworzone zgodnie z rozporządzeniem Rady Ministrów z 31 października 2005 r. poprzez przekształcenie Ministerstwa Polityki Społecznej, do którego włączono część komórek organizacyjnych zlikwidowanego Ministerstwa Gospodarki i Pracy. Odtworzony resort ponownie przejął sprawy obsługi dwóch działów: praca i zabezpieczenie społeczne. Od 2 marca 2007 do 25 czerwca 2007 i ponownie od 14 sierpnia 2007 urząd wykonywał również zadania związane z obsługą działu sprawy rodziny, który 9 września 2010 został przekształcony w dział rodzina.
W 2015 rząd Beaty Szydło dokonał zmiany nazwy ministerstwa. Na podstawie rozporządzenia Rady Ministrów z 3 grudnia 2015 (z mocą od 16 listopada 2015 r.) Ministerstwo Pracy i Polityki Społecznej zostało przemianowane na Ministerstwo Rodziny, Pracy i Polityki Społecznej (przekształcenie to nie było związane ze zmianą kompetencji resortu).
7 października 2020, w wyniku reorganizacji rządu Mateusza Morawieckiego z ministerstwa wydzielono obsługę działu administracji rządowej praca wcielając zadania z tego zakresu do Ministerstwa Rozwoju, Pracy i Technologii utworzonego w wyniku przekształcenia Ministerstwa Rozwoju.
Lista ministrów.
Ministrowie pracy i polityki społecznej:
Ministrowie gospodarki, pracy i polityki społecznej:
Ministrowie gospodarki i pracy:
Ministrowie polityki społecznej:
Ministrowie pracy i polityki społecznej:
Ministrowie rodziny, pracy i polityki społecznej:
Ministrowie rodziny i polityki społecznej:

</doc>
<doc id="4916828" url="https://pl.wikipedia.org/wiki?curid=4916828" title="Homoseksualność a kontekst kulturowy">
Homoseksualność a kontekst kulturowy



</doc>
<doc id="4916831" url="https://pl.wikipedia.org/wiki?curid=4916831" title="Taze Kand (Mijandoab)">
Taze Kand (Mijandoab)

Taze Kand – wieś w Iranie, w ostanie Azerbejdżan Zachodni, w szahrestanie Mijandoab. W 2006 roku liczyła 571 mieszkańców.

</doc>
<doc id="4916836" url="https://pl.wikipedia.org/wiki?curid=4916836" title="Dżafarabad (Azerbejdżan Zachodni)">
Dżafarabad (Azerbejdżan Zachodni)



</doc>
<doc id="4916837" url="https://pl.wikipedia.org/wiki?curid=4916837" title="Dżafarabad (Mokrijan-e Szomali)">
Dżafarabad (Mokrijan-e Szomali)

Dżafarabad – wieś w Iranie, w ostanie Azerbejdżan Zachodni, w szahrestanie Mijandoab. W 2006 roku liczyła 217 mieszkańców.

</doc>
<doc id="4916839" url="https://pl.wikipedia.org/wiki?curid=4916839" title="Gheszlagh-e Talchab">
Gheszlagh-e Talchab

Gheszlagh-e Talchab – wieś w Iranie, w ostanie Azerbejdżan Zachodni, w szahrestanie Mijandoab. W 2006 roku liczyła 250 mieszkańców.

</doc>
<doc id="4916840" url="https://pl.wikipedia.org/wiki?curid=4916840" title="Kariuomenės stadionas">
Kariuomenės stadionas

Kariuomenės stadionas ("stadion wojskowy") – wielofunkcyjny stadion w Kownie (w dzielnicy Poniemuń), na Litwie. Został otwarty w 1927 roku. Obiekt może pomieścić 2000 widzów.
Stadion wojskowy w Kownie został wybudowany w latach 1926–1927 w pobliżu koszar i szkoły wojskowej. W latach 30. XX wieku na obiekcie często występowała piłkarska reprezentacja Litwy, która oprócz spotkań towarzyskich i meczów w ramach Pucharu Bałtyku rozegrała na nim także jeden mecz el. do MŚ 1934, 29 czerwca 1933 roku przeciwko Szwecji (0:2).

</doc>
<doc id="4916841" url="https://pl.wikipedia.org/wiki?curid=4916841" title="Domasze (Wieciera)">
Domasze (Wieciera)

Domasze – obecnie część Wieciera na Białorusi, w obwodzie witebskim, w rejonie dokszyckim, w sielsowiecie Tumiłowicze.
Historia.
W czasach zaborów w granicach Imperium Rosyjskiego.
W dwudziestoleciu międzywojennym wieś leżała w Polsce, w województwie wileńskim, w powiecie dziśnieńskim, do 11 kwietnia 1929 w gminie Dokszyce, następnie w gminie Hołubicze.
Według Powszechnego Spisu Ludności z 1921 roku zamieszkiwało tu 57 osób, wszystkie były wyznania prawosławnego. Jednocześnie 3 mieszkańców zadeklarowało polską przynależność narodową, a 54 białoruską. Było tu 11 budynków mieszkalnych. W 1931 w 13 domach zamieszkiwało 67 osób.
Miejscowość należała do parafii rzymskokatolickiej i prawosławnej w Dokszycach. Podlegała pod Sąd Grodzki w Głębokiem i Okręgowy w Wilnie; właściwy urząd pocztowy mieścił się w Dokszycach.

</doc>
<doc id="4916842" url="https://pl.wikipedia.org/wiki?curid=4916842" title="Domasze">
Domasze



</doc>
<doc id="4916851" url="https://pl.wikipedia.org/wiki?curid=4916851" title="Helen Silving-Ryu">
Helen Silving-Ryu

Helen Silving-Ryu (ur. 8 marca 1906 w Krakowie jako Henda Silberpfennig, zm. 1993) – polsko-amerykańska prawniczka, adwokatka wykładowczyni akademicka, specjalistka prawa międzynarodowego. Pierwsza kobieta w USA, która uzyskała tytuł profesorski w dziedzinie prawa, jedyna kobieta, której mentorem był austriacki filozof i prawnik Hans Kelsen.
Życiorys.
Urodziła się w 1906 w Krakowie w ortodoksyjnej mieszczańskiej rodzinie Żydów: Szaje Chaima i Sary vel Salomei (z domu Bauminger) Silberpfennig jako drugie z trojga rodzeństwa. Imię Henda otrzymała po swej prababce, która była pierwszą bankierką w Krakowie. Jej ojciec Szaje będący przewodniczącym społeczności żydowskiej w Tarnowie, został zamordowany przez hitlerowców. Pasję do nauki odziedziczyła po swej wykształconej matce Salomei, która w tajemnicy przed rodziną wstąpiła na Uniwersytet Jagielloński (co nie było podówczas tolerowane w ortodoksyjnej społeczności żydowskiej) i utalentowaną pianistką. Jako nastolatka władała w mowie i piśmie językami: polskim, hebrajskim i francuskim. Na naukę została wysłana do szkoły w Baden (Austria), gdzie opanowawszy niemiecki, uzyskała z wynikiem celującym świadectwo dojrzałości, nazywane wówczas w Austrii terminem "Matura". Wstąpiła na Uniwersytet Wiedeński jako jedna z pierwszych 6 kobiet, uzyskując doktorat z nauk politycznych w 1929. Uzyskanie w 1936 w Wiedniu doktoratu nauk prawnych uprawniało ją do rozpoczęcia praktyki prawniczej, jednakże na przeszkodzie stanęło to, że miała obywatelstwo polskie, a nie austriackie. Jednocześnie odrzucała możliwość uzyskania obywatelstwa w drodze zamążpójścia. 
Na decyzję o wyjeździe do Stanów Zjednoczonych na podstawie posiadanej od kilku lat wizy złożyła się nie tylko pogarszająca się sytuacja Żydów w kraju opanowanym przez nazistów, ale również zawód miłosny. Henda była narzeczoną rabina Wojska Polskiego Bronka, który został zmuszony do zakończenia związku przez swojego ortodoksyjnego ojca, również rabina, który miał obiekcje co do religijności przyszłej synowej. Sama Silving wspominała, że niedoszłemu teściowi przeszkadzała jej „światowość”. 
W 1939, niemal w przededniu wybuchu wojny, przybyła do USA, mając przy sobie 10 dolarów i w Nowym Jorku rozpoczęła długotrwałe poszukiwania pracy. Mimo złych warunków materialnych nie imała się zajęć nie odpowiadających jej wykształceniu. Chodząc po ulicach Bostonu natknęła się na prawnika i filozofa Hansa Kelsena, który natychmiast zaproponował jej stanowisko jego asystentki na wydziale nauk społecznych, na co ona równie szybko przystała. Początki pobytu Kelsena w USA były podobne, on również miał ogromne trudności w zdobyciu pracy i uznania. Silving i Kelsen intensywnie współpracowali podczas jej pobytu na Uniwersytecie Harvarda. Silving uzyskała dyplomat na Uniwersytecie Columbia. Otrzymała uprawnienia adwokackie oraz obywatelstwo USA. 
W 1956 Kelsen zarekomendował ją do objęcia przygotowanej dla niego katedry profesora prawa kryminalnego na uniwersytecie w Puerto Rico, co spowodowało, że została ona pierwszą kobietą, która uzyskała stanowisko profesora prawa w Stanach Zjednoczonych.
3 stycznia 1957 poślubiła Paula K. Ryu.

</doc>
<doc id="4916853" url="https://pl.wikipedia.org/wiki?curid=4916853" title="Rezerwat przyrody Zamkowa Góra">
Rezerwat przyrody Zamkowa Góra

Rezerwat przyrody Zamkowa Góra – leśny rezerwat przyrody położony na terenie gminy Kartuzy w powiecie kartuskim (województwo pomorskie), obejmujący część wzniesienia Zamkowa Góra.
Obszar chroniony utworzony został 2 kwietnia 1954 r. na podstawie Zarządzenia Ministra Leśnictwa z dnia 11 marca 1954 r. w sprawie uznania za rezerwat przyrody ().
Położenie.
Rezerwat leży w całości na obszarze Kaszubskiego Parku Krajobrazowego i zespołu przyrodniczo-krajobrazowego Rynna Brodnicko-Kartuska. Geograficznie znajduje się na Pojezierzu Kaszubskim w paśmie Wzgórz Szymbarskich. W bezpośrednim sąsiedztwie leżą zabudowania wsi Kosy, a w odległości kilkuset metrów – zabudowania miasta Kartuzy. Rezerwat ma obecnie 8,84 ha powierzchni, pierwotnie wynosiła ona 7,58 ha. Obejmuje wydzielenia leśne w nadleśnictwie Kartuzy (obecnie w leśnictwie Dąbrowa, pierwotnie w leśnictwie Smętowo), które w momencie powołania rezerwatu leżały w granicach Kartuz.
Charakterystyka.
Obszar chroniony utworzono „w celu zachowania ze względów naukowych, dydaktycznych i społecznych fragmentu lasu bukowego o cechach zespołu naturalnego”. Obejmuje on zachodnią część wzgórza pochodzenia morenowego o wysokości bezwzględnej 223 lub 225 m n.p.m. oraz o wysokości względnej 30 m, na którym w średniowieczu zlokalizowane było grodzisko (wpisane do rejestru zabytków nieruchomych). Na terenie obszaru chronionego porastają buki o wieku osiągającym 250 lat. Wschodnią część wzniesienia (poza rezerwatem) porasta m.in. "Festuca sylavtica" i kwaśna buczyna, zaś u stóp wzgórza w dolinie strumienia porasta las łęgowy. Do lat 50. XX wieku na zboczach prowadzono wycinkę drzew, której następnie zaprzestano.
Na jego terenie rosną gatunki chronione częściowo: bluszcz pospolity, groszek skrzydlaty i przytulia wonna, a także inne rośliny rzadkie lub zagrożone: perłówka jednokwiatowa, kostrzewa leśna, żywiec cebulkowy, paproć zachyłka oszczepowata, daglezja zwyczajna, sosna wejmutka. Część obszaru stanowi murszejący posusz, dający pożywkę porastającym go organizmom. W 1974 zidentyfikowano również ponad 100 gatunków grzybów wielkoowocnikowych (według badań z lat 2006–2009 było ich już ok. 80), w tym kilka rzadkich lub zagrożonych (m.in. soplówka bukowa, szyszkowiec łuskowaty, stroczek leśny, kruchaweczka plamista). Łącznie wyróżniono tu 365 gatunków flory. Gniazdują tu także m.in. myszołów i dzięcioł czarny. Według stanu na październik 2020 rezerwat nie posiada planu ochrony ani zadań ochronnych. U podnóża wzniesienia przebiega Szlak Kaszubski, natomiast przez jego szczyt wytyczono trasę pieszą.

</doc>
<doc id="4916854" url="https://pl.wikipedia.org/wiki?curid=4916854" title="Puchar Regionów">
Puchar Regionów

Puchar Regionów (ros. Кубок Регионов) – przechodnie trofeum przyznawane za zwycięstwo w juniorskich rozgrywkach hokeja na lodzie w Rosji, Narodowej Młodzieżowej Hokejowej Ligi (NMHL).
W pierwszym sezonie rozgrywek (od 2011 do 2016 noszących nazwę MHL-B) w marcu zostało przedstawione trofeum, Puchar Regionów, za zdobycie w nich mistrzostwa. Na pucharze umieszczono napis będący mottem rozgrywek: "MHL – Liga Silnych".

</doc>
<doc id="4916855" url="https://pl.wikipedia.org/wiki?curid=4916855" title="Rezerwat przyrody Wieżyca">
Rezerwat przyrody Wieżyca



</doc>
<doc id="4916858" url="https://pl.wikipedia.org/wiki?curid=4916858" title="Obszar chronionego krajobrazu „Góra Zamkowa”">
Obszar chronionego krajobrazu „Góra Zamkowa”



</doc>
<doc id="4916866" url="https://pl.wikipedia.org/wiki?curid=4916866" title="Pilocarpaceae">
Pilocarpaceae



</doc>
<doc id="4916868" url="https://pl.wikipedia.org/wiki?curid=4916868" title="Kościół San Donato w Genui">
Kościół San Donato w Genui

Kościół San Donato (pol. Kościół św. Donata) – rzymskokatolicki kościół w Genui, w dzielnicy Molo. Administracyjnie należy do Archidiecezji Genui. Jest kościołem parafialnym parafii pod tym samym wezwaniem, wchodzącej w skład dekanatu Centro Est.
Kościół San Donato stanowi najważniejszy przykład genueńskiego stylu romańskiego, zwłaszcza ze względu na kunsztowną, ośmiokątną dzwonnicę.
Historia.
Kult patrona kościoła, św. Donata zaczął szerzyć się po jego śmierci 7 sierpnia 362 roku dając wezwanie licznym kościołom północnych i środkowych Włoch, nie wiadomo jednak kiedy dotarł do Genui. O istnieniu kościoła św. Donata już w XII wieku świadczy napis na prawym ościeżu głównego portalu (MCIX lub MCLX), choć według niektórzy badaczy kościół (Bognetti) mógł istnieć już wcześniej (VI-X w.), na co mogą wskazywać wykopaliska longobardzkie. Pewne jest jednak, że kościół św. Donata jest jednym z najstarszych kościołów w Genui i zarazem jednym z najstarszych kościołów parafialnych w tym mieście. XII-wieczne roboty budowlane przypuszczalnie przebiegały w dwóch etapach: na początku stulecia i w jego drugiej połowie, kiedy kościół wydłużono od frontu i podwyższono. W czasach pierwszego arcybiskupa Genui, Sirusa II Porcello (1130–1163) kościół św. Donata został podniesiony do rangi kościoła parafialnego z proboszczem jako prepozytem. Został przypuszczalnie konsekrowany 1 maja 1189 roku przez arcybiskupa Bonifacia (1188–1203), swego byłego prepozyta.
Kościół i wieża zostały zbudowane z miejscowego wapienia, pociętego na średniej wielkości bloki. Solidna konstrukcja przetrwała ostrzał miasta, przeprowadzony przez flotę wojenną Ludwika XIV w dniach 18–28 maja 1684 roku, a także bombardowania lotnicze z okresu II wojny światowej: z 22 października i 6 listopada 1942 oraz z 4 września 1944 roku.
Na początku XIX wieku wydłużono apsydę pod nadzorem architekta, Michele Canzia. Pod koniec XIX wieku burmistrz Nicolò Casareto i architekt Alfredo D’Andrade podjęli prace renowacyjne kościoła. D’Andrade zrealizował swój projekt w dwóch etapach: 1888–1891 i 1894–1895. Prace te okazały się na tyle istotne, że otrzymał on miano drugiego fundatora kościoła, czego wyrazem była powtórna konsekracja, dokonana w niedzielę, 4 grudnia 1892 roku przez arcybiskupa Tomasza Reggio.
Powojenne prace z lat 1946–1951 oraz renowacja z 1996 roku przez rektora Don Carlo Parodiego całkowicie przywróciła budowli pierwotne cechy romańskie. Ściany wewnętrzne zostały naprawione przy użyciu bloków kamiennych. Wykorzystano przy tym okazję, aby zamknąć duże przejście łukowe, które zostało wykute na lewej ścianie, aby umożliwić dostęp do dużej bocznej kaplicy, dobudowanej w okresie późniejszym. Została też starannie odrestaurowana dzwonnica, która dzięki rozbiórce dobudówek za apsydą została sugestywnie wyeksponowana.
Architektura.
Wygląd zewnętrzny kościoła jest efektem renowacji z końca XIX wieku. Fasada jest zwieńczona dwuspadowym szczytem. Pośrodku znajduje się portal z płytkim gankiem, flankowanym kolumnami, podtrzymującymi ostrołukową arkadę. Po obu stronach portalu znajdują się dwa pojedyncze okna lancetowe, a powyżej rozeta. Na prawej ścianie bocznej znajduje się miniaturowa edykuła z figurą "Madonny z Dzieciątkiem", zwieńczona gołębicą symbolizującą Ducha Świętego.
Korpus nawowy kościoła jest zamknięty z przodu trzema apsydami, większą, centralną, flankowaną dwiema mniejszymi, bocznymi.
Kościół San Donato stanowi najważniejszy przykład genueńskiego stylu romańskiego: w szczególności ze względu na kunsztowną, ośmiokątną, trzykondygnacyjną dzwonnicę, ozdobioną fryzem ząbkowanym. Trzykondygnacyjna konstrukcja wspiera się na tyburium. Pierwsza kondygnacja została przepruta biforiami, a druga – triforiami; podczas renowacji przeprowadzonej pod koniec XIX wieku pod kierunkiem Alfreda D’Andrade dodano trzecią kondygnację. Ma ona formę dekoracyjnej loggi i jest przykryta lekko wypukłym, ostrosłupowym dachem.
Wnętrze.
Wnętrze kościoła oparte jest na planie trzynawowej, romańskiej bazyliki. Nawy są oddzielone od siebie dwoma rzędami kolumn, po sześć w każdym. Trzy najstarsze zostały wykonane z granitu i białego marmuru, pozostałe trzy z białych i czarnych, okrągłych, kamiennych bloków. Romańskie kapitele zostały dodane w trakcie renowacji z początku XIX wieku. Wspierają się na nich półokrągłe arkady. Ponad arkadami ciągną się empory pozorne, przeprute biforiami. Współczesny strop nawy głównej w formie więźby dachowej zastąpił strop zniszczony w wyniku bombardowań II wojny światowej.
Prezbiterium.
Prezbiterium i część apsydialna są podniesione o trzy stopnie schodów w stosunku do korpusu nawowego. Płaskie tyburium, wspierające się na czterech pilastrach ozdobionych półkolumnami ma u podstawy formę kwadratu, a wyżej, już jako podpora dzwonnicy, przechodzi w ośmiokąt. Na barokowym, XVIII-wiecznym ołtarzu stoi ceramiczny krucyfiks. Pod ołtarzem znajduje się relikwiarz, zawierający rękę i fragmenty kości św. Donata, patrona kościoła. 
Nawa główna.
Nawa główna, szeroka na 4,6 metrów na wysokości pierwszych kolumn powoli się rozszerza osiągając 5 metrów na wysokości transeptu. Długość całej nawy, od drzwi do apsydy wynosi 37,2 m. Naad wejściem do prezbiterium wisi dużych rozmiarów średniowieczny krucyfiks, otoczony XVII-wiecznymi obrazami przedstawiającymi: Boga Ojca (u góry), Maryję Dziewicę (z lewej), św. Donata (z prawej) i św. Stefana (u dołu).
Nawa prawa.
Przed restauracją D’Andrade wzdłuż ściany nawy ciągnął się szereg ołtarzy, kaplic oraz grobowców szlacheckiego rodu Raggio, który sprawował patronat nad kościołem. Jedynym z tych ołtarzy, który zachował się do dziś, jest ołtarz na początku nawy, wykonany w 1840 roku na zlecenie braci Filippa i Camilla Raggi. Na ołtarzu tym znajduje się XVII-wieczny obraz Matki Bożej Orędowniczki (Madonna del Suffragio), dzieło szkoły genueńskiej. Na ołtarzu w głębi prawej nawy znajduje się obraz "Madonna z Dzieciątkiem", sygnowany przez Nicolò da Voltri (1401), będący jednym z najcenniejszych dzieł znajdujących się w kościele. Obraz powstał pod wpływem Barnaby da Modena i Taddea di Bartolo, artystów czynnych w Genui pod koniec XIV wieku. Na wysokości transeptu, w niszy znajduje się XVI-wieczna statua Madonny, dłuta anonimowego artysty.
Nawa lewa.
Nawa lewa, podobnie jak środkowa rozszerza się od wejścia, mierząc 2,6 m w okolicach chrzcielnicy i osiągając 3 m na styku z transeptem. Na jej początku znajduje się ołtarz, symetryczny do tego po prawej stronie. Znajduje się na nim marmurowa płaskorzeźba "Chrzest Chrystusa", dzieło zapoczątkowane w 1828 roku przez Ignazia Peschierę, a ukończone w 1840 przez jego ucznia, Carla Rubatto. Na scianie, przed kaplicą św. Józefa, znajdują się dwie marmurowe rzeźby: tablica pamiątkowa biskupa Giacoma della Chiesa, z początku XX wieku oraz płyta nagrobna rodu Franzoni z 1642 roku.
Kaplica San Giuseppe.
Kaplica San Giuseppe (św. Józefa), usytuowana w połowie lewej nawy, powstała jako kaplica cechu stolarzy, których patronem jest św. Józef. W XVII-wiecznym ołtarzu, pomiędzy spiralnymi kolumnami, znajduje się obraz "Święta Rodzina" pędzla Domenica Pioli. Osobliwością kompozycji jest przedstawienie Dzieciątka Jezus na ręku św. Józefa, a nie Maryi. Innym cennym dziełem sztuki w kaplicy jest tryptyk "Pokłon Trzech Króli", zrealizowany około 1515 roku przez Joosa van Cleve. Tryptyk, namalowany na zamówienie Stefano Raggi, pierwotnie znajdował się w położonej w pobliżu kościoła kaplicy, zniszczonej w średniowieczu, zwanej „dei tre Re” (Trzech Króli) od tematu przedstawionego na panelu centralnym tryptyku. Na początku XIX wieku tryptyk znajdował się, według pewnych źródeł, wśród dzieł sztuki zdobiących wnętrze kościoła. W październiku 1974 roku został skradziony. Odnaleziony trzy miesiące później został poddany renowacji, po czym umieszczony w zbiorach Galerii Narodowej w Palazzo Spinola. Do kościoła powrócił w 1996 roku, po odrestaurowaniu kaplicy San Giuseppe. Panel centralny przedstawia "Pokłon Trzech Króli", zwieńczony sceną "Ukrzyżowania". Na skrzydłach bocznych znajdują się: na lewym – zleceniodawca dzieła, Stefano Raggi, w towarzystwie swojego patrona, św. Stefana (Szczepana) Męczennika, a na prawym – św. Maria Magdalena, patronka zmarłej żony Raggiego, Marii Giustiniani.

</doc>
<doc id="4916869" url="https://pl.wikipedia.org/wiki?curid=4916869" title="Drekowszczyzna">
Drekowszczyzna

Drekowszczyzna – dawny zaścianek. Tereny na których był położony, leżą obecnie na Białorusi, w obwodzie witebskim, w rejonie głębockim, w sielsowiecie Hołubicze.
Historia.
W czasach zaborów w granicach Imperium Rosyjskiego.
W dwudziestoleciu międzywojennym zaścianek leżał w Polsce, w województwie wileńskim, w powiecie dziśnieńskim, do 11 kwietnia 1929 w gminie Dokszyce, następnie w gminie Hołubicze.
Według Powszechnego Spisu Ludności z 1921 roku zamieszkiwało tu 14 osób, wszystkie były wyznania prawosławnego i zadeklarowały białoruską przynależność narodową. Były tu 2 budynki mieszkalne. W 1931 w 2 domach zamieszkiwało 8 osób.
Miejscowość należała do parafii rzymskokatolickiej w Królewszczyźnie i prawosławnej w Hołubiczach. Podlegała pod Sąd Grodzki w Głębokiem i Okręgowy w Wilnie; właściwy urząd pocztowy mieścił się w Hołubiczach.

</doc>
<doc id="4916872" url="https://pl.wikipedia.org/wiki?curid=4916872" title="Dubinka (rejon dokszycki)">
Dubinka (rejon dokszycki)

Dubinka – dawny folwark. Tereny na których był położony, leżą obecnie na Białorusi, w obwodzie witebskim, w rejonie dokszyckim, w sielsowiecie Dokszyce.
Historia.
W czasach zaborów w granicach Imperium Rosyjskiego.
W dwudziestoleciu międzywojennym zaścianek a następnie folwark leżał w Polsce, w województwie wileńskim, w powiecie duniłowickim, od 1926 w powiecie dziśnieńskim, w gminie Tumiłowicze, a następnie w gminie Dokszyce.
Według Powszechnego Spisu Ludności z 1921 roku zamieszkiwało tu 8 osób, wszystkie były wyznania rzymskokatolickiego i zadeklarowały polską przynależność narodową. Był tu 1 budynek mieszkalny. W 1931 w 1 domu zamieszkiwało 13 osób.
Miejscowość należała do parafii rzymskokatolickiej i prawosławnej w Dokszycach. Podlegała pod Sąd Grodzki w Dokszycach i Okręgowy w Wilnie; właściwy urząd pocztowy mieścił się w Dokszycach.

</doc>
<doc id="4916875" url="https://pl.wikipedia.org/wiki?curid=4916875" title="SM UC-61">
SM UC-61

SM UC-61 – niemiecki podwodny stawiacz min z okresu I wojny światowej, jedna z 64 zbudowanych jednostek typu "UC II". Zwodowany 11 listopada 1916 roku w stoczni AG Weser w Bremie, został przyjęty do służby w Kaiserliche Marine 13 grudnia 1916 roku. W czasie służby operacyjnej w składzie Flotylli Flandria okręt odbył pięć patroli bojowych, w wyniku których zatonęło 11 statków o łącznej pojemności  BRT i krążownik pancerny „Kléber” o wyporności  ton, zaś dwa statki o łącznej pojemności  BRT i jeden okręt o wyporności 570 ton zostały uszkodzone. 26 lipca 1917 roku SM UC-61 wszedł na mieliznę nieopodal Calais, a następnie został zniszczony przez załogę, by nie wpadł w ręce wroga. Na przełomie 2018 i 2019 roku wrak okrętu był widoczny podczas odpływów na plaży w Wissant.
Projekt i budowa.
Sukcesy pierwszych niemieckich podwodnych stawiaczy min typu "UC I", a także niedostatki tej konstrukcji, skłoniły dowództwo Cesarskiej Marynarki Wojennej z admirałem von Tirpitzem na czele do działań mających na celu budowę nowego, znacznie większego i doskonalszego typu okrętów podwodnych. Opracowany latem 1915 roku projekt okrętu, oznaczonego później jako typ "UC II", tworzony był równolegle z projektem przybrzeżnego torpedowego okrętu podwodnego typu "UB II". Głównymi zmianami w stosunku do poprzedniej serii były: instalacja wyrzutni torpedowych i działa pokładowego, zwiększenie mocy i niezawodności siłowni, oraz wzrost prędkości i zasięgu jednostki, kosztem rezygnacji z możliwości łatwego transportu kolejowego (ze względu na powiększone rozmiary).
SM UC-61 zamówiony został 12 stycznia 1916 roku jako jednostka z III serii okrętów typu "UC II" (numer projektu 41, nadany przez Inspektorat Okrętów Podwodnych), w ramach wojennego programu rozbudowy floty. Został zbudowany w stoczni AG Weser w Bremie jako jeden z czterech okrętów III serii zamówionych w tej wytwórni. UC-61 otrzymał numer stoczniowy 259 ("Werk 259"). Stępkę okrętu położono 3 kwietnia 1916 roku, a zwodowany został 11 listopada 1916 roku.
Dane taktyczno-techniczne.
SM UC-61 był średniej wielkości dwukadłubowym przybrzeżnym okrętem podwodnym. Długość całkowita wynosiła 51,85 metra, szerokość 5,22 metra i zanurzenie 3,67 metra. Wykonany ze stali kadłub sztywny miał 39,3 metra długości i 3,61 metra szerokości, a wysokość (od stępki do szczytu kiosku) wynosiła 7,46 metra. Wyporność w położeniu nawodnym wynosiła 422 tony, a w zanurzeniu 504 tony. Jednostka miała wysoki, ostry dziób przystosowany do przecinania sieci przeciwpodwodnych; do jej wnętrza prowadziły trzy luki: pierwszy przed kioskiem, drugi w kiosku, a ostatni w części rufowej, prowadzący do maszynowni. Cylindryczny kiosk miał średnicę 1,4 metra i wysokość 1,8 metra, obudowany był opływową osłoną. Okręt napędzany był na powierzchni przez dwa 6-cylindrowe, czterosuwowe silniki wysokoprężne MAN S6V26/36 o łącznej mocy 440 kW (600 KM), zaś pod wodą poruszał się dzięki dwóm silnikom elektrycznym SSW o łącznej mocy 460 kW (620 KM). Dwa wały napędowe obracały dwie śruby wykonane z brązu manganowego (o średnicy 1,9 metra i skoku 0,9 metra). Okręt osiągał prędkość 11,9 węzła na powierzchni i 7,2 węzła w zanurzeniu. Zasięg wynosił 8000 Mm przy prędkości 7 węzłów w położeniu nawodnym oraz 59 Mm przy prędkości 4 węzłów pod wodą. Zbiorniki mieściły 43 tony paliwa, a energia elektryczna magazynowana była w dwóch bateriach akumulatorów 26 MAS po 62 ogniwa, zlokalizowanych pod przednim i tylnym pomieszczeniem mieszkalnym załogi. Okręt miał siedem zewnętrznych zbiorników balastowych. Dopuszczalna głębokość zanurzenia wynosiła 50 metrów, zaś czas wykonania manewru zanurzenia 40 sekund.
Głównym uzbrojeniem okrętu było 18 min kotwicznych typu UC/200 w sześciu skośnych szybach minowych o średnicy 100 cm, usytuowanych w podwyższonej części dziobowej jeden za drugim w osi symetrii okrętu, pod kątem do tyłu (sposób stawiania – „pod siebie”). Układ ten powodował, że miny trzeba było stawiać na zaplanowanej przed rejsem głębokości, gdyż na morzu nie było do nich dostępu (co znacznie zmniejszało skuteczność okrętów). Wyposażenie uzupełniały dwie zewnętrzne wyrzutnie torped kalibru 500 mm (umiejscowione powyżej linii wodnej na dziobie, po obu stronach szybów minowych), jedna wewnętrzna wyrzutnia torped kal. 500 mm na rufie (z łącznym zapasem 7 torped) oraz umieszczone przed kioskiem działo pokładowe kal. 88 mm L/30, z zapasem amunicji wynoszącym 130 naboi. Okręt wyposażony był w trzy peryskopy Zeissa oraz kotwicę grzybkową o masie 272 kg.
Załoga okrętu składała się z 3 oficerów oraz 23 podoficerów i marynarzy.
Służba.
1916 rok.
13 grudnia 1916 roku SM UC-61 został przyjęty do służby w Cesarskiej Marynarce Wojennej. Dowództwo jednostki objął por. mar. (niem. "Oberleutnant zur See") Georg Gerth, dowodzący wcześniej UB-12.
1917 rok.
Po okresie szkolenia okręt został 27 lutego 1917 roku przydzielony do Flotylli Flandria. W dniach 1–5 marca UC-61 odbył swoją pierwszą operację bojową w rejon Hoofden (na północny zachód od Scheveningen). 5 marca u wybrzeży Belgii okręt storpedował bez ostrzeżenia i zatopił zbudowany w 1907 roku brytyjski parowiec pasażerski „Copenhagen” o pojemności 2570 BRT, przewożący pasażerów z Harwich do Hoek van Holland (zginęło sześć osób).
30 kwietnia na minę postawioną przez okręt podwodny nieopodal Swanage wpłynął zbudowany w 1908 roku brytyjski uzbrojony trawler HMT „Arfon” (227 BRT), tonąc na pozycji ze stratą 10 załogantów. Tego dnia załoga U-Boota dokonała nieopodal latarni morskiej Portland Bill dwóch kolejnych zatopień: zatrzymała i po ewakuacji załogi zniszczyła za pomocą ładunków wybuchowych zbudowany w 1887 roku brytyjski drewniany szkuner „Little Mystery” o pojemności 114 BRT, transportujący węgiel z Cardiff do Cherbourga oraz pochodzący z 1907 roku urugwajski parowiec „Gorizia” (1957 BRT), płynący z ładunkiem drobnicy z Nowego Jorku do Hawru (na pozycji ).
3 maja UC-61 zatopił dwie kolejne jednostki: w odległości 3 Mm na południowy zachód od Île-de-Sein francuską łódź rybacką „Fils Du Progres” (25 BRT) i zbudowany w 1892 roku włoski parowiec „Giovannina” o pojemności 3030 BRT, płynący na trasie Katania – Liverpool (10 Mm na południowy zachód od Belle-Île). Dwa dni później więcej szczęścia miał zbudowany w 1890 roku francuski parowiec „Le Gard” (1658 BRT), który został uszkodzony w wyniku ostrzału z działa pokładowego U-Boota w odległości 200 Mm od Belle-Île (na pokładzie śmierć poniósł jeden marynarz). 8 maja okręt podwodny w odległości 44 Mm na południowy zachód od Penmarch ostrzelał i zatopił zbudowany w 1883 roku francuski parowiec „Nelly” o pojemności 1868 BRT (na pozycji , śmierć poniósł artylerzysta Th. Tesseraud). 10 maja ofiarami działalności UC-61 padły dwa kolejne parowce: zbudowany w 1909 roku brytyjski „Broomhill” (1392 BRT), transportujący węgiel z Penarth do Sheerness, zatrzymany i zatopiony za pomocą ładunków wybuchowych 9 Mm na południowy zachód od latarni morskiej Portland Bill (na pozycji , zginęły dwie osoby) oraz pochodzący z 1864 roku norweski „Minerva” (518 BRT), płynący pod balastem z Fécamp do Swansea (w odległości 15 Mm na zachód od latarni morskiej Portland Bill; nikt nie zginął).
27 czerwca okręt podwodny postawił liczącą sześć min zagrodę na podejściach do bazy Marine nationale w Breście. Kilka godzin później na jedną z min wszedł zwodowany w 1902 roku francuski krążownik pancerny „Kléber” o wyporności 7578 ton, który zatonął na pozycji ze stratą 42 członków załogi. Nazajutrz więcej szczęścia miał zbudowany w 1893 roku norweski parowiec „Edith Fische” (1818 BRT), płynący pod balastem z Caen do Newport, który jedynie został uszkodzony ogniem artyleryjskim U-Boota w odległości 18 Mm na północny wschód od latarni morskiej Start Point (okręt podwodny był zmuszony do przerwania ostrzału z powodu pojawienia się w rejonie brytyjskich trałowców).
4 lipca w odległości 9 Mm na północny zachód od latarni morskiej Portland Bill UC-61 zatopił zbudowany w 1880 roku norweski parowiec „Ull” o pojemności 543 BRT, przewożący węgiel z Glasgow do Nantes (nikt nie zginął). Dwa dni później jego los podzielił zbudowany w 1910 roku belgijski parowiec „Indutiomare” (1577 BRT), płynący z Newport do Hawru, storpedowany na południe od wyspy Wight (na pozycji , śmierć poniosły trzy osoby). 7 lipca 15 Mm na południowy zachód od Beachy Head U-Boot storpedował brytyjski niszczyciel HMS „Ettrick” (570 ton), który doznał ciężkich uszkodzeń (utracił dziób), a na jego pokładzie zginęło 49 załogantów.
26 lipca 1917 roku SM UC-61 znajdował się w drodze z bazy w Zeebrugge na wody nieopodal Hawru i Boulogne-sur-Mer, gdy podczas gęstej mgły wszedł na mieliznę nieopodal Wissant (na pozycji ). Wobec niemożliwości zejścia na wodę okręt został wysadzony, by nie wpadł w ręce wroga, a licząca 26 osób załoga została wzięta do niewoli przez patrol belgijskiej kawalerii.
Na przełomie 2018 i 2019 roku wrak UC-61 był widoczny podczas odpływów na plaży w Wissant.
Podsumowanie działalności bojowej.
SM UC-61 odbył pięć rejsów operacyjnych, w wyniku których zatonęło 11 statków o łącznej pojemności  BRT i krążownik pancerny „Kléber” o wyporności  ton, zaś dwa statki o łącznej pojemności  BRT i jeden okręt o wyporności 570 ton zostały uszkodzone. Pełne zestawienie zadanych przez niego strat przedstawia poniższa tabela:

</doc>
<doc id="4916880" url="https://pl.wikipedia.org/wiki?curid=4916880" title="Parafia Narodzenia św. Jana Chrzciciela w Orzeszu">
Parafia Narodzenia św. Jana Chrzciciela w Orzeszu



</doc>
<doc id="4916882" url="https://pl.wikipedia.org/wiki?curid=4916882" title="Ta-1/Ta-3">
Ta-1/Ta-3



</doc>
<doc id="4916886" url="https://pl.wikipedia.org/wiki?curid=4916886" title="Mieczysław Jaroniek">
Mieczysław Jaroniek

Mieczysław Antoni Jaroniek (ur. 1941, zm. 4 października 2020) – polski wykładowca akademicki, dr hab. inż.
Życiorys.
Obronił pracę doktorską, 26 września 2008 habilitował się na podstawie pracy zatytułowanej "Badania elastooptyczne oraz analiza odkształceń i naprężeń kompozytów warstwowych". Był adiunktem w Katedrze Wytrzymałości Materiałów i Konstrukcji na Wydziale Mechanicznym Politechniki Łódzkiej i profesorem nadzwyczajnym na Wydziale Informatyki, Zarządzania i Transportu Akademii Humanistycznej i Ekonomicznej w Łodzi.
Zmarł 4 października 2020.

</doc>
<doc id="4916892" url="https://pl.wikipedia.org/wiki?curid=4916892" title="Stafan Jerzykowski">
Stafan Jerzykowski

Stefan Jerzykowski herbu Ostoja (zm. przed 1702 r.) – dziedzic Oborzysk, burgrabia grodzki poznański.
Życiorys.
Stefan Jerzykowski należał rodziny wywodzącej się z wsi Jurzykowo (obecnie Jerzykowo koło Pobiedzisk), położonej w dawnym pow. gnieźnieńskim województwa poznańskiego. Jego rodzina należała do rodu heraldycznego Ostojów. Był synem Jana Franciszka Jerzykowskiego, pisarza grodzkiego kościańskiego i Heleny z Wilkowskich. Miał liczne rodzeństwo: Barbarę Katarzynę, Jana, Mariannę Agnieszkę, Joannę Zofię, Katarzynę, Józefa Wojciecha, Ludwikę Helenę, Wiktorię Agnieszkę.
Stefan Jerzykowski sprawował urząd burgrabiego grodzkiego poznańskiego co najmniej od 1731 roku. Po śmierci ojca, która nastąpiła około 1702 roku, odziedziczył wraz z bratem Józefem Oborzyska. W roku 1719 wykupił część braterską za 41 400 złp.. Wstąpił w związek małżeński z Anną Kaliszkowską, córką Samuela i Katarzyny Łochockiej, z którą miał córkę Antoninę i synów: Karola i Jana Michała. W roku 1761 jego synowie dokonali podziału Oborzysk między siebie.

</doc>
<doc id="4916893" url="https://pl.wikipedia.org/wiki?curid=4916893" title="Dubowe (rejon dokszycki)">
Dubowe (rejon dokszycki)

Dubowe (; ) – wieś na Białorusi, w obwodzie witebskim, w rejonie dokszyckim, w sielsowiecie Dokszyce.
Historia.
W czasach zaborów w granicach Imperium Rosyjskiego.
W dwudziestoleciu międzywojennym wieś leżała w Polsce, w województwie wileńskim, w powiecie dziśnieńskim, w gminie Dokszyce.
Według Powszechnego Spisu Ludności z 1921 roku zamieszkiwało tu 107 osób, 1 była wyznania rzymskokatolickiego, 105 prawosławnego a 1 ewangelickiego. Jednocześnie 1 mieszkaniec zadeklarował polską przynależność narodową, 105 białoruską a 1 fińską. Było tu 16 budynków mieszkalnych. W 1931 w 20 domach zamieszkiwało 106 osób.
Miejscowość należała do parafii rzymskokatolickiej i prawosławnej w Dokszycach. Podlegała pod Sąd Grodzki w Dokszycach i Okręgowy w Wilnie; właściwy urząd pocztowy mieścił się w Dokszycach.

</doc>
<doc id="4916902" url="https://pl.wikipedia.org/wiki?curid=4916902" title="Chirokitia">
Chirokitia

Chirokitia (gr. "Χοιροκοιτία") – wieś w Republice Cypryjskiej, w dystrykcie Larnaka. W 2011 roku liczyła 632 mieszkańców.
Na terenie miejscowości znajduje się wpisane na listę światowego dziedzictwa UNESCO stanowisko archeologiczne Chirokitia.

</doc>
<doc id="4916915" url="https://pl.wikipedia.org/wiki?curid=4916915" title="Dziadziuszki">
Dziadziuszki

Dziadziuszki – dawna wieś. Tereny, na których była położona, leżą obecnie na Białorusi, w obwodzie witebskim, w rejonie głębockim, w sielsowiecie Hołubicze.
Historia.
W czasach zaborów w granicach Imperium Rosyjskiego.
W dwudziestoleciu międzywojennym wieś leżała w Polsce, w województwie wileńskim, w powiecie dziśnieńskim, do 11 kwietnia 1929 w gminie Dokszyce, następnie w gminie Hołubicze.
Według Powszechnego Spisu Ludności z 1921 roku zamieszkiwały tu 82 osoby, 80 było wyznania rzymskokatolickiego, a 2 prawosławnego. Jednocześnie wszyscy mieszkańcy zadeklarowali polską przynależność narodową. Było tu 14 budynków mieszkalnych. W 1931 w 15 domach zamieszkiwały 104 osoby.
Miejscowość należała do parafii rzymskokatolickiej w m. Zaszcześle. Podlegała pod Sąd Grodzki w Głębokiem i Okręgowy w Wilnie; właściwy urząd pocztowy mieścił się w Hołubiczach.

</doc>
<doc id="4916917" url="https://pl.wikipedia.org/wiki?curid=4916917" title="Exix">
Exix

Exix – rodzaj błonkówek z rodziny męczelkowatych. Gatunkiem typowym jest "Exix mexicana".
Zasięg występowania.
Ameryka Północna i Południowa..
Biologia i ekologia.
Żywiciele przedstawicieli tego rodzaju nie są znani.
Systematyka.
Do rodzaju zaliczanych jest 7 opisanych gatunków:

</doc>
<doc id="4916921" url="https://pl.wikipedia.org/wiki?curid=4916921" title="Inkaro stadionas">
Inkaro stadionas

Inkaro stadionas – stadion piłkarski w Kownie, na Litwie. Został otwarty w 1937 roku. Może pomieścić 4000 widzów. W przeszłości gospodarzem obiektu był m.in. klub Inkaras Kowno, mistrz Litwy z lat 1995 i 1996.

</doc>
<doc id="4916925" url="https://pl.wikipedia.org/wiki?curid=4916925" title="Exoryza">
Exoryza

Exoryza – rodzaj błonkówek z rodziny męczelkowatych. Gatunkiem typowym jest "Exoryza Schoenobii".
Zasięg występowania.
cały świat z wyjątkiem Australazji (choć ich brak tamże jest prawdopodobnie spowodowany brakiem danych)..
Biologia i ekologia.
Żywicielami przedstawicieli tego rodzaju są motyle z rodzin skośnikowatych, wachlarzykowatych, "Choreutidae" i "Depressariidae". 
Znaczenie dla człowieka.
Przynajmniej jeden gatunek ma znaczenie w kontroli biologicznej w uprawie ryżu w Azji.
Systematyka.
Odrębność "Exoryza" od rodzaju "Dolichogenidea" bywa kwestionowana.
Do rodzaju zaliczanych jest 15 opisanych gatunków:

</doc>
<doc id="4916926" url="https://pl.wikipedia.org/wiki?curid=4916926" title="Vuelta al Táchira 2020">
Vuelta al Táchira 2020

Vuelta al Táchira 2020 – 55. edycja wyścigu kolarskiego Vuelta al Táchira, która odbyła się w dniach od 12 do 19 stycznia 2020 na liczącej ponad 907 kilometrów trasie po wenezuelskim stanie Táchira składającej się z 8 etapów. Impreza kategorii 2.2 należała do cyklu UCI America Tour 2020.

</doc>
<doc id="4916929" url="https://pl.wikipedia.org/wiki?curid=4916929" title="Praecidochondria">
Praecidochondria

Praecidochondria – rodzaj widłonogów z rodziny Chondracanthidae. Nazwa naukowa tego rodzaju skorupiaków została opublikowana w 1968 roku przez kanadyjskiego parazytologa polskiego pochodzenia Zbigniewa Kabatę.

</doc>
<doc id="4916930" url="https://pl.wikipedia.org/wiki?curid=4916930" title="Filia w Piotrkowie Trybunalskim Uniwersytetu Jana Kochanowskiego w Kielcach">
Filia w Piotrkowie Trybunalskim Uniwersytetu Jana Kochanowskiego w Kielcach

Filia w Piotrkowie Trybunalskim Uniwersytetu Jana Kochanowskiego w Kielcach – jedna z 2 filii Uniwersytetu Jana Kochanowskiego w Kielcach.
Kierunki kształcenia.
Dostępne kierunki:
Władze Filii.
W kadencji 2020–2024: 

</doc>
<doc id="4916932" url="https://pl.wikipedia.org/wiki?curid=4916932" title="Exulonyx camma">
Exulonyx camma

Exulonyx camma – gatunek błonkówki z rodziny męczelkowatych, jedyny przedstawiciel rodzaju "Exulonyx".
Zasięg występowania.
Gatunek ten występuje w Południowej Afryce.
Biologia i ekologia.
Żywiciele tego gatunku nie są znani.

</doc>
<doc id="4916933" url="https://pl.wikipedia.org/wiki?curid=4916933" title="Exulonyx">
Exulonyx



</doc>
<doc id="4916936" url="https://pl.wikipedia.org/wiki?curid=4916936" title="Aero A-11">
Aero A-11

Aero A-11 – czechosłowacki samolot rozpoznawczy i lekki samolot bombowy z okresu międzywojennego. 
Historia.
Po rozpoczęciu seryjnej produkcji lekkiego samolotu bombowego Aero A-12, w wytwórni Aero rozpoczęto pracę nad nowym samolotem rozpoznawczym, w którym zastosowano budowany w Czechosłowacji silnik Walter W-IV. Jego układ był zbliżony do wcześniejszego samolotu, ale jego konstrukcja została wzmocniona i zastosowano w nim silniki Walter W-IV o mocy 240 KM. Samolot ten otrzymał oznaczenie Aero A-11, a jego pierwszy lot odbył się w lutym 1924 roku. Zaraz też lotnictwo złożyło zamówienie na budowę serii tych samolotów. Produkcja seryjna trwała od 1924 do 1928 roku i zbudowano 108 samolotów tego typu.
W 1928 roku zbudowano wersję nocną tego samolotu, oznaczoną jako A-11N, w ilości 43. Zbudowano również 8 samolotów wyposażonych w silnik Hispano-Suiza 8Fb o mocy 300 KM (220 kW) oznaczonych jako A-11HS, które sprzedano do Finlandii. Kolejna wersja to samoloty oznaczone jako Ab-11, które wyposażono w silnik Breitfeld &amp; Daněk „Perun” II o mocy 240 KM (176 kW), których zbudowano 84 sztuki, oraz wersję nocną w ilości 4 sztuk, oznaczoną jako Ab-11N. Ta wersja samolotu stała się też podstawą do budowy kolejnych typów samolotów wytwórni Aero. Łącznie zbudowano 204 samoloty tego typu wraz z jego wersjami. 
Użycie w lotnictwie.
Samoloty Aero A-11 były systematycznie wprowadzane do lotnictwa czechosłowackiego od roku 1924. Samoloty te były wykorzystywane do czasu ich naturalnego zużycia.
Oprócz lotnictwa czechosłowackiego samoloty A-11HS użytkowane były przez lotnictwo Finlandii. 
Wykonywały one liczne loty propagandowe i tak w 1925 roku grupa samolotów wojskowych A-11 wykonała lot z lotniska Kodaň do Warszawy. Dwa samoloty wykonały lot na trasie Praga – Belgrad – Bukareszt. Brały też udział w licznych konkursach i pobiły liczne rekordy lotnicze Czechosłowacji. 
Opis techniczny.
Samolot Aero A-11 był dwumiejscowym dwupłatem o konstrukcji mieszanej, kadłub miał konstrukcję metalową rur stalowych, natomiast skrzydła – drewnianą. Podwozie klasyczne – stałe, z płozą ogonową.
Napęd stanowił silnik rzędowy 6-cylindrowy umieszczony z przodu kadłuba, chłodzony cieczą. Napędzał on dwułopatowe śmigło.
Uzbrojenie stanowiły: 1 zsynchronizowane karabiny maszynowe Vickers wz. 09 kal. 7,7 mm – obsługiwane przez pilota, 2 sprzężone ruchome karabiny maszynowe Lewis wz. 15 kal. 7,7 mm – obsługiwane przez obserwatora-strzelca. Samolot mógł przenosić także bomby lotnicze o łącznej wadze 200 kg.
Bibliografia.
 

</doc>
<doc id="4916939" url="https://pl.wikipedia.org/wiki?curid=4916939" title="Fornicia">
Fornicia

Fornicia – rodzaj błonkówek z rodziny męczelkowatych. Gatunkiem typowym jest "Fornicia clathrata". Pod względem budowy morfologicznej jest to jeden z bardziej zróżnicowanych rodzajów "Microgastrinae"
Zasięg występowania.
Rodzaj obejmuje gatunki żyjące w rejonach tropikalnych. Brak ich w holarktyce.
Biologia i ekologia.
Wszystkimi znanymi żywicielami przedstawicieli tego rodzaju są motyle z rodziny pomrowicowatych.
Systematyka.
Do rodzaju zaliczane są 32 opisane gatunki:

</doc>
<doc id="4916947" url="https://pl.wikipedia.org/wiki?curid=4916947" title="Dziedzino">
Dziedzino

Dziedzino (; ) – dawny zaścianek. Tereny na których leżał znajdują się obecnie na Białorusi, w obwodzie witebskim, w rejonie dokszyckim.
Historia.
W czasach zaborów w granicach Imperium Rosyjskiego.
W dwudziestoleciu międzywojennym ówczesny zaścianek leżał w Polsce, w województwie wileńskim, w powiecie dziśnieńskim, do 11 kwietnia 1929 w gminie Dokszyce.
Według Powszechnego Spisu Ludności z 1921 roku zamieszkiwało tu 18 osób, 1 była wyznania rzymskokatolickiego, a 17 prawosławnego. Jednocześnie wszyscy mieszkańcy zadeklarowali białoruską przynależność narodową. Były tu 2 budynki mieszkalne.

</doc>
<doc id="4916955" url="https://pl.wikipedia.org/wiki?curid=4916955" title="Teloschistaceae">
Teloschistaceae



</doc>
<doc id="4916956" url="https://pl.wikipedia.org/wiki?curid=4916956" title="IF Product Design Award">
IF Product Design Award

Nagroda iF Product Design Award została wprowadzona w 1954 roku i jest przyznawana corocznie przez iF International Forum Design. Do nagrody, która obejmuje wiele dyscyplin, co roku napływa ponad 5 500 zgłoszeń z około 59 krajów. Jest najstarszym niezależnym znakiem jakości designu na świecie. Jest to symbol wybitnych osiągnięć w dziedzinie designu.
Każdego roku firmy, projektanci, agencje i architekci wystawiają się na próbę wchodząc do iF DESIGN AWARD i doceniają jej wysoką wartość - nie tylko jako uznanego instrumentu marketingowego zapewniającego doskonałą pracę i wydajność.
Historia.
iF Industrie Forum Design e.V. rozpoczęło w 1953 roku "Special Show for Well-Designed Industrial Goods" w ramach Targów Przemysłowych w Hanowerze, pierwotnie w celu podkreślenia niemieckiego designu. Obecnie starają się one pełnić rolę pośrednika pomiędzy deisgnem a przemysłem na arenie międzynarodowej, wierząc, że ta zdolność pozwala im na wnoszenie wkładu w usługi projektowe i zwiększanie świadomości społecznej na temat znaczenia designu. 
W latach 2000-2002 połączyli wszystkie istotne obszary designu, niektóre z nich z poprzednimi programami nagród, które rozpoczęli, aby stać się nagrodą iF Design Award. Obecnie konkurs przyciąga zgłoszenia z ponad 50 krajów, w 6 dyscyplinach obejmujących 70 kategorii.
Do dziś iF International Forum Design publikuje coroczne roczniki przedstawiające laureatów nagród za design.
Społeczność.
Do Forum Przemysłowego iF Industrial Forum Design dołączają inne profesjonalne organizacje projektowe na całym świecie w celu zwiększenia świadomości społecznej na temat designu. 
Projektanci będący członkami Industrial Designers Society of America (IDSA), Verband Deutscher Industrie Designer e.V. (VDID) oraz International Council of Societies of Industrial Design (ICSID) to tylko niektórzy z międzynarodowej społeczności, którzy biorą udział w konkursie iF Product Design.

</doc>
<doc id="4916957" url="https://pl.wikipedia.org/wiki?curid=4916957" title="Matthias Steinl">
Matthias Steinl

Matthias Steinl lub Steindl (ur. ok. 1644 r. w okolicach Salzburga, zm. 18 kwietnia 1727 w Wiedniu) – austriacki rzeźbiarz i architekt okresu baroku.
Życie.
Urodził się prawdopodobnie w miejscowości Mattsee na północ od Salzburga ok. 1644 roku. Kształcił się we Francji i zapewne w Amsterdamie lub Antwerpii w kręgu Artusa Quellinusa Starszego. W latach 70. XVII wieku działał w Lubiążu. W 1677 r. poślubił Annę Rosinę, wdowę po legnickim artyście Macieju Knotem, przejmując jego warsztat. Po śmierci pierwszej żony ożenił się po raz drugi w Wiedniu w 1692 r. z Marią Caecilią Wiest. W latach 1682-1687 pracował we Wrocławiu na zlecenie bpa Franza Ludwiga von Pfalza-Neuburga. Około 1688 roku przybył do Wiednia, gdzie został nadwornym rzeźbiarzem i sztycharzem cesarza Leopolda I, wykonując głównie prace z kości słoniowej. Od lat dziewięćdziesiątych XVII wieku kierował także znaczącym warsztatem rzeźbiarskim w Wiedniu. Po 1692 był wykładowcą architektury i inżynierii w nowo powstałej Akademii.
Twórczość.
Prowadził rozległą działalność artystyczną. Był architektem, rzeźbiarzem, malarzem, tynkarzem, rytownikiem, ślusarzem, złotnikiem, wykładowcą akademii. Rzeźbił w drewnie, kamieniu i kości słoniowej. Jego pierwszym udokumentowanym dziełem jest mały posąg z kości słoniowej przedstawiający greckiego boga morza Trytona (ok.1670-1675, Muzeum Wiktorii i Alberta w Londynie). Jako nadworny artysta w Wiedniu wykonał m.in. trzy rzeźby jeździeckie cesarza Leopolda I i jego dwóch synów Józefa I i Karola VI, które obecnie znajdują się w Muzeum Historii Sztuki w Wiedniu:
Pracował głównie dla kościołów wiedeńskich oraz wielkich klasztorów austriackich:
Działalność w Lubiążu.
W latach 70. XVI w. działał na Śląsku. Ok. 1676 r. przybył do Lubiąża, gdzie pracował jako rzeźbiarz w opactwie cysterskim. W dokumentach pochodzących z lat 1676-1680 występuje jako " Bildthauer vom Kloster". Jego warsztat snycersko-rzeźbiarski po odejściu Steinla do Wrocławia w 1682 r. kontynuował rozpoczęte prace, realizując projekty pozostawione przez artystę. Na zlecenie opata klasztoru Johannesa Reicha kierował pracami nad barokizacją gotyckiego kościoła opackiego. W latach 1676-1786 zaprojektował szereg elementów wystroju świątyni, wykonanych w jego lubiąskim warsztacie (stolarka i snycerka): monumentalny ołtarz główny (1681), zespół sześciu ołtarzy bocznych w obejściu prezbiterium (Chrztu Chrystusa, Zmartwychwstania Chrystusa, św. Jana Ewangelisty, św. Jana Chrzciciela, św. Barbary i św. Katarzyny), trzy pozostałe ołtarze obejścia (św. Benedykta, św. Bernarda i Anioła Stróża), dwa ołtarze zamykające przestrzeń klauzurową nawy główniej (św. Ludgardy i św. Scholastyki), ambonę oraz zespół stalli.
Lubiąskie stalle anielskie (osiemnaście siedzisk i dwie loże opackie) zdobione rozbudowanym chórem aniołów oraz bogatą dekoracją akantową tworzącą formę baldachimów należały do najwybitniejszych i najbardziej znaczących dzieł w twórczości artysty. Na koronującym stalle gzymsie siedziały i stały na przemian z instrumentami szarpanymi i dętymi muzykujące anioły. Na ich wysokości umieszczono banderole z wybranymi wersetami pochodzącymi z Biblii i reguły zakonnej odnoszącymi się do anielskiej muzyki. Długość stalli wynosiła 1224 cm, głębokość 197 cm, wysokość 437 cm. Zarówno w tematyce jak i w formie stały się one wzorem wielu naśladownictw (Henryków, Żagań, Krzeszów). Z całego kompleksu, który ewakuowano z kościoła w końcu 1943 r., zachowało się 215 fragmentów spośród 328 stanowiących komplet (65,5%). Część z nich znajduje się obecnie w Muzeum Narodowym we Wrocławiu (92 fragmenty), niektóre wykorzystano do dekoracji ołtarzy i innych elementów wystroju kościoła paraﬁalnego pw. św. Marcina Biskupa w Stężycy koło Dęblina. Próby scalenia zabytku podejmowane od lat 70. XX w. zakończyły się niepowodzeniem.
Całe wyposażenie kościoła uległo zniszczeniu w końcu II wojny światowej po zajęciu opactwa przez Armię Czerwoną. Poza obrazami ołtarzowymi ocalały jedynie pewne elementy wyposażenia rzeźbiarskiego nastaw ołtarzowych autorstwa Steinla i jego warsztatu, często w bardzo złym stanie:

</doc>
<doc id="4916958" url="https://pl.wikipedia.org/wiki?curid=4916958" title="Kościół Matki Boskiej Nieustającej Pomocy w Radolinie">
Kościół Matki Boskiej Nieustającej Pomocy w Radolinie

Kościół Matki Boskiej Nieustającej Pomocy – rzymskokatolicki kościół filialny należący do parafii Wszystkich świętych w Białej (dekanat Trzcianka diecezji koszalińsko-kołobrzeskej, metropolii szczecińsko-kamieńskiej).
Historia.
Jest to poewangelicka świątynia wzniesiona w stylu neogotyckim w 1893 roku, natomiast w 1906 roku została dobudowana do niej wieża, a w 1909 roku zostały zainstalowane na niej zegary.
Kościół został poświęcony w dniu 17 października 1945 roku.

</doc>
<doc id="4916959" url="https://pl.wikipedia.org/wiki?curid=4916959" title="Pałecznikowce">
Pałecznikowce

Pałecznikowce ("Caliciales" Bessey) – rząd grzybów z typu miseczniaków ("Lecanoromycetes").
Systematyka.
Nazwy polskie według W. Fałtynowicza.

</doc>
<doc id="4916963" url="https://pl.wikipedia.org/wiki?curid=4916963" title="Caliciales">
Caliciales



</doc>
<doc id="4916969" url="https://pl.wikipedia.org/wiki?curid=4916969" title="Filonówka">
Filonówka

Filonówka – dawny folwark. Tereny na których był położony, leżą obecnie na Białorusi, w obwodzie witebskim, w rejonie dokszyckim, w sielsowiecie Tumiłowicze.
Historia.
W czasach zaborów w granicach Imperium Rosyjskiego.
W dwudziestoleciu międzywojennym folwark leżał w Polsce, w województwie wileńskim, w powiecie dziśnieńskim, do 11 kwietnia 1929 w gminie Dokszyce, następnie w gminie Porpliszcze.
Według Powszechnego Spisu Ludności z 1921 roku zamieszkiwało tu 11 osób, wszystkie były wyznania rzymskokatolickiego i zadeklarowały polską przynależność narodową. Były tu 2 budynki mieszkalne. W 1931 w 1 domu zamieszkiwało 5 osób.
Miejscowość należała do parafii rzymskokatolickiej w m. Parafianów. Podlegała pod Sąd Grodzki w Dokszycach i Okręgowy w Wilnie; właściwy urząd pocztowy mieścił się w Porpliszczach.

</doc>
<doc id="4916970" url="https://pl.wikipedia.org/wiki?curid=4916970" title="Amado Paulino y Hernandez">
Amado Paulino y Hernandez

Amado Paulino y Hernandez (ur. 4 września 1918 w Bustos, zm. 9 marca 1985 w Manili) – filipiński duchowny rzymskokatolicki, biskup pomocniczy Manili w latach 1969–1985.
Życiorys.
Amado Paulino y Hernandez urodził się 9 marca 1985 w Bustos w prowincji Bulacan, na wyspie Luzon. Formację kapłańską otrzymał w seminarium duchownym w Manili. Święcenia prezbiteratu przyjął 21 września 1946.
25 lutego 1969 papież Paweł VI prekonizował go biskupem pomocniczym Manili ze stolicą tytularną Carinola. Święcenia biskupie otrzymał 27 maja 1969 w archikatedrze Niepokalanego Poczęcia NMP. Udzielił mu ich kardynał Rufino Santos, arcybiskup metropolita Manili, w asyście biskupów pomocniczych Manili: Hernando Antiporda i Artemio Casas.
Zmarł nagle 9 marca 1985 w Manili.

</doc>
<doc id="4916980" url="https://pl.wikipedia.org/wiki?curid=4916980" title="Csilla Auth">
Csilla Auth

Csilla Auth (ur. 28 kwietnia 1972 w Budapeszcie) – węgierska piosenkarka.
Życiorys.
Jest córką lekarki (Boglárka Balázs) oraz pianisty i kompozytora (Ede Auth). Zainteresowanie muzyką przejawiała już w młodości, kiedy rozpoczęła naukę śpiewu i gry na fortepianie. W latach 90. pracowała dla Radia Calypso oraz jako muzyk wspierający i wokalistka wspierająca podczas występów na żywo dla różnych artystów węgierskich. Jako solistka zadebiutowała w 1998 roku albumem "Egy elfelejtett szó", który uzyskał status złotej płyty (25 tys. sprzedanych kopii na Węgrzech). Album zawiera jej najbardziej udany utwór, "Féltelek", duet z Péterem Szolnoki, pierwotnie wykonany przez grupę Color. W 2002 roku Csilla Auth zadebiutowała na scenie teatralnej, wcielając się w postać Sally Bowles w musicalu Cabaret w Teatrze Évy Ruttkai w Budapeszcie. Na swoim koncie ma również role dubbingowe, jest m.in. węgierskim głosem Mulan.

</doc>
<doc id="4916983" url="https://pl.wikipedia.org/wiki?curid=4916983" title="Garno (Białoruś)">
Garno (Białoruś)

Garno – część wsi Koziki na Białorusi, w obwodzie witebskim, w rejonie dokszyckim, w sielsowiecie Dokszyce.
Nazwa dawniej używana to Harno.
Historia.
W czasach zaborów w granicach Imperium Rosyjskiego.
W dwudziestoleciu międzywojennym ówczesny folwark leżał w Polsce, w województwie wileńskim, w powiecie dziśnieńskim, w gminie Dokszyce, następnie w gminie Hołubicze.
Według Powszechnego Spisu Ludności z 1921 roku zamieszkiwało tu 12 osób, 10 była wyznania rzymskokatolickiego a 2 prawosławnego. Jednocześnie 10 mieszkańców zadeklarowało polską przynależność narodową a 2 białoruską. Był tu 1 budynek mieszkalny. W 1931 w 2 domach zamieszkiwało 10 osób.
Miejscowość należała do parafii rzymskokatolickiej i prawosławnej w Dokszycach. Podlegała pod Sąd Grodzki w Dokszycach i Okręgowy w Wilnie; właściwy urząd pocztowy mieścił się w Dokszycach.

</doc>
<doc id="4916992" url="https://pl.wikipedia.org/wiki?curid=4916992" title="Bogdanovac">
Bogdanovac

Miejscowości w Serbii: 

</doc>
<doc id="4916995" url="https://pl.wikipedia.org/wiki?curid=4916995" title="Port.hu">
Port.hu

PORT.hu – węgierski tematyczny portal internetowy, poświęcony kulturze na Węgrzech. Celem inicjatywy jest gromadzenie oraz udostępnianie informacji o telewizji, kinie, teatrze, festiwalach, wystawach, koncertach i wydarzeniach sportowych.
Projekt został zapoczątkowany w 1995 roku. W ciągu miesiąca serwis odnotowuje ponad 5 mln wizyt (stan na 2020 rok).

</doc>
<doc id="4916996" url="https://pl.wikipedia.org/wiki?curid=4916996" title="Helianowo">
Helianowo

Helianowo – dawny folwark. Tereny na których był położony, leżą obecnie na Białorusi, w obwodzie witebskim, w rejonie dokszyckim, w sielsowiecie Tumiłowicze.
Historia.
W czasach zaborów w granicach Imperium Rosyjskiego.
W dwudziestoleciu międzywojennym ówczesny zaścianek leżał w Polsce, w województwie wileńskim, w powiecie dziśnieńskim, w gminie Dokszyce, następnie w gminie Hołubicze.
Powszechny Spis Ludności z 1921 roku nie podał danych dotyczących miejscowości. W 1931 w 1 domu zamieszkiwało 6 osób.
Miejscowość należała do parafii rzymskokatolickiej i prawosławnej w Dokszycach. Podlegała pod Sąd Grodzki w Dokszycach i Okręgowy w Wilnie; właściwy urząd pocztowy mieścił się w Dokszycach.

</doc>
<doc id="4917003" url="https://pl.wikipedia.org/wiki?curid=4917003" title="Internetes Szinkron Adatbázis">
Internetes Szinkron Adatbázis

Internetes Szinkron Adatbázis (ISzDb) – węgierski projekt internetowy o charakterze bazy danych, poświęcony filmom i osobom pracującym w węgierskim dubbingu.
Baza witryny zawiera informacje na temat ok. 30 tys. filmów, ścieżek dźwiękowych i wersji dubbingowych, a także dane na temat blisko 130 tys. osób powiązanych z węgierskim dubbingiem (stan na październik 2020).
Projekt powstał w 2006 roku. W ciągu miesiąca strona odnotowuje ponad 100 tys. wizyt (stan na 2020 rok).

</doc>
<doc id="4917008" url="https://pl.wikipedia.org/wiki?curid=4917008" title="ISzDb">
ISzDb



</doc>
<doc id="4917015" url="https://pl.wikipedia.org/wiki?curid=4917015" title="Czogolungma">
Czogolungma

Czogolungma – lodowiec górski typu dolinnego położony w górach Karakorum, w północnej części Pakistanu. Z lodowca wypływa rzeka Basha.

</doc>
<doc id="4917017" url="https://pl.wikipedia.org/wiki?curid=4917017" title="Cerkiew Obrazu Chrystusa Zbawiciela Nie Ludzką Ręką Uczynionego w Kargasoku">
Cerkiew Obrazu Chrystusa Zbawiciela Nie Ludzką Ręką Uczynionego w Kargasoku

Cerkiew Obrazu Chrystusa Zbawiciela Nie Ludzką Ręką Uczynionego – prawosławna cerkiew parafialna w Kargasoku, w dekanacie centralnym eparchii kołpaszewskiej Rosyjskiego Kościoła Prawosławnego.
Pierwszą cerkiew w Kargasoku wzniesiono w 1867 r. Świątynia ta została w czasach radzieckich zamknięta (początek lat 20. XX w.), a następnie zburzona (1938 r.).
Obecną drewnianą cerkiew zbudowano w 1992 r. według projektu architekta Siergieja Goleszczichina, dekoracje elewacji i wnętrza wykonał artysta rzeźbiarz Władysław Bałaszow. Pierwsze nabożeństwo odprawiono 19 grudnia 1992 r.
Przy cerkwi działa szkoła niedzielna.

</doc>
<doc id="4917019" url="https://pl.wikipedia.org/wiki?curid=4917019" title="Bohdan (ujednoznacznienie)">
Bohdan (ujednoznacznienie)



</doc>
<doc id="4917023" url="https://pl.wikipedia.org/wiki?curid=4917023" title="Aktuálně.cz">
Aktuálně.cz

Aktuálně.cz – czeski dziennik internetowy, którego właścicielem jest przedsiębiorstwo Economia. Serwis był notowany w rankingu Alexa globalnie na miejscu: 4762 (grudzień 2020), w Czechach: 16 (grudzień 2020).
Został założony 1 listopada 2005. W ciągu miesiąca serwis generuje ok. 30 mln odsłon (stan na 2020 rok).
Według stanu na 2020 rok funkcję redaktora naczelnego pełni Josef Pazderka.

</doc>
<doc id="4917024" url="https://pl.wikipedia.org/wiki?curid=4917024" title="Jan Machowski">
Jan Machowski

Jan Franciszek Machowski (ur. 2 października 1950) – polski elektrotechnik, profesor nauk technicznych, nauczyciel akademicki na Wydziale Elektrycznym Politechniki Warszawskiej, specjalista w zakresie elektroenergetyki.
Życiorys.
Jest absolwentem Wydziału Elektrycznego Politechniki Warszawskiej (1974), gdzie uzyskał również stopień doktora (1979) oraz doktora habilitowanego (1982). Pierwszą pracę zawodową podjął jeszcze jako student piątego roku studiów magisterskich w Dziale Zabezpieczeń Państwowej Dyspozycji Mocy w Warszawie. Po obronie rozprawy doktorskiej został zatrudniony na Wydziale Elektrycznym Politechniki Warszawskiej. W latach 1989–1992 pracował na uniwersytecie technicznym w Kaiserslautern w Niemczech, gdzie wykonał kilka prac badawczych dla AEG (Frankfurt) i dla DFG (Bonn). Jedna z tych prac, dotycząca zabezpieczeń cyfrowych, została uwieńczona patentem międzynarodowym. Po powrocie do kraju w 1994 r. uzyskał tytuł naukowy profesora i stanowisko profesora w Politechnice Warszawskiej. W latach 1992–2008 był kierownikiem Zakładu Automatyki Elektroenergetycznej, a w latach 1987–1990 oraz 1996–2005 zastępcą dyrektora Instytutu Elektroenergetyki ds. naukowych i w okresie 2005-2016 dyrektorem tego instytutu.
Dorobek naukowy.
Prof. J. Machowski jest współautorem 62 prac badawczych i ekspertyz wykonanych na rzecz energetyki zawodowej, w tym pięciu projektów zagranicznych (Niemcy, Anglia, USA) oraz ponad 50 artykułów w czasopismach międzynarodowych, 9 podręczników i 3 skryptów uczelnianych. Podręcznik "Power System Dynamics. Stability and Control" (którego jest głównym autorem) wydany przez amerykańskie wydawnictwo John Wiley &amp; Sons został uznany przez wydawcę za bestseller i doczekał się trzech wydań.
Prace profesora Jana Machowskiego były cytowane ponad 3790 razy.. Za prace naukowo-badawcze oraz działalność wydawniczą uzyskał kilkakrotnie nagrody ministra oraz odznaczenia i medale zasługi dla energetyki. Był członkiem Komitetu Elektrotechniki PAN (2004-2019), a od 1995 r. jest członkiem Komitetu Wielkich Sieci Elektroenergetycznych CIGRE i od 2005 r. Stowarzyszenia IEEE.
Stanowiska.
Zastępca Dyrektora Instytutu Elektroenergetyki Politechniki Warszawskiej (1987–1990, 1996–2005), Kierownik Zakładu Automatyki Elektroenergetycznej Politechniki Warszawskiej (1992–2008), Dyrektor Instytutu Elektroenergetyki Politechniki Warszawskiej (2005–2016)
Nagrody, wyróżnienia, odznaczenia.
Uzyskał 6 Nagród Ministra Szkolnictwa Wyższego (1979, 1983, 1989, 1994, 2003), Medal Komisji Edukacji Narodowej (2015), 2 Nagrody Ministra Energetyki, 13 nagród Rektora Politechniki Warszawskiej, złotą Odznakę Zasłużony dla Energetyki, Konfederatkę - Przyjaciel Pracodawcy (2012) za komercjalizacje wiedzy i wkład w rozwój polskiego sektora energetycznego, medal „Zasłużony dla grupy kapitałowej PSE SA” (2014), a także prestiżową Nagrodę Badawczą Siemensa (1999).

</doc>
<doc id="4917026" url="https://pl.wikipedia.org/wiki?curid=4917026" title="Tour Colombia 2020">
Tour Colombia 2020

Tour Colombia 2020 – 3. edycja wyścigu kolarskiego Tour Colombia, która odbyła się w dniach od 11 do 16 lutego 2020 na liczącej ponad 823 kilometrów trasie składającej się z 6 etapów. Impreza kategorii 2.1 należała do cyklu UCI America Tour 2020.
Uczestnicy.
Lista startowa.
Legenda: DNF – nie ukończył etapu, OTL – przekroczył limit czasu, DNS – nie wystartował do etapu, DSQ – zdyskwalifikowany. Numer przy skrócie oznacza etap, na którym kolarz opuścił wyścig.

</doc>
<doc id="4917027" url="https://pl.wikipedia.org/wiki?curid=4917027" title="Hispar">
Hispar

Hispar – lodowiec górski typu dolinnego położony w górach Karakorum, w północnej części Pakistanu. Z lodowca wypływa rzeka Hispar.

</doc>
<doc id="4917030" url="https://pl.wikipedia.org/wiki?curid=4917030" title="Romuald Mikołaj Skowroński">
Romuald Mikołaj Skowroński



</doc>
<doc id="4917037" url="https://pl.wikipedia.org/wiki?curid=4917037" title="Szkoła Podstawowa nr 38 im. Bractwa Kurkowego">
Szkoła Podstawowa nr 38 im. Bractwa Kurkowego



</doc>
<doc id="4917041" url="https://pl.wikipedia.org/wiki?curid=4917041" title="Parlamentní listy">
Parlamentní listy

Parlamentní listy – czeski portal informacyjny, funkcjonujący od 2008 roku.
Wcześniej, w 2003 roku, zapoczątkowano drukowany miesięcznik „Parlamentní listy”.
Właścicielem witryny jest OUR MEDIA a.s. W ciągu miesiąca serwis generuje ponad 6 mln odsłon (stan na 2020 rok).
Według stanu na 2020 rok funkcję redaktora naczelnego pełni Marek Bláha.

</doc>
<doc id="4917046" url="https://pl.wikipedia.org/wiki?curid=4917046" title="Christoph Ernst Friedrich Weyse">
Christoph Ernst Friedrich Weyse

Christoph Ernst Friedrich Weyse (ur. 5 marca 1774 w Altonie, zm. 8 października 1842 w Kopenhadze) – duński kompozytor, pianista i organista.
Życiorys.
Początkowo uczył się u dziadka, który był kantorem w Altonie. Chciał zostać uczniem C.P.E. Bacha, jednak po bezskutecznych próbach nawiązania z nim kontaktu wyjechał w 1789 roku do Kopenhagi, gdzie rozpoczął studia u J.A.P. Schulza. W 1792 roku został organistą w kopenhaskim Reformert Kirke, następnie od 1805 roku do śmierci był organistą Vor Frue Kirke. Od 1816 roku był profesorem Uniwersytetu Kopenhaskiego, w 1842 roku otrzymał doktorat honorowy tej uczelni. W 1819 roku objął funkcję nadwornego kompozytora.
Twórczość.
Stylistycznie nawiązywał do muzyki późnego baroku i klasycyzmu, brak natomiast w jego twórczości wpływów estetyki Beethovena. Główną część twórczości Weysego stanowi muzyka wokalna, w której sięgał po teksty czołowych poetów duńskich i niemieckich ówczesnej epoki. Dużą popularnością cieszyły się napisane przez niego pieśni. W jego symfoniach widoczne jest nawiązanie do muzyki Haydna, we wczesnych dziełach fortepianowych natomiast do Clementiego i Mozarta. W późniejszych utworach na fortepian dostrzegalne są elementy stylu galant. Jego twórczość przyczyniła się do ukształtowania stylu narodowego w muzyce duńskiej.

</doc>
<doc id="4917048" url="https://pl.wikipedia.org/wiki?curid=4917048" title="Křišťálová Lupa">
Křišťálová Lupa

 – czeska ankieta czytelnicza mająca na celu wyłonienie najciekawszych projektów i usług w czeskim internecie. Została zapoczątkowana w 2006 roku. 
Za ankietę jest odpowiedzialny serwis informacyjny Lupa.cz wraz z przedsiębiorstwem Internet Info.

</doc>
<doc id="4917049" url="https://pl.wikipedia.org/wiki?curid=4917049" title="Bohdanovice">
Bohdanovice

Bohdanovice () – to część wsi Jakartovice w Czechach, w kraju morawsko-śląskim, w okresie Opawa. Według danych z dnia 1 stycznia 2011 liczyła 222 mieszkańców.
Pierwsza wzmianka pisemna o wsi pochodzi w 1265, kiedy to należała do Margrabstwa Moraw, następnie do księstwa opawskiego. Do 1869 nazywała się Bohdanovy. Miejscowość leży w ziemi hulczyńskiej zamieszkałej przez Morawców (inaczej Prajzaków), po wojnach śląskich należącej do Królestwa Prus (w powiecie raciborskim) w 1920 przyłączonej do Czechosłowacji.

</doc>
<doc id="4917054" url="https://pl.wikipedia.org/wiki?curid=4917054" title="Don Baird">
Don Baird

Don Baird, wł. Donald George Baird (ur. 29 maja 1951) – australijski lekkoatleta, specjalista w skoku o tyczce, mistrz i wicemistrz igrzysk Wspólnoty Narodów, olimpijczyk.
Zwyciężył w skoku o tyczce na igrzyskach Brytyjskiej Wspólnoty Narodów w 1974 w Christchurch, wyprzedzając Mike’a Bulla z Irlandii Północnej i Briana Hoopera z Anglii. Zajął 12. miejsce na igrzyskach olimpijskich w 1976 w Montrealu oraz 4. miejsce w zawodach pucharu świata w 1977 w Düsseldorfie.
Zdobył srebrny medal na igrzyskach Wspólnoty Narodów w 1978 w Edmonton (przegrywając z Kanadyjczykiem Bruce’em Simpsonem, a wyprzedzając ponownie Briana Hoopera).
Nie zdobył medalu na mistrzostwach Australii, natomiast był mistrzem Republiki Federalnej Niemiec w 1974, mistrzem Francji i Stanów Zjednoczonych (AAU) w 1975 oraz akademickim mistrzem Stanów Zjednoczonych (NCAA) w hali w 1977.
Siedmiokrotnie poprawiał rekord Australii do wyniku 5,53 m, uzyskanego 16 kwietnia 1977 w Long Beach. Był to również najlepszy wynik na otwartym stadionie w jego karierze, natomiast w hali jego rekord życiowy wynosił 5,41 m (21 lutego 1975 w Nowym Jorku).

</doc>
<doc id="4917060" url="https://pl.wikipedia.org/wiki?curid=4917060" title="Patrycja Waszczuk">
Patrycja Waszczuk

Patrycja Waszczuk (ur. 17 czerwca 2003 w Lublinie) – polska szachistka, mistrzyni FIDE od 2019 roku. Najwyższą dotychczasową pozycję w rankingu szachowym (Elo) osiągnęła w kwietniu 2020, z wynikiem 2321 punktów. Jest członkinią klubu szachowego MUKS „Gambit” w Międzyrzecu Podlaskim.
Dyskwalifikacja i uchylenie kary.
Podczas rozgrywanego w sierpniu 2020 roku Festiwalu Szachowego w Ustroniu Patrycja Waszczuk została zdyskwalifikowana z powodu podejrzenia o używanie dopingu elektronicznego. Nie był to pierwszy raz, gdy zawodniczkę posądzano o korzystanie z niedozwolonej pomocy, jednak wcześniej nie zostało wobec niej wszczęte śledztwo. 6 października 2020 Komisja Wyróżnień i Dyscypliny Polskiego Związku Szachowego orzekła dyskwalifikację na dwa lata. Był to pierwszy taki przypadek w historii polskich szachów. Zawodniczka złożyła odwołanie, a jej ojciec stwierdził, że zrobiono na nią nagonkę. W styczniu 2021 roku Polski Związek Szachowy odrzucił odwołanie i podtrzymał karę dwuletniej dyskwalifikacji. W czerwcu 2021 roku orzeczenie dyscyplinarne zostało uchylone przez Trybunał Arbitrażowy ds. Sportu przy Polskim Komitecie Olimpijskim, który nakazał ponowne przeprowadzenie postępowania. Po ponownym rozpatrzeniu sprawy Komisja Wyróżnień i Dyscypliny Polskiego Związku Szachowego 8 listopada 2021 roku wydała wyrok uznający 18-latkę winną usiłowania oszustwa na Festiwalu Szachowym w Ustroniu. Kara dwuletniej dyskwalifikacji została podtrzymana, ale wykonanie pozostałej jej części zawieszono (na dwa lata, będące okresem próby).
6 września 2022 roku, Trybunał Arbitrażowy ds. Sportu przy Polskim Komitecie Olimpijskim uchylił decyzje Polskiego Związku Szachowego, a pełnomocnik szachistki zapowiedział, że będzie ubiegać się o odszkodowanie dla Waszczuk w wysokości miliona złotych.
W październiku 2022 r. organ odwoławczy PZSzach wyznaczył termin ponownego rozpatrzenia odwołania na koniec listopada 2022 r. Po rozpatrzeniu odwołania PZSzach znowu uznał zawodniczkę za winną, a w styczniu 2023 jej odwołanie ponownie trafiło do Trybunału Arbitrażowego ds. Sportu przy PKOl.

</doc>
<doc id="4917061" url="https://pl.wikipedia.org/wiki?curid=4917061" title="Archeologické rozhledy">
Archeologické rozhledy

Archeologické rozhledy (pol. „perspektywy archeologiczne”) – czeskie czasopismo naukowe poświęcone zagadnieniom z zakresu archeologii, wydawane przez Instytut Archeologii Akademii Nauk Republiki Czeskiej.
Pismo jest skoncentrowane tematycznie na wczesnych dziejach człowieka i jego kultury materialnej, problematyce rozwoju środowiska życiowego oraz na współczesnych kierunkach w archeologii, zwłaszcza w ramach Europy Środkowej. Na łamach czasopisma publikuje się opracowania o znaczeniu ponadregionalnym oraz doniesienia o nowej literaturze.
Periodyk ukazuje się od 1949 roku.
Według stanu na 2020 rok funkcję redaktora naczelnego pełni Martin Ježek.

</doc>
<doc id="4917063" url="https://pl.wikipedia.org/wiki?curid=4917063" title="Północne Gnieździłowo">
Północne Gnieździłowo

Północne Gnieździnowo (; ) – wieś na Białorusi, w obwodzie witebskim, w rejonie dokszyckim, w sielsowiecie Krypule.
Dawnej Gnieździłowo lub Hnieździłów.
Historia.
W czasach zaborów w granicach Imperium Rosyjskiego.
W dwudziestoleciu międzywojennym wieś i folwark leżał w Polsce, w województwie wileńskim, w powiecie dziśnieńskim, w gminie Dokszyce.
Według Powszechnego Spisu Ludności z 1921 roku zamieszkiwało tu 388 osób, 3 było wyznania rzymskokatolickiego a 385 prawosławnego. Jednocześnie 17 mieszkańców zadeklarowało polską przynależność narodową a 371 białoruską. Było tu 76 budynków mieszkalnych. Wykaz z 1938 rozróżnia wieś i folwark Gnieździłowo. Zgodnie ze spisem z 1931 wieś w 76 domach zamieszkiwało 407 osób, a folwark w 3 domach 4 osoby.
Miejscowość należała do parafii rzymskokatolickiej w Dokszycach i prawosławnej w Gnieździłowie. Podlegała pod Sąd Grodzki w Dokszycach i Okręgowy w Wilnie; właściwy urząd pocztowy mieścił się w Parafianowie.

</doc>
<doc id="4917065" url="https://pl.wikipedia.org/wiki?curid=4917065" title="Fenerbahce Stambuł (piłka nożna) w europejskich pucharach">
Fenerbahce Stambuł (piłka nożna) w europejskich pucharach



</doc>
<doc id="4917066" url="https://pl.wikipedia.org/wiki?curid=4917066" title="Galatasaray SK w europejskich pucharach">
Galatasaray SK w europejskich pucharach



</doc>
<doc id="4917069" url="https://pl.wikipedia.org/wiki?curid=4917069" title="Galatasaray Stambuł">
Galatasaray Stambuł



</doc>
<doc id="4917070" url="https://pl.wikipedia.org/wiki?curid=4917070" title="Kościół św. Pawła Rozbitka w Marsalforn (Żebbuġ)">
Kościół św. Pawła Rozbitka w Marsalforn (Żebbuġ)

Kościół św. Pawła Rozbitka (, ) – rzymskokatolicki kościół w Marsalforn, w granicach Żebbuġ na wyspie Gozo, Malta. Kościół stoi na klifie po prawej stronie zatoki Marsalforn.
Historia.
Tradycja mówi, że kaplica, wraz z przylegającym doń cmentarzem, stała w tym miejscu od niepamiętnych czasów. Tradycja, a za nią kanonik de Soldanis podają, że kaplica została postawiona na pamiątkę wizyty św. Pawła na Gozo, już po rozbiciu się jego statku na Malcie.
Pietro Dusina nie wzmiankuje tej kaplicy w swoim raporcie z 1575, co więcej, nie zanotowuje na całej wyspie żadnego kościoła (kaplicy) p.w. św. Pawła. Agius de Soldanis podaje, że kaplica została odbudowana na początku XVII wieku przez gubernatora Gozo, Cheltresa, według innych historyków – w 1641 przez gubernatora Scipiona Graiellesa Chalettesa. Pierwszą w pełni potwierdzoną datą jest rok 1649, kiedy to Zakon Maltański nabywa prawo do nominowania w tym kościele swojego rektora, więc kościół musiał już być w tym roku zbudowany.
W 1663 biskup Juan Caramasa zarządził odbudowanie kościoła od fundamentów. Koszty miały zostać pokryte wspólnie z dochodów własnych oraz kaplicy Wniebowzięcia „Għajn Meddew” w Xagħrze.
W 1715 wielki mistrz zakonu św. Jana Ramon Perellos zbudował wokół kaplicy rodzaj małego fortu, otaczając go fosą z mostem zwodzonym. Powodem tego były częste wówczas ataki piratów berberyjskich na wyspę. Sam kościół był kilkakrotnie ich celem. Bardzo szybko, bo w 1730 wynikła potrzeba zebrania pieniędzy na wykonanie napraw w kaplicy. Tym razem uczynił to ks. Mattew Spiteri, proboszcz z Xagħry. Obraz tytularny w tym kościele był najprawdopodobniej dziełem Marii de Dominici.
Ale już około 150 lat później kaplica była w tak złym stanie, że biskup Pietro Pace po swej wizycie w 1878 nakazał jej odbudowanie w nowym miejscu oraz powiększenie. Działkę pod nowy kościół przekazał rząd, architektem świątyni był Antonio Giardina, zaś budowniczym Ġuże Vella z Żebbuġ. Poświęcenie ukończonego kościoła przez biskupa Pace, oraz nadanie mu wezwania "św. Pawła Rozbitka" nastąpiło w sierpniu 1879. Wcześniej wzmiankowany stary obraz tytularny pędzla Marii de Dominici biskup przekazał . Powtórnie kościół poświęcił biskup Mikiel Gonzi 12 września 1939. 
Architektura.
Wygląd zewnętrzny.
Fasada kościoła jest bardzo elegancka. Znajdują się na niej po dwa pilastry z każdej strony, podtrzymujące belkowanie, z trójkątnym frontonem na całą szerokość fasady. Na frontonie umieszczone są z każdej strony dwa ozdobne elementy w kształcie dwóch kul, leżących jedna na drugiej, spoczywających na małym piedestale. Na szczycie znajduje się drewniany krzyż.
Główne wejście, umieszczone centralnie na fasadzie, otacza profilowane kamienne obramowanie. Zwieńczone jest trójkątnym frontonem wpartym na dwóch konsolach. Ponad nim prostokątne okno łukowato zakończone, w kamiennej ramie podobnej do tej wokół drzwi. Do wejścia prowadzi szereg schodów.
Z tyłu budynku, wbudowana w jego bryłę, wznosi się kwadratowa o obrysie dzwonnica zwieńczona stromą iglicą. Na wieży zamontowany jest zegar oraz dwa dzwony.
Na fasadzie umieszczone są dwie marmurowe płyty upamiętniające nadanie kościołowi wezwania oraz poświęcenie świątyni. 
Wnętrze.
Wnętrze świątyni jest średniej wielkości. Marmurowy ołtarz główny jest dziełem Carmena Micallefa z 1938. Ponad nim obraz tytularny "Święty Paweł na Malcie" pędzla Giuseppe Bonniciego. W kościele są dwa ołtarze boczne: marmurowy z 1963 Matki Boskiej Bolesnej z obrazem pędzla Nazju Cortisa z 1875, oraz Najświętszego Serca Jezusa, z pracą z 1879 autorstwa rzymskiej zakonnicy. Ołtarze te, po powiększeniu transeptów w późnych latach 70. XX wieku w celu zwiększenia powierzchni kościoła, przeniesione zostały pod ściany w nawie kościoła.
Inne prace znajdujące się w świątyni to: czterech "Ewangelistów", "Św. Andrzej", "Św. Franciszek Ksawery", wszystkie z 1879 pędzla kapucyńskiego zakonnika ĠioBatty; a także dwa duże obrazy ukazujące nawrócenie św. Pawła oraz męczeństwo tegoż świętego. Jest również statua patrona kościoła z 1925, a także św. Józefa z 1959, obie prace Wistina Camilleri, a także statuy Matki Bożej oraz Niepokalanego Serca Maryi.
Mozaikowa podłoga w kościele położona została w 1933. 
Świątynia dzisiaj.
Kościół służy lokalnej społeczności w Marsalforn. Msze święte odprawiane są w dni powszednie o 7:00 i 18:00, w soboty dodatkowo o 19:00, zaś w niedziele i święta o 7:00, 8:00, 10:00, 11:00 oraz 18:00 i 19:00.
Mówi się, chociaż nie jest to niczym potwierdzone, że niegdyś wisiał nad głównym ołtarzem inny obraz, podarowany kościołowi przez jednego z wielkich mistrzów zakonu św. Jana, a przedstawiający nawrócenie św. Pawła. Stąd wierni kościoła w Marsalforn obchodzą święto patronalne 21 stycznia (nawrócenie św. Pawła), nie zaś 10 lutego (rozbicie statku św. Pawła).
Ochrona dziedzictwa kulturowego.
Od 27 sierpnia 2012 budynek świątyni umieszczony jest na liście National Inventory of the Cultural Property of the Maltese Islands pod nr. 01023.

</doc>
<doc id="4917071" url="https://pl.wikipedia.org/wiki?curid=4917071" title="Galatasaray Stambuł (piłka nożna) w europejskich pucharach">
Galatasaray Stambuł (piłka nożna) w europejskich pucharach



</doc>
<doc id="4917073" url="https://pl.wikipedia.org/wiki?curid=4917073" title="Besiktas Stambuł (piłka nożna) w europejskich pucharach">
Besiktas Stambuł (piłka nożna) w europejskich pucharach



</doc>
<doc id="4917074" url="https://pl.wikipedia.org/wiki?curid=4917074" title="Památky archeologické">
Památky archeologické

Památky archeologické – czeskie czasopismo naukowe poświęcone archeologii, wydawane przez Instytut Archeologii Akademii Nauk Republiki Czeskiej.
Na łamach periodyku publikuje się oryginalne prace naukowe o znaczeniu ponadregionalnym, na ogół dłuższe; tematycznie poruszają zagadnienia z archeologii i pokrewnych dziedzin naukowych. Czasopismo ogłasza także krytyczne bądź informacyjne recenzje publikacji o podobnej orientacji tematycznej.
Periodyk został założony w 1854.
Według stanu na 2021 rok funkcję redaktora naczelnego pełni Pavel Burgert.

</doc>
<doc id="4917075" url="https://pl.wikipedia.org/wiki?curid=4917075" title="Beşiktaş JK w europejskich pucharach">
Beşiktaş JK w europejskich pucharach



</doc>
<doc id="4917078" url="https://pl.wikipedia.org/wiki?curid=4917078" title="Stanisław Błażejewski">
Stanisław Błażejewski

Stanisław Błażejewski (ur. 5 października 1890 w Pawłowie Żońskim, zm. 8 maja 1958 w Pleszewie) – major piechoty Wojska Polskiego.
Życiorys.
Urodził się w Pawłowie Żońskim, w powiecie wągrowieckim, w rodzinie Wincentego i Franciszki ze Słoińskich.
Do Wojska Polskiego został przyjęty z byłej armii niemieckiej. Służył w 61 Pułku Piechoty w Bydgoszczy. 3 maja 1922 został zweryfikowany w stopniu kapitana ze starszeństwem z 1 czerwca 1919 i 1041. lokatą w korpusie oficerów piechoty. 10 lipca tego roku został zatwierdzony na stanowisku pełniącego obowiązki dowódcy I batalionu. Po 1924 został przydzielony do 15 Dywizji Piechoty w Bydgoszczy na stanowisko oficera sztabu. W listopadzie 1928 został przeniesiony do 25 Pułku Piechoty w Piotrkowie. W marcu 1930 został wyznaczony w tym pułku na stanowisko pełniącego obowiązki dowódcy II batalionu. 2 grudnia tego roku został mianowany majorem ze starszeństwem z 1 stycznia 1931 i 17. lokatą w korpusie oficerów piechoty. W listopadzie 1933 został przesunięty na stanowisko kwatermistrza. W lipcu 1935 został zwolniony z zajmowanego stanowiska i oddany do dyspozycji dowódcy Okręgu Korpusu Nr VII, a później przeniesiony w stan spoczynku.
We wrześniu 1939 roku był dowódcą baonu wartowniczego nr 71 zmobilizowanego przez KRU Poznań Miasto. Dostał się do niemieckiej niewoli. Przebywał w Oflagu XVIII A (nr jeńca 4185), od 31 maja 1940 roku w Oflagu II C Woldenberg, a później w Oflagu VII A Murnau.

</doc>
<doc id="4917080" url="https://pl.wikipedia.org/wiki?curid=4917080" title="Joseph Wölfl">
Joseph Wölfl

Joseph Wölfl, także Woelfl, Wölffl (ur. 24 grudnia 1773 w Salzburgu, zm. 21 maja 1812 w Londynie) – austriacki kompozytor i pianista.
Życiorys.
W latach 1783–1786 był chórzystą katedry w Salzburgu, będąc w tym czasie uczniem Leopolda Mozarta i Michaela Haydna. W 1790 roku wyjechał do Wiednia, gdzie nawiązał kontakt z Wolfgangiem Amadeusem Mozartem. Z jego rekomendacji został kapelmistrzem na dworze hrabiego Michała Kazimierza Ogińskiego w Słonimiu (1791) i Warszawie (1792). W Warszawie debiutował w 1792 roku jako pianista, następnie działał jako nauczyciel gry na fortepianie i cieszył się sławą jako wirtuoz. Po III rozbiorze Polski w 1795 roku wrócił do Wiednia. W 1798 roku poślubił aktorkę Theresę Klemm. Uznawany był za rywala Ludwiga van Beethovena. Odbywał liczne podróże koncertowe, w 1801 roku wyjechał do Paryża, następnie w 1805 roku osiadł w Londynie.
Twórczość.
Był jednym z pionierów wirtuozostwa fortepianowego, jego grę chwalono za łączenie siły z delikatnością. Była jednak krytykowana przez Václava Jana Křtitela Tomáška za brak wyrazu, pozbawiona emocjonalności w większości była tworzona na potrzeby mieszczańskiego rynku amatorskiego. Warunki fizyczne Wölfla, którego rozpiętość dłoni osiągała interwał tercdecymy, pozwalały mu grać z dużą łatwością. Wprowadził liczne innowacje techniczne, w tym rozległe arpeggia czy grę w tercjach i oktawach w obu rękach. Wolne części symfonii i utworów kameralnych Wölfla oraz 1-częściowe utwory fortepianowe stanowią zapowiedź stylu romantycznego. Mimo aspiracji nie odniósł sukcesu jako twórca operowy. Ceniono go za to jako pedagoga, do jego uczniów należał m.in. Cipriani Potter.
Skomponował m.in. 2 symfonie, 7 koncertów fortepianowych, 12 kwartetów smyczkowych, 6 triów fortepianowych, 2 tria na dwa klarnety i fagot, liczne utwory fortepianowe, balety "La Surprise de Diane" (wyst. Londyn 1805) i "Alzire" (wyst. Londyn 1807), a także opery: "Der Höllenberg" (wyst. Wiedeń 1795), "Das schöne Milchmädchen, oder der Guckkasten" (wyst. Wiedeń 1797), "Der Kopf ohne Mann" (wyst. Wiedeń 1798), "Das trojanische Pferd" (wyst. Wiedeń 1797), "L’Amour romanesque" (wyst. Paryż 1804) i "Fernando, ou Les Maures" (wyst. Paryż 1805).

</doc>
<doc id="4917081" url="https://pl.wikipedia.org/wiki?curid=4917081" title="American Journal of Archaeology">
American Journal of Archaeology

American Journal of Archaeology – amerykańskie czasopismo naukowe poświęcone zagadnieniom z zakresu archeologii, wydawane przez .
Periodyk został założony w 1897 roku jako kontynuacja „American Journal of Archaeology and of the History of the Fine Arts” (zał. 1885).
Obecnie (2020) funkcję redaktora naczelnego pełni Jane B. Carter.

</doc>
<doc id="4917082" url="https://pl.wikipedia.org/wiki?curid=4917082" title="Zamachy podczas Aszury w 2004 roku">
Zamachy podczas Aszury w 2004 roku

Zamachy podczas Aszury w 2004 roku – seria dwunastu wybuchów terrorystów-samobójców połączonych z ostrzałem moździerzowym przeprowadzona przez Dżami'at at-Tauhid wa-Dżihad podczas obchodów Aszury w 2004 roku. 
Dla irackich szyitów była to pierwsza Aszura od czasu obalenia rządów Saddama Hussaina, który utrudniał obchodzenie tego święta. Do wybuchów doszło o 10 rano w sanktuariach w Bagdadzie i Karbali, po których nastąpił ostrzał prowadzony przez ukryte parę przecznic dalej moździerze.

</doc>
<doc id="4917084" url="https://pl.wikipedia.org/wiki?curid=4917084" title="Anacleto Oló Mibuy">
Anacleto Oló Mibuy

Anacleto Oló Mibuy – pisarz, poeta, antropolog i polityk z Gwinei Równikowej.
Nie ma pełnej jasności co do daty jego narodzin. Niektóre źródła mówią o 19 września 1948, inne o roku 1951. Urodził się w Kam w Mikomeseng w kontynentalnej części ówczesnej Gwinei Hiszpańskiej. Wstąpił do seminarium duchownego, następnie studiował odpowiednio filozofię klasyczną i teologię na katolickich uniwersytetach we Włoszech i Szwajcarii. Zrezygnował ostatecznie z kariery religijnej, studiował dodatkowo między innymi media i komunikację społeczną, literaturę włoską oraz administrację ze specjalizacją w zakresie edukacji.
Związany zawodowo z rozmaitymi placówkami szkolnictwa wyższego, tak w ojczyźnie jak i w Hiszpanii. Jego zainteresowania badawcze obejmują filozofię i kulturę ludów Bantu, antropologię oraz afrykańską literaturę ustną.
Zaangażowany w kształtowanie polityki kulturalnej Gwinei Równikowej, był wiceministrem kultury oraz doradcą prezydenckim do spraw kultury i kwestii społecznych. Od 2013 przewodniczy radzie badań naukowych i technologii ("Consejo de Investigaciones Científicas y Tecnológicas", CICTE). Od 2018 zasiada również w krajowej akademii języka hiszpańskiego ("Academia Ecuatoguineana de la Lengua Española", AEGLE). Jest członkiem rządzącej Partii Demokratycznej ("Partido Democrático de Guinea Ecuatorial", PDGE) i sekretarzem generalnym jednej z afiliowanych przy niej organizacji, "Movimiento Amigos de Obiang" (MAO).
Znany z działalności na rzecz promowania spuścizny cywilizacyjnej ludów Bantu, sygnalizował dumę z niej w swojej poezji. Podkreśla również znaczenie pierwiastka iberoamerykańskiego w wytworzeniu się odrębnej, gwinejskiej tożsamości narodowej. Wypowiadał się przychylnie na temat hiszpańskich rządów kolonialnych.
Ceniony za swój dorobek pisarski, w tym za zbiory poetyckie "Gritos de libertad y de esperanza" (1987), "Crespones Sueltos" i "Trozos de una vida". Twórczość liryczna Mibuya bywa zestawiana z dorobkiem takich poetów jak César Vallejo czy Vicente Huidobro. Jego prace zostały uwzględnione w "Antología de la literatura guineana" (1984), uznawanej przez wielu za pracę założycielską narodowej literatury gwinejskiej. Znaczna część jego spuścizny artystycznej wciąż pozostaje w rękopisie.
Doktor honoris causa Los Angeles Development Church &amp; Institute (2015).

</doc>
<doc id="4917088" url="https://pl.wikipedia.org/wiki?curid=4917088" title="Massalongiaceae">
Massalongiaceae

Massalongiaceae Wedin, P.M. Jørg. &amp; E. Wiklund – rodzina grzybów z rzędu pawężnicowców ("Peltigerales").
Systematyka.
Nazwy naukowe według Index Fungorum.

</doc>
<doc id="4917089" url="https://pl.wikipedia.org/wiki?curid=4917089" title="Ekonom (tygodnik)">
Ekonom (tygodnik)

Ekonom – czeski tygodnik o tematyce ekonomiczno-biznesowej, wydawany przez Economia, a.s.
Pierwszy numer czasopisma wyszedł 25 października 1991.
Nakład pisma wynosi blisko 10 tys. egzemplarzy (1.+2. Q 2020, sprzedany).
W 2020 roku funkcję redaktora naczelnego objął Petr Kain.

</doc>
<doc id="4917090" url="https://pl.wikipedia.org/wiki?curid=4917090" title="Ekonom (ujednoznacznienie)">
Ekonom (ujednoznacznienie)

 

</doc>
<doc id="4917093" url="https://pl.wikipedia.org/wiki?curid=4917093" title="Biblioteka Narodowa Republiki Kirgiskiej">
Biblioteka Narodowa Republiki Kirgiskiej

Biblioteka Narodowa Republiki Kirgiskiej – biblioteka narodowa działająca od 1934 roku w Biszkeku w Kirgistanie. Od 2015 roku nosi imię Ałykuła Osmonowa. Wcześniej jej patronami byli Nikołaj Czernyszewski (od 1939 roku) i Włodzimierz Lenin (od 1984 roku).
Historia.
W maju 1934 roku Biuro Komitetu Regionalnego Partii Kirgiskiej i Rada Komisarzy Ludowych Kirgiskiej SRR podjęły decyzję o połączeniu Centralnej Biblioteki Miejskiej z biblioteką Rady Komisarzy Ludowych, aby utworzyć bibliotekę republiki. Otwarto ją dla publiczności w sierpniu 1934 roku. Biblioteka posiadała 16 tysięcy książek. W 1939 roku biblioteka otrzymała nazwę: Biblioteka Państwowa Kirgiskiej SRR im. Nikołaja Czernyszewskiego. W 1940 roku biblioteka liczyła 11 oddziałów, w których było zatrudnionych 47 osób. Podczas II wojny światowej zorganizowano dodatkowo 7 bibliotek w szpitalach i jednostkach wojskowych z których korzystało 3 tysiące czytelników. Po wojnie rozpoczęto prace nad opracowaniem bibliografii w języku kirgiskim. W 1962 roku biblioteka otrzymała nowy budynek, którego projektantem był Vladimir Nusov. Zaplanowano w nim kilka czytelni posiadających razem około 800 miejsc.
W 1964 roku z okazji trzydziestolecia istnienia biblioteki wydano "Naucznaja żyznʹ bibliotiek Kirgizii" oraz album "Bibliotiekaria Kyrgyzstana." W 1984 roku biblioteka została przeniesiona do nowego budynku z magazynem na 3 miliony woluminów. Powstał on na podstawie projektu S. Nurgazijewa, K. Ibrajewa. Biblioteka zatrudniała wtedy około 300 pracowników. W tym samym roku nadano jej imię W.I. Lenina. W sierpniu 1993 roku dekretem rządu biblioteka została uznana za jeden z najcenniejszych obiektów dziedzictwa narodowego i przekształcona w Bibliotekę Narodową Republiki Kirgiskiej.
Na początku XXI wieku biblioteka wprowadziła nowe technologie teleinformatyczne oraz zaczęła wykorzystywać zasoby informacyjne i możliwości Internetu. Powstał katalog elektroniczny w programie IRBIS, który udostępniono na stronie internetowej biblioteki w językach kirgiskim, rosyjskim i angielskim. Biblioteka narodowa została członkiem trzech dużych międzynarodowych organizacji bibliotecznych: IFLA, Zgromadzenia Bibliotek Eurazji (BAE), którego była jednym z założycieli oraz Związku Bibliotek Narodowych Krajów turkojęzycznych. W 2005 roku z inicjatywy biblioteki została uchwalona ustawa "O kulturi", a w 2008 roku "O bibliotiecznom diele". W 2008 roku z inicjatywy biblioteki Rząd Republiki Kirgiskiej ogłosił 27 maja Dniem Bibliotek. Data ta nawiązuje do daty 27 maja 1902 roku, gdy w Karakol została otwarta pierwsza biblioteka publiczna na terenie Kirgistanu.
1 kwietnia 2015 roku biblioteka otrzymała imię Ałykuła Osmonowa. Z tej okazji na terenie biblioteki powstało muzeum poświęcone kirgiskiemu poecie.
Zbiory.
W 1939 roku biblioteka zyskała prawo do egzemplarza obowiązkowego publikacji z terenu ZSRR. Zbiory gromadzono również poprzez wymianę z innymi bibliotekami oraz instytucjami naukowymi z terenu Związku Radzieckiego i z innych krajów. Część zbiorów pozyskiwano dzięki darowiznom od różnych organizacji i osób publicznych, pisarzy i naukowców. Na początku wojny zbiory z 16 tysięcy wzrosły do 125 tysięcy woluminów książek, 80 tysięcy czasopism, 500 tytułów gazet. Obecnie (2020) w głównym magazynie jest zgromadzonych 1,3 miliona woluminów. Dodatkowo biblioteka posiada inne kolekcje, w tym rzadkich zbiorów, która liczy 20 000 woluminów. Są wśród nich dzieła w języku rosyjskim, kirgiskim, arabskim i łacińskim. W 2018 roku zostało otwarte Centrum Kultury Kirgisko-Tureckiej im. Czyngiza Ajtmatowa, w którym zgromadzono 3 500 woluminów książek o Kirgistanie. 

</doc>
<doc id="4917096" url="https://pl.wikipedia.org/wiki?curid=4917096" title="Łęgu">
Łęgu

Łęgu, właśc. Wiktor Burchard (ur. 19 stycznia 2000 w Łodzi) – polski raper, wokalista, autor tekstów, producent muzyczny.
Ogólne informacje.
Łęgu swoje pierwsze nagrania udostępniał już w 2012 roku. Największą popularność zawdzięcza wydanemu na SoundCloudzie w 2019 roku utworowi „PIXA 4”, który przez pewien czas dosłownie zawładnął internetem. Ten numer stał się też pierwszym legalnym wydaniem Łęga. Wprowadził niespotykane dotąd na polskiej scenie połączenie agresywnego, wulgarnego rapu na hardstylowych bitach o tematyce ściśle skupionej wokół narkotyków, któremu sam nadał określenie "Hard-rap". Pół roku po sukcesie „PIXY 4” raper wydał 5-tą część serii, a następnie singiel "Styl Życia Mefedron" z gościnnym udziałem Tomcia. Raper od 2017 roku ściśle współpracuje z producentem Jaskierem, którego bity można usłyszeć w większości jego utworów.
Stylistyka.
Raper na przestrzeni lat 2018-2020 rozwinął swoją twórczość o kilka innych gatunków muzycznych. Aktualnie Łęgu, oprócz rapu, nagrywa utwory techno, trapowe, rap-metalowe oraz produkuje muzykę elektroniczną pod pseudonimem "DJ Gob Lean".
Najbardziej kojarzony z nim jest rytmiczny powtarzający się styl, wypełniony oryginalnymi ad-libami, który możemy usłyszeć w numerach takich jak „Wampir” czy „xan”.
Kstyk.
Łęgu swoją legalną karierę rozpoczął niedługo po tym gdy "PIXA 4" pojawiła się na jednym ze streamów Kstyka 7 stycznia 2020 roku. Niedługo po tym podpisał umowę z wytwórnią Kstyka o hosting na platformy cyfrowe. Właściwie dostał wtedy możliwość rozpoczęcia legalnego wydawania muzyki.
Osiągnięcia.
Dotychczasowym największym osiągnięciem rapera jest pojawienie się "na 4-tym miejscu" składanki "Polska - viral 50" - playliście 50 najpopularniejszych utworów w Polsce wg Spotify, na której pojawiają się najczęściej odtwarzane utwory w danym miesiącu na tej platformie. Łęgu pojawił się na niej ze swoim utworem "PIXA 4" w marcu 2020 roku.
DJ Gob Lean.
"DJ Gob Lean" to pseudonim używany przez Łęga przy produkcji muzyki elektronicznej / EDM. Swój pierwszy utwór wydał w 2019 roku. W roku 2020 na jego SoundCloudzie pojawiło się kilka następnych produkcji, na których wokalnie występuje 4rrxw, czy Partycja. We wrześniu na Spotify Gob Lean'a pojawił się pierwszy singiel z debiutanckiego albumu "Blood Rain", nad którym obecnie pracuje - "Bohomoled".

</doc>
<doc id="4917101" url="https://pl.wikipedia.org/wiki?curid=4917101" title="Program Budowy 100 Obwodnic na lata 2020–2030">
Program Budowy 100 Obwodnic na lata 2020–2030

Program Budowy 100 Obwodnic na lata 2020–2030 – dokument rządowy określający cele i priorytety inwestycyjne w zakresie budowy obwodnic miast na sieci dróg krajowych. W dokumencie wskazano źródła finansowania oraz listę zadań inwestycyjnych kierowanych do realizacji. Inwestycje związane z budową nowych obwodnic będą realizowane przez Generalnego Dyrektora Dróg Krajowych i Autostrad.
W ramach rządowego programu powstanie 100 obwodnic na sieci dróg krajowych o łącznej długości ok. 820 km. Będą to trasy o najwyższych parametrach technicznych, dostosowane do przenoszenia obciążenia 11,5 t/oś. Obwodnicom będą towarzyszyły urządzenia bezpieczeństwa ruchu drogowego, w tym oświetlenie spełniające wytyczne prawidłowego oświetlenia przejść dla pieszych.
Dla części obwodnic opracowano już dokumentację niezbędną do rozpoczęcia inwestycji, dla części jest prowadzony proces przygotowawczy. Są też takie zadania, dla których przygotowania dopiero się rozpoczną.
Finansowanie programu.
Koszt realizacji 100 obwodnic został oszacowany na blisko 28 mld zł.
Budowa będzie finansowana ze środków Krajowego Funduszu Drogowego prowadzonego przez Bank Gospodarstwa Krajowego. Do KFD wpływają środki z opłaty paliwowej, kredytów i pożyczek, głównie od międzynarodowych instytucji finansowych oraz z obligacji. Konto KFD zasilają ponadto wpływy z Elektronicznego Systemu Poboru Opłat. Istotnym źródłem wpływów do KFD będą również środki UE, pochodzące z programów operacyjnych w ramach perspektywy 2014-2020 oraz 2021-2027.
Realizacja programu.
Obecnie zrealizowane zostały dwie obwodnice:
W realizacji jest z kolei trzynaście obwodnic:
Spośród wyżej wymienionych obwodnic cztery (obwodnice Gryfina, Strzelec Krajeńskich, Szczecinka i Wąchocka) otrzymały już zezwolenie na realizację inwestycji drogowej, trwają tam prace budowlane.
Ogłoszono przetarg na budowę kolejnych dwóch obwodnic:
Planowane obwodnice.
Województwo dolnośląskie
Województwo kujawsko-Pomorskie
Województwo lubelskie
Województwo lubuskie
Województwo łódzkie
Województwo małopolskie
Województwo mazowieckie
Województwo opolskie
Województwo podkarpackie
Województwo podlaskie
Województwo pomorskie
Województwo śląskie
Województwo świętokrzyskie
Województwo warmińsko-mazurskie
Województwo wielkopolskie
Województwo zachodniopomorskie

</doc>
<doc id="4917102" url="https://pl.wikipedia.org/wiki?curid=4917102" title="Linux Format">
Linux Format

Linux Format – brytyjskie czasopismo poświęcone rodzinie systemów Linux. Zostało założone w marcu 2000.
Jego wydawcą jest Future plc.
W 2013 roku funkcję redaktora objął Neil Mohr.

</doc>
<doc id="4917105" url="https://pl.wikipedia.org/wiki?curid=4917105" title="Simtokha Dzong">
Simtokha Dzong

Simtokha Dzong, dzongkha: སེམས་རྟོགས་ཁ་རྫོང་།, oficjalnie: "Sangak Zabdhon Phodrang" ("Pałac Dogłębnego Znaczenia Tajemnych Mantr") – najstarszy w pełni zachowany warowny klasztor buddyjski (dzong) w Bhutanie. Znajduje się w dystrykcie Thimphu w zachodnim Bhutanie.
Był to pierwszy dzong zbudowany w 1629 r. przez Ngawang Namgyala, założyciela Bhutanu, i jako pierwszy był połączonym ośrodkiem klasztorno-administracyjnym. Nazwa "Simtokha" oznacza "kamiennego demona" i odnosi się do legendy o zaklęciu lokalnej demonicy w kamień. Dzong miał bronić dostępu do Thimphu i wschodniego Bhutanu. Podczas budowy dzong został zaatakowany przez Tybetańczyków i sprzymierzone z nimi wojska pięciu lamów bhutańskich, przeciwne rządom Ngawang Namgyala. Atak odparto, jednak w 1630 r. Tybetańczycy ponownie zaatakowali i tym razem zdobyli dzong. Potem Ngawang Namgyal odzyskał dzong, jednak w walkach budynki spłonęły. Odbudowano je w 1670 r., następnie wielokrotnie przebudowywano. W centralnej wieży dzonga znajduje się świątynia i sala zebrań ("lhakhang") z posągiem Śakjamuniego w otoczeniu ośmiu bodhisattwów. Freski na ścianach świątyni uważane są za najstarsze i najpiękniejsze w Bhutanie. Obecnie w dzongu znajduje się Instytut Studiów o Języku i Kulturze, kształcący mnichów i świeckich..

</doc>
<doc id="4917108" url="https://pl.wikipedia.org/wiki?curid=4917108" title="Dějiny a současnost">
Dějiny a současnost

Dějiny a současnost (ĎaS) – czeskie czasopismo zajmujące się popularyzacją historii jako nauki.
Periodyk został założony w 1959 r., jego wydawanie wstrzymano w 1969 r.; od 1990 r. wychodzi ponownie, od 2005 r. jako miesięcznik.
Według stanu na 2020 r. funkcję redaktora naczelnego pełni Iveta Coufalová.

</doc>
<doc id="4917109" url="https://pl.wikipedia.org/wiki?curid=4917109" title="Układ grupowy P">
Układ grupowy P



</doc>
<doc id="4917110" url="https://pl.wikipedia.org/wiki?curid=4917110" title="Sardegna Open">
Sardegna Open

Sardegna Open – męski turniej tenisowy kategorii ATP Tour 250 zaliczany do cyklu ATP Tour, rozgrywany na kortach ceglanych we włoskim Cagliari w sezonach 2020–2021.

</doc>
<doc id="4917111" url="https://pl.wikipedia.org/wiki?curid=4917111" title="Bett1Hulks Indoors">
Bett1Hulks Indoors

Bett1Hulks Indoors – męski turniej tenisowy kategorii ATP Tour 250 zaliczany do cyklu ATP Tour, rozgrywany na kortach twardych w hali w niemieckiej Kolonii w sezonie 2020.

</doc>
<doc id="4917116" url="https://pl.wikipedia.org/wiki?curid=4917116" title="Kołodno (rejon stoliński)">
Kołodno (rejon stoliński)

Kołodno (; ) – wieś na Białorusi, w obwodzie brzeskim, w rejonie stolińskim, w sielsowiecie Radczysk, przy drodze republikańskiej .
Znajduje się tu cerkiew prawosławna pw. św. Dymitra Sołuńskiego, podlegająca parafii w Radczysku.
Historia.
12-13 lipca 1863 pod Kołodnem miała miejsce ostatnia bitwa oddziału Romualda Traugutta, zakończona porażką powstańców styczniowych.
W dwudziestoleciu międzywojennym Kołodno leżało w Polsce, w województwie poleskim, w powiecie stolińskim, do 18 kwietnia 1928 gminie Radczysk, następnie w gminie Płotnica. Po II wojnie światowej w granicach Związku Sowieckiego. Od 1991 w niepodległej Białorusi.
Urodziła tu się polska rzeźbiarka i malarka Helena Skirmunt.

</doc>
<doc id="4917118" url="https://pl.wikipedia.org/wiki?curid=4917118" title="Kołodne">
Kołodne



</doc>
<doc id="4917121" url="https://pl.wikipedia.org/wiki?curid=4917121" title="Krásy Slovenska">
Krásy Slovenska

Krásy Slovenska – słowackie czasopismo zajmujące się popularyzacją przyrody, historii i tradycji Słowacji.
Periodyk został założony w 1921 r. przez Miloša Janoškę. Jest najdłużej wydawanym słowackim czasopismem w swej kategorii.
Według stanu na 2020 r. funkcję redaktora naczelnego pełni Zuzana Kollárová.

</doc>
<doc id="4917122" url="https://pl.wikipedia.org/wiki?curid=4917122" title="Park XX-lecia PRL w Poznaniu">
Park XX-lecia PRL w Poznaniu



</doc>
<doc id="4917124" url="https://pl.wikipedia.org/wiki?curid=4917124" title="Cupra Leon">
Cupra Leon

Cupra Leon– samochód osobowy typu hatchback lub kombi klasy kompaktowej produkowany pod hiszpańską marką Cupra. Został wprowadzony na rynek europejski w październiku 2020 roku w 4 wariantach – hybrydowym 1.4 TSI Plug-In oraz 2.0 TSI o mocy 245, 300 lub 310 KM. Wszystkie jednostki współpracują z 7-biegową przekładnią automatyczną DSG. Samochód oparto o platformę MQB Evo, wykorzystywaną m.in. w Volkswagenie Golfie.
Osiągi.
Klienci do wyboru mają dwa rodzaje przeniesienia napędu – na przednią lub obie osie. Według zapewnień producenta, odmiana hybrydowa w przypadku nadwozia hatchback potrafi rozpędzić się ze startu zatrzymanego do 100 km/h w 6,7 sekundy. Kombi pod nazwą Sportstourer na dokonanie tego samego potrzebuje 7 sekund. Prędkość maksymalna wynosi 225 km/h. Według standardów NEDC, samochód zadowala się zużyciem paliwa na poziomie 1,6 l/100 km. Emituje przy tym 35 g CO2 na każdy kilometr. W trybie w pełni elektrycznym jest w stanie pokonać do 68 kilometrów.
Konkurencja.
Najmocniejsza odmiana Cupry Leona konkuruje z takimi samochodami jak m.in. Volkswagen Golf R, Honda Civic Type R, Mercedes-AMG A 35 4Matic i Audi S3.

</doc>
<doc id="4917127" url="https://pl.wikipedia.org/wiki?curid=4917127" title="Krištáľové krídlo">
Krištáľové krídlo

 – słowacka nagroda mająca na celu uhonorowanie osiągnięć na polu życia społecznego, kulturalnego, gospodarczego i publicznego. Pomysłodawcą nagrody jest . 20. edycja nagród została zorganizowana w styczniu 2017.

</doc>
<doc id="4917129" url="https://pl.wikipedia.org/wiki?curid=4917129" title="UCI Europe Tour 2020">
UCI Europe Tour 2020

UCI Europe Tour 2020 – 16. edycja cyklu wyścigów UCI Europe Tour, która odbyła się od stycznia do października 2020.
Seria UCI Europe Tour, podobnie jak pozostałe cykle kontynentalne (UCI Africa Tour, UCI America Tour, UCI Asia Tour, UCI Oceania Tour), powstała w 2005 jako zaplecze dla utworzonego w tym samym czasie UCI ProTour (później przekształconego w UCI World Tour). W 2020 odbyła się pierwsza edycja cyklu UCI ProSeries utworzonego jako drugi poziom wyścigów z kalendarza UCI, w związku z czym UCI Europe Tour, podobnie jak pozostałe cykle kontynentalne, od sezonu 2020 stał się trzecim poziomem zmagań w kalendarzu UCI.
Zgodnie z przepisami UCI sezon 2020 rozpoczął się dzień po gali kończącej sezon UCI World Tour (miała ona miejsce 22 października 2019), w związku z czym wyścigi odbywające się jeszcze w roku kalendarzowym 2019, ale już po 22 października 2019, były zaliczane do sezonu 2020 – w UCI Europe Tour nie doszło jednak do żadnego takiego przypadku (ostatnie wyścigi w 2019 odbyły się 20 października, a więc jeszcze w ramach poprzedniego sezon. W wyniku zmian w kalendarzu UCI spowodowanych pandemią COVID-19 sezon 2020 został wydłużony, a jego zakończenie przesunięto na 8 listopada 2020, jednak zmiana ta również nie wpłynęła w żaden sposób na kalendarz UCI Europe Tour (ostatni wyścig tego cyklu w 2020 odbył się 12 października).
Cykl UCI Europe Tour w sezonie 2020 toczył się między 25 stycznia a 12 października, a ponad połowa z początkowo planowanych w kalendarzu zawodów cyklu zostało odwołanych.
Kalendarz.
Opracowano na podstawie:

</doc>
<doc id="4917132" url="https://pl.wikipedia.org/wiki?curid=4917132" title="Brian Hooper">
Brian Hooper

Brian Roger Leslie Hooper (ur. 18 maja 1953 w Woking) – brytyjski lekkoatleta, specjalista skoku o tyczce, dwukrotny medalista igrzysk Wspólnoty Narodów, dwukrotny olimpijczyk.
Na igrzyskach Wspólnoty Narodów reprezentował Anglię, a na pozostałych dużych imprezach międzynarodowych Wielką Brytanię.
Zdobył brązowy medal w skoku o tyczce na igrzyskach Brytyjskiej Wspólnoty Narodów w 1974 w Christchurch, przegrywając jedynie z Donem Bairdem z Australii i Mikiem Bullem z Irlandii Północnej. Zajął 10. miejsce w tej konkurencji na mistrzostwach Europy w 1974 w Rzymie oraz 14. miejsce na halowych mistrzostwach Europy w 1975 w Katowicach. Na igrzyskach olimpijskich w 1976 w Montrealu Hooper zajął 16. miejsce, na halowych mistrzostwach Europy w 1978 w Mediolanie 13. miejsce, a na mistrzostwach Europy w 1978 w Pradze 7. miejsce.
Ponownie zdobył brązowy medal na igrzyskach Wspólnoty Narodów w 1978 w Edmonton (przegrywając z Kanadyjczykiem Bruce’em Simpsonem i Donem Bairdem). Na halowych mistrzostwach Europy w 1979 w Wiedniu zajął 8. miejsce, na igrzyskach olimpijskich w 1980 w Moskwie 11. miejsce, a na halowych mistrzostwach Europy w 1981 w Grenoble 9. miejsce. W swym ostatnim występie na dużej imprezie międzynarodowej – igrzyskach Wspólnoty Narodów w 1986 w Edynburgu zajął 5. miejsce.
Hooper był mistrzem Wielkiej Brytanii (AAA) w skoku w o tyczce w 1973, 1980 i 1986, wicemistrzem w latach 1971, 1976–1978 i 1984 oraz brązowym medalistą w tej konkurencji w 1972 i 1987, a także halowym mistrzem w 1973, 1975, 1976, 1978, 1979 i 1981. Był również mistrzem UK Championships w 1979, wicemistrzem w 1980 oraz brązowym medalistą w 1982 i 1986.
Szesnaście razy poprawiał rekord Wielkiej Brytanii do wyniku 5,59 m, uzyskanego 6 września 1980 w Londynie. Był to również najlepszy wynik na otwartym stadionie w jego karierze, natomiast w hali jego rekord życiowy wynosił 5,50 m (28 lutego 1981 w Camborne).

</doc>
<doc id="4917136" url="https://pl.wikipedia.org/wiki?curid=4917136" title="Future (przedsiębiorstwo)">
Future (przedsiębiorstwo)

Future plc – brytyjskie przedsiębiorstwo mediowe założone w 1985 roku. 
Specjalizuje się w wydawaniu prasy. Jego portfolio obejmuje ponad 50 czasopism z takich dziedzin, jak gry wideo, technologia, filmy, muzyka, fotografia, dom i wiedza.

</doc>
<doc id="4917138" url="https://pl.wikipedia.org/wiki?curid=4917138" title="Routledge">
Routledge

Routledge – brytyjskie wydawnictwo książkowe i prasowe. Jego początki sięgają 1836 roku. Specjalizuje się w wydawaniu literatury naukowej, czasopism oraz materiałów internetowych poświęconych różnym dziedzinom wiedzy.

</doc>
<doc id="4917140" url="https://pl.wikipedia.org/wiki?curid=4917140" title="Jaume Barjau y Martí">
Jaume Barjau y Martí

Józef Oriol z Barcelony (właściwie: Jaume Barjau y Martí) (ur. 25 lipca 1891 w Barcelonie, zm. 24 lipca 1936 na obrzeżach Manresy) – hiszpański duchowny katolicki, kapucyn, męczennik, ofiara wojny domowej w Hiszpanii w latach 1936-39, błogosławiony Kościoła katolickiego
Urodził się w 1891 roku w Barcelonie. W 1906 roku wstąpił do zakonu kapucynów. 15 sierpnia 1911 złożył śluby zakonne, natomiast 29 maja 1915 roku przyjął święcenia kapłańskie. Został wykładowcą w seminarium w Sariego. W 1925 roku zamieszkał w klasztorze w Manresa. 22 lipca 1936 w czasie wojny domowej w Hiszpanii razem ze współbraćmi został zmuszony do jego opuszczenia, wskutek zajęcia go przez republikańską milicję. 24 lipca 1936 gdy poszedł udzielić komunii świętej klarysce, został aresztowany przez milicjantów. Oni wsadzili go do ciężarówki i wyzwieźli na obrzeża Manresy, gdzie go zamordowali poprzez rozstrzelanie. 
23 stycznia 2020 papież Franciszek podpisał dekret o jego męczeństwie. Beatyfikację jego i dwóch towarzyszy zaplanowano na 14 listopada 2020 roku w Manresie, lecz została przesunięta z powodu pandemii koronawirusa. Ostatecznie beatyfikacja trojga męczenników odbyła się w Menresie 6 listopada 2021.

</doc>
<doc id="4917141" url="https://pl.wikipedia.org/wiki?curid=4917141" title="Taylor &amp; Francis">
Taylor &amp; Francis

Taylor &amp; Francis – brytyjskie wydawnictwo zajmujące się wydawaniem książek i czasopism naukowych. Stanowi oddział .
Przedsiębiorstwo zostało założone w 1852 roku.
W ciągu roku nakładem wydawnictwa wychodzi ponad 1000 czasopism oraz 1800 nowych tytułów książkowych. 

</doc>
<doc id="4917143" url="https://pl.wikipedia.org/wiki?curid=4917143" title="Joseph Woelfl">
Joseph Woelfl



</doc>
<doc id="4917144" url="https://pl.wikipedia.org/wiki?curid=4917144" title="John Benjamins Publishing Company">
John Benjamins Publishing Company

John Benjamins Publishing Company – holenderskie wydawnictwo zajmujące się wydawaniem treści naukowych.
Nakładem wydawnictwa wychodzą książki i czasopisma z zakresu nauk społecznych i humanistycznych. Firma specjalizuje się w wydawaniu materiałów z zakresu lingwistyki i różnych odłamów nauki o języku. Do innych obszarów zainteresowania należą: kognitywistyka, psychologia, filozofia, terminologia, literaturoznawstwo, historia sztuki.
W 2019 roku nakładem wydawnictwa wyszło 119 nowych tytułów książkowych oraz 85 czasopism.

</doc>
<doc id="4917145" url="https://pl.wikipedia.org/wiki?curid=4917145" title="Walter de Gruyter">
Walter de Gruyter

Walter de Gruyter – niemieckie wydawnictwo specjalizujące się w literaturze naukowej.
Przedsiębiorstwo zostało założone w 1923 roku.
Nakładem wydawnictwa wychodzą publikacje z następujących dziedzin: architektura, literaturoznawstwo, nauka o komunikacji i językoznawstwo, filozofia, teologia, judaistyka i religioznawstwo, sztuka, filologia klasyczna i historia, medycyna, nauki przyrodnicze, fizyka i matematyka, prawo, bibliotekoznawstwo i informatyka.

</doc>
<doc id="4917146" url="https://pl.wikipedia.org/wiki?curid=4917146" title="De Gruyter">
De Gruyter



</doc>
<doc id="4917147" url="https://pl.wikipedia.org/wiki?curid=4917147" title="Horanie (rejon dokszycki)">
Horanie (rejon dokszycki)

Horanie – dawny folwark. Tereny, na których był położony, leżą obecnie na Białorusi, w obwodzie witebskim, w rejonie dokszyckim, w sielsowiecie Królewszczyzna.
Historia.
W czasach zaborów w granicach Imperium Rosyjskiego.
W dwudziestoleciu międzywojennym folwark leżał w Polsce, w województwie wileńskim, w powiecie dziśnieńskim, w gminie Dokszyce, następnie w gminie Porpliszcze.
Według Powszechnego Spisu Ludności z 1921 roku zamieszkiwały tu 23 osoby, wszystkie były wyznania rzymskokatolickiego i zadeklarowały polską przynależność narodową. Były tu 4 budynki mieszkalne. W 1931 w 3 domach zamieszkiwało 21 osób.
Miejscowość należała do parafii rzymskokatolickiej w m. Parafianów. Podlegała pod Sąd Grodzki w Głębokiem i Okręgowy w Wilnie; właściwy urząd pocztowy mieścił się w m. Porpliszcze.

</doc>
<doc id="4917149" url="https://pl.wikipedia.org/wiki?curid=4917149" title="Joan Romeu y Canadell">
Joan Romeu y Canadell

Dominik z Sant Pere de Riudebittles (właściwie: Joan Romeu y Canadell) (ur. 11 grudnia 1882 w Sant Pere de Riudebitlles, zm. w nocy z 27/28 lipca 1936 w Manresie) – hiszpański duchowny katolicki, kapucyn, misjonarz, męczennik, ofiara wojny domowej w Hiszpanii w latach 1936-39, błogosławiony Kościoła katolickiego
Życiorys.
Urodził się w 1882 roku w Sant Pere de Riudebittles. W 1908 roku wstąpił do zakonu kapucynów. 4 października 1912 złożył śluby zakonne, natomiast 25 maja 1917 roku przyjął święcenia kapłańskie. Został wysłany na misję do Nikaragui i Kostaryki. W 1930 roku wrócił do Hiszpanii, w klasztorze w Manresie. 22 lipca 1936 w czasie wojny domowej w Hiszpanii razem ze współbraćmi został zmuszony do jego opuszczenia, wskutek zajęcia go przez republikańską milicję. Z nocy z 27/28 lipca 1936 został aresztowany przez milicjantów, zaś następnie przez nich zastrzelony. 23 stycznia 2020 papież Franciszek podpisał dekret o jego męczeństwie. Beatyfikację jego i dwóch towarzyszy zaplanowano na 14 listopada 2020 roku w Manresie, lecz została przesunięta z powodu pandemii koronawirusa. Ostatecznie beatyfikacja trojga męczenników odbyła się w Menresie 6 listopada 2021.

</doc>
<doc id="4917152" url="https://pl.wikipedia.org/wiki?curid=4917152" title="Vox Media">
Vox Media

Vox Media – amerykańskie przedsiębiorstwo mediowe założone w 2005 roku. 
Vox Media składa się z sześciu dużych marek mediowych: "The Verge" (technika, kultura, nauka), "Vox" (treści ogólnotematyczne), "SB Nation" (sport), "Polygon" (gry komputerowe), "Eater" (kuchnia i życie nocne), "Curbed" (nieruchomości i dom). Jest również właścicielem serwisów internetowych: "Select All," "The Strategist," "New York Magazine" (włączając w to witryny pokrewne), "Daily Intelligencer" (aktualności), "The Cut" (moda i uroda), "Grub Street" (kuchnia i restauracje), "Vulture" (popkultura). Dawniej w posiadaniu firmy znajdowały się również witryny "Racked" (handel i zakupy) i "Recode" (technika). 

</doc>
<doc id="4917156" url="https://pl.wikipedia.org/wiki?curid=4917156" title="Gilbertnixonius biem">
Gilbertnixonius biem

Gilbertnixonius biem – gatunek błonkówki z rodziny męczelkowatych, jedyny przedstawiciel rodzaju "Gilbertnixonius". 
Zasięg występowania.
Gatunek ten występuje w Tajlandii.
Biologia i ekologia.
Żywiciele "Gilbertnixonius biem" nie są znani.

</doc>
<doc id="4917157" url="https://pl.wikipedia.org/wiki?curid=4917157" title="Gilbertnixonius">
Gilbertnixonius



</doc>
<doc id="4917158" url="https://pl.wikipedia.org/wiki?curid=4917158" title="Hurby">
Hurby

Hurby (; ) – wieś na Białorusi, w obwodzie witebskim, w rejonie głębockim, w sielsowiecie Hołubicze.
Historia.
W czasach zaborów w granicach Imperium Rosyjskiego.
W dwudziestoleciu międzywojennym folwark, a następnie kolonia leżała w Polsce, w województwie wileńskim, w powiecie dziśnieńskim, w gminie Dokszyce, następnie w gminie Hołubicze.
Według Powszechnego Spisu Ludności z 1921 roku zamieszkiwało tu 17 osób, wszystkie były wyznania prawosławnego i zadeklarowali białoruską przynależność narodową. Były tu 3 budynki mieszkalne. W 1931 w 8 domach zamieszkiwało 39 osób.
Miejscowość należała do parafii rzymskokatolickiej prawosławnej w Hołubiczach. Podlegała pod Sąd Grodzki w Głębokiem i Okręgowy w Wilnie; właściwy urząd pocztowy mieścił się w Hołubiczach.

</doc>
<doc id="4917159" url="https://pl.wikipedia.org/wiki?curid=4917159" title="3. deild Wysp Owczych (1993)">
3. deild Wysp Owczych (1993)

W roku 1993 odbyła się 17. edycja 3. deild Wysp Owczych – trzeciej ligi piłki nożnej Wysp Owczych. W rozgrywkach brało udział 10 klubów z całego archipelagu. Kluby z pierwszego i drugiego miejsca awansowały do 2. deild. W sezonie 1993 były to: HB II Tórshavn oraz NSÍ II Runavík. Dwa kluby z ostatnich miejsc spadały do 4. deild, jednak w roku 1993 był to jedynie Æsir Vestmanna z miejsca dziewiątego.

</doc>
<doc id="4917160" url="https://pl.wikipedia.org/wiki?curid=4917160" title="Paramount Streaming">
Paramount Streaming

Paramount Streaming (dawniej CBS Digital Media Group, CBS Interactive, ViacomCBS Streaming) – amerykańskie przedsiębiorstwo mediowe założone w 1992 roku. W 2008 roku CBS przejęło CNET Networks.
Jego portfolio obejmuje witryny internetowe Metacritic, GameSpot, GameFAQs, Giant Bomb (poświęcone grom komputerowym) oraz CNet, TechRepublic i ZDNet (poświęcone technice).
Przedsiębiorstwo ViacomCBS Streaming zmieniło nazwę na Paramount Streaming, zgodnie z rebrandingiem spółki matki ViacomCBS na Paramount Global w lutym 2022 roku.

</doc>
<doc id="4917161" url="https://pl.wikipedia.org/wiki?curid=4917161" title="Dominik Kubera">
Dominik Kubera

Dominik Kubera (ur. 15 kwietnia 1999 w Lesznie) – polski żużlowiec. Reprezentant kraju. Wielokrotny medalista mistrzostw Europy i świata juniorów – zarówno indywidualnie jak i z reprezentacją Polski.
Kariera.
Zawodnik jest wychowankiem Unii Leszno. W sierpniu 2014 zdał egzamin na licencję "Ż". W barwach Unii 26 czerwca 2015 roku w meczu przeciwko Unii Tarnów zadebiutował w polskiej Ekstralidze. Mecz zakończył z dorobkiem jednego punktu (0,0,1). Od połowy sezonu 2016 był już podstawowym zawodnikiem klubu. W tym samym roku zaliczył też debiut w reprezentacji, startując w drużynowych mistrzostwach Europy juniorów 2016, które reprezentacja Polski zakończyła ze złotym medalem. Od 2017 regularnie reprezentował Polskę w zawodach młodzieżowych. W 2017 został złotym medalistą drużynowych mistrzostw świata juniorów oraz drużynowych mistrzostw Europy juniorów. Zadebiutował również w indywidualnych mistrzostwach świata juniorów. W klasyfikacji końcowej zajął 12. miejsce. 21 kwietnia 2018 w ramach 3 kolejki Ekstraligi w meczu przeciwko GKMowi Grudziądz wygranym przez Unię 28:62 pierwszy raz zdobył dwucyfrową liczbę punktów – 10 i 2 bonusy (2*,2,2*,1,3). W sezonie 2018 zaliczył wysoki progres jeśli chodzi o średnią biegową. W 2017 wyniosła ona 1,321, natomiast w 2018 już 1,619. 
W 2019 poza startami w Unii Leszno, zaczął jeździć również w lidze szwedzkiej w barwach Elit Vetlandy. W 2019 zdobył brązowy medal IMŚJ. Był to jego pierwszy medal tych rozgrywek w karierze. W następnym sezonie zdobył srebro tych rozgrywek. Był również rezerwowym reprezentacji Polski podczas Speedway of Nations 2020. W polskiej ekstralidze osiągnął średnią biegową 1,890, co czyniło go najlepszym juniorem całych rozgrywek. 
5 października 2020 został ogłoszony jednym ze stałych rezerwowych Grand Prix na rok następny. 
W ciągu sześciu lat startów w Unii Leszno, pięciokrotnie zdobył złote medale drużynowych mistrzostw Polski (2015, 2017, 2018, 2019, 2020). 
Od sezonu 2021 zawodnik klubu Motoru Lublin, z którym w pierwszym sezonie startów zdobył srebrny medal drużynowych mistrzostw Polski. 6 sierpnia 2021 zadebiutował w Grand Prix jako dzika karta na dwie rundy GP w Lublinie. Już w swoim pierwszym turnieju dość niespodziewanie stanął na drugim stopniu podium. Dzień później kolejny raz zanotował dobry występ, zajmując trzecią pozycję. Wyżej od niego znalazło się tylko dwóch zawodników dominujących cykl przez cały sezon: Artiom Łaguta i Bartosz Zmarzlik. Następną okazję do startu dostał 14 sierpnia, kiedy to wystąpił w rundzie rozgrywanej w Målilli, zastępując kontuzjowanego Martina Vaculíka. Rywalizację ukończył na 7. pozycji. W ciągu trzech rund zdobył 44 punkty, co uplasowało go na 14. miejscu w klasyfikacji końcowej cyklu. Wyprzedził będących stałymi uczestnikami GP Olivera Berntzona i Krzysztofa Kasprzaka, mimo że ci nie opuścili żadnego turnieju, co w żużlu jest sytuacją bardzo rzadko spotykaną. Dzięki dobrym startom zarówno w GP, jak i w ligach szwedzkiej oraz polskiej, dostał powołanie do kadry na Speedway of Nations 2021. Razem z Bartoszem Zmarzlikiem i rezerwowym Jakubem Miśkowiakiem reprezentował Polskę w półfinale, gdzie zdobył 13 punktów (3,3,2,-,3,2). W finale zastąpił go jednak Maciej Janowski. 
W lidze szwedzkiej kontrakt na starty w sezonie 2022 podpisał z Lejonen Speedway.

</doc>
<doc id="4917164" url="https://pl.wikipedia.org/wiki?curid=4917164" title="Glyptapanteles">
Glyptapanteles

Glyptapanteles – rodzaj błonkówek z rodziny męczelkowatych. Gatunkiem typowym jest "Glyptapanteles manilae".
Zasięg występowania.
Przedstawiciele tego rodzaju występują na całym świecie. Niemal połowa gatunków (136) notowana jest z krainy neotropikalnej..
Biologia i ekologia.
Żywicielami błonkówek zaliczanych do "Glyptapanteles" są motyle z ponad 25 rodzin.
Systematyka.
Rodzaj ten został wydzielony z rodzaju "Protapanteles" przez Ashmeada w roku 1900, jednakże, z powodu nie podania nazwy nowego rodzaju, jego nazwa po raz pierwszy pojawia się opublikowanych pismach w 1904 r. Do rodzaju zaliczanych jest 307 opisanych gatunków, choć ich rzeczywistą liczbę szacuje się na kilka tysięcy.

</doc>
<doc id="4917165" url="https://pl.wikipedia.org/wiki?curid=4917165" title="Zygmunt Pawłowicz (oficer)">
Zygmunt Pawłowicz (oficer)

Zygmunt Pawłowicz (ur. 17 maja 1894 w Rydze, zm. ?) – podpułkownik dyplomowany piechoty Wojska Polskiego, kawaler Orderu Virtuti Militari.
Życiorys.
Był synem Mikołaja i Zofii Oberkampf. Do Wojska Polskiego został przyjęty z byłych Korpusów Wschodnich i byłej armii rosyjskiej. Służył w 5 Pułku Strzelców Podhalańskich. 3 maja 1922 został zweryfikowany w stopniu kapitana ze starszeństwem z 1 czerwca 1919 i 1067. lokatą w korpusie oficerów piechoty. Później został przeniesiony do 53 Pułku Piechoty Strzelców Kresowych w Stryju na stanowisko pełniącego obowiązki komendanta kadry batalionu zapasowego. W 1924, po likwidacji kadry batalionu zapasowego, kontynuował służbę w 53 pp. Później został przeniesiony do Korpusu Ochrony Pogranicza. 18 lutego 1928 został mianowany majorem ze starszeństwem z 1 stycznia 1928 i 40. lokatą w korpusie oficerów piechoty. Z dniem 5 stycznia 1931 został powołany do Wyższej Szkoły Wojennej w Warszawie, w charakterze słuchacza dwuletniego Kursu 1930/32. Z dniem 1 listopada 1932, po ukończeniu kursu i otrzymaniu dyplomu naukowego oficera dyplomowanego, został przeniesiony do Dowództwa Okręgu Korpusu Nr II w Lublinie. W listopadzie 1933 został przeniesiony do 25 Pułku Piechoty w Piotrkowie na stanowisko dowódcy I batalionu. Batalionem dowodził do 28 kwietnia 1936. Następnie został przeniesiony do 21 Dywizji Piechoty Górskiej w Bielsku na stanowisko szefa sztabu. Na stopień podpułkownika został mianowany ze starszeństwem z 19 marca 1937 i 23. lokatą w korpusie oficerów piechoty.
W czasie kampanii wrześniowej 1939 walczył na stanowisku szefa sztabu 21 DPG. Dostał się do niemieckiej niewoli. Przebywał w Oflagu VII A Murnau.

</doc>
<doc id="4917169" url="https://pl.wikipedia.org/wiki?curid=4917169" title="Samsung SM3">
Samsung SM3

Samsung SM3 – samochód osobowy klasy kompaktowej produkowany pod południowokoreańską marką Samsung w latach 2002 – 2019.
Pierwsza generacja.
Samsung SM3 I został zaprezentowany po raz pierwszy w 2002 roku.
Kompaktowy model SM3 pojawił się w ofercie Samsunga jako drugi w kolejności pojazd po większym SM5. Podobnie jak on, powstał w ramach partnerstwa z japońskim Nissanem, będąc bliźniaczą odmianą modelu Bluebird Sylphy, a także europejskiej Almery, zyskując minimalne różnice w kształcie atrapie chłodnicy i wyglądzie tylnej klapy bagażnika. Samochód oferowano wyłącznie jako 4-drzwiowego sedana.
Lifting.
W sierpniu 2005 roku Samsung przedstawił model SM3 po gruntownej restylizacji, która przyniosła bardziej unikalną stylizację w porównaniu do odpowiedników Nissana oferowanych globalnie. 
Pojawił się pas przedni z większymi, ściętymi u górnych krawędzi reflektorami, a także większy grill z chromowaną ozdobą. Zmodyfikowano też konsolę centralną, a także kształt tylnych lamp i umiejscowienie tablicy rejestracyjnej, która znalazła się teraz na zderzaku.
Sprzedaż.
Początkowo Samsung SM5 oferowany był wyłącznie na rodzimym rynku południowokoreańskim, a także na eksport do Chile. Po modernizacji z 2005 roku podjęto decyzję o poszerzeniu liczby rynków eksportowych.
Na rynku rosyjskim oraz ukraińskim samochód oferowano pod marką Nissan jako Nissan Almera Classic, na latynoamerykańskich z wyjątkiem Chile sprzedawano pod nazwą Nissan Almera, a na Bliskim Wschodzie w latach 2007-2009 jako Nissan Sunny. W 2010 roku z kolei w Meksyku, Egipcie i Kolumbii rozpoczął się eksport Samsunga SM3 I pod marką Renault jako Renault Scala.
W czasie, gdy sprzedaż SM3 pierwszej generacji zakończyła się w rodzimej Korei Południowej w 2011 roku, to eksport na rynki zewnętrzne trwał 2 lata dłużej – do 2013 roku.
Druga generacja.
Samsung SM3 II został zaprezentowany po raz pierwszy w 2009 roku.
Druga generacja SM3, w ramach nowej polityki Renault wobec podległej mu marki Samsung, nie była już pochodną konstrukcji Nissana, lecz francuskiego partnera. W ten sposób, samochód oparto o technologię modelu Renault Megane, zyskując przestronniejszą kabinę pasażerską i obszerniejsze, bardziej obłe nadwozie.
Restylizacje.
Podczas trwającej 10 lat produkcji, Samsung SM3 drugiej generacji przeszedł dwie obszerne restylizacje nadwozia. W ramach pierwszej z 2012 roku zmienił się kształt i osadzenie atrapy chłodnicy a także wygląd zderzaków. Drugi lifting z czerwca 2014 roku przyniósł inne wloty powietrza w zderzaku, nowy wzór lamp tylnych i nową, horyzontalną atrapę chłodnicy w stylu Renault, a także dodatkowy przydomek handlowy - SM3 Neo.
SM3 Z.E..
W 2011 roku gama Samsunga SM3 została wzbogacona o wariant o napędzie elektrycznym SM3 Z.E., identyczny wobec europejskiego Fluence Z.E. W 2017 roku przedstawiono zmodernizowany wariant z m.in. większym o 57% zasięgiem.
Sprzedaż.
Pół roku po premierze SM3 drugiej generacji zaprezentowano europejską odmianę pod marką Renault, której produkcja ruszyła w listopadzie 2009 roku w Turcji jako Renault Fluence i trwała do 2016 roku.

</doc>
<doc id="4917170" url="https://pl.wikipedia.org/wiki?curid=4917170" title="Lista gatunków z rodzaju Glyptapanteles">
Lista gatunków z rodzaju Glyptapanteles

Lista gatunków z rodzaju Glyptapanteles – lista gatunków owadów błonkoskrzydłych z rodziny męczelkowatych zaliczanych do rodzaju "Glyptapanteles".
Do rodzaju zalicza się 307 opisanych gatunków:

</doc>
<doc id="4917175" url="https://pl.wikipedia.org/wiki?curid=4917175" title="3. deild Wysp Owczych (1992)">
3. deild Wysp Owczych (1992)

W roku 1992 odbyła się 16. edycja 3. deild Wysp Owczych – trzeciej ligi piłki nożnej Wysp Owczych. W rozgrywkach brało udział 10 klubów z całego archipelagu. Kluby z pierwszego i drugiego miejsca awansowały do 2. deild. W sezonie 1992 był to jednak jedynie: B68 II Toftir. Dwa kluby z ostatnich miejsc spadały do 4. deild, jednak w roku 1992 był to jedynie Skála ÍF II z miejsca dziesiątego.

</doc>
<doc id="4917179" url="https://pl.wikipedia.org/wiki?curid=4917179" title="Parafia Najświętszego Serca Pana Jezusa w Konwaliszkach">
Parafia Najświętszego Serca Pana Jezusa w Konwaliszkach

Parafia Najświętszego Serca Pana Jezusa w Konwaliszkach – rzymskokatolicka parafia znajdująca się w diecezji grodzieńskiej, w dekanacie Raduń, na Białorusi.
Historia.
Pierwsza informacja o kościele w miasteczku Smolińsk (obecnie Konwaliszki) pojawia się w 1738. Była to wówczas kaplica filialna parafii św. Jana Chrzciciela w Bieniakoniach. Istniała ona do końca XIX w.
W 1808 właściciel Konwaliszek, kanonik miński Mikołaj Jankowski oraz jego siostrzeńcy marszałek szlachty oszmiańskiej Ambroży Jankowski i Alojzy Jankowski ufundowali tu kościół i parafię. Do 1827 była ona prowadzona przez wileńskich księży misjonarzy, a następnie przez duchowieństwo diecezjalne. Posiadała kaplicę filialną w Stokach, co najmniej do II wojny światowej.
Po pożarze świątyni, w latach 1916-1925 wzniesiono obecny kościół.
W latach międzywojennych parafia leżała w archidiecezji wileńskiej, od 1925 w dekanacie Bieniakonie. Przed II wojną światową liczyła ponad 3500 wiernych.
W czasach komunizmu parafia funkcjonowała nieprzerwanie. Od zesłania do łagrów proboszcza bieniakońskiego ks. Dominika Hojlusza do nacjonalizacji kościoła w Bieniakoniach, parafię bieniakońską obsługiwał proboszcz Konwaliszek ks. Apolinariusz Zubielewicz.
Po upadku Związku Sowieckiego parafia została przedzielona białorusko-litewską granicą państwową, co wymusiło zmianę jej granic.

</doc>
<doc id="4917188" url="https://pl.wikipedia.org/wiki?curid=4917188" title="Bohdanowo (sielsowiet Raków)">
Bohdanowo (sielsowiet Raków)

Bohdanowo (; ) – wieś na Białorusi, w obwodzie mińskim, w rejonie wołożyńskim, w sielsowiecie Raków.
Historia.
W czasach Rzeczypospolitej Obojga Narodów leżało w powiecie oszmiańskim województwa wileńskiego.
W dwudziestoleciu międzywojennym leżał w Polsce, w województwie nowogródzkim, w powiecie wołożyńskim.
Do 28 maja 2013 r. wieś objęta była sołectwem Zaleskim.

</doc>
<doc id="4917189" url="https://pl.wikipedia.org/wiki?curid=4917189" title="Bohdanów (wieś)">
Bohdanów (wieś)



</doc>
<doc id="4917190" url="https://pl.wikipedia.org/wiki?curid=4917190" title="3. deild Wysp Owczych (1991)">
3. deild Wysp Owczych (1991)

W roku 1991 odbyła się 15. edycja 3. deild Wysp Owczych – trzeciej ligi piłki nożnej Wysp Owczych. W rozgrywkach brało udział 10 klubów z całego archipelagu. Kluby z pierwszego i drugiego miejsca awansowały do 2. deild. W sezonie 1991 były to: HB II Tórshavn i EB Eiði. Dwa kluby z ostatnich miejsc spadały do 4. deild, a roku 1991 były to: AB Argir i Fram Tórshavn.

</doc>
<doc id="4917191" url="https://pl.wikipedia.org/wiki?curid=4917191" title="Parafia Trójcy Przenajświętszej w Rzeczycy">
Parafia Trójcy Przenajświętszej w Rzeczycy

Parafia Trójcy Przenajświętszej w Rzeczycy – rzymskokatolicka parafia znajdująca się w diecezji pińskiej, w dekanacie homelskim, na Białorusi.
Historia.
W 1634 wojewoda miński Aleksander Słuszka ufundował w Rzeczycy klasztor dominikański z kościołem pw. Świętej Trójcy. Zakonnicy ci prowadzili również parafię. W 1835, w ramach represji po powstaniu listopadowym, klasztor został skasowany. Parafia jednak nadal działała. W czasach carskich należała do dekanatu mozyrsko-rzeczyckiego archidiecezji mohylewskiej. W 1862 kościół podominikański spłonął, wobec czego nabożeństwa odbywały się w domu prywatnym.
Kolejny, obecny kościół zbudowano w latach 1896–1903. Konsekrowano go 1 czerwca 1903. Funkcjonował on do 1932, gdy został znacjonalizowany przez komunistów. W kolejnych dekadach służył celom świeckim jako magazyn, muzeum i bar piwny.
Parafia odrodziła się w 1992. We wrześniu 1999 władze zwróciły kościół.

</doc>
<doc id="4917192" url="https://pl.wikipedia.org/wiki?curid=4917192" title="Ogród Zabaw Dziecięcych im. Krzysztofa Kamila Baczyńskiego w Sosnowcu">
Ogród Zabaw Dziecięcych im. Krzysztofa Kamila Baczyńskiego w Sosnowcu

Ogród Zabaw Dziecięcych im. Krzysztofa Kamila Baczyńskiego – park o powierzchni 2,65 ha, położony w Sosnowcu w dzielnicy Milowice na osiedlu "Kalety", u zbiegu ulic "Bławatków i" "Podjazdowej". Teren parku wyznaczają: przebieg ulicy "Bławatków", "Linia Wiktora" – trasa pieszo-rowerowa biegnąca po dawnym nasypie kolejowym kolei piaskowej kopalni Wiktor (Milowice / Saturn) oraz linia zabudowań przy ul. Okólnej.

</doc>
<doc id="4917193" url="https://pl.wikipedia.org/wiki?curid=4917193" title="Media w Sosnowcu">
Media w Sosnowcu

Radio i telewizja.
Radio Rezonans.
Rozgłośnia radiowa przekształcona ze studenckiego radiowęzła, nadająca jako studencie "Radio R" od 20 stycznia 1993, od 1995 roku jako Radio Rezonans, prowadziła szereg audycji o charakterze lokalnym, od 2002 roku jako rozgłośnia górnośląska Radio ESKA Śląsk 99,1 FM. Rozgłośnia prezentuje na początku nadawała program lokalny od 6:00 do 19:00. Od 2003 roku program lokalny nadawany jest od 6:00 do 07:00 oraz od 15:00 do 18:00. Do godziny 17.00 są prezentowane wiadomości lokalne, newsy dla kierowców i prognoza pogody.
TV Zagłębie.
telewizja internetowa i kablowa TV Zagłębie, działająca od 2011 roku na terenie Zagłębia Dąbrowskiego, przygotowuje m.in. reportaże dotyczące Sosnowca, programy informacyjne, relacji z wydarzeń o znaczeniu gospodarczym, politycznym, ale także społecznym i kulturalnym.
Zagłębie FM.
Radio internetowe założone w 2017 roku z inicjatywy "Adriana Chmielewskiego" jako efekt akcji "Lokal na kulturę". Stacja emituje audycje dotyczące regionalnej kultury, historii i tożsamości. Jedną z audycji traktujących o regionie jest program o nazwie "41-200", który obraca się w temacie historii, tradycji i kultury "Zagłębia Dąbrowskiego". Program realizują Grzegorz Olszowski, Paweł Ptak i Mateusz Sizalewski, animatorzy spotkań poświęconych historii Sosnowca, które odbywają się w "Stacji Sosnowiec". Założyciele rozgłośni planują również starania o koncesję Krajowej Rady Radiofonii i Telewizji. Od maja 2021 stacja będzie nadawać z "RadioBusa" zaparkowanego w "Strefie Gastro" w Parku Sieleckim. 
Prasa.
Nowe Zagłębie.
Magazyn społeczno-kulturalny, dwumiesięcznik prezentujący tematykę nawiązującą do zagłębiowskiej tożsamości oraz komentarze do aktualnych problemów regionu. Czasopismo zamieszcza również recenzje wydarzeń kulturalnych, które czytelnik znajdzie w magazynie "Zagłębiarka". Numer sygnalny (tzw. zerowy) ukazał w grudniu 2008 roku.
Wiadomości Zagłębia.
Tygodnik informacyjno-publicystyczny ukazujący się od 1956 roku na terenie Zagłębia Dąbrowskiego wydawany początkowo przez RSW Prasa, od 2002 przez Wyższą Szkołę Humanitas. Od 2013 tytuł istnieje tylko w formie elektronicznej Archiwum dostępne w polskiej bibliotece cyfrowej.
Twoje Zagłębie.
Gazeta lokalna ukazująca się od 2010 roku w formie drukowanej, dystrybuowana bezpłatnie na terenie Zagłębia Dąbrowskiego (Sosnowiec, Dąbrowa Górnicza, Będzin, Czeladź). Pismo powstało z inicjatywy Jacka Dyca, a wydawcą pisma było prowadzone przez niego przedsiębiorstwo "F.H.U. Elcyd Jacek Dyc", potem "MediaCo Ewelina Dyc". Na łamach gazety zamieszczane są artykuły o tematyce społeczno-politycznej, gospodarczej, kulturalnej i sportowej dotyczącej w głównej mierze regionowi.
Kurier Miejski.
Czasopismo samorządowe Sosnowca wydawane od 1 października 1992 r. Wydawane przez Sosnowiecką Korporację Wydawniczą "CSW" SP. Z O.O.
Portale informacyjne.
Ogólnomiejskie.
WikiZagłębie.
internetowa encyklopedia poświęcona Zagłębiu Dąbrowskiemu, oparta o skrypt MediaWiki, działająca od października 2011 roku, stworzona w ramach projektu „Poznajemy Zagłębie Dąbrowskie", realizowana przez "Forum dla Zagłębia Dąbrowskiego". Witryna powstała dzięki dofinansowaniu udzielonego przez Muzeum Historii Polski w ramach programu „Patriotyzm Jutra" Na portalu, oprócz tradycyjnych haseł, można też zapoznać się m.in. z "Biblioteką Zagłębiaka", czyli zbiorem bibliografii regionalnej. Z portalem współpracują też m.in. Muzeum w Sosnowcu i Dąbrowy Górniczej, a także "Towarzystwo Miłośników Ziemi Zawierciańskie"j. W 2020 roku encyklopedia posiadała 9580 haseł regionalnych.
41-200.
Istniejący od 2010 roku portal internetowy o charakterze publicystycznym poruszający wyłącznie tematy dotyczące regionu Zagłębia Dąbrowskiego w znaczniej mierze skupiając się na tematyce miejskiej. Serwis prowadzi archiwum fotografii z kolekcją 1500 historycznych zdjęć Sosnowca oraz regularnie ukazujący się od 2016 roku podcast o nazwie "Głos Sosnowca".

</doc>
<doc id="4917196" url="https://pl.wikipedia.org/wiki?curid=4917196" title="Igor Majcen">
Igor Majcen

Igor Majcen (ur. 24 sierpnia 1969 w Lublanie) – słoweński pływak.
Trzykrotnie brał udział w igrzyskach olimpijskich. W 1988 roku wystartował na 400 i 1500 m stylem dowolnym. Na krótszym dystansie odpadł w rundzie eliminacyjnej mimo wygrania swojego wyścigu i zajął ostatecznie 28. miejsce, natomiast na dłuższym był siódmy w swoim wyścigu i także odpadł w rundzie eliminacyjnej, plasując się ostatecznie na 18. pozycji. W 1992 roku wystąpił tylko na 1500 m stylem dowolnym i zakwalifikował się do finału, w którym zajął szóste miejsce. Również cztery lata później wziął udział wyłącznie w rywalizacji na 1500 m stylem dowolnym, tym razem odpadając w rundzie eliminacyjnej po zajęciu ostatniego miejsca w swoim wyścigu, co dało mu 28. lokatę w końcowej klasyfikacji.
Dwukrotny uczestnik mistrzostw świata. W 1991 roku był szósty na 1500 m stylem dowolnym i 17. na 400 m stylem dowolnym, natomiast trzy lata później zajął 17. miejsce na 1500 m stylem dowolnym i 19. na 400 m stylem dowolnym.
W 1993 roku zdobył brązowy medal mistrzostw Europy na 1500 m stylem dowolnym z czasem 15:15,05 i srebrny medal igrzysk śródziemnomorskich w tej samej konkurencji z czasem 15:33,78, a także został sportowcem roku w Słowenii.
W sierpniu 1999 roku został zawieszony na cztery lata za przyjmowanie dopingu. W marcu 2000 roku decyzję podtrzymał Trybunał Arbitrażowy ds. Sportu.
Reprezentował klub PK Lublana. Jego brat Nace również był pływakiem, a siostra Uršula dziennikarką.

</doc>
<doc id="4917199" url="https://pl.wikipedia.org/wiki?curid=4917199" title="Monika Grajewska">
Monika Grajewska

Monika Grajewska (ur. 21 stycznia 1968 w Lublinie) – polska wokalistka, producent muzyczny, kulturoznawca, menedżer kultury.
Życiorys.
Absolwentka Państwowej Szkoły Muzycznej w Lublinie w klasie skrzypiec, Zespołu Szkół Ekonomicznych im. A. i J. Vetterów w Lublinie i Policealnego Studium Piosenkarskiego im. Czesława Niemena w Poznaniu oraz Uniwersytetu Kardynała Stefana Wyszyńskiego, kierunek kulturoznawstwo – zarządzanie kulturą.
W 1989 r. rozpoczęła działalność artystyczną w Zespole Pieśni i Tańca „Mazowsze”, a następnie w Teatrze Rozrywki w Chorzowie. Występowała u boku Jana Pietrzaka w Kabarecie Pod Egidą. Brała udział w programach artystycznych Andrzeja Rosiewicza, Krystyny Giżowskiej i Krzysztofa Krawczyka. Samodzielną działalność artystyczną rozpoczęła w 1996 r. Była przewodniczącą ds. Artystycznych i Kulturalnych Międzynarodowej Parafiady Dzieci i Młodzieży w Warszawie. W 2003 r. zainicjowała cykl koncertów papieskich. Występuje w Polsce i za granicą, m.in. w Niemczech, Szwecji, Belgii, USA, Kanadzie. Znana jest też z interpretacji polskich pieśni i piosenek folkowych oraz religijnych, a przede wszystkim poezji ks. bpa Józefa Zawitkowskiego z muzyką ks. Wiesława Kądzieli.
Dyskografia.
Albumy studyjne:
Albumy składankowe:
Publikacje.
W 2020 roku opublikowała rozprawę "Piosenka religijna w duszpasterstwie" (Wydawnictwo Naukowe Grado, Toruń 2020).
Wybrane nagrody i wyróżnienia.
Jest laureatką wielu odznaczeń państwowych oraz nagród i odznaczeń samorządowych. Została odznaczona m.in.

</doc>
<doc id="4917200" url="https://pl.wikipedia.org/wiki?curid=4917200" title="Parafia Wniebowzięcia Najświętszej Maryi Panny w Stolinie">
Parafia Wniebowzięcia Najświętszej Maryi Panny w Stolinie

Parafia Wniebowzięcia Najświętszej Maryi Panny w Stolinie – rzymskokatolicka parafia znajdująca się w diecezji pińskiej, w dekanacie pińskim, na Białorusi.
Proboszcz stoliński obsługuje także parafię Wniebowzięcia Najświętszej Maryi Panny w Osowej.
Historia.
Parafia erygowana w 1811. W latach 1852-1923 kościół był w rękach prawosławnych i służył jako cerkiew.
W latach międzywojennych parafia leżała w diecezji pińskiej, w dekanacie Łuniniec. Niektóre źródła podają, że parafia nosiła wezwanie Narodzenia Najświętszej Maryi Panny.
Podczas II wojny światowej stoliński ksiądz Franciszek Smorcewicki brał udział w ratowaniu Żydów, za co został otrzymał odznaczenie Sprawiedliwy wśród Narodów Świata.
Brak danych o losach kościoła w czasach komunizmu. Obecnie nabożeństwa odbywają się w kaplicy.

</doc>
<doc id="4917206" url="https://pl.wikipedia.org/wiki?curid=4917206" title="Nurłan Jermekbajew">
Nurłan Jermekbajew

Nurłan Bajuzakowicz Jermekbajew (kaz. Нұрлан Байұзақұлы Ермекбаев; ur. 1 stycznia 1963 w Szymkencie) – kazachski wojskowy, polityk i dyplomata. Generał porucznik Sił Zbrojnych Republiki Kazachstanu. Od 2018 minister obrony Republiki Kazachstanu.
Życiorys.
Kariera wojskowa i dyplomatyczna.
Studiował w Moskiewskim Instytucie Inżynierii Chemicznej. Od 1984 do 1985 brał udział w radzieckiej misji wojskowej w Republice Angoli. Pod koniec lat 80. z wyróżnieniem ukończył Wojskowy Instytut Ministerstwa Obrony ZSRR, specjalizując się w znajomości języka chińskiego i angielskiego. Był członkiem Komsomołu oraz Komunistycznej Partii Związku Radzieckiego. Do 1991 służył na oficerskich stanowiskach w Siłach Zbrojnych ZSRR na terenie Azji Środkowej. W latach 1991–1996 pracował w kazachskich zagranicznych organizacjach gospodarczych. W 1996 został absolwentem Kazachskiej Państwowej Akademii Architektury i Inżynierii Lądowej. Od 1996 do 2001 kierował przedstawicielstwem Narodowego Banku Kazachstanu w Pekinie.
W latach 2001–2004 pełnił służbę dyplomatyczną w Chińskiej Republice Ludowej oraz Singapurze. W latach 2004–2007 kierował Centrum Polityki Zagranicznej Administracji Prezydenta Republiki Kazachstanu. W latach 2007–2012 pełnił funkcję wiceministra spraw zagranicznych i asystenta prezydenta Kazachstanu Nursułtana Nazarbajewa. W latach 2012–2014 kierował jednocześnie ambasadami Republiki Kazachstanu w ChRL, Wietnamie i KRLD. W 2013 stwierdził, że „do 2050 Kazachstan powinien stać się jednym z 30 rozwiniętych krajów świata”.
W latach 2014–2016 i ponownie w 2018 był sekretarzem Rady Bezpieczeństwa Republiki Kazachstanu.
Minister ds. wyznań i społeczeństwa obywatelskiego Republiki Kazachstanu.
13 września 2016 został mianowany ministrem ds. wyznań i społeczeństwa obywatelskiego Kazachstanu. Jego głównym zadaniem na tym stanowisku miała być walka z islamskim ekstremizmem. W maju 2017 powiedział, że pomimo jego wysiłków „żadne państwo nie cieszy się absolutną ochroną” przed radykalizmem. W swoim artykule opublikowanym w „The Diplomat” stwierdził, że wykorzenienie islamskiego ekstremizmu musi znajdować się na „szczycie globalnej agendy” i że „musi zacząć się od młodych ludzi, którzy zostali celowo wykorzystani przez ekstremistów”.
Minister obrony Republiki Kazachstanu.
7 sierpnia 2018 został przez prezydenta Nursułtana Nazarbajewa mianowany na stanowisko ministra obrony Republiki Kazachstanu. 18 marca 2019 otrzymał awans na stopień generała majora. W sierpniu 2019 przewodniczył V Międzynarodowym Grom Wojennym, organizowanym przez rosyjskie Ministerstwo Obrony, w których wzięło udział ponad 5000 żołnierzy z 39 krajów.
W 2019 zadecydował o wysłaniu kontyngentu kazachskiego w ramach sił pokojowych ONZ do Libanu. 6 maja 2020, w przeddzień obchodów Dnia Obrońcy Ojczyzny, został awansowany do stopnia generała porucznika.

</doc>
<doc id="4917207" url="https://pl.wikipedia.org/wiki?curid=4917207" title="Marta Jarczewska">
Marta Jarczewska

Marta Jarczewska (ur. 22 listopada 1990 w Brzegu Dolnym) – polska aktorka filmowa, telewizyjna i teatralna. Absolwentka Państwowej Wyższej Szkoły Filmowej, Telewizyjnej i Teatralnej im. Leona Schillera w Łodzi.
Życiorys.
W 2006 roku ukończyła edukację w Szkole Muzycznej I Stopnia im. Grażyny Bacewicz we Wrocławiu, W 2014 – studia na wydziale aktorskim Państwowej Wyższej Szkoły Filmowej, Telewizyjnej i Teatralnej w Łodzi. Współzałożycielka Teatru Zamiast, występowała w Teatrze Szwalnia i w spektaklach dyplomowych w Teatrze Studyjnym. W ramach 31 Festiwalu Szkół Teatralnych w Łodzi zdobyła nagrodę za rolę Dżiny w spektaklu "Dwoje biednych Rumunów mówiących po polsku". Laureatka Złotej Maski za sezon 2014/2015 za Najlepszy Debiut Aktorski w spektaklu "Oś" w reżyserii Filipa Gieldona.

</doc>
<doc id="4917210" url="https://pl.wikipedia.org/wiki?curid=4917210" title="Beata Morawiec (ujednoznacznienie)">
Beata Morawiec (ujednoznacznienie)



</doc>
<doc id="4917214" url="https://pl.wikipedia.org/wiki?curid=4917214" title="Miejskie Muzeum Szkolne we Wrocławiu">
Miejskie Muzeum Szkolne we Wrocławiu

Miejskie Muzeum Szkolne we Wrocławiu (niem. "Staedtisches Schulmuseum") – muzeum założone w 1889 we Wrocławiu przez władze miejskie Wrocławia celem gromadzenia i prezentowania pomocy dydaktycznych związanych z nauczaniem różnych przedmiotów szkolnych, a także dokumentów, książek i materiałów dotyczących historii szkolnictwa oraz teorii pedagogicznych. Na bazie zbiorów i kadry placówka prowadziła kursy podwyższające kwalifikacje nauczycieli szkół podstawowych, a także wydawało materiały dydaktyczne. 
Muzeum działało od 1889 do początków 1945 r., przy czym pierwsze ekspozycje udostępniono w 1891. Początkowo nie posiadało odrębnej siedziby lecz współdzieliło pomieszczenia z innymi instytucjami, najpierw na ul. Sadowastrasse (ulica Swobodna), a od 1892 na Lessing-Platz (pl. Powstańców Warszawy). W 1911 przeprowadziło się na Paradiesstrasse (ulica Stanisława Worcella), gdzie funkcjonowało aż do likwidacji.
Po wojnie władze polskie zorganizowały w budynku przy ul. Komuny Paryskiej 36-38 Muzeum Pedagogiczne prowadzone przez Ośrodek Dydaktyczno-Metodyczny. Działało ono od października 1945 do 31 III 1947, nie jest jednak pewne, czy bazowało na zbiorach niemieckiej placówki.

</doc>
<doc id="4917215" url="https://pl.wikipedia.org/wiki?curid=4917215" title="Dżama’at at-Tauhid wa-al-Dżihad">
Dżama’at at-Tauhid wa-al-Dżihad

Dżama’at at-Tauhid wa-al-Dżihad (tłum. Organizacja Jednobóstwa i Dżihadu) – dżihadystyczna organizacja założona przez Abu Musaba az-Zarkawiego w 1999 roku. 
Przez większość czasu funkcjonowała ona bez określonej nazwy, którą przybrała dopiero 13 maja 2004 roku, na parę miesięcy przed przekształceniem w filię Al-Ka’idy znanej jako "Tanzim Ka’idat al-Dżihad fi Bilad ar-Rafidajn" lub inaczej "Al-Ka’ida w Mezopotamii/Iraku".
Historia.
Wywodzi się z grupy fundamentalistów religijnych przetrzymywanych w jordańskim więzieniu Al-Dżafr, którzy skupili się wokół postaci Abu Muhammada al-Makdisiego oraz Abu Musaba az-Zarkawiego - wcześniej członków Bajat al-Imam.
W 1999 roku, w związku z amnestią z okazji koronacji Abd Allaha II, zostali oni wypuszczeni na wolność. Niedługo potem założyli oni obóz szkoleniowy niedaleko afgańskiego Heratu, który po amerykańskiej inwazji przenieśli na terytoria rządzone przez Ansar al-Islam w południowym irackim Kurdystanie.
II wojna w Zatoce Perskiej spowodowała rozbicie obozu przez siły amerykańsko-kurdyjskie i przejście organizacji do organizacji krwawych zamachów mających na celu wywołanie napięć między sunnitami a szyitami.
Organizacja jest odpowiedzialna m.in. za atak na jordańską ambasadę i bagdadzką siedzibę ONZ w 2003 roku, zamachy podczas Aszury w 2004 roku czy zamordowanie Nicholasa Berga.
Przekształcona w Al-Ka’idę w Iraku 17 października 2004 roku.

</doc>
<doc id="4917221" url="https://pl.wikipedia.org/wiki?curid=4917221" title="Talchab">
Talchab

Talchab – wieś w Iranie, w ostanie Azerbejdżan Zachodni, w szahrestanie Mijandoab. W 2006 roku liczyła 465 mieszkańców.

</doc>
<doc id="4917222" url="https://pl.wikipedia.org/wiki?curid=4917222" title="Szirin Ab">
Szirin Ab

Szirin Ab – wieś w Iranie, w ostanie Azerbejdżan Zachodni, w szahrestanie Mijandoab. W 2006 roku liczyła 395 mieszkańców.

</doc>
<doc id="4917223" url="https://pl.wikipedia.org/wiki?curid=4917223" title="Dalek Dasz">
Dalek Dasz

Dalek Dasz – wieś w Iranie, w ostanie Azerbejdżan Zachodni, w szahrestanie Mijandoab. W 2006 roku liczyła 335 mieszkańców.

</doc>
<doc id="4917224" url="https://pl.wikipedia.org/wiki?curid=4917224" title="Gandżabad">
Gandżabad

Gandżabad – wieś w Iranie, w ostanie Azerbejdżan Zachodni, w szahrestanie Mijandoab. W 2006 roku liczyła 373 mieszkańców.

</doc>
<doc id="4917225" url="https://pl.wikipedia.org/wiki?curid=4917225" title="Sistak-e Olja">
Sistak-e Olja

Sistak-e Olja – wieś w Iranie, w ostanie Azerbejdżan Zachodni, w szahrestanie Mijandoab. W 2006 roku liczyła 234 mieszkańców.

</doc>
<doc id="4917226" url="https://pl.wikipedia.org/wiki?curid=4917226" title="Piotr Stanek">
Piotr Stanek

Piotr Leszek Stanek (ur. 1978) – polski ekonomista, dr hab. specjalizujący się w międzynarodowych stosunkach gospodarczych.
W 2002 ukończył studia na Akademii Ekonomicznej w Krakowie. 30 listopada 2007 uzyskał stopień doktorski na podstawie pracy zatytułowanej "Efficiency of Decision Making in Central Banks: Lessons for the European Central Bank" ("Efektywność podejmowania decyzji w Europejskim Banku Centralnym"). Doktorat uzyskał zarówno na macierzystej uczelni (Wydział Ekonomii i Stosunków Międzynarodowych) jak i na Uniwersytecie Lille I. Promotorami pracy byli Philippe Rollet i Stanisław Miklaszewski, a recenzentami Andrzej Wojtyna i Pierre-Guillaume Méon.
Na Akademii Ekonomicznej, przekształconej później w Uniwersytet pracował jako adiunkt najpierw w Katedrze Międzynarodowych Stosunków Gospodarczych Wydziału Ekonomii i Stosunków Międzynarodowych, a następnie w Instytucie Ekonomii Kolegium Ekonomii, Finansów i Prawa. 15 czerwca 2020 uzyskał habilitację, w tym samym roku został profesorem Uniwersytetu Ekonomicznego. W roku akademickim 2020/2021 pracował w Zakładzie Gospodarki Światowej w Katedrze Międzynarodowych Stosunków Gospodarczych.
Jest autorem licznych publikacji naukowych w językach polskim i angielskim. Był redaktorem trzeciego woluminu periodyku Entrepreneurial Business and Economics Review.

</doc>
<doc id="4917227" url="https://pl.wikipedia.org/wiki?curid=4917227" title="Czyściec (film)">
Czyściec (film)



</doc>
<doc id="4917234" url="https://pl.wikipedia.org/wiki?curid=4917234" title="The Birds and the Bees">
The Birds and the Bees

The Birds and the Bees – piosenka skomponowana przez Herba Newmana i nagrana przez Jewela Akensa w 1964 roku i w tym samym roku wydana na singlu. Tekst utworu oparto na popularnym anglojęzycznym idiomie "birds and the bees", który w krajach anglosaskich wykorzystywany jest jako wstęp do edukacji seksualnej dzieci. Piosenka w wykonaniu Akensa dotarła do 3. miejsca na głównej amerykańskiej liście „Billboard” Hot 100. W późniejszych latach swoją wersję utworu nagał m.in. Dean Martin.
Historia.
W 1964 roku zespołowi the Turnarounds, w którym wokalistą był Akens, zaproponowano nagranie piosenki Newmana z wesołym tekstem o „ptakach i pszczołach, i kwiatach, i drzewach, i księżycu na górze – i rzeczy zwanej miłością”. Jednak pozostałym członkom grupy wizja nagrania takiej infantylnej piosenki się nie spodobała, więc w sesji nagraniowej wziął udział jedynie Akens. Utwór zarejestrowano w 1964 roku w Goldstar Studios w Los Angeles, a za proces nagrywania odpowiedzialny był Stan Ross.
Personel.
Źródło:
Wersje innych wykonawców.
Źródło:

</doc>
<doc id="4917237" url="https://pl.wikipedia.org/wiki?curid=4917237" title="Ray Boyd">
Ray Boyd

Ray Boyd, wł. Raymond Malcolm Boyd (ur. 28 czerwca 1951) – australijski lekkoatleta, specjalista skoku o tyczce, mistrz igrzysk Wspólnoty Narodów, dwukrotny olimpijczyk.
Kariera sportowa.
Zajął 5. miejsce w skoku o tyczce podczas igrzysk Konferencji Pacyfiku w 1969 w Tokio oraz 4. miejsce w tej konkurencji na igrzyskach Brytyjskiej Wspólnoty Narodów w 1970 w Edynburgu. Na igrzyskach olimpijskich w 1972 w Monachium odpadł w kwalifikacjach.
Zdobył brązowy medal na igrzyskach Konferencji Pacyfiku w 1973 w Toronto. Zajął ponownie 4. miejsce na igrzyskach Brytyjskiej Wspólnoty Narodów w 1974 w Christchurch. Odpadł w kwalifikacjach na igrzyskach olimpijskich w 1976 w Montrealu. Zdobył srebrny medal na igrzyskach Konferencji Pacyfiku w 1977 w Canberze oraz brązowy medal w kolejnej edycji tych zawodów w 1981 w Christchurch.
Zwyciężył na igrzyskach Wspólnoty Narodów w 1982 w Brisbane, wyprzedzając Jeffa Gutteridge’a z Anglii i Grahama Eggletona ze Szkocji.
Dwanaście razy zdobywał mistrzostwo Australii w skoku o tyczce w 1969/1970, od 1971/1972 do 1975/1976 i od 1977/1978 do 1982/1983, był wicemistrzem w 1968/1969 i 1970/1971 oraz brązowym medalistą w 1967/1968.
22 marca 1970 w Adelaide ustanowił rekord Australii wynikiem 4,90 m. Jego rekord życiowy wynosił 5,30 m, uzyskany 15 marca 1976 w Melbourne.
Rodzina.
Jego żona Denise była sprinterką, ośmiokrotną medalistką igrzysk Wspólnoty Narodów i dwukrotną olimpijką. Ich dzieci również uprawiały z powodzeniem lekką atletykę: Alana (ur. 1984) była tyczkarką, dwukrotną mistrzynią igrzysk Wspólnoty Narodów i trzykrotna olimpijką, Jacinta (ur. 1986) specjalizowała się w skoku w dal, a Matt (ur. 1988) w skoku o tyczce.

</doc>
<doc id="4917240" url="https://pl.wikipedia.org/wiki?curid=4917240" title="Vouauksiella">
Vouauksiella



</doc>
<doc id="4917247" url="https://pl.wikipedia.org/wiki?curid=4917247" title="Samsung SM3 CE">
Samsung SM3 CE



</doc>
<doc id="4917248" url="https://pl.wikipedia.org/wiki?curid=4917248" title="Samsung SM3 Neo">
Samsung SM3 Neo



</doc>
<doc id="4917249" url="https://pl.wikipedia.org/wiki?curid=4917249" title="Samsung QM3">
Samsung QM3



</doc>
<doc id="4917251" url="https://pl.wikipedia.org/wiki?curid=4917251" title="Samsung XM3">
Samsung XM3



</doc>
<doc id="4917252" url="https://pl.wikipedia.org/wiki?curid=4917252" title="Samsung SM3 Z.E.">
Samsung SM3 Z.E.



</doc>
<doc id="4917255" url="https://pl.wikipedia.org/wiki?curid=4917255" title="Joseph Weigl">
Joseph Weigl

Joseph Weigl (ur. 28 marca 1766 w Eisenstadt, zm. 3 lutego 1846 w Wiedniu) – austriacki kompozytor i dyrygent.
Życiorys.
Syn Josepha Franza Weigla. Jego ojcem chrzestnym był Joseph Haydn. W 1769 roku został posłany do Wiednia, gdzie uczył się u Sebastiana Witziga, a następnie w latach 1776–1782 u Johanna Georga Albrechtsbergera. W wieku 16 lat skomponował pierwszą operę, "Die unnütze Vorsicht", docenioną przez Antonio Salierego. Asystował W.A. Mozartowi w przygotowaniu premiery "Czarodziejskiego fletu" (1786). Doskonalił się w kompozycji u Salierego, dzięki protekcji którego został w 1790 roku wicekapelmistrzem, a w 1792 roku kapelmistrzem teatru dworskiego. W 1827 roku ustąpił z tego stanowiska, do przejścia na emeryturę w 1839 roku pozostając jednak na posadzie wicekapelmistrza.
Odbywał częste podróże do Włoch, pisał opery dla potrzeb sceny mediolańskiej La Scali. Członek honorowy konserwatorium w Mediolanie (1812) i Gesselschaft der Musikfreunde w Wiedniu (1826).
Twórczość.
Na bogaty i zróżnicowany dorobek operowy Weigla składają się opery o tematyce poważnej i komicznej, liryczne i semiseria. Pisał zarówno opery włoskie, nawiązujące do twórczości szkoły neapolitańskiej i W.A. Mozarta, jak i niemieckie opery dialogowe. W swojej twórczości mieszał różne style, wprowadzając np. partie solowe klarnetów, ekspresyjne arie oraz rozbudowane ansamble i finały. Opery Weigla cieszyły się ówcześnie dużą popularnością i doczekały się licznych wystawień, napisana dla mediolańskiej La Scali "Il Rivale di se stesso" w ciągu zaledwie 3 lat doczekała się przeszło 100 wystawień.
Oprócz oper Weigl pisał również balety, kantaty, msze, dzieła instrumentalne. Był też autorem oratorium "La passione di Gesù Cristo" (1804).

</doc>
<doc id="4917256" url="https://pl.wikipedia.org/wiki?curid=4917256" title="Henryk Narewski (społecznik)">
Henryk Narewski (społecznik)



</doc>
<doc id="4917259" url="https://pl.wikipedia.org/wiki?curid=4917259" title="Kelly Marie Tran">
Kelly Marie Tran

Kelly Marie Tran (ur. 17 stycznia 1989 w San Diego) – amerykańska aktorka wietnamskiego pochodzenia, która wystąpiła m.in. w filmach ' i '.
Życiorys.
Tran urodziła się 17 stycznia 1989 roku w San Diego w Kalifornii. Jej nazwisko rodowe brzmiało Trần Loan. Jej rodzice byli uchodźcami z Wietnamu, którzy uciekli z kraju po wojnie w Wietnamie. Jako dziecko jej ojciec był bezdomny i wychowywał się na ulicach Wietnamu. Po przeprowadzce do Stanów Zjednoczonych pracował w Burger King, aby utrzymać rodzinę, a matka Tran pracowała w domu pogrzebowym.
Tran uczęszczała do Westview High School w San Diego, ukończyła następnie Uniwersytet Kalifornijski w Los Angeles (UCLA) z tytułem licencjata.
Kariera.
Jej wczesne osiągnięcia obejmowały głównie filmy z "CollegeHumor" i małe role telewizyjne. W 2011 roku wzięła udział w lekcjach improwizacji w "Upright Citizens Brigade". W 2013 roku zagrała w serialu internetowym "Ladies Like Us". W 2015 roku Tran pracowała jako asystent w kreatywnej firmie rekrutacyjnej w Century City.
Jej przełom w karierze filmowej nastąpił w 2015 roku, gdy została wybrana do roli Rose Tico, członkini ruchu oporu, w filmie "". Ze względu na doniesienia o filmie nie mogła nawet powiedzieć rodzicom, że dostała tę rolę, zamiast tego powiedziała, że kręci krótki film w Kanadzie. Została pierwszą azjatycko-amerykańską aktorką, która zagrała w "Gwiezdnych wojnach". Mimo sukcesów krytycznych i finansowych film spotkał się z dużą krytyką, a zarówno Tran jak i postać, którą grała, otrzymały szczególnie wiele rasistowskich, seksistowskich i nienawistnych uwag, w wyniku których Tran usunęła również swoje konto na Instagramie. W sierpniu 2018 Tran opublikowała kolumnę w New York Times, aby potępić molestowanie, którego doznała.
W 2017 roku została pierwszą Azjatką, która pojawiła się na okładce "Vanity Fair", gdzie wystąpiła u boku aktorów Johna Boyegi i Oscara Isaaca.
Tran był producentem wykonawczym filmu dokumentalnego "Lily Topples The World" z 2021 roku, który śledzi 21-letnią artystkę przewracającą domino Lily Hevesh.

</doc>
<doc id="4917261" url="https://pl.wikipedia.org/wiki?curid=4917261" title="Franciszek Stoiński (zm. 1715)">
Franciszek Stoiński (zm. 1715)

Franciszek Stoiński herbu Janina (zm. w 1715 roku) – sędzia lubelski w latach 1679-1715, podsędek lubelski w 1678 roku, wojski krasnostawski w latach 1650-1674.
Był elektorem Michała Korybuta Wiśniowieckiego z województwa lubelskiego w 1669 roku.

</doc>
<doc id="4917262" url="https://pl.wikipedia.org/wiki?curid=4917262" title="Franciszek Stoiński">
Franciszek Stoiński



</doc>
<doc id="4917263" url="https://pl.wikipedia.org/wiki?curid=4917263" title="Plac Czyngis-chana">
Plac Czyngis-chana



</doc>
<doc id="4917265" url="https://pl.wikipedia.org/wiki?curid=4917265" title="Take a Leap">
Take a Leap

Take a Leap – czwarty minialbum południowokoreańskiej grupy Golden Child, wydany 23 czerwca 2020 roku przez wytwórnię Woollim Entertainment. Ukazał się w dwóch wersjach fizycznych: A i B. Płytę promował singel „ONE (Lucid Dream)”. Sprzedał się w nakładzie egzemplarzy w Korei Południowej (stan na sierpień 2020 r.).

</doc>
<doc id="4917266" url="https://pl.wikipedia.org/wiki?curid=4917266" title="Marin (producent rowerów)">
Marin (producent rowerów)



</doc>
<doc id="4917270" url="https://pl.wikipedia.org/wiki?curid=4917270" title="Cylinder Nabonida">
Cylinder Nabonida



</doc>
<doc id="4917272" url="https://pl.wikipedia.org/wiki?curid=4917272" title="Iks - Informatyka, Komputery, Systemy (czasopismo)">
Iks - Informatyka, Komputery, Systemy (czasopismo)



</doc>
<doc id="4917275" url="https://pl.wikipedia.org/wiki?curid=4917275" title="Peter Bottomley">
Peter Bottomley

Peter James Bottomley (ur. 30 lipca 1944 w Newport) – brytyjski polityk Partii Konserwatywnej. Od 1975 r. członek Izby Gmin. Od 1997 r. reprezentuje okręg wyborczy Worthing West. Po wyborach w 2019 r. został Ojcem Izby.
Życiorys.
Wczesne życie.
Urodził się w Newport w hrabstwie Shropshire jako syn Sir Jamesa Bottomleya, oficera Armii Brytyjskiej, który zrobił karierę w Biurze Spraw Zagranicznych i Wspólnoty, i Barbary (z domu Vardon), pracowniczki socjalnej. Miał dwóch braci i dwie siostry, jeden z braci zmarł w wieku 13 lat. Został ochrzczony w kościele parafialnym św. Swithuna w Cheswardine, gdzie jego rodzice pobrali się.
Ukończył gimnazjum w Waszyngtonie, szkołę Westminster, a następnie studiował ekonomię w Kolegium Trójcy Świętej w Cambridge. Jego promotorem był James Mirrlees, który później zdobył nagrodę Nobla w dziedzinie ekonomii.
Przed wstąpieniem do polityki pracował jako nauczyciel, kierowca ciężarówki i monter oświetlenia. Do Partii Konserwatywnej wstąpił w 1972 r. w wieku 28 lat.
Kariera polityczna.
Bottomley startował w wyborach samorządowych do Rady Wielkiego Londynu z okręgu wyborczego Vauxhall w 1973 r., a następnie w wyborach parlamentarnych w lutym i październiku 1974 r. z okręgu Woolwich West. Trzykrotnie został pokonany przez kandydatów Partii Pracy. W 1975 r. zmarł reprezentant Woolwich West William Hamling, zaledwie 18 miesięcy po wygranych wyborach. Bottomley wystartował w wyborach uzupełniających 26 czerwca 1975 r., tym razem odnosząc sukces. Został wybrany przewagą 2382 głosów i pozostał na stanowisku przez kolejne 22 lata (w 1983 r. okręg nieznacznie zmienił granice i nazwę na Eltham).
W 1978 r. został prezesem Konserwatywych Związkowców ("Conservative Trade Unionists"), stanowisko to piastował przez dwa lata. W latach 1978–1984 był powiernikiem ("trustee") organizacji pozarządowej Christian Aid. W 1978 r. jako członek parlamentarnej grupy praw człowieka ("Parliamentary Human Rights Group") prowadził kampanię mającą na celu zapobieżenie przewidywanemu zamachowi na arcybiskupa Oskara Romero. Później reprezentował Brytyjską Radę Kościołów ("British Council of Churches") na jego pogrzebie w Salwadorze w 1980 r. Podczas ceremonii doszło do zamieszek, w których zginęło do 50 osób, w tym 14 znajdowało się w pobliżu Petera Bottomleya.
W 1982 r. został osobistym sekretarzem parlamentarnym ("Parliamentary Private Secretary") Cranleya Onslowa, ówczesnego ministra stanu w Biurze Spraw Zagranicznych oraz Wspólnoty.
W wyborach parlamentarnych w 1983 r. ubiegał się o reelekcję w okręgu wyborczym Eltham, utworzonym z poprzedzającego go Worhing West. Zdobył mandat z przewagą 7592 głosów. Po wyborach został osobistym sekretarzem parlamentarnym sekretarza stanu w Departamencie Zdrowia i Ubezpieczeń Społecznych Normana Fowlera.
Po dziewięciu latach spędzonych na tylnych ławkach Izby Gmin, Peter Bottomley wstąpił do rządu Margaret Thatcher. W 1984 r. został podsekretarzem stanu w Ministerstwie Zatrudnienia ("Department for Employment"). W 1986 r. został przeniesiony do Ministerstwa Transportu ("Department of Transport"), gdzie objął stanowisko ministra ds. ruchu drogowego, a w 1989 r. do Urzędu ds. Irlandii Północnej ("Northern Ireland Office"). Został usunięty przez Margaret Thatcher w 1990 roku, kiedy na krótko został osobistym sekretarzem parlamentarnym Petera Brooke'a, sekretarza stanu ds. Irlandii Północnej.
W 1997 r. wystartował w wyborach parlamentarnych w nowo utworzonym okręgu wyborczym Worthing West, zdobywając mandat z przewagą 7713 głosów. W wyborach w 2001 r. zwiększył przewagę do 9037 głosów.
Wspiera brytyjskich emerytów mieszkających za granicą, głównie w krajach Wspólnoty Brytyjskiej, których emerytury państwowe zostały zamrożone po stawkach w dniu migracji. Wspiera obniżenie wieku uprawniającego do głosowania do 16 lat.
W referendum w 2016 r. był przeciwnikiem Brexitu.
Działa na rzecz ofiar tzw. skandalu skażonej krwi, w którym 3891 osób zostało zakażonych wirusem zapalenia wątroby typu C, w tym 1243 również wirusem HIV, w wyniku przyjmowania skażonych produktów z krwi dostarczanych przez National Health Service (NHS) w latach 70. i 80. XX wieku. Podczas debaty w parlamencie 24 listopada 2016 r. wezwał premier Theresę May do przyjrzenia się tej sprawie.
Po reelekcji w wyborach powszechnych w 2019 r. został najdłużej urzędującym członkiem Izby Gmin, a tym samym Ojcem Izby.
Życie prywatne.
W 1967 r. ożenił się z Virginią Garnett, która później została ministrem zdrowia oraz w 2005 r. uzyskała tytuł para dożywotniego jako baronowa Bottomley of Nettlestone. Mają syna i dwie córki. Posiadają mieszkanie w Worthing i domy w Waverley i Westminsterze.
W 1989 r. wygrał sprawę sądową z tabloidami The Mail on Sunday, Daily Express i News of the World w związku z zarzutami o powiązania z pracownikiem socjalnym z jego okręgu wyborczego, oskarżonego o niewłaściwe zachowanie wobec dzieci. The Mail on Sunday musiał wypłacić odszkodowanie wysokości około 130 000 funtów.
W 1995 r. otrzymał odszkodowanie 40 000 funtów od Sunday Express za artykuł, w którym oskarżono go o zdradę żołnierza odsiadującego wyrok za zabójstwo, przez pojawienie się na spotkaniu z politykiem Sinn Féin Martinem McGuinnessem.
W 2011 r. został uhonorowany Odznaką Rycerza Kawalera.

</doc>
<doc id="4917276" url="https://pl.wikipedia.org/wiki?curid=4917276" title="SM UC-62">
SM UC-62

SM UC-62 – niemiecki podwodny stawiacz min z okresu I wojny światowej, jedna z 64 zbudowanych jednostek typu "UC II". Zwodowany 9 grudnia 1916 roku w stoczni AG Weser w Bremie, został przyjęty do służby w Kaiserliche Marine 8 stycznia 1917 roku. W czasie służby operacyjnej w składzie Flotylli Flandria okręt odbył dziewięć patroli bojowych, w wyniku których zatonęło 11 statków o łącznej pojemności  BRT, zaś trzy statki o łącznej pojemności  BRT zostały uszkodzone. 14 października 1917 roku SM UC-62 zatonął na minie wraz z całą załogą nieopodal Zeebrugge.
Projekt i budowa.
Sukcesy pierwszych niemieckich podwodnych stawiaczy min typu "UC I", a także niedostatki tej konstrukcji, skłoniły dowództwo Cesarskiej Marynarki Wojennej z admirałem von Tirpitzem na czele do działań mających na celu budowę nowego, znacznie większego i doskonalszego typu okrętów podwodnych. Opracowany latem 1915 roku projekt okrętu, oznaczonego później jako typ "UC II", tworzony był równolegle z projektem przybrzeżnego torpedowego okrętu podwodnego typu "UB II". Głównymi zmianami w stosunku do poprzedniej serii były: instalacja wyrzutni torpedowych i działa pokładowego, zwiększenie mocy i niezawodności siłowni, oraz wzrost prędkości i zasięgu jednostki, kosztem rezygnacji z możliwości łatwego transportu kolejowego (ze względu na powiększone rozmiary).
SM UC-62 zamówiony został 12 stycznia 1916 roku jako jednostka z III serii okrętów typu "UC II" (numer projektu 41, nadany przez Inspektorat Okrętów Podwodnych), w ramach wojennego programu rozbudowy floty. Został zbudowany w stoczni AG Weser w Bremie jako jeden z czterech okrętów III serii zamówionych w tej wytwórni. UC-62 otrzymał numer stoczniowy 260 ("Werk 260"). Stępkę okrętu położono 3 kwietnia 1916 roku, a zwodowany został 9 grudnia 1916 roku.
Dane taktyczno-techniczne.
SM UC-62 był średniej wielkości dwukadłubowym przybrzeżnym okrętem podwodnym. Długość całkowita wynosiła 51,85 metra, szerokość 5,22 metra i zanurzenie 3,67 metra. Wykonany ze stali kadłub sztywny miał 39,3 metra długości i 3,61 metra szerokości, a wysokość (od stępki do szczytu kiosku) wynosiła 7,46 metra. Wyporność w położeniu nawodnym wynosiła 422 tony, a w zanurzeniu 504 tony. Jednostka miała wysoki, ostry dziób przystosowany do przecinania sieci przeciwpodwodnych; do jej wnętrza prowadziły trzy luki: pierwszy przed kioskiem, drugi w kiosku, a ostatni w części rufowej, prowadzący do maszynowni. Cylindryczny kiosk miał średnicę 1,4 metra i wysokość 1,8 metra, obudowany był opływową osłoną. Okręt napędzany był na powierzchni przez dwa 6-cylindrowe, czterosuwowe silniki wysokoprężne MAN S6V26/36 o łącznej mocy 440 kW (600 KM), zaś pod wodą poruszał się dzięki dwóm silnikom elektrycznym SSW o łącznej mocy 460 kW (620 KM). Dwa wały napędowe obracały dwie śruby wykonane z brązu manganowego (o średnicy 1,9 metra i skoku 0,9 metra). Okręt osiągał prędkość 11,9 węzła na powierzchni i 7,2 węzła w zanurzeniu. Zasięg wynosił 8000 Mm przy prędkości 7 węzłów w położeniu nawodnym oraz 59 Mm przy prędkości 4 węzłów pod wodą. Zbiorniki mieściły 43 tony paliwa, a energia elektryczna magazynowana była w dwóch bateriach akumulatorów 26 MAS po 62 ogniwa, zlokalizowanych pod przednim i tylnym pomieszczeniem mieszkalnym załogi. Okręt miał siedem zewnętrznych zbiorników balastowych. Dopuszczalna głębokość zanurzenia wynosiła 50 metrów, zaś czas wykonania manewru zanurzenia 40 sekund.
Głównym uzbrojeniem okrętu było 18 min kotwicznych typu UC/200 w sześciu skośnych szybach minowych o średnicy 100 cm, usytuowanych w podwyższonej części dziobowej jeden za drugim w osi symetrii okrętu, pod kątem do tyłu (sposób stawiania – „pod siebie”). Układ ten powodował, że miny trzeba było stawiać na zaplanowanej przed rejsem głębokości, gdyż na morzu nie było do nich dostępu (co znacznie zmniejszało skuteczność okrętów). Wyposażenie uzupełniały dwie zewnętrzne wyrzutnie torped kalibru 500 mm (umiejscowione powyżej linii wodnej na dziobie, po obu stronach szybów minowych), jedna wewnętrzna wyrzutnia torped kal. 500 mm na rufie (z łącznym zapasem 7 torped) oraz umieszczone przed kioskiem działo pokładowe kal. 88 mm L/30, z zapasem amunicji wynoszącym 130 naboi. Okręt wyposażony był w trzy peryskopy Zeissa oraz kotwicę grzybkową o masie 272 kg.
Załoga okrętu składała się z 3 oficerów oraz 23 podoficerów i marynarzy.
Służba.
8 stycznia 1917 roku SM UC-62 został przyjęty do służby w Cesarskiej Marynarce Wojennej. Dowództwo jednostki objął por. mar. (niem. "Oberleutnant zur See") Max Schmitz, dowodzący wcześniej UC-11. Po okresie szkolenia okręt został 27 lutego 1917 roku przydzielony do Flotylli Flandria. W dniach 31 marca – 6 kwietnia UC-62 odbył swoją pierwszą operację bojową, udając się z Zeebrugge w rejon Hoofden (na północny zachód od Scheveningen). Rankiem 5 kwietnia załoga okrętu dostrzegła płynący pod banderą szwedzką trójmasztowy szkuner i rozpoczęła jego ostrzał z działa pokładowego. Jednostka odpowiedziała ogniem. Okazało się, że był to brytyjski statek-pułapka HMS „Result” (122 BRT), a walka zakończyła się uszkodzeniem brytyjskiego okrętu.
2 maja UC-62 zatrzymał i po ewakuacji załogi zatopił u wybrzeży Belgii zbudowany w 1905 roku holenderski żaglowiec ze stalowym kadłubem „Noordzee” o pojemności 136 BRT, transportujący mleko z Rotterdamu do Hawru. Dwa dni później okręt na wodach Noordhinder Bank wystrzelił niecelną torpedę w kierunku zbudowanego w 1916 roku holenderskiego parowca „Neptunus” (160 BRT), płynącego na trasie Rotterdam – Londyn, a następnie zatrzymał go i po zejściu załogi zatopił. 24 maja, storpedował nieopodal Kinsale (na pozycji ), zbudowany w 1892 roku, brytyjski parowiec „Chicago City” o pojemności 2324 BRT, płynący z ładunkiem drobnicy z Nowego Jorku do Bristolu. Statek doznał uszkodzeń, a na pokładzie zginęły dwie osoby. 30 maja na postawioną przez UC-62 nieopodal latarni morskiej Royal Sovereign minę wszedł zbudowany w 1910 roku brytyjski parowiec „Lisbon” (1203 BRT), płynący z ładunkiem drobnicy z Newhaven do Boulogne-sur-Mer (statek zatonął ze stratą jednego załoganta na pozycji ).
24 czerwca na postawioną przez okręt podwodny między Beachy Head a latarnią Royal Sovereign minę wpłynął zbudowany w 1914 roku brytyjski uzbrojony trawler HMT „Taipo” (247 BRT), tonąc na pozycji ze stratą pięciu załogantów. Dwa dni później w odległości 80 Mm na południowy zachód od archipelagu Scilly okręt zatrzymał zbudowany w 1883 roku amerykański żaglowiec „A.B. Sherman” o pojemności 611 BRT, przewożący paliwo płynne i bawełnę z Filadelfii do Hawru, jednak próba zatopienia nie powiodła się i uszkodzony statek został później odholowany do portu. 28 czerwca ofiarami działalności UC-62 padły dwie brytyjskie jednostki: zbudowana w 1889 roku fregata ze stalowym kadłubem „Neotsfield” (1875 BRT), transportująca węgiel z Newport do Buenos Aires, zatrzymana i zatopiona za pomocą ładunków wybuchowych 112 Mm na południowy zachód od Bishop Rock (na pozycji , bez strat w ludziach) oraz pochodzący z 1906 roku parowiec „Don Arturo” (3680 BRT), płynący pod balastem z Algierii do jednego z portów nad rzeką Tees, prawdopodobnie storpedowany bez ostrzeżenia w odległości 90 Mm na południowy zachód od Scilly (na pozycji ; zginęła cała, licząca 34 osoby załoga).
25 lipca UC-62 w odległości 40 Mm na południowy zachód od Ouessant zatrzymał i zatopił po opuszczeniu przez załogę zbudowany w 1894 roku norweski bark „Vaarbud” o pojemności 362 BRT, płynący pod balastem z Hawru do Belize. Dwa dni później 25 Mm na południowy zachód od latarni morskiej Lizard jego los podzielił pochodzący z 1873 roku amerykański trzymasztowy szkuner z pomocniczym napędem motorowym „Carmela” o pojemności 1379 BRT, przewożący drobnicę z Nowego Jorku do Hawru (na pozycji ). 28 lipca 66 Mm na południowy zachód od Bishop Rock U-Boot storpedował bez ostrzeżenia i zatopił zbudowany w 1905 roku uzbrojony brytyjski parowiec „Glenstrae” o pojemności 4718 BRT, przewożący drobnicę z Hajfongu do Dunkierki (na pozycji , zginęła jedna osoba).
26 sierpnia w odległości 50 Mm na zachód od latarni morskiej Casquets UC-62 zatopił zbudowany w 1868 roku norweski żaglowiec „Chacma” o pojemności 608 BRT, przewożący kampesz z Savanna-la-Mar do Hawru (nikt nie zginął). 15 października na postawioną przez U-Boota w odległości 10 Mm na południe od latarni morskiej Anvil Point minę wpłynął zbudowany w 1900 roku brytyjski parowiec „Hartburn” (2367 BRT), przewożący siano i samochody ciężarowe z Manchesteru do St Helen’s Roads (statek zatonął ze stratą trzech członków załogi).
Po południu 11 października SM UC-62 wyszedł z bazy w Zeebrugge w kolejny bojowy rejs. 14 października okręt zatonął na minie na pozycji wraz z całą, liczącą 30 osób załogą.
Podsumowanie działalności bojowej.
SM UC-62 odbył dziewięć rejsów operacyjnych, w wyniku których zatonęło 11 statków o łącznej pojemności  BRT, zaś trzy statki o łącznej pojemności  BRT zostały uszkodzone. Pełne zestawienie zadanych przez niego strat przedstawia poniższa tabela:

</doc>
<doc id="4917277" url="https://pl.wikipedia.org/wiki?curid=4917277" title="Janki (Białoruś)">
Janki (Białoruś)

Janki (; ) – wieś na Białorusi, w obwodzie witebskim, w rejonie dokszyckim, w sielsowiecie Dokszyce.
Dawniej wieś i kolonia.
Historia.
W czasach zaborów w granicach Imperium Rosyjskiego.
W dwudziestoleciu międzywojennym wieś i kolonia leżały w Polsce, w województwie wileńskim, w powiecie dziśnieńskim, w gminie Dokszyce.
Według Powszechnego Spisu Ludności z 1921 roku zamieszkiwało:
Miejscowość należała do parafii rzymskokatolickiej i prawosławnej w Dokszycach. Podlegała pod Sąd Grodzki w Dokszycach i Okręgowy w Wilnie; właściwy urząd pocztowy mieścił się w Dokszycach.

</doc>
<doc id="4917284" url="https://pl.wikipedia.org/wiki?curid=4917284" title="Raleigh (producent rowerów)">
Raleigh (producent rowerów)



</doc>
<doc id="4917287" url="https://pl.wikipedia.org/wiki?curid=4917287" title="Hymeneliales">
Hymeneliales

Hymeneliales S. Stenroos, Miądl. &amp; Lutzoni – rząd grzybów z klasy miseczniaków ("Lecanoromycetes").

</doc>
<doc id="4917288" url="https://pl.wikipedia.org/wiki?curid=4917288" title="Januszewo (Królewszczyzna)">
Januszewo (Królewszczyzna)

Januszewo – obecnie część agromiasteczka Królewszczyzna na Białorusi, w obwodzie witebskim, w rejonie dokszyckim, w sielsowiecie Królewszczyzna.
Dawniej samodzielna miejscowość.
Historia.
W czasach zaborów w granicach Imperium Rosyjskiego.
W dwudziestoleciu międzywojennym ówczesny folwark, a następnie majątek leżał w Polsce, w województwie wileńskim, w powiecie dziśnieńskim, w gminie Dokszyce, następnie w gminie Porpliszcze.
Według Powszechnego Spisu Ludności z 1921 roku zamieszkiwało tu 56 osób, 42 było wyznania rzymskokatolickiego a 14 prawosławnego. Jednocześnie 37 mieszkańców zadeklarowali polską przynależność narodową, 18 białoruską a 1 inną (ukraińską). Było tu 5 budynków mieszkalnych. W 1931 w 9 domach zamieszkiwało 45 osób.
Miejscowość należała do parafii rzymskokatolickiej w Parafianowie i prawosławnej w Porpliszczach. Podlegała pod Sąd Grodzki w Dokszycach i Okręgowy w Wilnie; właściwy urząd pocztowy mieścił się w Królewszczyźnie.

</doc>
<doc id="4917292" url="https://pl.wikipedia.org/wiki?curid=4917292" title="Raleigh Cycle Company">
Raleigh Cycle Company



</doc>
<doc id="4917301" url="https://pl.wikipedia.org/wiki?curid=4917301" title="Mała Januszewka">
Mała Januszewka

Mała Januszewka – dawny folwark. Tereny na których był położony, leżą obecnie na Białorusi, w obwodzie witebskim, w rejonie dokszyckim, w sielsowiecie Królewszczyzna.
Dawnej Januszówka Mała.
Historia.
W czasach zaborów w granicach Imperium Rosyjskiego.
W dwudziestoleciu międzywojennym ówczesny zaścianek leżał w Polsce, w województwie wileńskim, w powiecie dziśnieńskim, w gminie Dokszyce, następnie w gminie Porpliszcze.
Według Powszechnego Spisu Ludności z 1921 roku zamieszkiwało tu 18 osób, 1 była wyznania rzymskokatolickiego a 17 prawosławnego. Jednocześnie wszyscy mieszkańcy zadeklarowali białoruską przynależność narodową. Był tu 1 budynek mieszkalny. W 1931 w 1 domu zamieszkiwało 5 osób.
Miejscowość należała do parafii rzymskokatolickiej w Parafianowie i prawosławnej w Porpliszczach. Podlegała pod Sąd Grodzki w Dokszycach i Okręgowy w Wilnie; właściwy urząd pocztowy mieścił się w Porpliszczach.

</doc>
<doc id="4917303" url="https://pl.wikipedia.org/wiki?curid=4917303" title="Grand Prix Portugalii 2020">
Grand Prix Portugalii 2020

Grand Prix Portugalii 2020, oficjalnie Formula 1 Heineken Grande Prêmio de Portugal 2020 – dwunasta runda Mistrzostw Świata Formuły 1 w sezonie 2020. Grand Prix odbyło się w dniach 23–25 października 2020 na torze Autódromo Internacional do Algarve w Portimão. Wyścig po starcie z pole position wygrał Lewis Hamilton (Mercedes), a na podium stanęli kolejno Valtteri Bottas (Mercedes) i Max Verstappen (Red Bull).
Tło.
Było to pierwsze Grand Prix Portugalii od 1996 roku, kiedy to wyścig na torze Estoril wygrał Jacques Villeneuve (Williams-Renault), a także pierwsze na torze Algarve. W pierwotnym kalendarzu Formuły 1 na sezon 2020 nie znajdowało się Grand Prix Portugalii. Eliminacja została jednak dodana w związku z pandemią COVID-19, a wyścig został zaplanowany na 25 października.
Klasyfikacja po wyścigu.
Kierowcy.
Źródło: FIA
Konstruktorzy.
Źródło: FIA

</doc>
<doc id="4917304" url="https://pl.wikipedia.org/wiki?curid=4917304" title="Tomasz z Krakowa">
Tomasz z Krakowa

Tomasz z Krakowa, Thomas de Cracovia (ur. ok. 1360, zm. po 1416) – pochodzący z Polski, działający w Paryżu, teolog i filozof.
Życiorys.
Niewiele jest informacji na temat jego życia. Przydomek wskazuje, że pochodził z Krakowa lub okolic. W 1378 studiował na Uniwersytecie w Pradze, a tytuł mistrza na Wydziale Sztuk Wyzwolonych uzyskał na Uniwersytecie Paryskim, jako członek nacji niemieckiej. W 1401 powinien uzyskać tam doktorat, stało się tak jednak dopiero w 1403, po interwencji prokuratora nacji u kanclerza Jana Gersona. Został profesorem teologii i aktywnie występował w trakcie synodu paryskiego (1413-1414), pracującego nad oceną tekstów Jana Petita, oskarżonego o usprawiedliwianie tyranobójstwa. Po dyskusjach synod opracował i przegłosował artykuły potępiające. Z tej dyskusji pochodzą dwie noty Tomasza z Krakowa, poświęcone doktrynie Jana Petita.
Obok nich, jedynym znanym pismem Tomasza z Krakowa jest list do króla Władysława Jagiełły, w którym informuje on m.in. o swoich podróżach na Uniwersytecie Oksfordzkim, a także prosi o przyznanie kanonii w Krakowie. Nie wiadomo, jaka była odpowiedź na prośbę. Zachował się również jeden rękopis pochodzący z biblioteki Tomasza z Krakowa (i przechowywany we Francuskiej Bibliotece Narodowej), zawierający kilka "questiones" poświęconych teologii i będących kopiami z różnych autorów. Dawniej, przypisywano Tomaszowi autorstwo "Dialogus de accedendo ad sacramentum altaris" i "Confessionale", obecnie przypisywanych Mateuszowi z Krakowa.

</doc>
<doc id="4917305" url="https://pl.wikipedia.org/wiki?curid=4917305" title="Mlask dwuwargowy dźwięczny">
Mlask dwuwargowy dźwięczny

Mlask dwuwargowy dźwięczny– rodzaj dźwięku spółgłoskowego występujący w niektórych językach naturalnych. W Międzynarodowym alfabecie fonetycznym oznaczany jest symbolem ʘ̬, gʘ lub ᶢʘ.
Artykulacja.
W czasie artykulacji podstawowego wariantu []:
Występowanie.
Mlask dwuwargowy dźwięczny występuje m.in. w języku !Xóõ, w którym zapisywany jest dwuznakiem gʘ.

</doc>
<doc id="4917311" url="https://pl.wikipedia.org/wiki?curid=4917311" title="Bandırma 17 Eylül Stadyumu">
Bandırma 17 Eylül Stadyumu

Bandırma 17 Eylül Stadyumu () – wielofunkcyjny stadion w Bandırmie, w Turcji. Został otwarty w 1940 roku. Może pomieścić 12 725 widzów. Swoje spotkania rozgrywają na nim piłkarze klubu Bandırmaspor.

</doc>
<doc id="4917314" url="https://pl.wikipedia.org/wiki?curid=4917314" title="Juchnowszczyzna (rejon głębocki)">
Juchnowszczyzna (rejon głębocki)

Juchnowszczyzna – dawny folwark. Tereny, na których był położony, leżą obecnie na Białorusi, w obwodzie witebskim, w rejonie głębockim, w sielsowiecie Hołubicze.
Historia.
W czasach zaborów ówczesny zaścianek leżał w granicach Imperium Rosyjskiego.
W dwudziestoleciu międzywojennym folwark leżał w Polsce, w województwie wileńskim, w powiecie dziśnieńskim, do 11 kwietnia 1929 w gminie Dokszyce, następnie w gminie Hołubicze.
Według Powszechnego Spisu Ludności z 1921 roku zamieszkiwało tu 21 osób, 12 było wyznania rzymskokatolickiego, a 9 prawosławnego. Jednocześnie wszyscy mieszkańcy zadeklarowali polską przynależność narodową. Były tu 3 budynki mieszkalne. W 1931 w 3 domach zamieszkiwały 32 osoby.
Miejscowość należała do parafii rzymskokatolickiej w Zacześle i prawosławnej w Hołubiczach. Podlegała pod Sąd Grodzki w Głębokiem i Okręgowy w Wilnie; właściwy urząd pocztowy mieścił się w Hołubiczach.

</doc>
<doc id="4917315" url="https://pl.wikipedia.org/wiki?curid=4917315" title="Denise Boyd">
Denise Boyd

Denise Margaret Boyd, z domu Robertson (ur. 15 grudnia 1952) – australijska lekkoatletka, sprinterka, dwukrotna mistrzyni igrzysk Wspólnoty Narodów, dwukrotna olimpijka.
Kariera sportowa.
Zwyciężyła w biegu na 200 metrów i w sztafecie 4 × 100 metrów na igrzyskach Konferencji Pacyfiku w 1973 w Toronto. Zajęła 5. miejsce w biegu na 200 metrów i 7. miejsce w biegu na 100 metrów na uniwersjadzie w 1973 w Moskwie.
Zdobyła trzy medale na igrzyskach Brytyjskiej Wspólnoty Narodów w 1974 w Christchurch: złoty w sztafecie 4 × 100 metrów (w składzie: Robertson, Jennifer Lamy, Raelene Boyle i Robyn Boak), srebrny w biegu na 200 metrów (za Boyle, a przed Alice Annum z Ghany) i brązowy w biegu na 100 metrów (za Boyle i Andreą Lynch z Anglii).
Na igrzyskach olimpijskich w 1976 w Montrealu zajęła 7. miejsce w finale biegu na 100 metrów, 5. miejsce w sztafecie 4 × 100 metrów i odpadła w ćwierćfinale biegu na 100 metrów. Zwyciężyła w biegach na 100 metrów i na 200 metrów, w sztafecie 4 × 100 metrów oraz w sztafecie 4 × 400 metrów na igrzyskach Konferencji Pacyfiku w 1977 w Canberze. Zajęła 6. miejsce w biegu na 200 metrów i 7. miejsce w biegu na 100 metrów w zawodach pucharu świata w 1977 w Düsseldorfie.
Na igrzyskach Wspólnoty Narodów w 1978 w Edmonton Boyd startowała w czterech konkurencjach i we wszystkich zdobyła medale. Zwyciężyła w biegu na 200 metrów (przed Sonią Lannaman z Anglii i swą koleżanką z reprezentacji Australii Colleen Beazley) zdobyła srebrny medal w sztafecie 4 × 400 metrów (w składzie: Bethanie Nail, Boyd, Maxine Corcoran i Judy Peckham) oraz srebrne medal w biegu na 100 metrów (za Lannaman i Raelene Boyle) i w sztafecie 4 × 100 metrów (w składzie: Beazley, Boyd, Lyn Jacenko i Roxanne Gelle). Ponownie zajęła 7. miejsce w finale biegu na 200 metrów i odpadła w półfinale biegu na 100 metrów na igrzyskach olimpijskich w 1980 w Moskwie.
Zdobyła srebrny medal w sztafecie 4 × 400 metrów (w składzie: Leann Evans, Boyd, Debbie Flintoff i Boyle), a także zajęła 4. miejsca w biegu na 200 metrów i w sztafecie 4 × 100 metrów na igrzyskach Wspólnoty Narodów w 1982 w Brisbane. Odpadła w półfinale biegu na 200 metrów i ćwierćfinale biegu na 400 metrów na mistrzostwach świata w 1983 w Helsinkach.
Była mistrzynią Australii w biegu na 100 metrów w 1973/1974, 1974/1975, 1978/1979 i 1979/1980, w biegu na 200 metrów w 1973/1974, 1974/1975, 1977/1978, 1978/1979, 1979/1980 i 1982/1983 oraz\ w biegu na 400 metrów w 1982/1983, a także wicemistrzynią w biegach na 100 metrów i na 200 metrów w 1972/1973 i 1975/1976.
Była jednokrotną rekordzistką Australii w biegu na 100 metrów z czaeem 11,0 s, uzyskanym 27 października 1973 w Sydney, dwukrotną w biegu na 200 metrów do wyniku 22,35 s (23 marca 1980 w Sydney) i jednokrotną w sztafecie 4 × 100 metrów z rezultatem 43,18 s, osiągniętym 31 lipca 1976 w Montrealu.
Rekordy życiowe.
Denise Boyd miała następujące rekordy życiowe:
Rodzina.
Jej mąż Ray był skoczkiem o tyczce, mistrzem igrzysk Wspólnoty Narodów w 1982 i dwukrotnym olimpijczykiem. Ich dzieci również uprawiały z powodzeniem lekką atletykę: Alana (ur. 1984) byłą tyczkarką, dwukrotną mistrzynią igrzysk Wspólnoty Narodów i trzykrotną olimpijką, Jacinta (ur. 1986) specjalizowała się w skoku w dal, a Matt (ur. 1988) w skoku o tyczce.

</doc>
<doc id="4917318" url="https://pl.wikipedia.org/wiki?curid=4917318" title="Denise Robertson-Boyd">
Denise Robertson-Boyd



</doc>
<doc id="4917322" url="https://pl.wikipedia.org/wiki?curid=4917322" title="Menemen İlçe Stadyumu">
Menemen İlçe Stadyumu

Menemen İlçe Stadyumu – stadion piłkarski w Menemen (aglomeracja Izmiru), w Turcji. Obiekt może pomieścić 4420 widzów. Swoje spotkania rozgrywają na nim piłkarze klubu Menemenspor.

</doc>
<doc id="4917323" url="https://pl.wikipedia.org/wiki?curid=4917323" title="Klepice">
Klepice

Klepice (; ) – wieś na Białorusi, w obwodzie witebskim, w rejonie dokszyckim, w sielsowiecie Królewszczyzna.
Historia.
W czasach zaborów w granicach Imperium Rosyjskiego.
W dwudziestoleciu międzywojennym ówczesny zaścianek leżał w Polsce, w województwie wileńskim, w powiecie dziśnieńskim, w gminie Dokszyce, następnie w gminie Porpliszcze.
Według Powszechnego Spisu Ludności z 1921 roku zamieszkiwało tu 191 osób, 15 było wyznania rzymskokatolickiego a 176 prawosławnego. Jednocześnie 14 mieszkańców zadeklarowało polską przynależność narodową a 177 białoruską. Było tu 36 budynków mieszkalnych. W 1931 w 42 domach zamieszkiwało 225 osób.
Miejscowość należała do parafii rzymskokatolickiej w Parafianowie i prawosławnej w Porpliszczach. Podlegała pod Sąd Grodzki w Głębokiem i Okręgowy w Wilnie; właściwy urząd pocztowy mieścił się w Porpliszczach.

</doc>
<doc id="4917327" url="https://pl.wikipedia.org/wiki?curid=4917327" title="Dmitrij Bałmin">
Dmitrij Bałmin

Dmitrij Anatoljewicz Bałmin, ros. Дмитрий Анатольевич Балмин (ur. 15 lipca 1970 w Kazaniu) – rosyjski hokeista, trener.
Kariera zawodnicza.
Wychowanek SK Urickogo Kazań. Wieloletni zawodnik klubu z tego miasta. Od 2000 do 2004 był kapitanem drużyny Ak Barsa.
Kariera trenerska.
Po zakończeniu kariery zawodniczej pozostał w swoim ostatnim klubie w Niżniekamsku i podjął tam pracę szkoleniową. Przez sześć sezonów rozgrywek KHL był asystentem w sztabie, a w edycji KHL (2013/2014) sam był głównym trenerem Nieftiechimika. Następnie przez trzy sezony pracował w juniorskiej drużynie Irbis Kazań z rozgrywek MHL, najpierw jako asystent (starszy trener), następnie jako główny trener. W październiku 2017 wszedł do sztabu trenerskiego Barsa Kazań w lidze WHL. Po powołaniu nowego głównego szkoleniowca tamże, Siergieja Duszkina w kwietniu 2019, pozostał nadal w sztabie. W połowie 2022 został asystentem w sztabie Fieniksa Kazań.

</doc>
<doc id="4917328" url="https://pl.wikipedia.org/wiki?curid=4917328" title="Ogród Zabaw Dziecięcych im Baczyńskiego">
Ogród Zabaw Dziecięcych im Baczyńskiego



</doc>
<doc id="4917329" url="https://pl.wikipedia.org/wiki?curid=4917329" title="Osmanlı Stadyumu">
Osmanlı Stadyumu

Osmanlı Stadyumu – stadion sportowy w Ankarze, stolicy Turcji. Został otwarty w 1974 roku, w XXI wieku był modernizowany. Obiekt może pomieścić 18 029 widzów. Swoje spotkania rozgrywają na nim piłkarze klubu Osmanlıspor.

</doc>
<doc id="4917331" url="https://pl.wikipedia.org/wiki?curid=4917331" title="Aresztowanie 199 ewangelikalnych duchownych w 1950">
Aresztowanie 199 ewangelikalnych duchownych w 1950



</doc>
<doc id="4917335" url="https://pl.wikipedia.org/wiki?curid=4917335" title="Rzeźba „Włókniarka” w Zielonej Górze">
Rzeźba „Włókniarka” w Zielonej Górze

Rzeźba "Włókniarka" w Zielonej Górze – rzeźba znajdująca się na w Zielonej Górze w pobliżu budynku głównego Fabryki Włóknin Novita S.A., autorstwa zielonogórskiego artysty Marka Przecławskiego. Powstała w 1978.
Historia.
Rzeźba jest pokłosiem dużego ożywienia kulturalnego i artystycznego w Zielonej Górze w latach 70. XX wieku i należy do dość bogatego zespołu rzeźb plenerowych w Zielonej Górze. W latach 1977-1978 powstała grupa artystycznych realizacji dla zakładu „Novita”, wykonana przez zielonogórskich artystów. Najbardziej znaną jest "Włókniarka" powstała w październiku 1978.
Opis.
"Włókniarka" to grupa trzech form wykonanych z kamionki, wypełnionych betonem, o wysokości 2,5 m. Pierwsza z prawej to całopostaciowe przedstawienie kobiety, a pozostałe to słupy z wybrzuszeniami, przypominające szpule nici lub włókna ustawione jedna na drugiej. Wykonana została z kamionki gozdnickiej. 

</doc>
<doc id="4917339" url="https://pl.wikipedia.org/wiki?curid=4917339" title="Kościół poewangelicki w Łeknie">
Kościół poewangelicki w Łeknie

Kościół poewangelicki – dawna świątynia protestancka znajdująca się w dawnym mieście, obecnie wsi Łekno, w powiecie wągrowieckim, w województwie wielkopolskim.
Świątynia reprezentuje styl neogotycki. Wybudowano ją w 1910 roku. Obecnie jest nieczynna i należy do osoby prywatnej.
Do rejestru zabytków pod numerem 63/Wlkp/A z 4.07.2001 wpisany jest kościół oraz cmentarz przykościelny.

</doc>
<doc id="4917340" url="https://pl.wikipedia.org/wiki?curid=4917340" title="Juan Barrera Méndez">
Juan Barrera Méndez

Juan Barrera Méndez (ur. 4 sierpnia 1967 w Portero Viejo, departament Quiché, zm. 18 stycznia 1980 w Segundo Centro de la Vega k. Zacualpy) – gwatemalski męczennik, ofiara wojny domowej w Gwatemali, błogosławiony Kościoła katolickiego.
Życiorys.
Urodził się w 1967 roku w Portero Viejo. Był członkiem Akcji Katolickiej. Nauczał katechizmu młodsze dzieci. Zachęcał także do odmawiania różańca. 18 stycznia 1980 roku w wieku 12 lat został aresztowany, torturowany i zamordowany przez Szwadrony śmierci w Segundo Centro de la Vega. 23 stycznia 2020 papież Franciszek podpisał dekret o jego męczeństwie, co otworzyło drogę do beatyfikacji jego i dziewięciu towarzyszy, jako tych, którzy zostali „zamordowani z nienawiści do wiary podczas długotrwałego prześladowania Kościoła, zaangażowanego w ochronę godności i praw ubogich”, która odbyła się na 23 kwietnia 2021 roku.

</doc>
<doc id="4917342" url="https://pl.wikipedia.org/wiki?curid=4917342" title="Studium Pracy Społecznej we Lwowie">
Studium Pracy Społecznej we Lwowie

Studium Pracy Społecznej we Lwowie – polska szkoła ponadpodstawowa o profilu społecznym działająca we Lwowie w latach 1935-1939.
Historia.
W dwudziestoleciu międzywojennym Lwów znajdował się wśród największych miast Polski. Stosunkowo szybki rozwój demograficzny generował określone problemy społeczne. W 1917 powołano w mieście pierwszy na ziemiach polskich ośrodek pomocy społecznej: Urząd Opieki Generalnej i Ochrony Prawnej Dziecka. W 1931 powstał w związku ze skutkami wielkiego kryzysu Miejski Komitet Obywatelski ds. Bezrobocia, którego zadania w zakresie opieki nad osobami bezrobotnymi w 1935 przejął Miejski Komitet Funduszu Pracy. Dla pomocy dzieciom powołano Miejski Komitet Opieki Pozaszkolnej. Zespół tych instytucji tworzył dobrze rozwinięty system pomocy społecznej w mieście. Dla jego efektywnego działania konieczne było zabezpieczenie kadr o odpowiednim poziomie wykształcenia, w związku z czym w 1934, z inicjatywy prezydenta Wacława Drojanowskiego powołano Komitet Organizacyjny Kursów Pracy Społecznej we Lwowie w skład którego weszli przedstawiciele władz wojewódzkich, miejskich, szkolnych i organizacji społecznych. Pierwszy kurs pracy społecznej został zorganizowany od 4 lutego do 9 marca 1935. Kierował nim Franciszek Szkodziński z Urzędu Wojewódzkiego we Lwowie. Kurs był adresowany do działaczy i pracowników społecznych, a jego celem było pogłębienie wiedzy teoretycznej i techniki pracy społecznej. Kurs był powtarzany dwukrotnie: w maju i czerwcu 1935.
W 1935 utworzono, w związku z sukcesami kursu, Studium Pracy Społecznej we Lwowie. Była to pierwsza tego typu placówka na terenie województw południowo-wschodnich Polski. Kształcono tu na podstawie programów zatwierdzonych przez Ministerstwo Opieki Społecznej. Świadectwa ukończenia studium upoważniały do podjęcia zatrudnienia w placówkach opiekuńczo-wychowawczych na terenie całej Polski. Szkoła była prywatna i utrzymywała się z czesnego. Zajęcia subwencjonował magistrat. Nadzór dydaktyczny pełniło Ministerstwo Opieki Społecznej i Ochrony Pracy oraz Kuratorium Okręgu Szkolnego Lwowskiego. Przewodniczącym studium był dr Franciszek Szkodziński.
Regularne zajęcia rozpoczęto 2 grudnia 1935 w pomieszczeniach Szkoły Ludowej im. Stanisława Staszica przy ul. Skarbkowskiej 10 (obecnie Łesi Ukrainki - Akademia Drukarska) oraz Muzeum Przemysłowego, Rady Miasta i Uniwersytetu Jana Kazimierza. Program nauczania konstruowano w oparciu o wzorce Wolnej Wszechnicy Polskiej i rady Heleny Radlińskiej oraz Józefa Babickiego. Kształcono na dwóch kierunkach: kursie opieki społecznej nad dzieckiem i kursie społeczno-oświatowym. Początkowo nauka trwała rok dzielony na trymestry, przy czym pierwszy trymestr był wspólny dla obu kursów. Wykłady były łączone z praktykami (latem) i wycieczkami do instytucji opiekuńczo-wychowawczych. Kurs społeczno-oświatowy oferował trzy specjalności: organizacja i prowadzenie oświaty pozaszkolnej dorosłych i młodzieży pracującej, organizacja życia społeczno-gospodarczego i bibliotekarstwo. Program realizowano w drodze wykładów, seminariów, kół samokształceniowych, wycieczek i praktyk. Grupy seminaryjne liczyły maksimum 25 osób.
W 1938 plany nauczania mocno zmodyfikowano, a studium stało się placówką dwuletnią. Kierunek opieka społeczna składał się z dwóch bloków: opieka nad dzieckiem i opieka nad dorosłymi. Drugim kierunkiem było studium społeczno-oświatowe. 
Kadra.
Kadra naukowa studium opierała się na pracownikach naukowych (głównie Uniwersytetu Jana Kazimierza), społecznikach i pracownikach administracji publicznej. Do najbardziej znanych wykładowców należeli:
Ruch absolwencki.
Absolwentami studium byli głównie mieszkańcy województw południowo-wschodniej Polski. Kandydat na ucznia musiał się wykazać świadectwem ukończenia szkoły średniej ogólnokształcącej lub zawodowej albo sześciu klas szkoły ogólnokształcącej oraz doświadczeniem dwóch lat praktyki społecznej, metryką chrztu (dotyczyło chrześcijan) i odpowiednim życiorysem. W grudniu 1935 zapisało się na pierwszy kurs 180 osób (ukończyło go 80). Wśród nich było 133 katolików, 25 grekokatolików i 22 Żydów (ukończyło kurs odpowiednio: 64, 8 i 8). W 1936 powołano do życia Stowarzyszenie Absolwentów Studium Pracy Społecznej we Lwowie (przewodniczącą została Laryssa Chomsowa). Organizacja ta m.in. założyła 10 grudnia 1938 Dom Noclegowy przy ul. Św. Teresy 8 przeznaczony dla dorosłych, bezdomnych mężczyzn, a także świetlicę przy Przytulisku im. Brata Alberta we Lwowie. Wydawała czasopismo "Społecznik". W skład jego redakcji wchodzili: Stanisław Goertner, Franciszek Szombara, Tadeusz Warsz, Lucyna Matusiewicz, Marian Dub, Robert Krebs i Kazimierz Sokołowski. Wydano trzy numery (ostatni w kwietniu 1939). Zamieszczano w nim m.in. prace naukowe z zakresu pracy społecznej, oświaty, psychologii i socjologii.

</doc>
<doc id="4917346" url="https://pl.wikipedia.org/wiki?curid=4917346" title="Stadion im. Atatürka w Antiochii">
Stadion im. Atatürka w Antiochii

Stadion im. Atatürka – nieistniejący już wielofunkcyjny stadion, który położony był blisko centrum Antiochii, w Turcji. Obiekt istniał w latach 1950–2021. Mógł pomieścić 8765 widzów. Swoje spotkania rozgrywali na nim piłkarze klubu Hatayspor.
Obiekt został otwarty w 1950 roku. Mógł pomieścić 8765 widzów. Swoje spotkania rozgrywali na nim piłkarze klubu Hatayspor. Od 2016 roku na przedmieściach Antiochii budowany był nowy stadion na 25 000 widzów. Po jego otwarciu latem 2021 roku, przenieśli się na niego piłkarze Hataysporu. Jednocześnie przystąpiono również do rozbiórki starego stadionu.

</doc>
<doc id="4917347" url="https://pl.wikipedia.org/wiki?curid=4917347" title="Klonówka (rejon głębocki)">
Klonówka (rejon głębocki)

Klonówka – dawny folwark. Tereny na których był położony, leżą obecnie na Białorusi, w obwodzie witebskim, w rejonie głębockim, w sielsowiecie Hołubicze.
Historia.
W czasach zaborów w granicach Imperium Rosyjskiego.
W dwudziestoleciu międzywojennym zaścianek, a następnie folwark leżał w Polsce, w województwie wileńskim, w powiecie dziśnieńskim, do 11 kwietnia 1929 w gminie Dokszyce, następnie w gminie Hołubicze.
Według Powszechnego Spisu Ludności z 1921 roku zamieszkiwało tu 11 osób, wszystkie były wyznania rzymskokatolickiego. Jednocześnie 2 mieszkańców zadeklarowało polską przynależność narodową a 9 białoruską. Były tu 2 budynki mieszkalne. W 1931 w 1 domu zamieszkiwało 8 osób.
Miejscowość należała do parafii rzymskokatolickiej w Zaszcześlu i prawosławnej w Hołubiczach. Podlegała pod Sąd Grodzki w Głębokiem i Okręgowy w Wilnie; właściwy urząd pocztowy mieścił się w Hołubiczach.

</doc>
<doc id="4917354" url="https://pl.wikipedia.org/wiki?curid=4917354" title="Kościuki (rejon dokszycki)">
Kościuki (rejon dokszycki)

Kościuki (; ) – wieś na Białorusi, w obwodzie witebskim, w rejonie dokszyckim, w sielsowiecie Dokszyce.
Historia.
W czasach zaborów wieś w granicach Imperium Rosyjskiego.
W dwudziestoleciu międzywojennym wieś leżała w Polsce, w województwie wileńskim, w powiecie dziśnieńskim, w gminie Dokszyce.
Według Powszechnego Spisu Ludności z 1921 roku zamieszkiwało tu 99 osób, wszystkie były wyznania prawosławnego i zadeklarowały białoruską przynależność narodową. Było tu 16 budynków mieszkalnych. W 1931 w 22 domach zamieszkiwało 120 osób.
Miejscowość należała do parafii prawosławnej w Dokszycach. Podlegała pod Sąd Grodzki w Dokszycach i Okręgowy w Wilnie; właściwy urząd pocztowy mieścił się w Dokszycach.

</doc>
<doc id="4917357" url="https://pl.wikipedia.org/wiki?curid=4917357" title="Prokop Chmielowski">
Prokop Chmielowski



</doc>
<doc id="4917367" url="https://pl.wikipedia.org/wiki?curid=4917367" title="Koziki (Białoruś)">
Koziki (Białoruś)

Koziki (; ) – wieś na Białorusi, w obwodzie witebskim, w rejonie dokszyckim, w sielsowiecie Dokszyce.
Historia.
W czasach zaborów wieś w granicach Imperium Rosyjskiego.
W dwudziestoleciu międzywojennym wieś leżała w Polsce, w województwie wileńskim, w powiecie dziśnieńskim, w gminie Dokszyce.
Według Powszechnego Spisu Ludności z 1921 roku zamieszkiwało tu 112 osób, wszystkie były wyznania prawosławnego i zadeklarowały białoruską przynależność narodową. Było tu 13 budynków mieszkalnych. W 1931 w 18 domach zamieszkiwało 143 osoby.
Miejscowość należała do parafii prawosławnej w Dokszycach. Podlegała pod Sąd Grodzki w Dokszycach i Okręgowy w Wilnie; właściwy urząd pocztowy mieścił się w Dokszycach.

</doc>
<doc id="4917368" url="https://pl.wikipedia.org/wiki?curid=4917368" title="William Byrne">
William Byrne

William Draper Byrne (ur. 26 września 1964 w Waszyngtonie) – amerykański duchowny katolicki, biskup Springfield w Massachusetts od 2020.
Życiorys.
Prezbiterat.
Święcenia kapłańskie otrzymał 25 czerwca 1994 i został inkardynowany do archidiecezji waszyngtońskiej. Pracował głównie jako duszpasterz parafialny. W latach 2009–2017 był duszpasterzem centrum studenckiego przy "University of Maryland".
Episkopat.
14 października 2020 papież Franciszek mianował go ordynariuszem diecezji Springfield w Massachusetts. Sakry biskupiej udzielił mu 14 grudnia 2020 kardynał Seán O’Malley – arcybiskup Bostonu.

</doc>
<doc id="4917373" url="https://pl.wikipedia.org/wiki?curid=4917373" title="Krasny Ług">
Krasny Ług

Krasny Ług – dawna kolonia. Tereny, na których była położona, leżą obecnie na Białorusi, w obwodzie witebskim, w rejonie głębockim, w sielsowiecie Hołubicze.
Historia.
W czasach zaborów w granicach Imperium Rosyjskiego.
W dwudziestoleciu międzywojennym wieś, a następnie kolonia leżała w Polsce, w województwie wileńskim, w powiecie dziśnieńskim, do 11 kwietnia 1929 w gminie Dokszyce, następnie w gminie Hołubicze.
Według Powszechnego Spisu Ludności z 1921 roku zamieszkiwały tu 53 osoby, 48 było wyznania rzymskokatolickiego, a 5 prawosławnego. Jednocześnie 45 mieszkańców zadeklarowało polską przynależność narodową, a 5 białoruską. Było tu 9 budynków mieszkalnych. W 1931 w 8 domach zamieszkiwało 46 osób.
Miejscowość należała do parafii rzymskokatolickiej w Zaszczęślach i prawosławnej w Hołubiczach. Podlegała pod Sąd Grodzki w Głębokiem i Okręgowy w Wilnie; właściwy urząd pocztowy mieścił się w Hołubiczach.

</doc>
<doc id="4917378" url="https://pl.wikipedia.org/wiki?curid=4917378" title="Krzysztof Mielczarek">
Krzysztof Mielczarek

Krzysztof Mielczarek (ur. 13 kwietnia 1981) – polski koszykarz występujący na pozycjach rzucającego obrońcy lub niskiego skrzydłowego.
W sezonie 2005/2006 ustanowił rekord kariery, zdobywając 16 zbiórek w obronie, podczas meczu z Prokomem Trefl Sopot. Jest to jeden z dziesięciu (5) najlepszych wyników w historii PLK, uwzględniając statystyki od sezonu 2003/2004.

</doc>
<doc id="4917379" url="https://pl.wikipedia.org/wiki?curid=4917379" title="Fethiye İlçe Stadyumu">
Fethiye İlçe Stadyumu

Fethiye İlçe Stadyumu – stadion piłkarski w Fethiye, w Turcji. Obiekt może pomieścić 8372 widzów. Swoje spotkania rozgrywają na nim piłkarze klubu Fethiyespor.

</doc>
<doc id="4917380" url="https://pl.wikipedia.org/wiki?curid=4917380" title="Antonina Miklasińska-Lubaszewska">
Antonina Miklasińska-Lubaszewska

Antonina Miklasińska-Lubaszewska – polska literaturoznawczyni, dr hab. nauk humanistycznych, profesor nadzwyczajny Katedry Teorii Literatury Wydziału Polonistyki Uniwersytetu Jagiellońskiego.
Życiorys.
Obroniła pracę doktorską, 25 listopada 1996 habilitowała się na podstawie pracy zatytułowanej "Życie - Śmierci doskonałość. Młodopolska antropologia śmierci i literacki świat wartości". 12 listopada 2013 nadano jej tytuł profesora w zakresie nauk humanistycznych. Była zatrudniona na stanowisku profesora nadzwyczajnego w Katedrze Teorii Literatury na Wydziale Polonistyki Uniwersytetu Jagiellońskiego.

</doc>
<doc id="4917388" url="https://pl.wikipedia.org/wiki?curid=4917388" title="Zdzisław Steusing">
Zdzisław Steusing

Zdzisław Karol Julian Steusing (ur. 27 maja 1883 w Stanisławowie, zm. 24 lipca 1952 we Wrocławiu) – polski lekarz, bakteriolog, specjalista w dziedzinie higieny, profesor Uniwersytetu Jana Kazimierza we Lwowie i Uniwersytetu Wrocławskiego.
Życiorys.
Urodził się 27 maja 1883 w Stanisławowie, w rodzinie Jana i Adeli z Deyczakowskich. Uczęszczał do gimnazjum w Stanisławowie, naukę ukończył we Lwowie. Studia na Wydziale Lekarskim Uniwersytetu Jana Kazimierza ukończył 30 czerwca 1910. Po ukończeniu studiów, pracował jako asystent w Katedrze Chemii tej uczelni, a potem w Katedrze Higieny i Bakteriologii. Mając trzydzieści lat został mianowany profesorem nadzwyczajnym. Wykładał też na Politechnice Lwowskiej (higienę i pierwszą pomoc w nagłych wypadkach) oraz w Studium Pracy Społecznej we Lwowie. W latach 1914–1918 służył w armii austriackiej, w latach 1918–1920 w Wojsku Polskim w stopniu majora lekarza. Od lipca 1923 profesor zwyczajny. Zastępca przewodniczącego Komisji egzaminacyjnej dla nauczycieli szkół średnich. W latach 1925–1928 był redaktorem naczelnym czasopisma „Higjena Ciała i Sport”. Członek Towarzystwa Lekarskiego Lwowskiego i Towarzystwa Higienicznego.
W okresie okupacji był we Lwowie współpracownikiem profesora Rudolfa Weigla, twórcy szczepionki na dur brzuszny.
Po II wojnie światowej przeprowadził się do Wrocławia. Organizował tam Zakład Higieny Uniwersytetu Wrocławskiego i otrzymał tytuł profesora zwyczajnego. W 1951 wydał podręcznik "Higiena".
Rodzina.
W 1915 ożenił się z Zofią Fleischman. Miał syna Andrzeja (zimą 1936/1937 tragicznie zmarłego pod lawiną na stoku breskulskim (Zaroślaka) w masywie Howerli).

</doc>
<doc id="4917389" url="https://pl.wikipedia.org/wiki?curid=4917389" title="Hygroplitis">
Hygroplitis

Hygroplitis – rodzaj błonkówek z rodziny męczelkowatych. Gatunkiem typowym jest "Hygroplitis russatus".
Zasięg występowania.
Rodzaj obejmuje gatunki żyjące głównie w palearktyce, kilka gatunków żyje w nearktyce i krainie orientalnej.
Biologia i ekologia.
Głównymi żywicielami przedstawicieli tego rodzaju są motyle z rodzin wachlarzykowatych sówkowatych i zwójkowatych.
Systematyka.
Pierwotnie opisany jako podrodzaj "Microgaster", podniesiony do rangi rodzaju przez Vierecka w 1914. Współczesne badania genetyczne sugerują, że może on jednak należeć do "Microgaster".
Do rodzaju zaliczanych jest 9 gatunków:

</doc>
<doc id="4917392" url="https://pl.wikipedia.org/wiki?curid=4917392" title="Wacław Mejbaum">
Wacław Mejbaum



</doc>
<doc id="4917394" url="https://pl.wikipedia.org/wiki?curid=4917394" title="Hypomicrogaster">
Hypomicrogaster

Hypomicrogaster – rodzaj błonkówek z rodziny męczelkowatych. Gatunkiem typowym jest "Hypomicrogaster zonaria".
Zasięg występowania.
Ameryka Północna i Południowa, większość gatunków występuje w krainie neotropikalnej. Pierwotnie do rodzaju zaliczano również gatunki ze Starego Świata.
Biologia i ekologia.
Żywicielami przedstawicieli tego rodzaju są motyle z ponad 15 rodzin.
Systematyka.
Do rodzaju zaliczanych jest 48 opisanych gatunków, (liczba gatunków nieopisanych a obecnych w zbiorach entomologicznych, przekracza 100):

</doc>
<doc id="4917396" url="https://pl.wikipedia.org/wiki?curid=4917396" title="Gianfranco Masserdotti">
Gianfranco Masserdotti

Gianfranco Masserdotti MCCI (ur. 13 września 1941 w Brescia, zm. 17 września 2006 w Balsas) – włoski duchowny rzymskokatolicki, kombonianin, biskup koadiutor Balsas w latach 1996–1998, biskup diecezjalny Balsas w latach 1998–2006.
Życiorys.
Gianfranco Masserdotti urodził się 13 września 1941 w Brescia w prowincji Brescia. Wstąpił do Zgromadzenia Misjonarze Kombonianie Serca Jezusowego i 26 marca 1966 przyjął święcenia prezbiteratu.
Po ukończeniu doktoratu z socjologii na Uniwersytecie w Trento (1972), udał się na misje do Brazylii.
Jako misjonarz pracował w północno-wschodniej Brazylii i pełnił następujące funkcje: 1974–1979: wikariusz generalny prałatury Balsas; 1979–1986: zastępca generalny zakonu Kombonianów w Rzymie; 1987–1992: przełożony prowincjalny zakonu w północno-wschodniej Brazylii; 1988–1994: członek Narodowej Rady Misyjnej (COMINA) oraz Krajowej Rady Misyjnej Konferencji Episkopatu Brazylii (CNBB).
22 listopada 1995 papież Jan Paweł II prekonizował go biskupem koadiutorem diecezji Balsas. Święcenia biskupie otrzymał 2 marca 1996 w katedrze Najświętszego Serca Jezusowego w Balsas. Udzieli mu ich Rino Carlesi, biskup diecezjalny Balsas, w asyście Paulo Eduardo Andrade Ponte, arcybiskupa metropolity São Luís do Maranhão i Aldo Gerna, biskupa diecezjalnego São Mateus. 15 kwietnia 1998 po przyjęciu rezygnacji biskupa Rino Carlesi został ustanowiony biskupem diecezjalnym, jednocześnie odbył ingres do katedry Najświętszego Serca Jezusowego, w trakcie którego kanonicznie objął urząd.
Zmarł nagle 17 września 2006 w Balsas.

</doc>
<doc id="4917402" url="https://pl.wikipedia.org/wiki?curid=4917402" title="Lecanographaceae">
Lecanographaceae

Lecanographaceae Ertz, Tehler, G. Thor &amp; Frisch – rodzina grzybów z rzędu plamicowców ("Arthoniales").
Systematyka.
Pozycja w klasyfikacji według Index Fungorum: "Lecanographaceae, Arthoniales, Arthoniomycetidae, Arthoniomycetes, Pezizomycotina, Ascomycota, Fungi".
Rodzinę tę do taksonomii grzybów wprowadził François Fulgis Chevallier w 1826 r. Wśród występujących w Polsce należą do niej rodzaje:
Nazwy polskie według W. Fałtynowicza.

</doc>
<doc id="4917406" url="https://pl.wikipedia.org/wiki?curid=4917406" title="III liga kosowska w piłce nożnej mężczyzn">
III liga kosowska w piłce nożnej mężczyzn



</doc>
<doc id="4917407" url="https://pl.wikipedia.org/wiki?curid=4917407" title="Józef Popek (podpułkownik)">
Józef Popek (podpułkownik)

Józef Popek (ur. 16 lutego 1894) – podpułkownik piechoty Wojska Polskiego.
Życiorys.
Do Wojska Polskiego został przyjęty z byłej armii austro-węgierskiej. 1 czerwca 1921 pełnił służbę w Centrum Wyszkolenia w Rembertowie, a jego oddziałem macierzystym był 18 Pułk Piechoty. W latach 1922-1924 służył w 10 Pułku Piechoty w Łowiczu. 3 maja 1922 został zweryfikowany w stopniu porucznika ze starszeństwem z 1 czerwca 1919 i 1244. lokatą w korpusie oficerów piechoty, a 1 grudnia 1924 mianowany kapitanem ze starszeństwem z 15 sierpnia 1924 i 484. lokatą w korpusie oficerów piechoty. Później został przydzielony do Kierownictwa Marynarki Wojennej w Warszawie na stanowisko kierownika Referatu Oficerskiego w Samodzielnym Referacie Personalnym. 23 grudnia 1927 został przeniesiony do kadry oficerów piechoty z pozostawieniem na dotychczas zajmowanym stanowisku w KMW. Tego samego dnia został powołany do złożenia egzaminu przedwstępnego do Wyższej Szkoły Wojennej. W marcu 1930 został przeniesiony z KMW do Korpusu Ochrony Pogranicza. 12 marca 1933 został mianowany majorem ze starszeństwem z 1 stycznia 1933 i 13. lokatą w korpusie oficerów piechoty. Od 28 kwietnia 1936 do marca 1939 dowodził I batalionem 25 Pułku Piechoty w Piotrkowie. Na stopień podpułkownika został mianowany ze starszeństwem z 19 marca 1939 i 73. lokatą w korpusie oficerów piechoty. Później został przeniesiony do 66 Pułku Piechoty w Chełmnie na stanowisko I zastępcy dowódcy pułku. W sierpniu, w czasie mobilizacji, został dowódcą rezerwowego 209 Pułku Piechoty.
24 września objął dowództwo 61 Pułku Piechoty i walczył w obronie Warszawy. Po kapitulacji załogi stolicy dostał się do niemieckiej niewoli. Przebywał w Oflagu VII A Murnau.
Po uwolnieniu z niewoli wrócił do kraju i został przyjęty do ludowego Wojska Polskiego. Od września 1945 do 20 marca 1946 był dowódcą 8 Oddziału Ochrony Pogranicza w Przemyślu, po czym został oddany do dyspozycji szefa Departamentu WOP.

</doc>
<doc id="4917408" url="https://pl.wikipedia.org/wiki?curid=4917408" title="Józef Popek">
Józef Popek



</doc>
<doc id="4917411" url="https://pl.wikipedia.org/wiki?curid=4917411" title="Stanisław Śrutwa">
Stanisław Śrutwa

Stanisław Śrutwa (ur. zm. 10 lutego 1950 r. w Bystrzycy Kłodzkiej; 13 lutego 2020 r.) – polski nauczyciel, piłkarz ręczny, trener siatkówki, tenisa, piłki ręcznej i koszykówki.
Życiorys.
Urodził się w 1950 roku w Bystrzycy Kłodzkiej. Swoje dzieciństwo i wczesną młodość spędził w Gorzanowie, skąd pochodzili jego rodzice. Po ukończeniu kolejno szkoły podstawowej w rodzinnej miejscowości kontynuował dalszą edukację w Liceum Ogólnokształcącym im. Powstańców Śląskich w Bystrzycy Kłodzkiej, gdzie w 1969 roku pomyślnie zdał egzamin maturalny. Bezpośrednio potem podjął studia na kierunku wychowanie fizyczne na Akademii Wychowania Fizycznego we Wrocławiu, które ukończył w 1974 roku zdobyciem tytułu magistra ze specjalnością nauczycielską. Następnie rozpoczął pracę jako nauczyciel wychowania fizycznego w Kłodzku. W roku akademickim 1978/1979 ukończył Roczne Podyplomowe Studium Trenerskie w Wyższej Szkole Wychowania Fizycznego w Gdańsku pod kierunkiem wybitnego trenera piłki ręcznej prof. Janusza Czerwińskiego, uzyskując tytuł trenera piłki ręcznej II klasy. W latach 1995-1999 pełnił funkcję dyrektora kłodzkiego I Liceum Ogólnokształcącego im. Bolesława Chrobrego. Był pierwszym dyrektorem szkoły wyłonionym w formie konkursu na to stanowisko.
W czasie edukacji w szkole średniej zapisał się do sekcji piłki ręcznej lokalnej drużyny Krokus Bystrzyca Kłodzka, a następnie zasilił szeregi Nysy Kłodzko, uczestnicząc w rozgrywkach ligowych organizowanych przez Związek Piłki Ręcznej w Polsce. W 1984 roku prowadzona przez niego Nysa Kłodzko została odznaczona "Diamentową odznaką" Związku Piłki Ręcznej w Polsce za wieloletnią pracę na rzecz rozwoju tej dyscypliny w Polsce. Niestety z powodu braku odpowiedniego zaplecza sekcja przestała istnieć w 1988 roku, a próby jej reaktywowania trzy lata później również zakończyły się niepowodzeniem.
Poza piłką ręczną w kręgu jego sportowych zainteresowań znajdowała się koszykówka. W latach 2003-2005 był pierwszym trenerem nowo powstałego seniorskiego zespołu koszykówki Zetkamy Dorala Nysy Kłodzko. Ponadto od wielu lat prowadził rodzinną firmę zajmującą się szkoleniem tenisowym, który był jego kolejną sportową pasją. W 2006 roku wrócił do bycia szkoleniowcem piłki ręcznej, przez kilka lat prowadząc drugoligowy zespół Krokusa Bystrzyca Kłodzka, a następnie zespoły młodzieżowe: Trójki-Saturn Kłodzko i Lwa Kłodzko (do 2018 roku). Współpracował ze Szkolnym Związkiem Sportowym, gdzie pełnił funkcję Przewodniczącego Powiatowego SZS w Kłodzku. 
Zmarł w 2020 roku i został pochowany na Cmentarzu Komunalnym w Polanicy-Zdroju, gdzie mieszkał z żoną i córkami.

</doc>
<doc id="4917412" url="https://pl.wikipedia.org/wiki?curid=4917412" title="Kosi (Cypr)">
Kosi (Cypr)

Kosi (gr. "Κόση") – wieś w Republice Cypryjskiej, w dystrykcie Larnaka. W 2011 roku nie posiadała mieszkańców.

</doc>
<doc id="4917413" url="https://pl.wikipedia.org/wiki?curid=4917413" title="Universitas Halu Oleo">
Universitas Halu Oleo

 (także ) – indonezyjska uczelnia publiczna w mieście Kendari (prowincja Celebes Południowo-Wschodni). Została założona w 1981 roku.
Wydziały.
Źródło: .

</doc>
<doc id="4917414" url="https://pl.wikipedia.org/wiki?curid=4917414" title="Universitas Halmahera">
Universitas Halmahera

 – indonezyjska uczelnia prywatna w mieście Tobelo (prowincja Moluki Północne). Została założona w 1967 roku jako Akademia Teologiczna, a od 2008 roku istnieje pod obecną nazwą.

</doc>
<doc id="4917415" url="https://pl.wikipedia.org/wiki?curid=4917415" title="Universitas Nuku">
Universitas Nuku

 – indonezyjska uczelnia prywatna w mieście Tidore Kepulauan (prowincja Moluki Północne). Została założona w 2001 roku.

</doc>
<doc id="4917416" url="https://pl.wikipedia.org/wiki?curid=4917416" title="Universitas Bina Nusantara">
Universitas Bina Nusantara

 – indonezyjska uczelnia prywatna z siedzibą w Dżakarcie. Została założona w 1981 roku.
Wydziały.
Źródło:

</doc>
<doc id="4917417" url="https://pl.wikipedia.org/wiki?curid=4917417" title="Kato Lefkara">
Kato Lefkara

 
Kato Lefkara (gr. "Κάτω Λεύκαρα") – wieś w Republice Cypryjskiej, w dystrykcie Larnaka. W 2011 roku liczyła 128 mieszkańców.

</doc>
<doc id="4917418" url="https://pl.wikipedia.org/wiki?curid=4917418" title="Bina Nusantara University">
Bina Nusantara University



</doc>
<doc id="4917419" url="https://pl.wikipedia.org/wiki?curid=4917419" title="Universitas Haluoleo">
Universitas Haluoleo



</doc>
<doc id="4917420" url="https://pl.wikipedia.org/wiki?curid=4917420" title="Lefkara">
Lefkara



</doc>
<doc id="4917422" url="https://pl.wikipedia.org/wiki?curid=4917422" title="Universitas Muhammadiyah Maluku Utara">
Universitas Muhammadiyah Maluku Utara

 – indonezyjska uczelnia prywatna w mieście Ternate (prowincja Moluki Północne). Została założona w 2001 roku.

</doc>
<doc id="4917424" url="https://pl.wikipedia.org/wiki?curid=4917424" title="Franciszek Wysocki">
Franciszek Wysocki



</doc>
<doc id="4917428" url="https://pl.wikipedia.org/wiki?curid=4917428" title="Universitas Tarumanagara">
Universitas Tarumanagara

 – indonezyjska uczelnia prywatna z siedzibą w Dżakarcie. Została założona w 1959 roku.

</doc>
<doc id="4917434" url="https://pl.wikipedia.org/wiki?curid=4917434" title="Universitas Teuku Umar">
Universitas Teuku Umar

 – indonezyjska uczelnia publiczna w mieście Meulaboh (prowincja Aceh). Została założona w 1984 roku jako "Akademi Pertanian Meulaboh", od 2006 roku funkcjonuje jako uniwersytet. Od 2014 roku ma status uczelni państwowej.

</doc>
<doc id="4917435" url="https://pl.wikipedia.org/wiki?curid=4917435" title="Dromolaksia-Meneu">
Dromolaksia-Meneu

Dromolaksia-Meneu (gr. "Δρομολαξιά-Μενεού") – miasto w Republice Cypryjskiej, w dystrykcie Larnaka. Składa się z dwóch części: Dromolaksia i Meneu. W 2011 roku łączna liczba mieszkańców tych ówczesnych dwóch miejscowości wynosiła 6689 mieszkańców.

</doc>
<doc id="4917439" url="https://pl.wikipedia.org/wiki?curid=4917439" title="Nacoidamojepieniadze.pl">
Nacoidamojepieniadze.pl

Nacoidamojepieniadze.pl – platforma internetowa prezentująca, w jaki sposób gminy wydają pieniądze otrzymane do budżetu z podatków mieszkańców (PIT), firm (CIT), innych podatków i opłat lokalnych, dotacji, subwencji i pozostałych dochodów.
Celem projektu jest zachęcanie mieszkańców gminy do rozliczania i płacenia podatku PIT wg miejsca swojego zamieszkania. Aplikacja została po raz pierwszy udostępniona polskim gminom w 2014 roku, a pierwszą polską gminą, która zaprezentowała swój budżet jest Gmina Piaseczno. Aplikacja została wymyślona i stworzona przez polską firmę The Story.
Polskie gminy mające największy wzrost rozliczeń wg miejsca zamieszkania.
W gminach i miastach, które korzystają z aplikacji i wykorzystują ją do promowania zasady płacenia podatku wg miejsca zamieszkania obserwuje się wzrost podatników, którzy płacą podatki tam gdzie mieszkają.
Współpraca z WOŚP.
W 2014 roku Wielka Orkiestra Świątecznej Pomocy postanowiła podjąć współpracę z Nacoidamojepieniadze.pl i rozliczyć Finał Wielkiej Orkiestry Świątecznej Pomocy. Została w tym celu utworzona specjalna strona, na której można dowiedzieć się szczegółów dot. rozdysponowania pieniędzy przez WOŚP. Aktualnie na stronie można zobaczyć, na co WOŚP przeznaczyło pieniądze zebrane podczas Finałów w 2013, 2014, 2015, 2016, 2017, 2018 i 2019 roku.
Badanie wiedzy Polaków o finansach publicznych.
W 2020 roku portal Nacoidamojepieniadze.pl przeprowadził pierwsze ogólnopolskie badanie na temat wiedzy Polaków o finansach publicznych. Badanie wykonała firma badawcza Kantar na reprezentatywnej próbie Polaków.
Z badania wynika, że na styczeń 2020 roku zdecydowana większość Polaków nie ma wiedzy na temat m.in. tego, w jaki sposób rozliczyć podatek, jak i tego co się dzieje z pieniędzmi z podatku PIT i na co te pieniądze są przeznaczane.
4 procent pytanych nie wiedziało, gdzie rozliczyć podatek. Zdaniem większości, czyli 33 procent, PIT rozliczyć trzeba tam, gdzie jest się zameldowanym. 28 procent twierdzi, że można wybrać miejsce zamieszkania lub zameldowania. 22 procent mówi, że deklaracje składa się tam, gdzie mieszkało się najdłużej w roku, za który rozliczany jest podatek. Jedynie 13 procent wskazało poprawną odpowiedź. PIT należy rozliczyć tam, gdzie mieszkało się 31 grudnia roku, za który rozliczany jest podatek.
Na pytanie o źródło finansowania 500 plus najwięcej Polaków, bo 51 proc. badanych, wskazało poprawnie, że świadczenie prorodzinne jest finansowane z budżetu państwa. Dwie piąte (40 proc.) wskazało podatek PIT, a jedna czwarta (25 proc.) podatki płacone przez firmy. Z kolei jedna piąta ankietowanych (20 proc.) jako źródło finansowania 500+ określiło podatki lokalne.

</doc>
<doc id="4917440" url="https://pl.wikipedia.org/wiki?curid=4917440" title="Meulaboh">
Meulaboh

Meulaboh – miasto w Indonezji, na Sumatrze, w okręgu specjalnym Aceh. Jest ośrodkiem administracyjnym kabupatenu Aceh Barat.

</doc>
<doc id="4917441" url="https://pl.wikipedia.org/wiki?curid=4917441" title="Rino Carlesi">
Rino Carlesi

Rino Carlesi MCCI (ur. 11 sierpnia 1922 w Montemurlo, zm. 25 sierpnia 1999 w Mediolanie) – włoski duchowny rzymskokatolicki, kombonianin, prałat terytorialny Santo Antônio de Balsas w latach 1967–1981, biskup diecezjalny Balsas w latach 1981–1998, od 1998 biskup senior diecezji Balsas.

</doc>
<doc id="4917446" url="https://pl.wikipedia.org/wiki?curid=4917446" title="Siły Zbrojne Republiki Kazachstanu">
Siły Zbrojne Republiki Kazachstanu

Siły Zbrojne Republiki Kazachstanu (kaz. "Қазақстанның Қарулы Күштері") – siły i środki wydzielone przez Republikę Kazachstanu. Składają się z wojsk lądowych, sił powietrznych oraz obrony przeciwpowietrznej, sił morskich i gwardii narodowej. Gwarantują zachowanie niezależności i suwerenności państwa oraz integralności jego obszaru lądowego, wód terytorialnych, przestrzeni powietrznej oraz porządku konstytucyjnego. Siły zbrojne Republiki Kazachstanu działają pod zwierzchnictwem ministerstwa obrony. Głównodowodzącym jest prezydent Republiki Kazachstanu.
Historia.
7 maja 1992 prezydent Republiki Kazachstanu Nursułtan Nazarbajew podpisał dekret o utworzeniu Sił Zbrojnych Republiki Kazachstanu i przekształceniu Państwowego Komitetu Obrony Republiki Kazachstanu w ministerstwo obrony. Stanowisko pierwszego ministra obrony objął gen. Sagadat Nurmagambetow.
7 maja 2013 w bazie wojskowej Otar, z okazji Dnia Obrońcy Ojczyzny, odbyła się pierwsza w historii kraju defilada wojskowa. Podczas uroczystości pierwsza kazachska kobieta została awansowana do stopnia generalskiego - Saule Ajtpajewa.
Obecnie istnieją cztery dowództwa regionalne kazachskich sił zbrojnych: Dowództwo Regionalne (Astana), Dowództwo Regionalne Południe (Taraz), Dowództwo Regionalne Wschód (Semej) oraz Dowództwo Regionalne Zachód (Aktobe).

</doc>
<doc id="4917447" url="https://pl.wikipedia.org/wiki?curid=4917447" title="Grand Prix La Marseillaise">
Grand Prix La Marseillaise



</doc>
<doc id="4917449" url="https://pl.wikipedia.org/wiki?curid=4917449" title="Uniwersytet Kalifornijski w Merced">
Uniwersytet Kalifornijski w Merced

Uniwersytet Kalifornijski w Merced ( – ) – amerykańska uczelnia publiczna w mieście Merced (stan Kalifornia); najmłodszy kampus Uniwersytetu Kalifornijskiego.
Historia.
Rada Regentów Uniwersytetu Kalifornijskiego podjęła w 1988 r. decyzję o utworzeniu nowego kampusu uniwersytetu w San Joaquin Valley. W 1995 r. ustalono, że będzie położony w Merced, a w 1999 r. na pierwszego kanclerza kampusu wyznaczono Carol Tomlinson-Keasey. Naukowcy i doktoranci rozpoczęli pracę w 2003 r., a w 2005 r. rozpoczęły się zajęcia ze studentami.

</doc>
<doc id="4917451" url="https://pl.wikipedia.org/wiki?curid=4917451" title="University of California, Merced">
University of California, Merced



</doc>
<doc id="4917452" url="https://pl.wikipedia.org/wiki?curid=4917452" title="UC Merced">
UC Merced



</doc>
<doc id="4917456" url="https://pl.wikipedia.org/wiki?curid=4917456" title="Calang">
Calang

Calang – miasto w Indonezji, na Sumatrze, w okręgu specjalnym Aceh. Jest stolicą kabupatenu Aceh Jaya.
Miasto zostało zniszczone przez tsunami w wyniku trzęsienia ziemi na Oceanie Indyjskim w 2004 roku.

</doc>
<doc id="4917457" url="https://pl.wikipedia.org/wiki?curid=4917457" title="Grand Prix Cycliste La Marseillaise 2020">
Grand Prix Cycliste La Marseillaise 2020

Grand Prix d'Ouverture La Marseillaise 2020 – 41. edycja wyścigu kolarskiego Grand Prix Cycliste La Marseillaise, który odbył się 2 lutego 2020 na liczącej 145 kilometrów trasie wokół Marsylii. Impreza kategorii 1.1 była częścią UCI Europe Tour 2020.

</doc>
<doc id="4917458" url="https://pl.wikipedia.org/wiki?curid=4917458" title="Bitwa pod Iwachnowiczami">
Bitwa pod Iwachnowiczami

Bitwa pod Iwachnowiczami – walki grupy ppłk. Antoniego Szyllinga z sowiecką 24 Brygadą Strzelców w czasie lipcowej ofensywy Frontu Zachodniego Michaiła Tuchaczewskiego podczas wojny polsko-bolszewickiej.
Położenie ogólne.
W pierwszej dekadzie lipca przełamany został front polski nad Autą, a wojska Frontu Północno-Wschodniego gen. Stanisława Szeptyckiego cofały się pod naporem ofensywy Michaiła Tuchaczewskiego.
Naczelne Dowództwo Wojska Polskiego nakazało powstrzymanie wojsk sowieckiego Frontu Zachodniego na linii dawnych okopów niemieckich z okresu I wojny światowej.
Sytuacja operacyjna, a szczególnie upadek Wilna i obejście pozycji polskich od północy, wymusiła dalszy odwrót wojsk polskich.
1 Armia gen. Gustawa Zygadłowicza cofała się nad Niemen, a 4 Armia nad Szczarę, a Grupa Poleska na Kanał Ogińskiego i Pińsk.
Obrona wojsk polskich na linii Niemna i Szczary również nie spełniła oczekiwań. W walce z przeciwnikiem oddziały polskie poniosły duże straty i zbyt wcześnie zaczęły wycofanie na linię Bugu.
W końcu lipca Front Północno-Wschodni znajdował się w odwrocie na linię Bugu i Narwi. Grupa gen. Władysława Junga została zepchnięta za Narew, a grupa gen. Daniela Konarzewskiego stała między Prużaną a Berezą Kartuską. Między obiema grupami, podległymi 4 Armii, wytworzyła się kilkudziesięciokilometrowa luka, w którą wtargnęły sowieckie 2 i 17 Dywizje Strzelców. Po obu stronach linii kolejowej Łuniniec – Brześć cofała się Grupa Poleska gen. Władysława Sikorskiego. Odwrót wojsk gen. Sikorskiego nie był wymuszony działaniami przeciwnika, ale wydarzeniami na północnym odcinku frontu. 
Plan polskiego Naczelnego Dowództwa zakładał, że 1. i 4 Armia oraz Grupa Poleska do 5 sierpnia będą bronić linii Narew – Orlanka oraz Leśna – Brześć i w ten sposób umożliwią przygotowanie kontrofensywy z rejonu Brześcia na lewe skrzydło wojsk Frontu Zachodniego Michaiła Tuchaczewskiego. Rozstrzygającą operację na linii Bug, Ostrołęka, Omulew doradzał też gen. Maxime Weygand.
Warunkiem powodzenia było utrzymanie posiadającej wielkie znaczenie strategiczne Twierdzy Brzeskiej oraz pobicie 1 Armii Konnej Siemiona Budionnego, co umożliwiłoby ściągnięcie nad Bug części sił polskich z Galicji.
30 lipca Front Północno-Wschodni był nadal w odwrocie. Grupa generała Daniela Konarzewskiego częścią sił trzymała linię rzeki Leśnej pomiędzy Rudawcem i Wistyczami, walcząc z nieprzyjacielską 8 Dywizją Strzelców, a pozostała część grupy walczyła pod Iwachnowiczami.
Walki pod Iwachnowiczami.
W ostatnich dniach lipca 14 Wielkopolska Dywizja Piechoty gen. Daniela Konarzewskiego cofała się na linię Bugu w dwóch grupach. Grupa płk. Antoniego Szyllinga w składzie 57. i 58 pułk piechoty, III batalion 55 pułku piechoty, dywizjon 4 pułku ułanów i dywizjon 14 pułku artylerii polowej maszerowała przez Berezę Kartuską, Kobryń, Żabinkę, a grupa ppłk. Gustawa Paszkiewicza w składzie 56 pułk piechoty, 15 pułk ułanów, II batalion 55 pułku piechoty i dywizjon 14 pułku artylerii polowej na Wistycze nad Leśną.
28 lipca grupa ppłk. Szyllinga osiągnęła Żabinkę. Po odpoczynku nocnym rano następnego dnia grupa wznowiła marsz, Dowódca grupy przyjął ugrupowanie w dwie kolumny. Kolumnę główną stanowiły I i II bataliony 57 pp i 4 p.uł., prawą – III/57 pp, na lewo ubezpieczał I batalion 58 pp. Artylerię rozdzielono na wszystkie kolumny.
W tym czasie sowiecka 8 Dywizja Strzelców kontynuowała pościg równoległy i wyprzedziła oddziały polskie. Jej 24 Brygada Strzelców pod Iwachnowiczami zamknęła drogę odwrotu polskiej grupy taktycznej. Walkę rozpoczął idący w awangardzie I batalion 57 pułku piechoty. Uderzenie na bagnety sowieckiej piechoty zmusiło polskie dowództwo do wprowadzenia kolejnego batalionu. II/ 57 pułku piechoty odparł atak Sowietów, a III/57 pp i I/58 pp lasami obeszły stanowiska 24 Brygady Strzelców od północy i południa. Mimo to sowiecka piechota stawiała skuteczny opór czekając na wsparcie sił głównych macierzystej 8 Dywizji Strzelców.
Zacięte walki trwały do godzin wieczornych, kiedy to zagrożona otoczeniem 24 Brygada Strzelców wycofała się w lasy.
Bilans walk.
W walach od Iwachnowiczami grupa ppłk. Antoniego Szyllinga straciła około 200 poległych i rannych. W 57 pułku piechoty poległ podporucznik Stanisław Binkowski oraz kilkunastu szeregowych, a ranni zostali: kapitan Karol Świnarski, porucznik Adolf Łojkiewicz, podporucznik Jan Kłoś, podporucznik Gawroński, podchorąży Janusz oraz kilkudziesięciu szeregowych.

</doc>
<doc id="4917461" url="https://pl.wikipedia.org/wiki?curid=4917461" title="CNET Networks">
CNET Networks



</doc>
<doc id="4917462" url="https://pl.wikipedia.org/wiki?curid=4917462" title="Kropidlakowate">
Kropidlakowate

Kropidlakowate ("Aspergillaceae " Link) – rodzina grzybów z rzędu kropidlakowców ("Eurotiales").
Systematyka.
Pozycja w klasyfikacji według Index Fungorum: "Aspergillaceae, Eurotiales, Eurotiomycetidae, Eurotiomycetes, Pezizomycotina, Ascomycota, Fungi".
Według aktualizowanej klasyfikacji Index Fungorum bazującej na "Dictionary of the Fungi" do rodziny "Aspergillaceae" należą liczne rodzaje. Niektóre z nich:

</doc>
<doc id="4917466" url="https://pl.wikipedia.org/wiki?curid=4917466" title="The Register">
The Register

The Register – brytyjski portal informacyjny poświęcony nowoczesnym technologiom z siedzibą w Londynie.
Historia portalu sięga 1994 roku, kiedy to The Register zaczął ukazywać się w formie newslettera. Od 1998 roku działa portal internetowy. The Register posiada biura w Londynie, Sydney oraz San Francisco i zatrudnia około 30 reporterów. Właścicielem serwisu jest spółka Situation Publishing.
The Register jest jednym z największych na świecie internetowych portali technologicznych. W ciągu miesiąca serwis generuje ponad milion odsłon.

</doc>
<doc id="4917467" url="https://pl.wikipedia.org/wiki?curid=4917467" title="Władysław Stoiński">
Władysław Stoiński

Władysław Stoiński herbu Janina (zm. przed 19 września 1676 roku) – podczaszy lubelski w latach 1671-1676, wojski mielnicki w latach 1666-1671.
Był elektorem Michała Korybuta Wiśniowieckiego z województwa lubelskiego w 1669 roku.

</doc>
<doc id="4917470" url="https://pl.wikipedia.org/wiki?curid=4917470" title="Vice (magazyn)">
Vice (magazyn)

Vice – kanadyjsko-amerykański magazyn. Został założony w 1994 roku w Montrealu.
Jest skoncentrowany tematycznie na aktualnościach/polityce, technice, muzyce i kuchni. Stanowi część Vice Media. Serwis informacyjny Vice generuje miesięcznie ponad 46 mln odsłon.

</doc>
<doc id="4917471" url="https://pl.wikipedia.org/wiki?curid=4917471" title="Wiktor Afanasjew">
Wiktor Afanasjew



</doc>
<doc id="4917475" url="https://pl.wikipedia.org/wiki?curid=4917475" title="José María Gran Cirera">
José María Gran Cirera

José María Gran Cirera (ur. 27 kwietnia 1945 w Barcelonie, zm. 4 czerwca 1980 w Xeixojbitz, departament Quiché) – hiszpański duchowny katolicki posługujący w Gwatemali, misjonarz, członek zakonu Misjonarzy Najświętszego Serca Jezusowego, męczennik, ofiara wojny domowej w Gwatemali, błogosławiony Kościoła katolickiego.
Życiorys.
Urodził się w 1945 roku w Barcelonie. W 1966 roku wstąpił do zakonu Misjonarzy Najświętszego Serca Jezusowego. 8 września 1969 złożył śluby zakonne, natomiast 9 czerwca w Valladolid przyjął święcenia kapłańskie. W 1975 roku wyjechał na misję do Gwatemali. W 1978 roku został proboszczem parafii w Chajul. 4 czerwca 1980 roku w czasie wojny domowej w Gwatemali został aresztowany i zastrzelony przez szwadrony śmierci. 23 stycznia 2020 papież Franciszek podpisał dekret o jego męczeństwie. 23 stycznia 2020 papież Franciszek podpisał dekret o męczeństwie jego i 9 towarzyszy, co otworzyło drogę do ich beatyfikacji, która odbyła się 23 kwietnia 2021 roku.

</doc>
<doc id="4917478" url="https://pl.wikipedia.org/wiki?curid=4917478" title="Hans Huber">
Hans Huber



</doc>
<doc id="4917481" url="https://pl.wikipedia.org/wiki?curid=4917481" title="Budda Dordenma">
Budda Dordenma

Wielki Budda Dordenma (Buddha Dordenma) – jeden z największych na świecie i największy w Bhutanie posąg siedzącego Buddy Siakjamuniego, wykonany z pozłacanego brązu, znajduje się na przedmieściach Thimphu w Kuensel Phodrang Nature Park.
Posąg powstał dla uczczenia 60 rocznicy urodzin czwartego króla Bhutanu Jigme Singye Wangchucka. Budowę zlecono w 2004 r. chińskiej firmie Aerosun Corporation, a prace ukończono w 2015 r. Guru Rinpocze w VIII wieku miał jakoby przepowiedzieć powstanie w tym miejscu takiego posągu. Gigantyczny pomnik o wysokości 51,5 metra jest widoczny z całego Thimphu. Przedstawia Buddę siedzącego na lotosie, przed nim leży dordże, a w ręku trzyma czarę błogosławieństw. Zgodnie z przepowiednią ma on przynosić szczęście i pokój całemu światu. Na tarasie, otaczającym posąg, stoją figury żeńskich bodhisattwów. Obok posągu wznosi się niewielka świątynia. W podstawie posągu znajduje się sala medytacyjna ozdobiona rzeźbami pawi, słoni i stworzeń mitycznych. Sala zawiera 125 tysięcy posążków Buddy wykonanych z brązu; są to dary od różnych ofiarodawców. Na środku sali stoi posąg Guru Rinpocze.

</doc>
<doc id="4917482" url="https://pl.wikipedia.org/wiki?curid=4917482" title="Hyperdimension Neptunia">
Hyperdimension Neptunia

 – seria gier z gatunku JRPG tworzonych przez Compile Heart oraz Idea Factory. Zadebiutowała w Japonii 19 sierpnia 2010 roku grą o tym samym tytule na PlayStation 3, a następnie doczekała się wielu kontynuacji, remake’ów oraz spin-offów. Na podstawie serii powstały także mangi, anime oraz powieści.
Tło fabularne.
Akcja serii odbywa się w świecie Gamindustri, który jest podzielony na cztery regiony, z których każdy jest zarządzany przez jeden boginię/CPU (Console Patron Unit). Każda kraina odróżnia się od pozostałych pod względem wyglądu i atmosfery i reprezentuje różnych producentów konsol gier wideo. Lastation reprezentuje firmę Sony, Lowee – Nintendo, Leanbox – Microsoft, a Planeptune – Segę. Na początku opowieści cztery boginie walczą ze sobą w wojnie o tzw. akcje, które są przejawem wiary, jaką obywatele pokładają w swojej bogini. Ponieważ niektóre gry zawierają podróż w czasie lub wymiarach, tło fabularne poszczególnych tytułów nieznacznie się od siebie różni. Większość postaci w serii oparta jest na konsolach gier wideo, firmach tworzących gry lub wydawcach.

</doc>
<doc id="4917487" url="https://pl.wikipedia.org/wiki?curid=4917487" title="Étoile de Bessèges 2020">
Étoile de Bessèges 2020

Étoile de Bessèges 2020 – 50. edycja wyścigu kolarskiego Étoile de Bessèges, która odbyła się w dniach od 5 do 9 lutego 2020 na liczącej ponad 610 kilometrów trasie składającej się z 5 etapów. Impreza kategorii 2.1 należała do cyklu UCI Europe Tour 2020.

</doc>
<doc id="4917488" url="https://pl.wikipedia.org/wiki?curid=4917488" title="Władysław Boruń">
Władysław Boruń

Władysław Boruń – poseł na Sejm Ustawodawczy II RP wybrany w wyborach do Sejmu w dniu 26 stycznia 1919 z listy PSL „Wyzwolenie”, ur. 2.10.1874 r. w Bobrzy, pow. kielecki, zm. 27.08.1931 r. i spoczywa na cmentarzu parafialnym w Ćmińsku, gm. Miedziana Góra.
Był aktywnym społecznikiem – członkiem Rady Gminnej i Sejmiku Powiatowego w Kielcach, Kółka Rolniczego i Stowarzyszenia Spożywczego w Bobrzy.

</doc>
<doc id="4917491" url="https://pl.wikipedia.org/wiki?curid=4917491" title="Crave (album)">
Crave (album)

Crave – drugi studyjny album kanadyjskiej piosenkarki Kiesza. Wydawnictwo ukazało się 14 sierpnia 2020 roku nakładem wytwórni Island. Pierwszym singlem promującym wydawnictwo został wydany 10 stycznia 2020 roku utwór „When Boys Cry”. Piosenkarka przy tworzeniu albumu inspirowała się głównie muzyką popową lat 80. i 90..
Album zajął 81 miejsce w brytyjskim notowaniu UK Album Downloads.

</doc>
<doc id="4917493" url="https://pl.wikipedia.org/wiki?curid=4917493" title="Krupienie">
Krupienie

Krupienie (; ) – wieś na Białorusi, w obwodzie witebskim, w rejonie głębockim, w sielsowiecie Hołubicze.
Historia.
W czasach zaborów w granicach Imperium Rosyjskiego.
W dwudziestoleciu międzywojennym wieś i folwark leżał w Polsce, w województwie wileńskim, w powiecie dziśnieńskim, do 11 kwietnia 1929 w gminie Dokszyce, następnie w gminie Hołubicze.
Według Powszechnego Spisu Ludności z 1921 roku zamieszkiwało:
Spis powszechny z 1931 wymienia tylko wieś, gdzie w 12 domach zamieszkiwały 62 osoby.
Miejscowość należała do parafii rzymskokatolickiej w Zaszcześlu i prawosławnej w Hołubiczach. Podlegała pod Sąd Grodzki w Głębokiem i Okręgowy w Wilnie; właściwy urząd pocztowy mieścił się w Hołubiczach.

</doc>
<doc id="4917495" url="https://pl.wikipedia.org/wiki?curid=4917495" title="Adam Feeney">
Adam Feeney

Adam Feeney (ur. 7 marca 1985 w Gosford) – australijski tenisista.
Kariera tenisowa.
Tenisem zainteresował się już w dzieciństwie. W tym czasie jego dziadek zabierał jego i jego braci na treningi i turnieje. Profesjonalną karierę rozpoczął w 2000 roku, zakończył ją w 2013. Sześciokrotnie zwyciężał w zawodach deblowych z cyklu ATP Challenger Tour.
Adam Feeney jest również finalistą Wimbledonu 2003 w rywalizacji deblowej chłopców. Będąc w parze ze swoim rodakiem Chrisem Guccione, w decydującym o zwycięstwie w turnieju meczu przegrali z rumuńską parą Florin Mergea–Horia Tecău.
W trakcie swojej kariery zawodniczej zarobił na kortach w sumie 246 101 dolarów. Najwyżej w rankingu singlistów sklasyfikowano go 10 września 2007, kiedy to był na 248. miejscu. W rankingu deblistów z 28 kwietnia 2008 znajdował się na 100. pozycji.

</doc>
<doc id="4917496" url="https://pl.wikipedia.org/wiki?curid=4917496" title="Kizuna AI">
Kizuna AI

 – japońska vtuberka aktywna od 2016 roku. Prowadzi trzy kanały na YouTube (A.I Channel, A.I. Games i A.I Channel China), które zebrały ponad 4 mln subskrypcji; natomiast w chińskim serwisie Bilibili jej działalność śledzi kolejny milion subskrybentów. Pierwsze klipy na swoim kanale "A.I.Channel", w serwisie YouTube, opublikowała 29 listopada 2016 roku; drugi kanał, "A.I. Games", poświęcony tematyce gier, otworzyła w marcu 2017 roku; natomiast jej trzeci kanał, "A.I.Channel China", przeznaczony dla chińskich użytkowników serwisu, został uruchomiony w czerwcu 2019 roku.

</doc>
<doc id="4917497" url="https://pl.wikipedia.org/wiki?curid=4917497" title="Hololive Production">
Hololive Production

 – japońska agencja vtuberów zarządzana przez przedsiębiorstwo Cover. Twórcy należący do Hololive prowadzą transmisje strumieniowe na żywo ("live streaming"), których regularna tematyka obejmuje występy wokalne, gry komputerowe i pogawędki z fanami. Kanały związane z agencją łącznie zebrały ponad 10 mln subskrypcji w serwisie YouTube oraz na chińskiej platformie Bilibili (stan na wrzesień 2020).
We wrześniu 2017 roku swój debiut miała pierwsza vtuberka związana z Hololive. 21 grudnia firma opublikowała aplikację mobilną "hololive".
W czerwcu 2021 roku twórcy Hololive działający na platformie YouTube mieli łącznie ponad 40 mln subskrybentów. Jest to jedna z dwóch głównych agencji wirtualnych youtuberów (drugą z nich jest Nijisanji).
Pierwotnie agencja funkcjonowała wyłącznie w Japonii. Z czasem rozszerzyła swój obszar działalności na Chiny i Indonezję, a także na kraje anglojęzyczne.

</doc>
<doc id="4917498" url="https://pl.wikipedia.org/wiki?curid=4917498" title="Bilibili">
Bilibili

Bilibili () – chiński serwis internetowy o charakterze platformy strumieniowej, umożliwiający udostępnianie treści wideo.
Portal Bilibili powstał w 2009 roku. Znajduje się wśród najpopularniejszych platform wideo w kraju.
Pod koniec 2020 roku serwis miał 202 mln aktywnych użytkowników miesięcznie.
Tematyka serwisu koncentruje się na anime. Jego społeczność składa się z fanów anime i graczy, którzy wstawiają, oglądają i komentują materiały wideo. Platforma oferuje również oryginalne treści, m.in. recenzje filmów, seriale animowane i gry. Charakterystyczną cechą portalu jest obecność funkcji „bullet comments” ("danmaku"), dzięki której użytkownicy mogą udostępniać komentarze wyświetlane bezpośrednio podczas oglądania klipu.

</doc>
<doc id="4917501" url="https://pl.wikipedia.org/wiki?curid=4917501" title="Francisco Zamora Loboch">
Francisco Zamora Loboch

Francisco Zamora Loboch (ur. 28 sierpnia 1948) – pisarz, poeta, muzyk, kompozytor i dziennikarz z Gwinei Równikowej.
Życiorys.
Urodził się w Santa Isabel (dzisiejsze Malabo) w rodzinie pochodzącej z wyspy Annobón w okresie hiszpańskich rządów kolonialnych. Odebrał wykształcenie w Gwinei, następnie wyemigrował do Hiszpanii. Ostatecznie osiadł w metropolii na stałe, tam też zastała go niepodległość kraju (1968). Początkowo studiował ekonomię, później jednak podjął (i ukończył) studia dziennikarskie w Madrycie. Ostro krytykował kolejnych prezydentów macierzystego kraju, Francisco Macíasa Nguemę oraz Teodoro Obianga Nguemę Mbasogo, nazywając ich "barbarzyńcami" i "traumami".
Zawodowo związany ze środowiskiem medialnym, pracował między innymi dla Agencji EFE, "Baleares", "Odiel", "Pueblo", "Mundo Obrero", "Diario 16" i "El Sol". Otrzymał Nagrodę Julio Camby (1991) za reportaż o dniu z życia bogatego i biednego Afrykańczyka w mieście europejskim. Para się również dziennikarstwem sportowym, jest też trenerem piłki nożnej.
Porusza się dość swobodnie w przestrzeni literackiej. Opublikował dwa zbiory poezji, "Memoria de laberintos" (1999) i "Desde el Viyil y otras crónicas" (2008) oraz powieści, "Conspiración en el green (El informe Abayak)" (2009), "El caimán de Kaduna" (2012) i "La república fantástica de Annobón" (2018). Dotykał w swojej twórczości również eseistyki ("", 1994). 
Przez krytykę i historyków zaliczany do tak zwanej "generacji ciszy", grupy twórców, której literackie początki były naznaczone dyktatorskimi rządami Macíasa Nguemy. Podobnie jak inni przynależni do niej literaci gwinejscy, Zamora powraca wielokrotnie do motywów uchodźstwa, wyzyskuje twórczo utrwalony w młodzieńczych wspomnieniach obserwowanej z oddalenia Gwinei. Przywołuje często wątki polityczne, a odległą ojczyznę opisuje często przez pryzmat jej bogatego krajobrazu i bujnej natury. Jego prace zostały uwzględnione w "Antología de la literatura guineana" (1984), uznawanej przez wielu za pracę założycielską narodowej literatury gwinejskiej. Był jednym z gwinejskich literatów uchwyconych w filmie dokumentalnym "Subvaloradas sin ser vistas. Voces literarias de Guinea Ecuatorial" w reżyserii Mischy G. Hendla (2009).
Jego aktywność muzyczna łączy się przede wszystkim z zespołem Máscara. Grupa ta, założona jeszcze w czasach kolonialnych, znana jest przede wszystkim z piosenek w annobońskim kreolu, w tym z często analizowanej przez krytykę i historyków kultury piosenki "Bí Môlê".
Również krewni Zamory odcisnęli wyraźne piętno na życiu naukowym i kulturalnym Gwinei Równikowej. Ojciec, Maplal Loboch, był poetą, bracia znani są z aktywności muzycznej. Jeden z nich, Armando Zamora Segorbe, jest również językoznawcą, członkiem korespondentem Królewskiej Akademii Hiszpańskiej (RAE) oraz autorem gramatyki opisowej kreola z wyspy Annobón.

</doc>
<doc id="4917502" url="https://pl.wikipedia.org/wiki?curid=4917502" title="Kuaishou">
Kuaishou

Kuaishou () – mobilna aplikacja internetowa, której główna funkcjonalność polega na możliwości wysyłania krótkich materiałów wideo. Powstała w 2011 roku. Z aplikacji korzysta codziennie ponad 200 mln ludzi na całym świecie (stan na 2019 rok).

</doc>
<doc id="4917505" url="https://pl.wikipedia.org/wiki?curid=4917505" title="Ogród Zabaw Dziecięcych im. Krzysztofa Kamila Baczyńskiego">
Ogród Zabaw Dziecięcych im. Krzysztofa Kamila Baczyńskiego



</doc>
<doc id="4917507" url="https://pl.wikipedia.org/wiki?curid=4917507" title="Gangotri (lodowiec)">
Gangotri (lodowiec)

Gangotri - lodowiec w Wysokich Himalajach, w północnych Indiach, w stanie Uttar Pradesh.
Z lodowca wypływa rzeka Bhagirathi.

</doc>
<doc id="4917508" url="https://pl.wikipedia.org/wiki?curid=4917508" title="Marta Matejko">
Marta Matejko

Marta Matejko (ur. 21 grudnia 1998) – polska siatkarka, grająca na pozycji przyjmującej. 

</doc>
<doc id="4917509" url="https://pl.wikipedia.org/wiki?curid=4917509" title="Krupskie (Królewszczyzna)">
Krupskie (Królewszczyzna)

Krupskie – obecnie część agromiasteczka Królewszczyzna na Białorusi, w obwodzie witebskim, w rejonie dokszyckim, w sielsowiecie Królewszczyzna.
Dawniej samodzielna miejscowość.
Historia.
W czasach zaborów ówczesny zaścianek w granicach Imperium Rosyjskiego.
W dwudziestoleciu międzywojennym zaścianek leżał w Polsce, w województwie wileńskim, w powiecie dziśnieńskim, w gminie Dokszyce, następnie w gminie Porpliszcze.
Według Powszechnego Spisu Ludności z 1921 roku zamieszkiwało tu 31 osób, 27 było wyznania rzymskokatolickiego, a 4 prawosławnego. Jednocześnie 24 mieszkańców zadeklarowało polską przynależność narodową, 7 białoruską. Było tu 3 budynki mieszkalne. W 1931 w 4 domach zamieszkiwały 24 osoby.
Miejscowość należała do parafii rzymskokatolickiej w Dokszycach i prawosławnej w Porpliszczach. Podlegała pod Sąd Grodzki w Dokszycach i Okręgowy w Wilnie; właściwy urząd pocztowy mieścił się w Królewszczyźnie.

</doc>
<doc id="4917511" url="https://pl.wikipedia.org/wiki?curid=4917511" title="Sina Weibo">
Sina Weibo

Sina Weibo () – chiński serwis internetowy o charakterze platformy mikroblogowej, umożliwiający udostępnianie krótkich wiadomości tekstowych. Pod względem funkcjonalności przypomina serwis Twitter i bywa nazywany „chińskim Twitterem”.
Platforma została założona w 2009 roku. Z usług Sina Weibo korzysta każdego miesiąca ponad 100 mln użytkowników (doniesienia z 2014 roku).
W 2013 roku przychody korporacji Sina Weibo wyniosły 188 mln dolarów amerykańskich.
Treści zamieszczane w serwisie podlegają państwowej cenzurze.

</doc>
<doc id="4917513" url="https://pl.wikipedia.org/wiki?curid=4917513" title="Weibo">
Weibo



</doc>
<doc id="4917515" url="https://pl.wikipedia.org/wiki?curid=4917515" title="Stephanie D’Hose">
Stephanie D’Hose

Stephanie D’Hose (ur. 1 czerwca 1981 w Roeselare) – belgijska i flamandzka polityk oraz działaczka samorządowa, od 2020 przewodnicząca federalnego Senatu.
Życiorys.
Ukończyła nauki polityczne na Uniwersytecie w Gandawie. Zaangażowała się w działalność flamandzkich liberałów z partii Open Vlaamse Liberalen en Democraten. Pracowała w administracji lokalnej i regionalnej, m.in. jako zastępczyni szefa gabinetu jednego z ministrów w rządzie flamandzkim. Była też asystentką parlamentarną (2009–2014). W 2013 uzyskała mandat radnej Gandawy. W 2019 wybrana na deputowaną do Parlamentu Flamandzkiego, następnie w tym samym roku powołana przez to gremium w skład Senatu. W październiku 2020 została przewodniczącą wyższej izby federalnego parlamentu.

</doc>
<doc id="4917516" url="https://pl.wikipedia.org/wiki?curid=4917516" title="Las Szczakatowski">
Las Szczakatowski

Las Szczakatowski (Las Kantakuzowski, Las Śmierci) – las znajdujący się na 9 kilometrze drogi z Homla na Białorusi do Czernihowa na Ukrainie (po prawej stronie drogi). Miejsce masowych egzekucji dokonywanych przez NKWD w okresie Wielkiego Terroru. Szacuje się, że pochowano tu w latach 1919–1940 kilka tysięcy ofiar. Masowe groby odkryto również 2 kilometry od Lasu, w uroczyskach Trzy Słupy i Borki (po lewej stronie czernihowskiej drogi).
Historia.
W latach 30. XX w. las stanowił zamkniętą strefę. Według świadectw mieszkańców okolicznych wsi, w 1937 r. NKWD dokonywało w niej rozstrzeliwań, m.in. mieszkańców obwodu czernihowskiego, których przywieziono tu pod osłoną nocy. Przed rozstrzelaniem ofiary były więzione w suterenach budynku Obwodowego Zarządu NKWD w Homlu.
Na początku lat 90. XX w. Prokuratura Obwodowa w Homlu rozpoczęła badanie tego faktu. Po zbadaniu znalezionych szczątków ludzkich, łusek, fragmentów odzieży i obuwia ustalono, że pochówki pochodzą z czasów przedwojennych. KGB oficjalnie potwierdziło, że w Lesie Szczakatowskim odbywały się masowe egzekucje i że zginęło w nich co najmniej 5 tysięcy osób. Wyniki ekshumacji przeprowadzonej w 1997 r. definitywnie potwierdziły, że w tym miejscu ludzi mordowało NKWD.
Uroczyska Trzy Słupy i Borki.
W okresie od maja do czerwca 2007 r. w odległości 2 kilometrów od ujawnionego miejsca represji, mieszkańcy kilkukrotnie odnaleźli ludzkie szczątki. Pomimo to, żaden urząd nie podjął działań w tym kierunku. Według polityka Witalija Rymaszeuskiego, pierwsi na cmentarzu pojawili się członkowie utworzonej wówczas partii Białoruska Chrześcijańska Demokracja.
W czerwcu i lipcu 2007 r. w uroczyskach Trzy Słupy i Borki wykopaliska prowadził 52. specjalistyczny batalion poszukiwawczy Ministerstwa Obrony Białorusi. Miejsce wykopalisk otoczono kordonem milicji, a niezależni eksperci nie mieli możliwości obserwować prac. Odkopano szczątki 70 rozstrzelanych osób. W wyniku wykopalisk ogłoszono, że w lesie pochowano ofiary nazistowskiego reżimu, rozstrzelane podczas II wojny światowej. Jednak zgodnie z wynikami tych prac, ekspertyza sądowa nie odniosła się do wieku pochówków ani do łusek i pocisków, którymi strzelano. Ofiary zostały postrzelone w tył głowy, co niewątpliwie odpowiada praktyce egzekucji NKWD.
Obecnie funkcjonują obie wersje pochodzenia pochówków.
Pamięć.
Pierwszy krzyż upamiętniający ofiary ustawiono 2 listopada 1994 r. w Dzień Zaduszny z inicjatywy członków Stowarzyszenia ofiar politycznych represji Homla. Był wielokrotnie niszczony przez wandali, ale za każdym razem odnawiano go z inicjatywy Białoruskiego Frontu Ludowego i stowarzyszenia więźniów politycznych.
6 listopada 2010 r. członkowie partii BChD ustawili kolejny krzyż ku czci męczenników Białorusi. Wcześniej krzyż symbolicznie przeniesiono na ramionach przez Homel. Trzy dni później planowano poświęcenie krzyża przez prawosławnego kapłana. Jednak działacze i pop, którzy przybyli na mszę świętą w dniu 9 listopada, zobaczyli, że krzyża nie ma. Znaleziono go sto metrów dalej w zaśmieconym poszyciu lasu. Krzyż został ponownie ustawiony i poświęcony.
10 października 2007 r. w uroczyskach Trzy Słupy i Borki uroczyście odsłonięto krzyż ustawiony z inicjatywy administracji rejonu homelskiego oraz kamień z napisem "Twoim męczennikom, Białoruś", ustawiony przez demokratycznych aktywistów. Krzyż poświęcił przedstawiciel prawosławnej cerkwi w Homlu Sergiej. W uroczystości wzięli udział przedstawiciele miejscowej administracji i pracownicy Wojskowej Komendy.
Homelscy działacze społeczni stawiają w lesie kolejne krzyże ku pamięci rozstrzelanych.

</doc>
<doc id="4917517" url="https://pl.wikipedia.org/wiki?curid=4917517" title="Keylimepie">
Keylimepie

Keylimepie – rodzaj błonkówek z rodziny męczelkowatych. Gatunkiem typowym jest "Keylimepie peckorum".
Zasięg występowania.
Rodzaj znany z USA i Jemenu.
Biologia i ekologia.
Żywiciele nie są znani. Znane gatunki występują w stosunkowo ciepłym i suchym środowisku.
Gatunki.
Do rodzaju zaliczane są 4 gatunki, choć najprawdopodobniej jest ich więcej:

</doc>
<doc id="4917519" url="https://pl.wikipedia.org/wiki?curid=4917519" title="Krykuny">
Krykuny

Krykuny (; ) – wieś na Białorusi, w obwodzie witebskim, w rejonie dokszyckim, w sielsowiecie Dokszyce.
Dawnej wieś i folwark.
Historia.
W czasach zaborów w granicach Imperium Rosyjskiego.
W dwudziestoleciu międzywojennym wieś i folwark leżały w Polsce, w województwie wileńskim, w powiecie dziśnieńskim, w gminie Dokszyce.
Według Powszechnego Spisu Ludności z 1921 roku zamieszkiwało:
Miejscowość należała do parafii rzymskokatolickiej i prawosławnej w Dokszycach. Podlegała pod Sąd Grodzki w Dokszycach i Okręgowy w Wilnie; właściwy urząd pocztowy mieścił się w Dokszycach.

</doc>
<doc id="4917520" url="https://pl.wikipedia.org/wiki?curid=4917520" title="Konkan">
Konkan

Konkan – nizina nadbrzeżna w zachodnich Indiach, na półwyspie Indyjskim, nad Morzem Arabskim.
Na nizinie występują laterytowe płaskowyże z głęboko wciętymi dolinami rzecznymi.
Na nizinie Konkan uprawia się ryż, palmę kokosową, mango. Jest dobrze rozwinięte rybołówstwo.

</doc>
<doc id="4917521" url="https://pl.wikipedia.org/wiki?curid=4917521" title="Kiwigaster variabilis">
Kiwigaster variabilis

Kiwigaster variabilis – gatunek błonkówki z rodziny męczelkowatych, jedyny przedstawiciel rodzaju "Kiwigaster".
Zasięg występowania.
Występuje w Nowej Zelandii.

</doc>
<doc id="4917525" url="https://pl.wikipedia.org/wiki?curid=4917525" title="Krywiczany">
Krywiczany

Krywiczany – obecnie część wsi Wieciera na Białorusi, w obwodzie witebskim, w rejonie dokszyckim, w sielsowiecie Dokszyce.
Dawnej samodzielna wieś. Inna nazwa miejscowości to Krzywiczany.
Historia.
W czasach zaborów w granicach Imperium Rosyjskiego.
W dwudziestoleciu międzywojennym wieś leżała w Polsce, w województwie wileńskim, w powiecie dziśnieńskim, w gminie Dokszyce.
Według Powszechnego Spisu Ludności z 1921 roku zamieszkiwało tu 205 osób, 4 było wyznania rzymskokatolickiego, a 201 prawosławnego. Jednocześnie 21 mieszkańców zadeklarowało polską przynależność narodową, a 184 białoruska. Było tu 37 budynków mieszkalnych. W 1931 w 39 domach zamieszkiwało 181 osób.
Miejscowość należała do parafii rzymskokatolickiej i prawosławnej w Dokszycach. Podlegała pod Sąd Grodzki w Dokszycach i Okręgowy w Wilnie; właściwy urząd pocztowy mieścił się w Dokszycach.

</doc>
<doc id="4917527" url="https://pl.wikipedia.org/wiki?curid=4917527" title="Kiwigaster">
Kiwigaster



</doc>
<doc id="4917529" url="https://pl.wikipedia.org/wiki?curid=4917529" title="Kotenkosius tricarinatus">
Kotenkosius tricarinatus

Kotenkosius tricarinatus – gatunek błonkówki z rodziny męczelkowatych, jedyny przedstawiciel rodzaju "Kotenkosius".
Zasięg występowania.
Azja Południowo-Wschodnia – występuje w Bangladeszu, Malezji, Tajlandii, na Tajwanie i w Wietnamie.
Biologia i ekologia.
Żywiciele nie są znani.

</doc>
<doc id="4917530" url="https://pl.wikipedia.org/wiki?curid=4917530" title="Kuczyno">
Kuczyno

Kuczyno – dawny folwark. Tereny na których był położony, leżą obecnie na Białorusi, w obwodzie witebskim, w rejonie dokszyckim, w sielsowiecie Dokszyce.
Historia.
W czasach zaborów w granicach Imperium Rosyjskiego.
W dwudziestoleciu międzywojennym folwark leżał w Polsce, w województwie wileńskim, w powiecie dziśnieńskim, w gminie Dokszyce.
Według Powszechnego Spisu Ludności z 1921 roku zamieszkiwało tu 10 osób, 8 było wyznania rzymskokatolickiego, a 2 prawosławnego. Jednocześnie 9 mieszkańców zadeklarowało polską przynależność narodową, a 1 białoruską. Były tu 2 budynki mieszkalne. W 1931 w 4 domach zamieszkiwało 15 osób.
Miejscowość należała do parafii rzymskokatolickiej w Dokszycach. Podlegała pod Sąd Grodzki w Dokszycach i Okręgowy w Wilnie; właściwy urząd pocztowy mieścił się w Dokszycach.

</doc>
<doc id="4917532" url="https://pl.wikipedia.org/wiki?curid=4917532" title="Kotenkosius">
Kotenkosius



</doc>
<doc id="4917534" url="https://pl.wikipedia.org/wiki?curid=4917534" title="Joseph Worsley">
Joseph Worsley

Joseph Worsley (ur. 16 czerwca 1997 w Moradze) – amerykański siatkarz, grający na pozycji rozgrywającego. 
Sukcesy klubowe.
Mistrzostwa Big West Conference:
Mistrzostwa NCAA:
Mistrzostwo Niemiec:
Sukcesy reprezentacyjne.
Mistrzostwa Ameryki Północnej, Środkowej i Karaibów Kadetów:
Mistrzostwa Ameryki Północnej, Środkowej i Karaibów Juniorów:
Mistrzostwa Ameryki Północnej, Środkowej i Karaibów:

</doc>
<doc id="4917535" url="https://pl.wikipedia.org/wiki?curid=4917535" title="Eliane Tillieux">
Eliane Tillieux

Eliane Tillieux (ur. 25 kwietnia 1966 w Namurze) – belgijska i walońska polityk oraz działaczka samorządowa, minister w rządzie regionalnym, od 2020 przewodnicząca Izby Reprezentantów.
Życiorys.
Absolwentka instytutu translatoryki ("Institut supérieur de traducteurs et interprètes") w Brukseli (1989) oraz "École supérieure des affaires de Namur" (1992). W 1993 uzyskała magisterium z zarządzania na Université Libre de Bruxelles (ULB). Pracowała m.in. w SWDE, walońskim przedsiębiorstwie publicznym zajmującym się dystrybucją wody. Kierowała tam działem obsługi klienta i działem handlowym. Zaangażowała się w działalność polityczną w ramach francuskojęzycznej Partii Socjalistycznej (PS). W latach 2000–2004 była radną prowincji Namur.
W 2004 po raz pierwszy zasiadła w walońskim parlamencie, wybierana na kolejne kadencje w 2009 i 2014. Członkini rządów regionalnych, którymi kierowali kolejno Rudy Demotte i Paul Magnette. W latach 2009–2014 była ministrem do spraw działań społecznych, zdrowia i równych szans. Następnie objęła stanowisko ministra do spraw zatrudnienia i szkoleń zawodowych, które zajmowała do 2017. Wybierana także na radną miejską w Namurze. W wyniku wyborów federalnych w 2019 weszła w skład Izby Reprezentantów. W październiku 2020 została nową przewodniczącą tej izby.

</doc>
<doc id="4917536" url="https://pl.wikipedia.org/wiki?curid=4917536" title="Karol L. Zachar">
Karol L. Zachar



</doc>
<doc id="4917537" url="https://pl.wikipedia.org/wiki?curid=4917537" title="Kaććh (nizina)">
Kaććh (nizina)

Kaććh – nizina przybrzeżna w północno-zachodnich Indiach i w południowo-wschodnim Pakistanie, nad Morzem Arabskim.
W okresie letnich opadów monsunowych północna i wschodnia część niziny jest zalewana.
Na nizinie wydobywa się sól z salin morskich oraz choduje się owce, wielbłądy.

</doc>
<doc id="4917539" url="https://pl.wikipedia.org/wiki?curid=4917539" title="Hans Huber (kompozytor)">
Hans Huber (kompozytor)

Hans Huber, właśc. Johann Alexander Huber (ur. 28 czerwca 1852 w Eppenberg-Wöschnau w kantonie Solura, zm. 25 grudnia 1921 w Locarno) – szwajcarski kompozytor.
Życiorys.
Jako dziecko śpiewał w chórze, uczył się też gry na fortepianie i organach. W latach 1870–1874 studiował w konserwatorium w Lipsku u Ernsta Friedricha Richtera, Carla Reineckego i Ernsta Ferdinanda Wenzla. Po ukończeniu studiów pracował jako nauczyciel muzyki w Husseren-Wesserling i Thann w Alzacji. W 1877 roku zamieszkał w Bazylei, gdzie od 1889 roku prowadził klasę fortepianu w tamtejszym konserwatorium, a w latach 1896–1917 był jego dyrektorem. W latach 1899–1902 kierował Gesangverein w Bazylei. Ze względu na chorobę musiał zaprzestać działalności pedagogicznej i koncertowej, w 1918 roku wyjechał do Locarno, gdzie poświęcił się komponowaniu muzyki religijnej.
Był mężem śpiewaczki Idy Petzold, z którą występował jako akompaniator.
Twórczość.
Był przedstawicielem stylu romantycznego w muzyce szwajcarskiej, początkowo pozostawał pod wpływem Schumanna, później Liszta, Brahmsa i Straussa. Często wykorzystywał w swojej muzyce motywy ze szwajcarskich pieśni ludowych. Za życia jego twórczość była wysoko ceniona i wielokrotnie wydawana.

</doc>
<doc id="4917540" url="https://pl.wikipedia.org/wiki?curid=4917540" title="Kuksino">
Kuksino

Kuksino (; ) – chutor na Białorusi, w obwodzie witebskim, w rejonie głębockim, w sielsowiecie Hołubicze.
Historia.
W czasach zaborów w granicach Imperium Rosyjskiego.
W dwudziestoleciu międzywojennym ówczesny folwark leżał w Polsce, w województwie wileńskim, w powiecie dziśnieńskim, w gminie Dokszyce, następnie w gminie Hołubicze.
Według Powszechnego Spisu Ludności z 1921 roku zamieszkiwało tu 18 osób, 15 było wyznania rzymskokatolickiego a 3 prawosławnego. Jednocześnie wszyscy mieszkańcy zadeklarowali białoruską przynależność narodową. Były tu 2 budynki mieszkalne. W 1931 w 4 domach zamieszkiwało 28 osób.
Miejscowość należała do parafii rzymskokatolickiej w Zaszcześlach i prawosławnej w Hołubiczach. Podlegała pod Sąd Grodzki w Dokszycach i Okręgowy w Wilnie; właściwy urząd pocztowy mieścił się w Hołubiczach.

</doc>
<doc id="4917541" url="https://pl.wikipedia.org/wiki?curid=4917541" title="Samsung SM7">
Samsung SM7

Samsung SM7 – samochód osobowy klasy wyższej produkowany pod południowokoreańską marką Samsung w latach 2004 – 2019.
Pierwsza generacja.
Samsung SM7 I został zaprezentowany po raz pierwszy w 2004 roku.
Model SM7 uzupełnił ofertę Samsunga jako topowy i najbardziej luksusowy model w ofercie. Limuzyna powstała na wydłużonej platformie mniejszego SM5, dzieląc z nim m.in. kształt nadwozia i drzwi, a także wygląd reflektorów i kokpitu, wywodząc się z japońskiego Nissana Teana.
Unikalnymi cechami wizualnymi była z kolei duża, chromowana atrapa chłodnicy, umieszczony na stojaku znaczek producenta, a także klapa bagażnika z umieszczonym na środku dużym logo. Kabina pasażerska wyróżniała się bogatym wyposażeniem, oferując komfortowe warunki podróży dla 4 pasażerów, z opcjonalnym piątym miejscem po złożeniu podłokietnika.
Lifting.
W styczniu 2008 roku Samsung SM7 pierwszej generacji przeszedł obszerną restylizację nadwozia, dopasowując stylizację do nowej estetyki wyglądu samochodów Samsunga.
W jej myśl, pojazd zyskał bardziej indywidualne cechy w stosunku do odpowiednika marki Nissan, na czele z nowym, oryginalnym kształtem reflektorów, węższymi tylnymi lampami i dodatkowymi, mniejszymi kloszami na klapie bagażnika. Ponadto, pojazd zyskał typowy dla Samsunga handlowy przydomek, SM7 New Art. Model po modernizacji zyskał bardziej indywidualny charakter wobec mniejszego i tańszego, spokrewnionego modelu SM5.
Druga generacja.
Samsung SM7 II został zaprezentowany po raz pierwszy w 2011 roku.
Druga generacja SM7 jako pierwszy model w historii marki Samsung otrzymał dedykowany projekt nadwozia, nie będąc jedynie konstrukcją innego producenta z innymi znaczkami, a także unikalną, obłą i smukłą stylizację autorstwa ówczesnego stylisty Renault, Alejandro Mesonero-Romanosa.
Samochód ponownie powstał na bazie mniejszego modelu SM5, tym razem opierając się na technologii nie Nissana, a Renault, na czele z płytą podłogową. Z tańszym odpowiednikiem pojazd dzielił projekt kokpitu, jednak jego kabina pasażerska była znacznie przestronniejsza z racji większego rozstawu osi. 
Samsung SM7, podobnie jak poprzednik, był napędzany dwiema różnymi jednostkami napędowymi typu V6 do wyboru konstrukcji japońskiego Nissana.
Lifting.
W lupcu 2015 roku Samsung SM7 drugiej generacji przeszedł obszerną restylizację, w ramach której pas przedni został upodobniony horyzontalnym grillem z dużym logo producenta i czarną poprzeczką w stylu mniejszych modeli Samsunga. Podobnie jak poprzednik, także i druga generacja po restylizacji zyskała dodatkowy przydomek w nazwie, SM7 Nova.
Chiny.
W kwietniu 2012 roku Renault rozpoczęło import SM7 drugiej generacji do Chin pod własną marką jako Renault Talisman, odróżniając się jedynie innymi oznaczeniami modelu. Import zakończył się w 2016 roku.

</doc>
<doc id="4917545" url="https://pl.wikipedia.org/wiki?curid=4917545" title="Renault Safrane">
Renault Safrane



</doc>
<doc id="4917547" url="https://pl.wikipedia.org/wiki?curid=4917547" title="Aspergillaceae">
Aspergillaceae



</doc>
<doc id="4917548" url="https://pl.wikipedia.org/wiki?curid=4917548" title="Jessica Morden">
Jessica Morden

Jessica Elizabeth Morden (ur. 29 maja 1968) – brytyjska polityk Partii Pracy. Od 2005 r. reprezentuje w Izbie Gmin okręg wyborczy Newport East.
Wczesne życie i edukacja.
Urodzona w hrabstwie Surrey dojrzewała w walijskim Cwmbran. Ukończyła historię na Uniwersytecie w Birmingham.
Kariera polityczna.
W 1991 r. pracowała dla Huw Edwardsa, posła Monmouth, a od 1992 do 1995 dla Llew Smitha, posła Blaenau Gwent. Pracowała też jako sekretarz generalny walijskiego oddziału Partii Pracy i organizowała część kampanii wyborczych w 1997 r.
W wyborach parlamentarnych w 2005 r. startowała jako kandydatka Partii Pracy w okręgu Newport East. Została pierwszą kobietą reprezentującą południowo-wschodnią Walię, zdobywając mandat z przewagą 6 838 głosów. 
W latach 2005–2010 pracowała na stanowisku osobistego sekretarza parlamentarnego ("Parliamentary Private Secretary") sekretarza stanu ds. Walii Petera Haina, a później dla Owena Smitha.
W 2016 r. poparła kandydaturę Owena Smitha na stanowisko lidera Partii Pracy.
Życie prywatne.
Ma partnera Siona Ffrancona i dwoje dzieci, córkę Mali (ur. 2006) i syna Ifana (ur. 2008). Mieszkają w Newport.

</doc>
<doc id="4917549" url="https://pl.wikipedia.org/wiki?curid=4917549" title="Renault Safrane (2008)">
Renault Safrane (2008)



</doc>
<doc id="4917551" url="https://pl.wikipedia.org/wiki?curid=4917551" title="Renault Talisman">
Renault Talisman



</doc>
<doc id="4917554" url="https://pl.wikipedia.org/wiki?curid=4917554" title="Renault Talisman (Chiny)">
Renault Talisman (Chiny)



</doc>
<doc id="4917555" url="https://pl.wikipedia.org/wiki?curid=4917555" title="Lipówki (rejon dokszycki)">
Lipówki (rejon dokszycki)

Lipówki (; ) – wieś na Białorusi, w obwodzie witebskim, w rejonie dokszyckim, w sielsowiecie Królewszczyzna.
Dawniej używana nazwa to Lipówka.
Historia.
W czasach zaborów w granicach Imperium Rosyjskiego.
W dwudziestoleciu międzywojennym wieś leżała w Polsce, w województwie wileńskim, w powiecie dziśnieńskim, w gminie Dokszyce, następnie w gminie Porpliszcze.
Według Powszechnego Spisu Ludności z 1921 roku zamieszkiwało tu 248 osób, wszystkie były wyznania prawosławnego. Jednocześnie 5 mieszkańców zadeklarowali polską przynależność narodową, a 243 białoruską. Było tu 38 budynków mieszkalnych. W 1931 w 51 domach zamieszkiwało 259 osób.
Miejscowość należała do parafii rzymskokatolickiej w Zaszcześlach i prawosławnej w Porpliszczach. Podlegała pod Sąd Grodzki w Dokszycach i Okręgowy w Wilnie; właściwy urząd pocztowy mieścił się w Królewszczyźnie.

</doc>
<doc id="4917556" url="https://pl.wikipedia.org/wiki?curid=4917556" title="Hololive">
Hololive



</doc>
<doc id="4917557" url="https://pl.wikipedia.org/wiki?curid=4917557" title="Samsung SM6">
Samsung SM6



</doc>
<doc id="4917558" url="https://pl.wikipedia.org/wiki?curid=4917558" title="Cover Corp.">
Cover Corp.



</doc>
<doc id="4917559" url="https://pl.wikipedia.org/wiki?curid=4917559" title="Droga ekspresowa S47 (Polska)">
Droga ekspresowa S47 (Polska)

Droga ekspresowa S47 – była planowana droga ekspresowa na odcinku drogi krajowej nr 47 pomiędzy Rabką-Zdrój a Zakopanem.
Historia.
Droga została wpisana 29 września 2001 roku w Rozporządzeniu Rady Ministrów w sprawie ustalenia sieci autostrad, dróg ekspresowych oraz dróg o znaczeniu obronnym, planowana jako droga ekspresowa na całym odcinku dotychczasowej DK47. Projekt nowej drogi nie uzyskał aprobaty mieszkańców wsi znajdujących na trasie planowanej inwestycji. W następnym rozporządzeniu Rady Ministrów z 2003 roku zrezygnowano z budowy drogi ekspresowej S47.

</doc>
<doc id="4917561" url="https://pl.wikipedia.org/wiki?curid=4917561" title="BBC3">
BBC3



</doc>
<doc id="4917562" url="https://pl.wikipedia.org/wiki?curid=4917562" title="BBC4">
BBC4



</doc>
<doc id="4917564" url="https://pl.wikipedia.org/wiki?curid=4917564" title="Oficer rowerowy">
Oficer rowerowy

Oficer rowerowy – pełnomocnik do spraw komunikacji rowerowej przy urzędzie miejskim, marszałkowskim lub wojewódzkim, osoba w urzędzie, najczęściej miejskim, odpowiedzialna za koordynację i rozwój ruchu rowerowego w danym obszarze: mieście, województwie. Co do zasady oficer rowerowy reprezentuje społeczność rowerową danego obszaru i dba o jej interesy, w głównej mierze o rozwój przyjaznej rowerzystom infrastruktury drogowej, w tym nie tylko zgodne z przepisami wykonanie dróg rowerowych ale zgodnie z zasadami ergonomii. Nazwa pochodzi od angielskiego określenia tego stanowiska: „cycling officer” oraz samo stanowisko pojawiły się, gdy Anglia wzorem Holandii przystąpiła do rozbudowy infrastruktury rowerowej. 
Prekursorami w utworzeniu stanowisk w 2006 r. były Warszawa i Gdańsk, następnie w 2007 r. dołączył Wrocław. W Zielonej Górze, Łodzi, Szczecinie, Olsztynie, Opolu i Poznaniu, w latach 2010–2015, powołano odpowiednie struktury, jednakże po niedługim czasie stanowiska te zostały zlikwidowane bądź są nieobsadzane. Powszechnie przyjmuje się, że pierwszym polskim oficerem rowerowym został "Stanisław Plewako", urzędujący w Warszawie w latach 2006–2008.
W 2011 roku, podczas konferencji Velo-city w Sewilli, powołano międzynarodową organizację zrzeszającą oficerów rowerowych: "National Cycling Officer Network" działającą przy Europejskiej Federacji Cyklistów.

</doc>
<doc id="4917565" url="https://pl.wikipedia.org/wiki?curid=4917565" title="Ludwinowo (rejon dokszycki)">
Ludwinowo (rejon dokszycki)

Ludwinowo – obecnie część wsi Pierwomajsk na Białorusi, w obwodzie witebskim, w rejonie dokszyckim, w sielsowiecie Tumiłowicze.
Dawnej samodzielna miejscowość.
Historia.
W czasach zaborów w granicach Imperium Rosyjskiego.
W dwudziestoleciu międzywojennym folwark a następnie majątek leżał w Polsce, w województwie wileńskim, w powiecie dziśnieńskim, w gminie Dokszyce.
Według Powszechnego Spisu Ludności z 1921 roku zamieszkiwało tu 10 osób, 6 było wyznania rzymskokatolickiego a 4 prawosławnego. Jednocześnie 6 mieszkańców zadeklarowało polską przynależność narodową a 4 białoruska. Były tu 2 budynki mieszkalne. W 1931 w 2 domach zamieszkiwały 24 osoby.
Miejscowość należała do parafii rzymskokatolickiej w Dokszycach i prawosławnej w Tumiłowiczach. Podlegała pod Sąd Grodzki w Dokszycach i Okręgowy w Wilnie; właściwy urząd pocztowy mieścił się w Dokszycach.

</doc>
<doc id="4917566" url="https://pl.wikipedia.org/wiki?curid=4917566" title="Conradin Kreutzer">
Conradin Kreutzer

Conradin Kreutzer, właśc. Conrad Kreutzer (ur. 22 listopada 1780 w Meßkirch, zm. 14 grudnia 1849 w Rydze) – niemiecki kompozytor i dyrygent.
Życiorys.
Początkowo kształcił się u Johanna Baptisty Riegera, chórmistrza w Meßkirch. Następnie kontynuował edukację przy klasztorze benedyktynów w Zwiefalten, gdzie uczył się teorii muzyki i gry na organach u Ernsta Weinraucha. W latach 1799−1800 studiował prawo na uniwersytecie we Fryburgu, później poświęcił się jednak wyłącznie muzyce. W 1799 roku zmienił swoje imię z Conrad na Conradin. Wiele podróżował, od 1804 roku przebywał w Wiedniu, gdzie poznał Josepha Haydna i przypuszczalnie był uczniem Johanna Georga Albrechtsbergera. W latach 1812−1816 piastował stanowiska kapelmistrza dworskiego w Stuttgarcie, następnie w latach 1818−1822 był kapelmistrzem na dworze księcia Carla Egona w Donaueschingen. Od 1822 do 1827 i ponownie od 1829 do 1832 roku był kapelmistrzem Theater am Kärntnertor w Wiedniu. W latach 1827−1829 przebywał w Paryżu. Od 1833 do 1835 roku był kapelmistrzem wiedeńskiego Theater in der Josefstadt. W 1840 roku wyjechał z Wiednia, w latach 1840−1842 pełnił funkcję generalnego dyrektora muzycznego w Kolonii.
Jego córki Cecylia i Maria były śpiewaczkami, Kreutzer często towarzyszył im w podróżach koncertowych.
Twórczość.
Muzyka Kreutzera cechuje się prostotą, melodyjnością i melancholią. Brak jej jednak znamion oryginalności. Skomponował m.in. kilka oratoriów, mszy i kantat, 2 balety, 3 koncerty fortepianowe, liczne utwory kameralne i fortepianowe. Napisał przeszło 40 oper, w swoim czasie cieszących się sporą popularnością, po śmierci kompozytora nie utrzymały się one jednak długo w repertuarze. Sukces odniosły natomiast jego pieśni, wykonywane do dzisiaj w Niemczech i Austrii.

</doc>
<doc id="4917567" url="https://pl.wikipedia.org/wiki?curid=4917567" title="Jan Kazimierz Hański">
Jan Kazimierz Hański

Jan Kazimierz Hański herbu Korczak (zm. w 1689 roku) – pisarz lubelski w latach 1679-1689, regent ziemski lubelski w 1668 roku, komornik ziemski lubelski w 1667 roku.
Był elektorem Michała Korybuta Wiśniowieckiego z województwa lubelskiego w 1669 roku.

</doc>
<doc id="4917573" url="https://pl.wikipedia.org/wiki?curid=4917573" title="Dongfeng Fengnuo E300">
Dongfeng Fengnuo E300



</doc>
<doc id="4917577" url="https://pl.wikipedia.org/wiki?curid=4917577" title="Ajczürök">
Ajczürök

Ajczürök () – kirgiska opera w trzech aktach autorstwa Władimira Własowa, Abdyłasa Małdybajewa i Władimira Fere do libretta Dżoomarta Bökönbajewa, Dżusupa Turusbekowa i Kubanyczbeka Malikowa napisanego na podstawie drugiej części kirgiskiego eposu ludowego „Manas”. Jest to pierwsza opera kirgiska.
Geneza i charakterystyka opery.
We Frunze (dziś Biszkek), stolicy Kirgistanu, w 1936 założono teatr dramatu muzycznego, dla którego trio kompozytorów Własowa, Małdybajewa i Fere napisało dwa spektakle – „Ałtyn kyz” (1937) i „Adżał orduna” (1938). W 1938 roku zaczęli komponować nowe dzieło, które miało stać się pierwszą operą kirgiską. Miała się opierać na drugiej części eposu „Manas” w wykonaniu słynnego kirgiskiego śpiewaka ludowego Sajakbaja Karałajewa (1894–1971).
Premiera opery odbyła się 12 kwietnia 1939 w Teatrze Muzyczno-Dramatycznym Kirgiskiej SRR we Frunze. Po dwóch miesiącach, 26 maja, wykonano go także w Moskwie. Spektakl spotkał się z przychylnymi recenzjami. Kompozytor Jurij Szaporin pisał w Prawdzie: „W całej Ajczürök istnieje wyraźne i niezbite świadectwo ogromnych sił twórczych Kirgistanu, którego sztuka dopiero niedawno zaczęła rozwijać skrzydła”. Sopranistka Sajra Kijizbajewa (1917–1988), grająca narzeczoną, stała się gwiazdą kirgiskiej opery.
W libretcie zachowano szereg oryginalnych elementów eposu, na przykład fakt, że narzeczonej poszukuje żonaty mężczyzna. Fabułę zaadaptowano jednak do standardów dramaturgii europejskiej opery. Kompozytorzy opracowali muzykę opartą na rosyjskiej XIX-wiecznej operze. W znikomym stopniu wykorzystano kirgiską muzykę ludową. Biszkecka Opera określa go jako „dumę i znakomitą spuściznę kirgiskiej kultury muzyczno-teatralnej. Prawdziwy klasyk, na którym wyrosło wiele pokoleń wykonawców i który nadal z powodzeniem znajduje się w repertuarze teatru i kochany przez publiczność”.
W następnych latach to samo trio kompozytorów napisało kolejne opery – „Patriottor” (1941), „Manas“ (1946), „Toktoguł” (1958) oraz hymn Kirgiskiej SRR. „Ajczürök“ i „Manas“ na stałe weszły do repertuaru kirgiskich oper.
Fabuła.
Akt I
Do siedziby Akun-chana zmierza dwóch wojowników z dalekich stron – Tołtoj i Czynkodżo. Obaj chcą wziąć ślub z jego córką, ze względu na urodę nazywaną Ajczürök (Księżycowa piękność). Jej ojciec jednak już dawno obiecał rzece Manas, że odda swoją córkę Semetejowi. Tego jednak od dawna nie widziano. Tołtoj i Czynkodżo grożą Akunowi i jego państwu wojną w razie odmowy. Ajczürök czasowo oddala tę groźbę, prosząc o czas na namysł. Pozbywszy się na chwilę nieproszonych gachów, zamienia się w łabędzia i wyrusza w świat w poszukiwaniu naznaczonego jej narzeczonego.
Akt II
Po długich poszukiwaniach Ajczürök odnalazła obóz Semeteja. Sam Semetej jest w tym czasie na polowaniu, Ajczürök zaś znajduje w namiocie jego żonę Czaczykej. Zazdrosna Czaczykej wypędza konkurentkę. Ajczürök udaje się jednak złapać białego sokoła myśliwskiego, który należy do Semeteja i odlatuje na jego skrzydłach. Kiedy Semetej wraca, Czaczykej mówi, że jego sokół został skradziony, ale nie może mu wyjaśnić, jak to się stało. Jednak stary Bakaj zdradza Semetejowi, że jego ojciec zawarł z Akun-chanem umowę co do Ajczürök. Semetej zostawia żonę i wyrusza szukać sokoła.
Akt III
Semetej odnajduje Ajczürök nad brzegiem rzeki Urgencz. Mimo zauroczenia pięknem dziewczyny, początkowo chciał jedynie odebrać sokoła i powrócić do żony. Jednak modlitwa Ajczürök i napomnienie Bakaja przekują go, że powinien wypełnić wolę ojca i wziąć Ajczürök za żonę. Semetej prowadzi swoją narzeczoną do jej ojca. Tam drogę zastępują mu Tołtoj i Czynkodżo ze swoimi wojskami. Semetej ze swoją armią pokonuje ich jednak, wyzwalając kraj Akun-chana spod ich dominacji. Można świętować wesele Semeteja i Ajczürök.

</doc>
<doc id="4917582" url="https://pl.wikipedia.org/wiki?curid=4917582" title="MTV Europe Music Awards 2020">
MTV Europe Music Awards 2020

MTV Europe Music Awards 2020 – dwudziesta siódma gala wręczenia Europejskich Nagród Muzycznych MTV, która odbyła się 8 listopada 2020 roku.
Ceremonia ze względu na zagrożenie związane z pandemią koronawirusa odbyła się (podobnie jak gala MTV VMA 2020) bez udziału publiczności. Organizatorzy zdecydowali się na dodanie trzech nowych kategorii – Best Latin (Najlepszy wykonawca latynoski), Video For Good i Best Virtual Live (Najlepszy występ wirtualny na żywo).
Nominacje zostały oficjalne ogłoszone 6 października 2020 roku za pośrednictwem serwisów społecznościowych oraz platformy YouTube. Najwięcej nominacji otrzymała amerykańska piosenkarka Lady Gaga, która została nominowana w siedmiu kategoriach. Po pięć nominacji otrzymał zespół BTS oraz Justin Bieber.
Nagrody i nominacje.
Zwycięzcy zostali wymienieni jako pierwsi oraz wyróżnieni pogrubioną czcionką

</doc>
<doc id="4917583" url="https://pl.wikipedia.org/wiki?curid=4917583" title="Iwan Podriebinkin">
Iwan Podriebinkin

Iwan Siergiejewicz Podriebinkin (ros. Иван Сергеевич Подребинкин; ur. 3 lipca 1993) – rosyjski siatkarz, grający na pozycji atakującego. 
Sukcesy klubowe.
Puchar CEV:
Mistrzostwo Rosji:
Sukcesy reprezentacyjne.
Mistrzostwa Świata U-23:

</doc>
<doc id="4917584" url="https://pl.wikipedia.org/wiki?curid=4917584" title="Łacie">
Łacie

Łacie (; ) – wieś na Białorusi, w obwodzie witebskim, w rejonie dokszyckim, w sielsowiecie Dokszyce.
Historia.
W czasach zaborów w granicach Imperium Rosyjskiego.
W dwudziestoleciu międzywojennym wieś leżała w Polsce, w województwie wileńskim, w powiecie dziśnieńskim, w gminie Dokszyce.
Według Powszechnego Spisu Ludności z 1921 roku zamieszkiwało tu 79 osób, 1 była wyznania rzymskokatolickiego a 18 prawosławnego. Jednocześnie 4 mieszkańców zadeklarowało polską przynależność narodową a 75 białoruską. Było tu 10 budynków mieszkalnych. W 1931 w 15 domach zamieszkiwało 91 osób.
Miejscowość należała do parafii rzymskokatolickiej i prawosławnej w Dokszycach. Podlegała pod Sąd Grodzki w Dokszycach i Okręgowy w Wilnie; właściwy urząd pocztowy mieścił się w Dokszycach.

</doc>
<doc id="4917585" url="https://pl.wikipedia.org/wiki?curid=4917585" title="Porsche Supercup 2020">
Porsche Supercup 2020

Porsche Supercup 2020, oficjalnie 2020 Porsche Mobil 1 Supercup – dwudziesty ósmy sezon Porsche Supercup, który rozpoczął się 5 lipca na torze Red Bull Ring w Austrii, a zakończyła się 6 września na torze Autodromo Nazionale di Monza we Włoszech. Seria w tym sezonie obejmowała 8 wyścigów (w tym dwie rundy tydzień po tygodniu w Austrii i Wielkiej Brytanii).
Lista startowa.
Źródło: Oficjalna strona Porsche Supercup
Kalendarz wyścigów.
Kalendarz modyfikowany opublikowano 3 lipca 2020

</doc>
<doc id="4917586" url="https://pl.wikipedia.org/wiki?curid=4917586" title="Sally Amaki">
Sally Amaki

 (ur. 26 kwietnia w Los Angeles) – amerykańska wokalistka i aktorka głosowa pochodzenia japońskiego. Jest członkinią grupy idoli 22/7 (debiut w 2017), gdzie pełni funkcję „zagranicznego przedstawiciela grupy”.

</doc>
<doc id="4917587" url="https://pl.wikipedia.org/wiki?curid=4917587" title="Danuta Zawisławska">
Danuta Zawisławska

Danuta Zawisławska (ur. 6 maja 1942, zm. 17 maja 2007) – polska ekonomistka, specjalizująca się w zakresie marko i mikroekonomii zarządzania, doktor habilitowana Kolegium Nauk Społecznych i Administracji Politechniki Warszawskiej. 
Kariera naukowa.
Danuta Zawisławska była związana zawodowo z Instytutem Ekonomii Politycznej oraz Akademią Nauk Społecznych, na Politechnice Warszawskiej wykładała w Kolegium Nauk Społecznych i Administracji. Prowadziła badania nad wpływem postępu naukowo-technicznego na zatrudnienie w procesie produkcji. 
Publikacje książkowe.
Pochowana na cmentarzu Bródnowskim w Warszawie (kw. 28F, rząd 2, grób 15).

</doc>
<doc id="4917589" url="https://pl.wikipedia.org/wiki?curid=4917589" title="Uno-X Pro Cycling Team">
Uno-X Pro Cycling Team

Uno-X Pro Cycling Team () – norweska grupa kolarska należąca do dywizji UCI Professional Continental Teams.
Grupa powstała w 2017, będąc następcą funkcjonującej do końca sezonu 2016 norweskiej grupy Team Ringeriks-Kraft. Do końca sezonu 2019 należała do dywizji UCI Continental Teams, a od 2020 dołączyła do dywizji UCI Professional Continental Teams.

</doc>
<doc id="4917592" url="https://pl.wikipedia.org/wiki?curid=4917592" title="Renault Kaptur">
Renault Kaptur



</doc>
<doc id="4917595" url="https://pl.wikipedia.org/wiki?curid=4917595" title="Łantuchowo">
Łantuchowo

Łantuchowo – dawna kolonia i folwark. Tereny na których był położony, leżą obecnie na Białorusi, w obwodzie witebskim, w rejonie głębockim, w sielsowiecie Hołubicze.
Inna nazwa wsi to Łańtuchowo
Historia.
W czasach zaborów w granicach Imperium Rosyjskiego.
W dwudziestoleciu międzywojennym folwark i kolonia leżała w Polsce, w województwie wileńskim, w powiecie dziśnieńskim, w gminie Dokszyce, następnie w gminie Hołubicze.
Według Powszechnego Spisu Ludności z 1921 roku zamieszkiwało:
Miejscowości należały do parafii rzymskokatolickiej w m. Zaszcześle i prawosławnej w Hołubiczach. Podlegała pod Sąd Grodzki w Głębokiem i Okręgowy w Wilnie; właściwy urząd pocztowy mieścił się w Królewszczyźnie.

</doc>
<doc id="4917596" url="https://pl.wikipedia.org/wiki?curid=4917596" title="Uno-X Hydrogen Development Team">
Uno-X Hydrogen Development Team



</doc>
<doc id="4917597" url="https://pl.wikipedia.org/wiki?curid=4917597" title="Uno-X Norwegian Development Team">
Uno-X Norwegian Development Team



</doc>
<doc id="4917598" url="https://pl.wikipedia.org/wiki?curid=4917598" title="Bitwa pod Nowogrodem (1920)">
Bitwa pod Nowogrodem (1920)

Bitwa pod Nowogrodem – część bitwy pod Łomżą; walki polskiego 205 pułku piechoty z sowiecką 10 Dywizją Kawalerii w czasie lipcowej ofensywy Frontu Zachodniego Michaiła Tuchaczewskiego podczas wojny polsko-bolszewickiej.
Położenie ogólne wojsk.
W pierwszej dekadzie lipca przełamany został front polski nad Autą, a wojska Frontu Północno-Wschodniego gen. Stanisława Szeptyckiego cofały się pod naporem ofensywy Michaiła Tuchaczewskiego.
Naczelne Dowództwo Wojska Polskiego nakazało powstrzymanie wojsk sowieckiego Frontu Zachodniego na linii dawnych okopów niemieckich z okresu I wojny światowej.
Sytuacja operacyjna, a szczególnie upadek Wilna i obejście pozycji polskich od północy, wymusiła dalszy odwrót wojsk polskich.
1 Armia gen. Gustawa Zygadłowicza cofała się nad Niemen, 4 Armia nad Szczarę, a Grupa Poleska na Kanał Ogińskiego i Pińsk.
Obrona wojsk polskich na linii Niemna i Szczary również nie spełniła oczekiwań. W walce z przeciwnikiem oddziały polskie poniosły duże straty i zbyt wcześnie zaczęły wycofanie na linię Bugu.
W końcu lipca Front Północno-Wschodni znajdował się w odwrocie na linię Bugu i Narwi. Grupa gen. Władysława Junga została zepchnięta za Narew, a grupa gen. Daniela Konarzewskiego stała między Prużaną a Berezą Kartuską. Między obiema grupami, podległymi 4 Armii, wytworzyła się kilkudziesięciokilometrowa luka, w którą wtargnęły sowieckie 2 i 17 Dywizje Strzelców. Po obu stronach linii kolejowej Łuniniec – Brześć cofała się Grupa Poleska gen. Władysława Sikorskiego. Odwrót wojsk gen. Sikorskiego nie był wymuszony działaniami przeciwnika, ale wydarzeniami na północnym odcinku frontu. 
Plan polskiego Naczelnego Dowództwa zakładał, że 1. i 4 Armia oraz Grupa Poleska do 5 sierpnia będą bronić linii Narew – Orlanka oraz Leśna – Brześć i w ten sposób umożliwią przygotowanie kontrofensywy z rejonu Brześcia na lewe skrzydło wojsk Frontu Zachodniego Michaiła Tuchaczewskiego. Rozstrzygającą operację na linii Bug, Ostrołęka, Omulew doradzał też gen. Maxime Weygand.
Warunkiem powodzenia było utrzymanie posiadającej wielkie znaczenie strategiczne Twierdzy Brzeskiej oraz pobicie 1 Armii Konnej Siemiona Budionnego, co umożliwiłoby ściągnięcie nad Bug części sił polskich z Galicji.
28 lipca Front Północno-Wschodni był nadal w odwrocie. 1 Armia opuściła Białystok i wycofała się na linię Narwi. Na lewym skrzydle polskiego frontu sowiecki 3 Korpus Kawalerii Gaja Gaja nadal parł na zachód, dochodząc aż pod Łomżę. Zagrożone zostało zarówno skrzydło jak i tyły 1 Armii. W tym czasie zarówno dowódca armii jak i dowódca frontu nie posiadali znaczących odwodów operacyjnych.
Walki pod Nowogrodem.
W południe 29 lipca pod Łomżę podeszła kawaleria 3 Korpusu Kawalerii Gaja Gaja i z marszu zaatakowała wschodnie forty twierdzy. Walki toczyły się ze zmiennym szczęściem.
30 lipca Naczelne Dowództwo Wojska Polskiego utworzyło z wojsk walczących w rejonie Łomży grupę operacyjną gen. Jana Wroczyńskiego.
W tym też dniu i Sowieci przegrupowali siły. Dowódca sowieckiej 4 Armii Aleksandr Szuwajew nakazał dowódcy 3 Korpusu Kawalerii blokować miasto jedną dywizją, a częścią sił sforsować Narew pod Nowogrodem i obejść Łomżę od zachodu.
31 lipca Gaja Gaj przerzucił główne siły korpusu na północ od Nowogrodu, pozostawiając pod Łomżą jedną brygadę 15 Dywizji Kawalerii. 
Tego dnia do Ostrołęki zaczęły przybywać z Warszawy transporty 205 ochotniczego pułku piechoty im. Jana Kilińskiego. Z powodu dynamicznej sytuacji na froncie, pułk wchodził do walki częściami. III batalion por. Brodowskiego, który jako pierwszy stanął w Ostrołęce, otrzymał rozkaz marszu do Łomży i wsparcia grupy ppłk. Andrzeja Kopy. O świcie 1 sierpnia batalion osiągnął Miastkowo.
W tym czasie sowiecka 10 Dywizja Kawalerii rozbiła szwadron 8 Brygady Jazdy, opanowała Nowogród i odeszła w kierunku na Łomżę, a 15 Dywizja Kawalerii przeprawiła się przez Narew w rejonie Nowogrodu. 
Odpowiedzią dowódcy grupy gen. Jana Wroczyńskiego było skierowanie do Nowogrodu III batalionu 205 pułku piechoty. Po krótkiej walce z pozostającymi w mieście słabymi pododdziałami 10 DK, batalion ochotniczy opanował miasto i przystąpił do organizacji obrony.
Około 11.00 do miasta podeszła nieubezpieczona kolumna 15 Dywizji Kawalerii. Powstrzymana ogniem broniącej południowej części miasta 10/205 pp poniosła duże straty. Przeciwnik wycofał się i po przegrupowaniu rozpoczął natarcie z wykorzystaniem artylerii. Sowieckiego uderzenia nie wytrzymali nieostrzelani ochotnicy i polski batalion wycofał się z miasta do Chmielewa. Tu napotkał zdążający mu z pomocą II/205 pp, wzmocniony dwoma bateriami 17 pułku artylerii ciężkiej.
Wobec przewagi wroga, polskie bataliony cofały się w kierunku na Ostrołękę powstrzymując szarże Kozaków, którzy szukali luk w polskiej kolumnie. W związku z zajęciem przez czerwonoarmistów Miastkowa, wybrano drogę okrężną przez Tarnowo. Permanentne ataki sowieckiej jazdy i trudy marszu, połączone ze słabym wyszkoleniem ochotników z Warszawy, powodowały, że morale wśród żołnierzy polskich zaczęło spadać. Tylko dzięki ogromnym wysiłkom oficerów i podoficerów udawało się zachować porządek w kolumnie. Kiedy jednak zaczęło brakować amunicji, część żołnierzy uległa panice, a niektóre kompanie rozproszyły się i zostały w większości wyrąbane przez Kozaków. Przed północą zaledwie resztki batalionów dotarły do Ostrołęki.
Bilans walk.
W walkach pod Nowogrodem 205 pułk piechoty poniósł wysokie straty – stracił około 800 żołnierzy i w zasadzie jego dwa bataliony przestały istnieć. Poległ kwiat warszawskiej młodzieży harcerskiej. Klęska pod Nowogrodem przekreśliła plany zaczepne gen. Jana Wroczyńskiego i skomplikowała położenie grupy ppłk. Andrzeja Kopy.

</doc>
<doc id="4917599" url="https://pl.wikipedia.org/wiki?curid=4917599" title="Uno-X Development Team">
Uno-X Development Team



</doc>
<doc id="4917603" url="https://pl.wikipedia.org/wiki?curid=4917603" title="Yasuhiro Takemoto">
Yasuhiro Takemoto

 – japoński animator oraz reżyser seriali telewizyjnych i filmów anime. Pracował dla studia Kyoto Animation.
Śmierć.
Cztery dni po podpaleniu studia Kyoto Animation 18 lipca 2019 r. Takemoto został uznany za zaginionego przez swojego ojca.

</doc>
<doc id="4917608" url="https://pl.wikipedia.org/wiki?curid=4917608" title="Mary-Ann Ochota">
Mary-Ann Ochota

Mary-Ann Ochota (ur. 8 maja 1981 w Wincham) – brytyjska antropolożka i prezenterka telewizyjna polsko-indyjskiego pochodzenia. 
Życiorys.
Urodziła się i wychowała w Wincham, Cheshire, jej matka jest Hinduską, a ojciec Polakiem. Uczyła się w Sir John Deane's College w Cheshire, a następnie w 2002 ukończyła studia z zakresu archeologii i antropologii na Emmanuel College w University of Cambridge.
Po ukończeniu studiów weszła w skład zespołu badawczego antropologa Jeremy’ego Keenana podczas wyprawy na południową Saharę, by badać prehistoryczną sztukę naskalną w tamtejszych jaskiniach. W 2016 brała udział w wyprawie badawczej we współpracy z Muzeum Australijskim, prowadząc badania archeologiczne i ekologiczne na Pustyni Simpsona w Queensland w Australii.
Mary-Ann jest ekspertem w nurkowaniu (PADI Divemaster, BSAC Dive Leader) i żeglarstwie dalekomorskim, dobrze jeździ konno. W 2012 roku była częścią załogi, która przepłynęła 68-metrowym jachtem przez północny Pacyfik z Qingdao w Chinach do San Francisco w ramach Clipper Round the World Yacht Race.
W 2011 r. w ramach działalności charytatywnej zbierała fundusze dla Royal National Lifeboat Institution.
Jest członkiem Royal Geographical Society.
Aktywność w mediach.
Brała udział jako prowadzący lub konsultant w programach telewizyjnych:
Brała udział w programie radiowym "Weekend World Today" w BBC World Service i BBC Radio 4. Jest stałym recenzentem w papierowym wydaniu gazety Sky News, pisze także dla „The Daily Telegraph”, „The Guardiana”, „Trail”, „Geographical”, „Summit” i „Countryfile Magazine”. Jest blogerką dla „The Independent”.
Publikacje.
Wydała trzy książki:
Życie osobiste.
W 2008 wyszła za mąż za autora książek dla dzieci, Joe Craiga. W 2018 urodził się ich syn, Cole.
Występowała jako modelka w reklamach telewizyjnych.

</doc>
<doc id="4917611" url="https://pl.wikipedia.org/wiki?curid=4917611" title="Ignacy Pilwiński">
Ignacy Pilwiński

Ignacy Pilwiński (ur. 25 sierpnia 1896 w Wilnie, zm. 14 września 1939 w Kutnie) – podpułkownik piechoty Wojska Polskiego, kawaler Orderu Virtuti Militari.
Życiorys.
Urodził się w Wilnie, w rodzinie Józefa i Marii z Mierzyńskich. Do Wojska Polskiego został przyjęty z byłych Korpusów Wschodnich i byłej armii rosyjskiej. Służył w 25 Pułku Piechoty w Piotrkowie. 3 maja 1922 został zweryfikowany w stopniu kapitana ze starszeństwem z 1 czerwca 1919 i 1833. lokatą w korpusie oficerów piechoty, a 18 lutego 1928 mianowany majorem ze starszeństwem z 1 stycznia 1928 i 196. lokatą w korpusie oficerów piechoty. W kwietniu tego roku został wyznaczony w macierzystym oddziale na stanowisko oficera sztabowego pułku. W lipcu 1929 został przesunięty na stanowisko dowódcy III batalionu, a w marcu 1931 przeniesiony do 86 Pułku Piechoty w Mołodecznie na stanowisko dowódcy batalionu. W czerwcu 1933 został przesunięty na stanowisko kwatermistrza. Później został przeniesiony do 68 Pułku Piechoty we Wrześni na stanowisko dowódcy II batalionu, detaszowanego w Jarocinie. Na stopień podpułkownika został mianowany ze starszeństwem z 19 marca 1938 i 22. lokatą w korpusie oficerów piechoty.
W czasie kampanii wrześniowej 1939 walczył na czele II baonu 68 pp. Zmarł 14 września w Kutnie w następstwie odniesionych ran.

</doc>
<doc id="4917616" url="https://pl.wikipedia.org/wiki?curid=4917616" title="Życzliwość">
Życzliwość

Życzliwość – przyjazne usposobienie. Cecha kogoś, kto lubi innych ludzi, chce ich dobra i gotów jest działać w tym celu, aby działo im się dobrze. Jedna z cnót moralnych, która wyraża się w postawie, czynach i słowach, wobec drugiego człowieka lub ludzkiej wspólnoty. Człowiek życzliwy łagodzi cierpienia i przyczynia się do szczęścia innych. Budzi podziw nie tyle ze względu na czyn, ile na jego przyjazną postawę. Potrafi się on cieszyć z cudzego szczęścia, obca natomiast jest mu satysfakcja z czyjegoś niepowodzenia.
Prof. Tadeusz Gadacz w swej książce „Uniwersalne prawdy i prawa życia” przytacza definicje życzliwości z „Etyki eudemejskiej” Arystotelesa, gdzie ten ostatni używa w oryginale słowa "eunoia", (starogrecki: "εὔνοια"). Odpowiednikiem tego słowa w języku angielskim jest „goodwill”, różniące się od jego synonimu „kindness”, któremu jednak bliżej do uprzejmości.
O ile uprzejmość może być aktem bez życzliwości, o tyle życzliwość zawiera w sobie uprzejmość. „Być uprzejmym” można być tylko w stosunku do drugiego człowieka, podczas gdy „życzliwość” to raczej postawa życia, która może (ale nie musi) wyrażać się w uprzejmości:„"Niejeden sprzyja ludziom, których nigdy nie widział, lecz przypuszcza, że są prawi lub pożyteczni; i może się zdarzyć, że ktoś z nich odwzajemnia to uczucie. Tacy ludzie są tedy – jak się zdaje – wzajemnie sobie życzliwi"” Arystoteles uważa też, że „"życzliwość jest właściwością charakteru i odnosi się do charakteru"” jak również:„"Życzliwość jest umiarem pomiędzy pochlebstwem i nienawiścią, a dotyczy czynów i słów. Bo pochlebcą jest ten, kto przypisuje komuś wiele zalet, niż się godzi i niż jest w rzeczywistości. A nienawistny jest wrogo usposobiony do bliźniego i ujmuje mu zalet".”Cyceron tłumaczy słowo εὔνοια na łacińskie "benevolentia" – dobra wola, czy właśnie życzliwość i w "Katonie Starszym o starości" napisał: „"Jeżelibyś więc usunął z tego świata więź życzliwości, to nie ostoi się ni dom żaden ni miasto, i nie utrzyma się nawet uprawa roli"” Immanuel Kant mówi o życzliwości w „Metafizyce moralności”, że „"jest radością, jaką czerpie się ze szczęścia (albo tez pomyślności) innych"”
Fryderyk Nietzsche wymienia objawy życzliwości: „"przyjaznego usposobienia w obcowaniu, ów uśmiech w oku, owe uściski dłoni, ową pogodę, którą zazwyczaj bywają przepojone wszystkie sprawy ludzkie”." Wskazuje też, że „"Między drobnymi ale niezmiernie częstymi i dlatego bardzo skutecznymi rzeczami, na które nauka powinna więcej zwracać uwagi niż na rzeczy wielkie i rzadkie, należy także policzyć życzliwość"” Współcześnie żyjący profesor psychologii zaliczył życzliwość (ang. "benevolence") do podstawowych ludzkich wartości, kategoryzując ją w grupie: self – transcendence („przekraczanie ja”) i definiuje jako: troska o dobro najbliższych, rodziny, przyjaciół, znajomych, przyjaźń, miłość.
W religii chrześcijańskiej św. Tomasz z Akwinu podejmując problematykę „cnót społecznych” ujął życzliwość jako wyrażenie uprzejmości (uprzejmość – jako życzliwość okazywana innym ludziom w czynach i słowach). Papież Franciszek określa ją jako postawę pragnienia dobra dla drugiej osoby. (..) Jako silne pragnienie dobra i skłonność do tego wszystkiego, co dobre i doskonałe, co pobudza do napełniania życia innych rzeczami pięknymi, wzniosłymi i budującymi.

</doc>
<doc id="4917617" url="https://pl.wikipedia.org/wiki?curid=4917617" title="Reiko Yoshida">
Reiko Yoshida

 (ur. 31 grudnia 1967 w Hiroszimie) – japońska scenarzystka i autorka mang.

</doc>
<doc id="4917619" url="https://pl.wikipedia.org/wiki?curid=4917619" title="Łaputy">
Łaputy

Łaputy (; ) – wieś na Białorusi, w obwodzie witebskim, w rejonie dokszyckim, w sielsowiecie Dokszyce.
Dawniej wieś i majątek Łaputy.
Historia.
W czasach zaborów wieś i folwark leżały w granicach Imperium Rosyjskiego.
W dwudziestoleciu międzywojennym wieś i majątek Łaputy leżał w Polsce, w województwie wileńskim, w powiecie dziśnieńskim, w gminie Dokszyce.
Według Powszechnego Spisu Ludności z 1921 roku zamieszkiwało:
Miejscowość należała do parafii rzymskokatolickiej i prawosławnej w Dokszycach. Podlegała pod Sąd Grodzki w Dokszycach i Okręgowy w Wilnie; właściwy urząd pocztowy mieścił się w Dokszycach.

</doc>
<doc id="4917621" url="https://pl.wikipedia.org/wiki?curid=4917621" title="Renault Mégane Conquest">
Renault Mégane Conquest



</doc>
<doc id="4917623" url="https://pl.wikipedia.org/wiki?curid=4917623" title="Renault Megane Conquest">
Renault Megane Conquest



</doc>
<doc id="4917624" url="https://pl.wikipedia.org/wiki?curid=4917624" title="Obłudna gra">
Obłudna gra

Obłudna gra (ang. "Filthy Rich") – amerykański serial telewizyjny (dramat obyczajowy) wyprodukowany przez Wyolah Entertainment, Imagine Television, Fox Entertainment oraz 20th Television, który jest adaptacją nowozelandzkiego serialu o tym samym tytule.
Serial jest emitowany od 21 września 2020 roku przez FOX. Od 18 listopada serial będzie emitowany w polskiej telewizji na kanale FOX Polska.
Fabuła.
Fabula serialu skupia się na bogatej rodzinie, która prowadzi chrześcijański program. Wszystko zmienia się kiedy senior rodziny ginie w katastrofie lotniczej. Podczas czytania testamentu rodzina dowiaduje się, że miał on troje nieślubnych dzieci, które zostały uwzględnione w nim.
Produkcja.
Pod koniec lutego 2019 roku ogłoszono obsadę serialu, do której dołączyli: Kim Cattrall, Aubrey Dollar, Corey Cott, Benjamin Levy Aguilar oraz Mark L. Young.
W kolejnym miesiącu poinformowano, że Gerald McRaney, Steve Harris, Melia Kreiling i Olivia Macklin zagrają w serialu.
13 maja 2019 roku stacja FOX ogłosiła zamówienie pierwszego sezonu dramatu, który zadebiutuje w sezonie telewizyjnym 2019/2020.
31 października serial został skasowany po jednym sezonie

</doc>
<doc id="4917627" url="https://pl.wikipedia.org/wiki?curid=4917627" title="Ukraińska Hokejowa Liga (2020/2021)">
Ukraińska Hokejowa Liga (2020/2021)

Ukraińska Hokejowa Liga 2020/2021 jako 29. sezon rozgrywek o mistrzostwo Ukrainy w hokeju na lodzie i jednocześnie piąta edycja w ramach UHL.
Opis.
W lipcu 2020 władze UHL poinformowały o podjęciu negocjacji dotyczących przyjęcia do ligi Sokiła Kijów, którego drużyna nie uczestniczyła w mistrzostwa Ukrainy od sezonu 2013/2014. Na początku sierpnia 2020 potwierdzono, że do sezonu zgłosiło się siedem ekip: Biłyj Bars Biała Cerkiew, Dnipro Chersoń, Donbas Donieck, Kryżani Wowky Kijów, HK Krzemieńczuk, HK Mariupol, Sokił Kijów, a ponadto oczekiwano na aplikacje od MHK Dynamo Charków.
Ostatecznie do jubileuszowego piątego sezonu UHL przyjęto drużyny: Biłyj Bars Biała Cerkiew, Dnipro Chersoń, Donbas Donieck, Kryżani Wowky Kijów, MHK Sokił Kijów, HK Kramatorsk, HK Krzemieńczuk, HK Mariupol.
Sezon regularny.
Przyjęto, że w sezonie regularnym w wymiarze sześciu rund każda z ośmiu drużyn rozegra 42 mecze (łącznie 168 wszystkich spotkań). Od edycji UHL 2020/2021 wprowadzono punktację za każde zwycięstwo w wymiarze dwóch punktów (dotąd przyznawano trzy punkty za wygraną po regulaminowym czasie 60 minut i dwa punkty po dogrywce lub najazdach). Inauguracyjny mecz sezonu został rozegrany 21 października 2020, tj. dzień po zakończeniu poprzedniej edycji UHL 2019/2020, wydłużonej do jesieni 2020 z powodu pandemii COVID-19, a Mariupol przegrał u siebie z Sokiłem 1:2.
W sezonie zasadniczym każda drużyna rozegrała 42 kolejek. Termin ostatniej kolejki miał miejsce 14 marca 2021, zaś zaległe mecze trwały jeszcze od 16 do 18 marca 2021. Pierwsze miejsce w sezonie zasadniczym zajął Donbas Donieck.
Faza play-off.
Do fazy play-off dopuszczono siedmiu pierwszych z ośmiu wszystkich uczestników rozgrywek. Pierwsza drużyna w sezonie zasadniczym zapewniła sobie bezpośredni awans do półfinału. Drużyny z miejsc 2-7 zakwalifikowały się do etapu ćwierćfinałowego. Ostatnia drużyna w sezonie zasadniczym zakończyła sezon na tym etapie. 
Rywalizację play-off rozpoczęto 22 marca 2021. W etapie ćwierćfinałowym rywalizacja toczyła się do dwóch zwycięstw, a w półfinałach i finale do czterech wygranych spotkań.
Złoty medal wywalczył Donbas Donieck, a srebrny Sokił Kijów.

</doc>
<doc id="4917643" url="https://pl.wikipedia.org/wiki?curid=4917643" title="Łydnica">
Łydnica

Łydnica – dawny folwark, leżał nad rzeczką o tej samej nazwie. Tereny na których był położony, leżą obecnie na Białorusi, w obwodzie witebskim, w rejonie głębockim, w sielsowiecie Hołubicze.
Historia.
W czasach zaborów ówczesny zaścianek leżał w granicach Imperium Rosyjskiego.
W latach 1921 – 1945 folwark leżał w Polsce, w województwie wileńskim, w powiecie dziśnieńskim, do 11 kwietnia 1929 w gminie Dokszyce, następnie w gminie Hołubicze.
Według Powszechnego Spisu Ludności z 1921 roku zamieszkiwało tu 7 osób, wszystkie były wyznania rzymskokatolickiego i zadeklarowały polską przynależność narodową. Był tu 1 budynek mieszkalny. W 1931 w 1 domu zamieszkiwało 14 osób.
Miejscowość należała do parafii rzymskokatolickiej w m. Zaszcześle i prawosławnej w Hołubiczach. Podlegała pod Sąd Grodzki w Głębokiem i Okręgowy w Wilnie; właściwy urząd pocztowy mieścił się w Hołubiczach.

</doc>
<doc id="4917645" url="https://pl.wikipedia.org/wiki?curid=4917645" title="DouYu">
DouYu

DouYu () – chiński serwis internetowy o charakterze platformy live streamingu, umożliwiający transmitowanie treści wideo na żywo. Powstał w 2014 roku.
Jest to największy tego typu portal w kraju; korzysta z niego 163,6 mln użytkowników miesięcznie.
Serwis jest skoncentrowany na streamingu gier, ale oferuje także sekcję wideoblogów.

</doc>
<doc id="4917653" url="https://pl.wikipedia.org/wiki?curid=4917653" title="Władysław Bartkiewicz (polityk)">
Władysław Bartkiewicz (polityk)

Władysław Bartkiewicz (ur. 19 listopada 1924 w Rejowcu, zm. 12 lutego 1964) – polski elektryk, poseł na Sejm PRL III kadencji.
Życiorys.
Uzyskał wykształcenie podstawowe. Pracował w zawodzie elektryka w cementowni „Pokój” w Rejowcu Fabrycznym, w której pełnił funkcję przewodniczącego rady zakładowej. Wstąpił do Polskiej Zjednoczonej Partii Robotniczej. W 1961 został wybrany posłem na Sejm PRL w okręgu Chełm, pracował w Komisji Budownictwa i Gospodarki Komunalnej. W trakcie pełnienia mandatu wsparł budowę remizy Ochotniczej Straży Pożarnej w Rejowcu. Zmarł w trakcie kadencji.

</doc>
<doc id="4917655" url="https://pl.wikipedia.org/wiki?curid=4917655" title="Bahdanawiczy">
Bahdanawiczy

Bahdanawiczy (,; , "Bogdanowiczi") – wieś na Białorusi, w obwodzie homelskim, w rejonie kormańskim, w sielsowiecie Karoćki.
Historia.
Obszar, na którym znajduje się wieś, był zamieszkany od czasów starożytnych, o czym świadczy odkryty przez archeologów kurhan (7 wałów, 1,5 km na południowy zachód od wsi).
Miejscowość pojawia się po raz pierwszy w źródłach pisanych z XVIII wieku jako wieś w powiecie rzeczyckim województwa mińskiego Wielkiego Księstwa Litewskiego. W 1704 roku została wymieniona w inwentarzu starosty czeczerskiego jako osada bojarska z 5 domami mieszkalnymi. Po pierwszym rozbiorze Rzeczypospolitej w 1772 roku Bahdanawiczy weszły w skład Imperium Rosyjskiego i przydzielone zostały do wołosti Rasochi w ujeździe rohaczewskim w guberni mohylewskiej. Stanowiły wówczas własność rodu Grzybowskich. W 1880 roku działała piekarnia i gorzelnia.
Po rewolucji październikowej miasteczko zostało włączone do Białoruskiej SRR. W 1930 zorganizowano kołchoz "Zwiazda", działała kuźnia. Wkrótce zaczęły pracę stacja maszynowo-traktorowa.
Podczas II wojny światowej od czerwca 1941 do lipca 1944 roku Bahdanawiczy znajdowały się pod okupacją niemiecką. Według spisu z 1959 roku w Bahdanawiczach mieszkało 739 osób.

</doc>
<doc id="4917657" url="https://pl.wikipedia.org/wiki?curid=4917657" title="Tudou">
Tudou

Tudou () – chiński serwis internetowy o charakterze platformy strumieniowej, umożliwiający udostępnianie treści wideo. Został założony w 2005 roku.
W 2012 roku Tudou zawarło porozumienie w sprawie fuzji z Youku.

</doc>
<doc id="4917658" url="https://pl.wikipedia.org/wiki?curid=4917658" title="Vidio">
Vidio

Vidio – indonezyjski serwis internetowy o charakterze platformy strumieniowej, umożliwiający udostępnianie i oglądanie treści wideo.
Platforma Vidio została założona w 2014 roku. Początkowo miała być lokalnym odpowiednikiem serwisu YouTube. W 2018 roku portal zaczął oferować usługi wideo na życzenie, przekształcając się w serwis VOD. Stał się również jedną z największych platform strumieniowych w Azji Południowo-Wschodniej.
Płatna usługa Vidio Premier oferuje dostęp do różnego rodzaju treści sportowych, dram koreańskich oraz produkcji filmowych, zarówno krajowych, jak i zagranicznych.
Pierwotnym właścicielem serwisu było przedsiębiorstwo Kreatif Media Karya. Następnie platforma przeszła w ręce firmy Surya Citra Media, która jest także operatorem kanałów telewizyjnych Indosiar i SCTV.
W 2020 roku aplikacja Vidio stała się najczęściej pobieraną aplikacją w sklepie Google Play w Indonezji. W tym samym roku serwis miał 40 mln aktywnych użytkowników. W maju 2018 r. serwis vidio.com był dwudziestą stroną WWW w kraju pod względem popularności (według danych Alexa Internet).

</doc>
<doc id="4917660" url="https://pl.wikipedia.org/wiki?curid=4917660" title="Giuseppe Misuraca">
Giuseppe Misuraca

Giuseppe Misuraca (ur. 28 lutego 1884 w Cefalù, zm. 4 czerwca 1962) – włoski duchowny rzymskokatolicki, arcybiskup tytularny, dyplomata papieski.
Życiorys.
18 kwietnia 1908 otrzymał święcenia prezbiteriatu.
2 lipca 1941 papież Pius XII mianował go nuncjuszem apostolskim w Wenezueli oraz arcybiskupem tytularnym cezarejskim. 20 lipca 1941 przyjął sakrę biskupią z rąk sekretarza stanu kard. Luigiego Maglione. Współkonsekratorami byli nuncjusz apostolski we Włoszech abp Francesco Borgongini Duca oraz biskup Cefalù Emiliano Cagnoni.
Urząd nuncjusza apostolskiego w Wenezueli pełnił do marca 1949.

</doc>
<doc id="4917661" url="https://pl.wikipedia.org/wiki?curid=4917661" title="I Don't Love You">
I Don't Love You



</doc>
<doc id="4917662" url="https://pl.wikipedia.org/wiki?curid=4917662" title="Michał Chaberek (dominikanin)">
Michał Chaberek (dominikanin)

Michał Chaberek OP (ur. 1980 w Gdańsku) – polski dominikanin, doktor teologii fundamentalnej. Autor publikacji, w których popularyzuje teorię inteligentnego projektu oraz odnowę katolickiej nauki o stworzeniu. 
Biografia.
Urodził się w 1980 roku w Gdańsku. W roku 2000 wstąpił do Zakonu Dominikanów. W 2007 przyjął święcenia kapłańskie w Krakowie. Posługę duszpasterską pełnił w Krakowie i Lublinie. W 2011 roku obronił doktorat na Uniwersytecie Kardynała Stefana Wyszyńskiego w Warszawie. W latach 2012-2013 przebywał w Discovery Institute w Seattle na stypendium naukowym. Po zakończeniu stypendium był duszpasterzem akademickim w Thomas Aquinas College w Kalifornii oraz wikarym w Parafii Św. Dominika w Los Angeles. Obecnie przebywa w Warszawie. 

</doc>
<doc id="4917663" url="https://pl.wikipedia.org/wiki?curid=4917663" title="I'm Not Okay (I Promise)">
I'm Not Okay (I Promise)



</doc>
<doc id="4917664" url="https://pl.wikipedia.org/wiki?curid=4917664" title="Zofia Zawadzka">
Zofia Zawadzka

Zofia Zawadzka "(z domu Anderko)" (ur. 4 maja 1950 w Bytomiu, zm. 2 września 2005 w Warszawie) – polska ekonomistka, specjalizująca się w bankowości i finansach, doktor habilitowana Kolegium Nauk Społecznych i Administracji Politechniki Warszawskiej.
Życiorys.
Studiowała na Wydziale Finansów i Statystyki Szkoły Głównej Planowania i Statystyki, w 1973 obroniła pracę magisterską i rozpoczęła staż naukowy na Politechnice Warszawskiej, a także w Stanach Zjednoczonych i Niemczech. W 1984 roku obroniła doktorat na Politechnice Warszawskiej, w 1992 habilitowała się pracą „Reforma walutowa z 1948 r. i jej wpływ na niemiecki sukces gospodarczy” w Szkole Głównej Handlowej, w 1998 roku otrzymała tytuł profesora. Od 1998 równolegle do pracy na Politechnice Warszawskiej rozpoczęła pracę w Katedrze Bankowości Szkoły Głównej Handlowej. W 2002 została kierownikiem Zakładu Ekonomiki Przedsiębiorstwa Bankowego. W 2005 Minister Edukacji Narodowej i Sportu przyznał prof. Zofii Zawadzkiej nagrodę za całokształt pracy naukowo-dydaktycznej. 
Pochowana na cmentarzu Powązkowskim w Warszawie (kw. g, rząd IV, grób 3).
Praca naukowa.
Dorobek naukowy prof. Zofii Zawadzkiej obejmuje ok. 130 publikacji, w tym monografie, opracowania studyjne, artykuły i recenzje książek i prac naukowych. Prowadziła badania nad zarządzaniem bankiem i ryzykiem bankowym. W 1992 ukazała się pierwsza książka o zarządzaniu ryzykiem w działalności banku, jej autorkami były Zofia Zawadzka i Barbara Gruszka. W swoich publikacjach Zofia Zawadzka pisała o transformacji systemowej w Polsce oraz konieczności dostosowania gospodarki i systemu bankowego do wymogów Unii Europejskiej, interesowała się tendencjami występującymi w bankowości światowej oraz prowadziła analizę porównawczą systemów bankowych.

</doc>
<doc id="4917667" url="https://pl.wikipedia.org/wiki?curid=4917667" title="MeTube">
MeTube

MeTube – indonezyjski serwis internetowy o charakterze platformy streamingowej, pozwalający na udostępnianie i oglądanie treści wideo.
Serwis został uruchomiony w 2016 roku, a jego właścicielem było przedsiębiorstwo Media Nusantara Citra.
Portal oferował dostęp do telewizji online (kanałów RCTI, MNCTV, GTV, iNews) oraz treści dostarczanych przez partnerów. Umożliwiał także udostępnianie materiałów wideo przesyłanych przez użytkowników.
W 2020 roku platforma została zintegrowana z usługą RCTI+.

</doc>
<doc id="4917671" url="https://pl.wikipedia.org/wiki?curid=4917671" title="Jason Nash">
Jason Nash

Jason Eric Nash (ur. 23 maja 1973 w Bostonie) – amerykański aktor, komik i youtuber. Najbardziej znany ze swojego kanału na portalu Vine, był także półfinalistą programu Last Comic Standing w 2010 roku. W 2016 roku Nash zaczął pojawiać się we vlogach Davida Dobrika jako jeden z członków The Vlog Squad, a później założył własny kanał na portalu YouTube.

</doc>
<doc id="4917674" url="https://pl.wikipedia.org/wiki?curid=4917674" title="Jacksepticeye">
Jacksepticeye

Seán William McLoughlin, znany pod pseudonimem Jacksepticeye (ur. 7 lutego 1990 w Cloghan) – irlandzki youtuber, znany ze swoich vlogów i serii Let’s Play. 15 października 2020 jego kanał zdobył ponad 13 miliardów wyświetleń i 26 milionów subskrybentów. Kanał Jacksepticeye jest najczęściej subskrybowanym kanałem w Irlandii.
Życiorys.
Seán William McLoughlin urodził się 7 lutego 1990 roku w Cloghan w hrabstwie Offaly. Otrzymał przydomek „Jack Septic Eye” po wypadku podczas meczu piłki nożnej, w którym doznał kontuzji oka. Jako nastolatek przeprowadził się z rodzicami do chaty z bali w Ballycumber w hrabstwie Offaly. Został perkusistą heavy metalowego zespołu Raised to the Ground, z którym w 2009 roku wydał jedną EP-kę zatytułowaną Risen from the Ashes. Następnie przeniósł się do mieszkania w Athlone w hrabstwie Westmeath.
Pierwsze filmy z gier na YouTube zaczął udostępniać w listopadzie 2012, chociaż kanał powstał pięć lat wcześniej. W 2013 McLoughlin został wymieniony w filmie PewDiePie, co przysporzyło mu popularności; w ciągu czterech dni liczba subskrybentów zwiększyła się z 2,5 do ponad 15 tys. W lipcu 2014 roku kanał JackSepticEye miał ponad 57 milionów wyświetleń. W tym czasie jego kanał miał 800 tys. subskrybentów. Do lutego 2015, kanał osiągnął miliard wyświetleń i 3.2 miliona subskrybentów.

</doc>
<doc id="4917675" url="https://pl.wikipedia.org/wiki?curid=4917675" title="Kompasiana">
Kompasiana

Kompasiana – indonezyjska platforma blogowa należąca do grupy Kompas Gramedia. Jest to portal internetowy o charakterze blogu społecznego () i zarazem największy tego rodzaju serwis w kraju.
Serwis został otwarty w 2008 roku. Pierwotnie był portalem przeznaczonym dla redaktorów pisma „Kompas”, a niedługo potem (22 października 2008) przerodził się w publiczną platformę blogową.
Platforma oferuje sekcje poświęcone gospodarce, literaturze, stylowi życia, rozrywce, naukom humanistycznym, sporcie, polityce i technice.
W ciągu miesiąca witryna odnotowuje ok. 20 mln wizyt (stan na 2020 rok). W grudniu 2020 r. był 28. stroną WWW w kraju pod względem popularności (według danych Alexa Internet).

</doc>
<doc id="4917676" url="https://pl.wikipedia.org/wiki?curid=4917676" title="Medium (witryna internetowa)">
Medium (witryna internetowa)

Medium – amerykańska platforma blogowa. Należy do przedsiębiorstwa A Medium Corporation.
Serwis został założony w 2012 roku przez Evana Williamsa, współzałożyciela serwisu Twitter i twórcę platformy Blogger.
W ciągu miesiąca witryna generuje ok. 200 mln odsłon (stan na 2020 rok).

</doc>
<doc id="4917678" url="https://pl.wikipedia.org/wiki?curid=4917678" title="Larissimus cassander">
Larissimus cassander

Larissimus cassander – gatunek błonkówki z rodziny męczelkowatych, jedyny przedstawiciel rodzaju "Larissimus". 
Zasięg występowania.
Gatunek ten występuje w Brazylii.

</doc>
<doc id="4917680" url="https://pl.wikipedia.org/wiki?curid=4917680" title="Larissimus">
Larissimus



</doc>
<doc id="4917682" url="https://pl.wikipedia.org/wiki?curid=4917682" title="Domingo del Barrio Batz">
Domingo del Barrio Batz

Domingo del Barrio Batz (ur. 26 stycznia 1951 w Ilom, departament Quiché, zm. 18 stycznia 1980 w Xeixojbitz, departament Quiché) – gwatemalski męczennik, ofiara wojny domowej w Gwatemali, błogosławiony Kościoła katolickiego. 
Życiorys.
Urodził się w 1951 roku w Ilom. Należał do Akcji Katolickiej. Był zakrystianiem w parafii Chajul. Żył w związku małżeńskim. 4 czerwca 1980 roku w czasie wojny domowej w Gwatemali on i ksiądz José María Gran Cirera zostali aresztowany i zastrzeleni przez szwadrony śmierci. 23 stycznia 2020 papież Franciszek podpisał dekret o męczeństwie jego i 9 towarzyszy, co otworzyło drogę do ich beatyfikacji, która odbyła się 23 kwietnia 2021 roku.

</doc>
<doc id="4917683" url="https://pl.wikipedia.org/wiki?curid=4917683" title="Plurk">
Plurk

Plurk () – tajwański portal internetowy o charakterze platformy mikroblogowej, umożliwiający udostępnianie krótkich wiadomości tekstowych.
Serwis został założony w 2008 roku. W ciągu miesiąca strona odnotowuje ok. 10 mln wizyt (stan na 2020 rok).

</doc>
<doc id="4917684" url="https://pl.wikipedia.org/wiki?curid=4917684" title="Lathrapanteles">
Lathrapanteles

Lathrapanteles - rodzaj błonkówek z rodziny męczelkowatych. Gatunkiem typowym jest "Lathrapanteles papaipemae".
Zasięg występowania.
Ameryka Północna i Południowa.
Biologia i ekologia.
Żywicielami są motyle z rodziny sówkowatych, rzadziej omacnicowatych.
Gatunki.
Do rodzaju zaliczane są 4 gatunki (najprawdopodobniej jest ich więcej, choć rodzaj raczej nie jest zbyt liczny):

</doc>
<doc id="4917687" url="https://pl.wikipedia.org/wiki?curid=4917687" title="Symfonia Premium">
Symfonia Premium



</doc>
<doc id="4917689" url="https://pl.wikipedia.org/wiki?curid=4917689" title="Mariapanteles">
Mariapanteles

Mariapanteles - rodzaj błonkówek z rodziny męczelkowatych. Gatunkiem typowym jest "Mariapanteles felipei".
Zasięg występowania.
Kraina neotropikalna - notowany z Brazylii i Kostaryki.
Biologia i ekologia.
Żywiciele gatunków z tego rodzaju nie są znani.
Gatunki.
Do rodzaju zaliczane są 4 gatunki (najprawdopodobniej jest ich więcej, choć rodzaj raczej nie jest zbyt liczny):

</doc>
<doc id="4917690" url="https://pl.wikipedia.org/wiki?curid=4917690" title="Kompas Gramedia">
Kompas Gramedia

Kompas Gramedia – indonezyjskie przedsiębiorstwo mediowe. Zostało założone w 1963 roku, a swoją siedzibę ma w Dżakarcie.
Odpowiada m.in. za wydawanie dziennika „Kompas” (zał. 1965); jest także właścicielem księgarni Gramedia, platformy blogowej Kompasiana, sieci informacyjnej Tribun Network oraz sieci hotelowych Santika i Amaris. Oprócz tego do Kompas Gramedia należą wydawnictwa książkowe i komiksowe – Elex Media Komputindo i Gramedia Pustaka Utama. 
Jest największym konglomeratem mediowym na rynku indonezyjskim.

</doc>
<doc id="4917691" url="https://pl.wikipedia.org/wiki?curid=4917691" title="Kompas Gramedia Group">
Kompas Gramedia Group



</doc>
<doc id="4917692" url="https://pl.wikipedia.org/wiki?curid=4917692" title="Stephen Nash">
Stephen Nash

Stephen Nash (ur. 5 lipca 1985 w Calgary) – kanadyjski siatkarz, grający na pozycji atakującego.
Sukcesy klubowe.
Liga bałtycka:
Liga estońska:
Liga szwedzka:
MEVZA - Liga środkowoeuropejska:
Liga austriacka:

</doc>
<doc id="4917695" url="https://pl.wikipedia.org/wiki?curid=4917695" title="Markshawius">
Markshawius

Markshawius – rodzaj błonkówek z rodziny męczelkowatych. Gatunkiem typowym jest "Markshawius erucidoctus".
Zasięg występowania.
Rodzaj znany z Azji Południowo-Wschodniej.
Biologia i ekologia.
Żywiciele gatunków z tego rodzaju nie są znani.
Gatunki.
Do rodzaju zaliczane są 3 gatunki :

</doc>
<doc id="4917696" url="https://pl.wikipedia.org/wiki?curid=4917696" title="Media Nusantara Citra">
Media Nusantara Citra

PT Media Nusantara Citra Tbk (MNC Media) – indonezyjskie przedsiębiorstwo mediowe, będące jednym z największych tego typu koncernów w kraju.
Zostało założone w 1997 roku, a swoją siedzibę ma w Dżakarcie.
Jest właścicielem szeregu krajowych kanałów telewizyjnych, m.in. niekodowanych stacji RCTI, MNCTV, GTV (Global TV) i iNews TV. Do grupy MNC należą również drukowane środki przekazu (Koran Sindo, Sindo Weekly), stacja radiowa MNC Trijaya FM oraz internetowe serwisy informacyjne (Sindonews.com, Okezone.com). Oprócz tego grupa jest operatorem ponad 20 kanałów płatnej telewizji.
Od 2007 roku przedsiębiorstwo jest notowane na Indonezyjskiej Giełdzie Papierów Wartościowych.

</doc>
<doc id="4917697" url="https://pl.wikipedia.org/wiki?curid=4917697" title="PT Media Nusantara Citra Tbk">
PT Media Nusantara Citra Tbk



</doc>
<doc id="4917698" url="https://pl.wikipedia.org/wiki?curid=4917698" title="MNC Media">
MNC Media



</doc>
<doc id="4917699" url="https://pl.wikipedia.org/wiki?curid=4917699" title="José María Bottaro y Hers">
José María Bottaro y Hers

José María Bottaro y Hers OFM (ur. 24 października 1859 w San Pedro, zm. 11 maja 1935 w Buenos Aires) – argentyński duchowny rzymskokatolicki, franciszkanin, dyplomata papieski, arcybiskup Buenos Aires.
Życiorys.
Młodość i prezbiteriat.
Urodził się jako Rafael Bottaro y Hers w rodzinie imigrantów pracujących w rolnictwie. Jego ojciec Esteban Bottaro był Włochem, a jego matka María Hers pochodziła z Gibraltaru.
6 kwietnia 1881 wstąpił do Zakonu Braci Mniejszych, gdzie przybrał imiona José María. Pierwsze śluby złożył 15 kwietnia 1882, a śluby wieczyste 16 kwietnia 1885. 25 września 1886 otrzymał święcenia prezbiteriatu.
W zakonie pełnił różnorakie funkcje - był nauczycielem filozofii, teologii dogmatycznej i prawa kanonicznego we franciszkańskich domach formacyjnych, bibliotekarzem w klasztorze w Buenos Aires, mistrzem nowicjatu, brał udział w tworzeniu prasy katolickiej. Następnie był przełożonym klasztorów w Buenos Aires i Aarón Castellanos oraz prowincjałem franciszkańskiej Prowincji Wniebowzięcia Najświętszej Maryi Panny z Río de la Plata.
Następnie wyjechał do Rzymu, gdzie przez sześć lat był definitorem przy Kurii Generalnej Zakonu Braci Mniejszych. Później z polecenia papieża pełnił misje dyplomatyczne w Rzymie i różnych krajach Ameryki. W 1910 papież Pius X powierzył mu trudną misję w Meksyku, podczas wybuchu rewolucji meksykańskiej i związanych z nią prześladowań Kościoła. O. Bottaro y Hers pełnił tę misję w ubraniu świeckim, ze względu na prawo zakazujące używania stroju duchownego w Meksyku.
Arcybiskup Buenos Aires.
Po śmierci poprzedniego arcybiskupa Buenos Aires Mariano Antonio Espinosy w 1923, prezydent Argentyny Marcelo Torcuato de Alvear zaproponował własną listę kandydatów na stołeczną katedrę, która jednak została odrzucona przez papieża Piusa XI. Konflikt spowodował ponad trzyletni wakat na stanowisku arcybiskupa Buenos Aires. Zakończył on się w 1926, gdy zaproponowano kandydaturę o. Bottaro y Hersa, będącą do przyjęcia zarówno przez Watykan jak i argentyński rząd. O. Bottaro y Hers był jedynym arcybiskupem Buenos Aires w historii, który w chwili nominacji nie pełnił żadnej funkcji biskupiej. 67-letni zakonnik był już wówczas na emeryturze i nie pełnił żadnych oficjalnych funkcji.
9 września 1926 papież Pius XI mianował go arcybiskupem Buenos Aires. 5 grudnia 1926 w bazylice franciszkańskiej w Buenos Aires przyjął sakrę biskupią z rąk nuncjusza apostolskiego w Argentynie abpa Filippo Cortesiego. Współkonsekratorami byli arcybiskup Montevideo Juan Francisco Aragone oraz biskup La Platy Francisco Alberti.
Będąc arcybiskupem nie przyjął sutanny biskupiej, pozostając przy habicie franciszkańskim. Założył argentyńską Akcję Katolicką. Od 1930 problemy zdrowotne znacznie utrudniały mu wykonywanie obowiązków. 20 października 1932 złożył rezygnację z arcybiskupstwa. Otrzymał wówczas arcybiskupstwo tytularne Macra. Resztę życia spędził w klasztorze franciszkanów w Buenos Aires, gdzie zmarł 11 maja 1935.

</doc>
<doc id="4917704" url="https://pl.wikipedia.org/wiki?curid=4917704" title="Binus University">
Binus University



</doc>
<doc id="4917705" url="https://pl.wikipedia.org/wiki?curid=4917705" title="IKS - Informatyka, Komputery, Systemy">
IKS - Informatyka, Komputery, Systemy



</doc>
<doc id="4917707" url="https://pl.wikipedia.org/wiki?curid=4917707" title="Microplitis">
Microplitis

Microplitis – rodzaj błonkówek z rodziny męczelkowatych. Gatunkiem typowym jest "Microplitis sordipes".
Zasięg występowania.
Przedstawiciele tego rodzaju występują na całym świecie.
Biologia i ekologia.
Żywicielami są motyle z około 12 rodzin.
Gatunki.
Do rodzaju zaliczanych jest 189 opisanych żyjących gatunków (oraz 3 wymarłe), lecz ich rzeczywista liczba może być dwa razy większa:
Oraz wymarłe:

</doc>
<doc id="4917708" url="https://pl.wikipedia.org/wiki?curid=4917708" title="Karol Biłas">
Karol Biłas

Karol Biłas (ur. 9 grudnia 2002 w Sanoku) – polski hokeista, reprezentant Polski.
Kariera.
Wychowanek klubu UKS Niedźwiadki MOSiR Sanok. W barwach tego klubu podjął występy w polskich ligach juniorskich. Ponadto został zawodnikiem zespołu KH 58 Sanok, występującego w 2. ligi słowackiej. Równolegle występował w barwach drużyny PZHL Katowice do lat 23 sezonie Polskiej Hokej Ligi (2018/2019). W debiucie zaliczył bramkę w meczu z Gdańskiem.
W barwach reprezentacji Polski do lat 18 uczestniczył w turniejach mistrzostw świata juniorów do lat 18 edycji 2019 (Dywizja IIA). W barwach reprezentacji Polski do lat 20 uczestniczył w turniejach mistrzostw świata juniorów do lat 20 edycji 2020, 2022 (Dywizja IB). 11 listopada 2021 zadebiutował w reprezentacji seniorskiej podczas turnieju Baltic Challenge Cup w Tallinie, zdobywając gola w meczu przeciw Litwie (11:3).

</doc>
<doc id="4917709" url="https://pl.wikipedia.org/wiki?curid=4917709" title="Skynindo">
Skynindo

Skynindo (PT Cipta Skynindo) – indonezyjski dostawca telewizji satelitarnej. Oferuje dostęp do 30 kanałów free-to-air oraz 60 stacji zagranicznych.
Przedsiębiorstwo Skynindo zostało założone w 2000 roku. Usługa w obecnej postaci wystartowała w 2010 roku i stała się jedną z najważniejszych usług płatnej telewizji w Indonezji.
Platforma działa z satelity ChinaSat 10 (110,5°E) w paśmie C w MPEG-4, a sygnał koduje w systemie StarGuide.

</doc>
<doc id="4917710" url="https://pl.wikipedia.org/wiki?curid=4917710" title="Aora">
Aora

Aora (PT Karyamegah Adijaya) – indonezyjski dostawca telewizji satelitarnej. Rozpoczął działalność w 2008 roku.
Dostawca uzyskał wyłączne prawa do transmisji Igrzysk Olimpijskich 2008 w Indonezji. Platforma ta jako pierwsza w kraju wprowadziła standard MPEG-4 AVC.

</doc>
<doc id="4917711" url="https://pl.wikipedia.org/wiki?curid=4917711" title="Miropotes">
Miropotes

Miropotes - rodzaj błonkówek z rodziny męczelkowatych. Gatunkiem typowym jest "Miropotes creon".
Zasięg występowania.
Rodzaj znany z Australazji oraz płd. Azji.
Gatunki.
Do rodzaju zaliczanych jest 15 opisanych gatunków:

</doc>
<doc id="4917712" url="https://pl.wikipedia.org/wiki?curid=4917712" title="Muzeum Pedagogiczne we Wrocławiu">
Muzeum Pedagogiczne we Wrocławiu



</doc>
<doc id="4917714" url="https://pl.wikipedia.org/wiki?curid=4917714" title="Big TV (Indonezja)">
Big TV (Indonezja)

Big TV (zapis stylizowany: BiG TV) – indonezyjski dostawca telewizji satelitarnej. Należał do konglomeratu Lippo Group i działał w ramach spółki zależnej PT Indonesia Media Televisi. Usługi BiG TV były świadczone w latach 2013–2020.
Platforma została uruchomiona 9 października 2013. Oferowała dostęp do 184 kanałów telewizyjnych. Usługa została zamknięta 31 maja 2020.
Platforma nadawała z japońskiego satelity JCSAT 4B (124,0°E), w MPEG-4 w wyższym paśmie Ku (12–12,65 GHz), przy wykorzystaniu systemu kodowania Nagra MA.

</doc>
<doc id="4917715" url="https://pl.wikipedia.org/wiki?curid=4917715" title="UseeTV">
UseeTV

UseeTV (IndiHome TV, dawniej Groovia TV) – indonezyjska usługa telewizji IPTV. Została uruchomiona w 2014 roku.
Właścicielem UseeTV jest Telkom Indonesia.

</doc>
<doc id="4917717" url="https://pl.wikipedia.org/wiki?curid=4917717" title="Walt Disney Studio Entertainment">
Walt Disney Studio Entertainment



</doc>
<doc id="4917718" url="https://pl.wikipedia.org/wiki?curid=4917718" title="Disney+ Hotstar">
Disney+ Hotstar

Disney+ Hotstar (także Hotstar) – indyjska platforma umożliwiająca dostęp do mediów streamingowych na życzenie. Należy do Star India.
Serwis został uruchomiony w 2015 r. jako Hotstar. Od marca 2020 funkcjonuje pod nazwą Disney+ Hotstar. We wrześniu 2020 r. platforma została wprowadzona na rynek indonezyjski. W Malezji serwis zadebiutował 1 czerwca 2021 roku.
W 2020 r. usługa Disney+ Hotstar miała ok. 8 mln abonentów.

</doc>
<doc id="4917719" url="https://pl.wikipedia.org/wiki?curid=4917719" title="Hotstar">
Hotstar



</doc>
<doc id="4917720" url="https://pl.wikipedia.org/wiki?curid=4917720" title="Róża piżmowa">
Róża piżmowa

Róża piżmowa ("Rosa moschata" Herrm.) – gatunek krzewu z rodziny różowatych. Opisany został na bazie roślin uprawianych w Europie uznawanych za pochodzące z Persji. Utożsamiany jest z "Rosa brunonii" z południowo-zachodniej Azji, która to róża jednak nieco odbiega, choćby fenologią, od roślin europejskich, co tłumaczone jest ich długotrwałą hodowlą (krzyżowaniem, selekcją i mutacjami). Róża piżmowa uprawiana jest jako ozdobna i była wykorzystana do utworzenia wielu odmian uprawnych cechujących się powtarzającym się i obfitym kwitnieniem. Jest to m.in. jeden z gatunków rodzicielskich róży damasceńskiej. W obszarze pierwotnego zasięgu roślina wykorzystywana jest także do wyrobu wody różanej i jako lecznicza.
Zasięg geograficzny.
Gatunek pochodzi z południowo-zachodniej Azji, gdzie rośnie na obszarze od Afganistanu, poprzez północny Pakistan i północne Indie, Nepal, Sikkim, Bhutan po południowo-zachodnie Chiny (Syczuan, Tybet, Junnan) i Mjanmę. Podawana jest też z południowego Iranu.
Roślina rozpowszechniona jest poza tym w uprawie, w Europie głównie w jej zachodniej i południowej części. W basenie Morza Śródziemnego jest rośliną dziczejącą (w Hiszpanii, Francji, Włoszech i Grecji). Jako introdukowana wymieniana jest też z USA (Illinois, Alabama), z Meksyku, północno-zachodniej Afryki (Maroko, Algieria, Tunezja) i z nowozelandzkiej Wyspy Północnej.
Biologia i ekologia.
W zasięgu naturalnym rośnie w lasach i na ich skrajach oraz w zaroślach, w dolinach rzek, na obszarach górskich sięgając do rzędnej 2900 m n.p.m.
Róża o wonnych kwiatach, przy czym charakterystyczny, piżmowy zapach utrzymuje się nawet u mieszańców. Kwitnie w naturze od maja do czerwca, rzadko do lipca. W uprawie rośliny te często powtarzają kwitnienie. Owoce dojrzewają od lipca do listopada.
Systematyka.
Pozycja systematyczna.
Róża piżmowa zaliczana jest do serii "Brunonianae" sekcji "Synstylae" podrodzaju "Rosa" w obrębie rodzaju róża "Rosa" z rodziny różowatych "Rosaceae". Badania molekularne (roślin opisanych jako "R. brunonii") wskazują na bliskie pokrewieństwo w obrębie sekcji z takimi gatunkami jak: "Rosa filipes", "R. helenae", "R. weisiensis" i "R. shangchengensis", tworzącymi klad określany jako grupa "Rosa helenae".
Synonimy.
Takson opisywany był wielokrotnie pod różnymi nazwami. Za jego synonimy uznawane są nazwy:
Zastosowanie.
Ze zdrewniałych pędów tej róży sporządza się laski. Kwiaty służą do wyrobu wody różanej ("atar", "otto"). Gatunek wykorzystywany jest także jako roślina lecznicza – przy infekcjach bakteryjnych, a korzenie stosuje się w przypadku chorób oczu.
Róża ta uprawiana jest jako ozdobna na obszarach o łagodnym klimacie – źle znosi bez zabezpieczenia silne mrozy, przy czym jednak łatwo odrasta po przycięciu przemarzniętych pędów. Uprawiana może być z powodzeniem na obszarach do 6 strefy mrozoodporności. 
Gatunek ten wykorzystany został do wyhodowania wielu odmian ozdobnych róż, z reguły cechujących się silnym wzrostem, dużym zagęszczeniem pędów, powtarzaniem kwitnienia i bardzo dużymi, gęstymi kwiatostanami ze stosunkowo niewielkimi kwiatami, zwykle w odcieniach różu. Prawdopodobnie geny umożliwiające powtórne kwitnienie u wszystkich odmian róż ozdobnych odziedziczone zostały po przodkach pochodzących od róży piżmowej. Jest ona jednym z gatunków rodzicielskich m.in. róży damasceńskiej. Do odmian uzyskanych z róży piżmowej należą: 'Trier', 'Ballerina', 'Robin Hood', 'Rose Mozart'.

</doc>
<doc id="4917721" url="https://pl.wikipedia.org/wiki?curid=4917721" title="Rosa moschata">
Rosa moschata



</doc>
<doc id="4917722" url="https://pl.wikipedia.org/wiki?curid=4917722" title="Mayora Indah">
Mayora Indah

PT Mayora Indah Tbk (znane jako Mayora Indah lub Mayora) – indonezyjskie przedsiębiorstwo spożywcze założone w 1977 roku. Swoją siedzibę ma w Dżakarcie Zachodniej, a jego fabryki są zlokalizowane w mieście Tangerang. Jest m.in. właścicielem marek Torabika i Kopiko.

</doc>
<doc id="4917723" url="https://pl.wikipedia.org/wiki?curid=4917723" title="Mayora">
Mayora



</doc>
<doc id="4917724" url="https://pl.wikipedia.org/wiki?curid=4917724" title="PT Mayora Indah Tbk">
PT Mayora Indah Tbk



</doc>
<doc id="4917733" url="https://pl.wikipedia.org/wiki?curid=4917733" title="Vice (czasopismo)">
Vice (czasopismo)



</doc>
<doc id="4917736" url="https://pl.wikipedia.org/wiki?curid=4917736" title="Biskupi Pasto">
Biskupi Pasto

Biskupi Pasto – biskupi diecezjalni i biskupi pomocniczy diecezji Pasto.

</doc>
<doc id="4917737" url="https://pl.wikipedia.org/wiki?curid=4917737" title="Roman Palewicz">
Roman Palewicz

Roman Piotr Palewicz (ur. 21 września 1955 w Stalinogrodzie, obecnie Katowice, zm. 23 kwietnia 2021 w Gliwicach) – polski tłumacz z angielskiego, architekt.
Życiorys.
Absolwent II LO im. Marii Konopnickiej w Katowicach. W 1980 ukończył architekturę na Politechnice Śląskiej. Członek Śląskiej Okręgowej Izby Architektów RP.
Jako tłumacz debiutował w 1992 książką „Czarne na pamiątkę”. Współpracował z wydawnictwami Rebis, Prószyński i S-ka, Książnica, Reader’s Digest, Insignis, Bukowy Las. Związany jest z National Geographic, zarówno magazynem, jak i redakcją książkową.
Syn Władysława i Bronisławy. Ma żonę Małgorzatę, oraz dwójkę dzieci Wojciecha i Barbarę.

</doc>
<doc id="4917742" url="https://pl.wikipedia.org/wiki?curid=4917742" title="Deportivo Walter Ferretti">
Deportivo Walter Ferretti



</doc>
<doc id="4917746" url="https://pl.wikipedia.org/wiki?curid=4917746" title="Belmopan Bandits FC">
Belmopan Bandits FC

Belmopan Bandits Football Club – belizeński klub piłkarski z siedzibą w stołecznym mieście Belmopan, w dystrykcie Cayo. Występuje w rozgrywkach Premier League of Belize. Swoje domowe mecze rozgrywa na obiekcie Isidoro Beaton Stadium. Jest najbardziej utytułowanym klubem piłkarskim w Belize (9 mistrzostw).
Klub posiada również sekcję koszykówki o nazwie Belmopan Red Bandits, a także krykieta i softballa.
Historia.
Klub został założony w grudniu 1986 pod nazwą Builders Hardware Bandits. W tekstach z późniejszych sezonów można się również spotkać z nazwami Builders Bandits lub właśnie Belmopan Bandits. Przez większość pierwszego ćwierćwiecza swojego funkcjonowania zespół występował z dość przeciętnym skutkiem w półprofesjonalnej, najwyższej klasie rozgrywkowej (wyjątkiem były lata 2005–2006 i 2007–2011, kiedy grał w drugiej lidze lub nie prowadził działalności). Zdobył w tamtym okresie trzy wicemistrzostwa Belize. Kilkakrotnie zmieniał barwy klubowe – np. z białych na czarno-czerwono-białe, by ostatecznie pozostać przy karmazynowych.
W 2011 roku Belmopan Bandits został reaktywowany po czterech latach przerwy. W 2012 roku przystąpił do rozgrywek nowo powstałej Premier League of Belize i od razu został hegemonem ligi, regularnie zdobywając tytuły mistrzowskie. Kilkakrotnie reprezentował Belize w rozgrywkach międzynarodowych (Liga CONCACAF). Klub tradycyjnie zatrudnia dużą liczbę reprezentantów Belize. Ponadto przeprowadził dwa rewolucyjne jak na warunki belizeńskie transfery, pozyskując dwóch byłych reprezentantów Hondurasu i uczestników Mistrzostw Świata w RPA oraz Mistrzostw Świata w Brazylii – Georgie Welcome'a (2017) oraz Jerry'ego Palaciosa (2019).
Właścicielem klubu jest polityk John Saldivar, były minister obrony narodowej.
Mecze pomiędzy dwoma największymi klubami belizeńskiej Premier League, a więc Bandits i Verdes FC, są traktowane jako krajowe derby i określane mianem „belizeńskiego El Clásico”.

</doc>
<doc id="4917747" url="https://pl.wikipedia.org/wiki?curid=4917747" title="Belmopan Bandits">
Belmopan Bandits



</doc>
<doc id="4917748" url="https://pl.wikipedia.org/wiki?curid=4917748" title="Builders Hardware Bandits">
Builders Hardware Bandits



</doc>
<doc id="4917753" url="https://pl.wikipedia.org/wiki?curid=4917753" title="Love Man (piosenka)">
Love Man (piosenka)

Love Man – piosenka amerykańskiego piosenkarza Otisa Reddinga nagrana w 1967 roku i wydana na singlu w 1969 roku, który promował album "Love Man" (1969). Utwór napisał Redding.
Singiel z piosenką „Love Man” (strona B „Can’t Turn You Loose”) dotarł do 43. pozycji na głównej brytyjskiej liście przebojów UK Singles Chart, a w najważniejszym amerykańskim zestawieniu Hot 100, przygotowywanym przez branżowe czasopismo „Billboard”, do 72. miejsca.
Charakterystyka.
Wśród pośmiertnie wydanych singli nagranych przez Reddinga, oprócz „Sittin’ On the Dock of the Bay”, to „Love Man” jest jednym z najbardziej komercyjnych wydawnictw w jego dyskografii. Obie kompozycje muzyk nagrał niedługo przed swoją przedwczesną śmiercią. W warstwie lirycznej utwór odnosi się do kultury hipisowskiej, którą dopiero w czasie powstawania piosenki Redding zaczynał doceniać. Muzycznie to typowa piosenka w repertuarze wokalisty zagrana i zaśpiewana w średnim tempie, w której zauważalny jest charakterystyczny dla Reddinga funkowy rytm.
Oprócz nawiązania w utworze do młodzieżowej kultury końca lat 60. XX wieku tekst i tytuł piosenki związany jest z przypisywaniem przez innych Reddingowi pseudonimów. Mimo że prawdopodobnie nigdy nie traktował poważnie szufladkowania jego osoby, po wydaniu utworu „Mr. Pitful”, w 1967 roku postanowił napisać tekst do „Love Man”, który parodiował przypisywane mu cechy. Śpiewane przez niego słowa miały być figlarnym puszczeniem oka do słuchaczy. Podmiotem lirycznym jest mężczyzna o wzroście 1,82 m i masie 105 kg ("I’m six feet one, weigh two hundred and ten"), który jest odpowiednim kochankiem dla każdej kobiety i mógłby je zadowolić przez całą dobę. Tymi słowami Redding miał w sposób zamierzony sparodiować typowego uwodziciela, podobnego do niego. Takie prześmiewcze przedstawienie w utworze bawidamka pozwoliło na zdefiniowanie muzyka jako sympatycznego i dobrodusznego człowieka.
Pozostałe informacje.
Od pobytu „Love Man” Reddinga w czerwcu 1969 roku (ostatni z jego 26 przebojów na liście Hot 100) w zestawieniu „Billboardu” Hot 100 przez 42 lata aż do 2011 roku muzyk był nieobecny na tej liście jako wykonawca aż do pojawienia się na niej piosenki „Otis” nagranej przez duet Jay-Z i Kanye West. Jest to druga co do długości przerwa między pojawieniem się singli jakiegokolwiek wykonawcy na tej głównej amerykańskiej liście (rekordzistą jest wirtualny zespół The Chipmunks – 46 lat; ostatnim i pierwszym singlem po latach był „The Chipmunk Song”).

</doc>
<doc id="4917757" url="https://pl.wikipedia.org/wiki?curid=4917757" title="Jaimon Lidsey">
Jaimon Lidsey

Jaimon Lidsey (ur. 27 lutego 1999 w Mildurze) – australijski żużlowiec.
Kariera sportowa.
Od 2018 r. zawodnik klubu Unii Leszno, w barwach którego trzykrotnie zdobył złote medale drużynowych mistrzostw Polski (2018, 2019, 2020). 
Trzykrotny złoty medalista młodzieżowych indywidualnych mistrzostw Australii. Srebrny medalista drużynowych mistrzostw świata juniorów (Rybnik 2017). Złoty medalista indywidualnych mistrzostw świata juniorów (Pardubice 2020).
Starty w lidze.
Liga polska
Liga brytyjska
Liga szwedzka

</doc>
<doc id="4917759" url="https://pl.wikipedia.org/wiki?curid=4917759" title="Marcin Łukasz Oleśnicki">
Marcin Łukasz Oleśnicki

Marcin Łukasz Oleśnicki herbu Radwan – stolnik drohicki w latach 1654-1688.
Jako porucznik był elektorem Michała Korybuta Wiśniowieckiego z województwa lubelskiego w 1669 roku.

</doc>
<doc id="4917765" url="https://pl.wikipedia.org/wiki?curid=4917765" title="Daniel Muniz De Oliveira">
Daniel Muniz De Oliveira

Daniel Muniz De Oliveira (ur. 21 sierpnia 1997 w São Paulo) – brazylijski siatkarz, grający na pozycji przyjmującego. 
Sukcesy klubowe.
Puchar Niemiec:
Liga niemiecka:

</doc>
<doc id="4917769" url="https://pl.wikipedia.org/wiki?curid=4917769" title="Krzysztof Sośnica">
Krzysztof Sośnica

Krzysztof Jakub Sośnica (ur. 1985) – polski geodeta, specjalista geodezji satelitarnej, profesor nauk ścisłych i przyrodniczych.
Życiorys.
Pochodzi z Kalet, a w Tarnowskich Górach ukończył II Liceum Ogólnokształcące im. Stanisława Staszica. W 2009 r. ukończył studia z geodezji i kartografii ze specjalizacją w geoinformatyce na Wydziale Inżynierii Kształtowania Środowiska i Geodezji Uniwersytetu Przyrodniczego we Wrocławiu, uzyskując wyróżnienie Rady Wydziału i list gratulacyjny rektora. Zaraz potem podjął studia doktorskie na Uniwersytecie Przyrodniczym i podyplomowe na Politechnice Wrocławskiej, ale zrezygnował z nich, gdy wygrał konkurs na doktoranta w Instytucie Astronomicznym na Uniwersytecie Berneńskim. 7 kwietnia 2014 r. Wydział Nauk Ścisłych tego uniwersytetu przyznał mu stopień doktora i do października przebywał na nim na stażu podoktorskim. Po powrocie z doktoratu jako pracownik naukowy Wydziału Inżynierii Kształtowania Środowiska i Geodezji Uniwersytetu Przyrodniczego we Wrocławiu od października 2014 r., a w czerwcu następnego roku został awansowany na adiunkta. 27 stycznia 2016 r. został doktorem habilitowanym na Wydziale Inżynierii Kształtowania Środowiska i Geodezji Uniwersytetu Przyrodniczego we Wrocławiu na podstawie dorobku naukowego, w tym dzieła "Wyznaczanie parametrów rotacji, geometrii i potencjału grawitacyjnego Ziemi z wykorzystaniem laserowych pomiarów odległości SLR do sztucznych satelitów". W chwili nominacji (22 października 2020) najmłodszy profesor tytularny w Polsce w dziedzinie nauk ścisłych i przyrodniczych.
Specjalizuje się w geodezji satelitarnej, prowadzi badania nad integracją laserowych pomiarów odległości do satelitów i obserwacji GNSS, doskonaleniem metod wyznaczania globalnych parametrów geodezyjnych na podstawie danych multi-GNSS i SLR oraz wyznaczaniem orbit sztucznych satelitów Ziemi z najwyższą dokładnością. Pełnił m.in. funkcję członka Rady Zarządzającej Międzynarodowej Służby Pomiarów Laserowych do Sztucznych Satelitów i Księżyca (ang. "International Laser Ranging Service") i przewodniczącego grupy roboczej Międzynarodowej Asocjacji Geodezji oraz członka Komitetu Geodezji Polskiej Akademii Nauk. W 2019 r. Krzysztof Sośnica został Członkiem Honorowym Międzynarodowej Asocjacji Geodezji (IAG Fellow). Współpracuje m.in. z centrum kombinacji Międzynarodowej Służby GNSS (IGS) w Australii. Dzięki współpracy australijsko-polskiej powstały eksperymentalne produkty kombinowanych orbit GPS, GLONASS, Galileo, BeiDou i QZSS. Współpracuje z Niemiecką Agencją Kosmiczną (DLR), Francuską Agencją Kosmiczną (CNES), Uniwersytetem w Bernie (AIUB), Harvard-Smithsonian Center for Astrophysics, The University of Texas at Austin i innymi ośrodkami badawczymi, wynikiem czego są liczne wspólne publikacje na temat systemów GNSS i laserowych obserwacji odległości do satelitów.
Krzysztof Sośnica kieruje projektem finansowanym ze środków Europejskiej Agencji Kosmicznej (ESA), dotyczącym weryfikacji ogólnej teorii względności Einsteina z wykorzystaniem satelitów Galileo. Kierował ponadto trzema projektami OPUS Narodowego Centrum Nauki dotyczących przetwarzania obserwacji satelitarnych w geodezji satelitarnej oraz zadaniami badawczymi w dwóch projektach Unii Europejskiej (Program Operacyjny Inteligentny Rozwój – System Obserwacji Płyty Europejskiej EPOS-PL i EPOS-PL+). 
Pełni funkcję Przewodniczącego Rady Dyscypliny Inżynieria Lądowa i Transport na Uniwersytecie Przyrodniczym we Wrocławiu od 2019 r. Krzysztof Sośnica był panelistą Narodowego Centrum Nauki w konkursach Opus, Preludium, Sonata (panel Nauk o Ziemi, ST10) oraz w konkursie Sonata BIS (panel nauk ścisłych i technicznych, ST). Wykonał recenzje projektów naukowych Narodowego Centrum Badań i Rozwoju, Narodowego Centrum Nauki oraz Ministerstwa Nauki i Szkolnictwa Wyższego (Iuventus Plus, Diamentowy Grant). Oceniał projekty naukowe na zlecenie Niemieckiej Fundacji Badań Naukowych (Deutsche Forschungsgemeinschaft) oraz Łotewskiej Rady Nauki (Latvijas Zinātnes Padome). Był współautorem koncepcji misji satelitarnej Velocite przygotowanej pod patronatem Europejskiej Agencji Kosmicznej i planu polskiej misji na Marsa.
Jest laureatem nagrody sekcji geodezyjnej dla młodych naukowców Europejskiej Unii Nauk o Ziemi dla wybitnych młodych naukowców (European Geosciences Union, Outstanding Young Scientist Awards 2015, Wiedeń, Austria), nagrody Międzynarodowej Asocjacji Geodezji za najlepszy artykuł młodego autora w czasopiśmie „Journal of Geodesy” (International Association of Geodesy Young Authors Award 2013), Stypendium dla wybitnych młodych naukowców Ministra Nauki i Szkolnictwa Wyższego (2015–2018), podwyższone stypendium START 2016 dla 1 z 3 najlepszych młodych naukowców w Polsce Fundacji na rzecz Nauki Polskiej, nagrodę „30 kreatywnych Wrocławia”, nagrodę Europejskiej Agencji Kosmicznej (European Space Agency, ETH Zurich, Szwajcaria 2019) oraz nagrodę Doskonałego Recenzenta (Excellent Reviewer Award 2018) w czasopiśmie „Earth, Planets and Space” (wydawnictwo Springer). W 2020 r. został laureatem nagrody im. prof. Lubomira W. Barana za wybitne osiągnięcia w geodezji i kartografii.

</doc>
<doc id="4917771" url="https://pl.wikipedia.org/wiki?curid=4917771" title="Nicola Antonio Zingarelli">
Nicola Antonio Zingarelli

Nicola Antonio Zingarelli, także Niccolò (ur. 4 kwietnia 1752 w Neapolu, zm. 5 maja 1837 w Torre del Greco) – włoski kompozytor.
Życiorys.
Ukończył Conservatorio di Santa Maria di Loreto w Neapolu, gdzie jego nauczycielami byli Fedele Fenaroli, Alessandro Speranza, Pasquale Anfossi i Antonio Sacchini. Pierwszą swoją operę, "I quattro pazzi", wystawił jeszcze podczas nauki w konserwatorium w 1768 roku. Po ukończeniu studiów w 1772 roku rozpoczął pracę jako nauczyciel gry na skrzypcach, został też organistą w Torre Annunziata. W 1793 roku otrzymał posadę kapelmistrza w katedrze w Mediolanie, a w 1794 roku w sanktuarium Santa Casa w Loreto. Od 1804 roku był kapelmistrzem Kaplicy Sykstyńskiej w Rzymie. Wierny dynastii Burbonów i Kościołowi, odmówił w 1811 roku poprowadzenia swojego "Te Deum" na uroczystości koronacji Napoleona II na króla Rzymu, za co został aresztowany przez Francuzów i uwięziony w Civitavecchia, a następnie deportowany do Paryża, gdzie będący admiratorem jego twórczości Napoleon Bonaparte udzielił mu amnestii. W 1813 roku wrócił do Neapolu, gdzie został dyrektorem królewskiego Collegio di Musica. W 1816 roku objął po Giovannim Paisiello posadę kapelmistrza katedry w Neapolu.
Otrzymał złoty medal Conservatoire Impérial de Musique w Paryżu oraz krzyż kawalerski Orderu Franciszka I. Do jego uczniów należeli Vincenzo Bellini, Saverio Mercadante, Carlo Conti, Lauro Rossi, Francesco Morlacchi i Michael Costa. Opery Zingarellego cieszyły się w swoim czasie dużą popularnością, wykonywali je czołowi śpiewacy ówczesnej epoki: Angelica Catalani, Girolamo Crescentini, Giuseppina Grassini, Luigi Marchesi, Giovanni Maria Rubinelli.
Twórczość.
Był ostatnim wielkim kompozytorem opery seria należącym do kręgu szkoły neapolitańskiej. Środki formalne i wątki tematyczne jego oper są typowe dla 2. połowy XVIII wieku, cechy indywidualne zaznaczają się w śpiewności linii melodycznej. Po objęciu stanowiska kapelmistrza w Rzymie zajął się głównie muzyką sakralną, jego styl charakteryzował się konserwatyzmem. Jego muzyka jest zachowawcza, przywiązywał dużą wagę do harmoniki i kontrapunktu. W utworach symfonicznych stosował obsadę typową dla symfoniki klasycznej, początkowo stosował 3-częściową formę symfonii, później już 1-częściową, co stanowiło ewenement na tle ówczesnego repertuaru.

</doc>
<doc id="4917772" url="https://pl.wikipedia.org/wiki?curid=4917772" title="Marek Sadowski (fizyk)">
Marek Sadowski (fizyk)

Marek Jan Sadowski – polski fizyk eksperymentator, profesor nauk fizycznych, specjalista w dziedzinie fizyki plazmy i badań nad kontrolowanymi reakcjami syntezy jądrowej.
Kariera naukowa.
W 1960 ukończył studia wyższe w zakresie fizyki na Uniwersytecie Warszawskim, a w 1963 – w zakresie elektrotechniki na Politechnice Warszawskiej. Stopień doktora nauk fizycznych uzyskał w 1969 w Instytucie Badań Jądrowych, a w 1976 ten sam instytut, na podstawie rozprawy pt. „Badania wytwarzaniem, diagnostyką i utrzymaniem plazmy wysokotemperaturowej”, nadał mu stopień doktora habilitowanego nauk fizycznych. Tytuł profesora nauk fizycznych uzyskał w 1988.
Od tego czasu jest zatrudniony jako profesor w Instytucie Problemów Jądrowych przekształconym w roku 2011 w Narodowe Centrum Badań Jądrowych.
W latach 2004–2020 pracował na części etatu w Instytucie Fizyki Plazmy i Laserowej Mikrosyntezy im. Sylwestra Kaliskiego (IFPiLM) jako profesor wizytujący.
W latach 1990–1998 był członkiem międzynarodowej Grupy Roboczej UNESCO ds. zorganizowania International Centre for Dense Magnetized Plasmas (ICDPM), które zostało oficjalnie otwarte przy IFPiLM w Warszawie w 1998. Od tamtego czasu jest członkiem Międzynarodowego Komitetu Naukowego tego centrum.
W latach 1992–2019 był promotorem 13 prac doktorskich.
Jest autorem lub współautorem ponad 400 publikacji w czasopismach naukowych o zasięgu międzynarodowym
Zainteresowania badawcze.
Jego zainteresowania naukowe obejmują badania w dziedzinie fizyki plazmy i kontrolowanej syntezy jądrowej oraz wybrane zagadnienia z dziedziny technologii plazmowych. W szczególności – opracowywanie i stosowanie w eksperymentach nowych metod diagnostyki plazmy, badania gorącej i namagnetyzowanej plazmy wytwarzanej w układach typu Plasma-Focus (PF) i Z-Pinch, badania emisji szybkich elektronów z gorącej plazmy w układach typu tokamak, a także rozwój metod wykorzystania plazmy do celów technologicznych, m.in. do modyfikacji różnych materiałów.
Udział w pracach badawczych.
Uczestniczył w wielu eksperymentach typu PF w kraju (w Świerku i Warszawie) oraz za granicą (w Stuttgarcie, Buenos Aires i Tandil), a także w eksperymentach typu tokamak (w Pradze, Cadarache i Frascati). Jest członkiem zespołów prowadzących badania na dużym układzie PF-1000 w Warszawie oraz zespołów realizujących pomiary tzw. „runaway electrons” w różnych tokamakach za granicą.
Przynależność do organizacji naukowych.
Polskie Towarzystwo Fizyczne – członek od 1967; Polskie Towarzystwo Zastosowań Magnetyzmu – członek prezydium w latach 1990–1994; Moscow Physical Society – członek w latach 1996–1998; The Institute of Physics (London, UK) – fellow od 2004.
W latach 1992–2011 przewodniczący Sekcji Fizyki Plazmy Komitetu Fizyki PAN, a po przeniesieniu tej Sekcji do Polskiego Towarzystwa Fizycznego (PTF) w 2012 – jej przewodniczący aż do 2017.
Odznaczenia i nagrody.
Odznaczony Złotym Krzyżem Zasługi (w 1981) oraz Krzyżem Kawalerskim (w 2005) i Oficerskim Orderu Odrodzenia Polski (w 2015).
Otrzymał trzy nagrody Państwowej Rady ds. Pokojowego Wykorzystania Energii Jądrowej: zespołową II stopnia – 1966, indywidualną II stopnia – 1970, zespołową II stopnia – 1973 oraz nagrodę zespołową Rady Atomistyki I stopnia – 1983.

</doc>
<doc id="4917774" url="https://pl.wikipedia.org/wiki?curid=4917774" title="Niccolò Antonio Zingarelli">
Niccolò Antonio Zingarelli



</doc>
<doc id="4917779" url="https://pl.wikipedia.org/wiki?curid=4917779" title="Stadion Minjor w Radnewie">
Stadion Minjor w Radnewie

Stadion Minjor (bułg. Стадион Миньор) – wielofunkcyjny stadion w Radnewie, w Bułgarii. Obiekt może pomieścić 8000 widzów. Swoje spotkania na stadionie rozgrywają piłkarze klubu Minjor Radnewo.

</doc>
<doc id="4917783" url="https://pl.wikipedia.org/wiki?curid=4917783" title="Universitas Negeri Surabaya">
Universitas Negeri Surabaya

 – indonezyjska uczelnia publiczna w Surabai (prowincja Jawa Wschodnia). Została założona w 1964 roku.
Wydziały.
Źródło: .

</doc>
<doc id="4917787" url="https://pl.wikipedia.org/wiki?curid=4917787" title="Universitas Negeri Semarang">
Universitas Negeri Semarang

 – indonezyjska uczelnia publiczna w mieście Semarang (prowincja Jawa Środkowa). Została założona w 1965 roku.

</doc>
<doc id="4917789" url="https://pl.wikipedia.org/wiki?curid=4917789" title="Universitas Lampung">
Universitas Lampung

 – indonezyjska uczelnia publiczna w mieście Bandar Lampung (prowincja Lampung). Została założona w 1965 roku.

</doc>
<doc id="4917790" url="https://pl.wikipedia.org/wiki?curid=4917790" title="Universitas Jambi">
Universitas Jambi

 – indonezyjska uczelnia publiczna w mieście Jambi. Została założona w 1963 roku.
Wydziały.
Źródło:

</doc>
<doc id="4917795" url="https://pl.wikipedia.org/wiki?curid=4917795" title="Universitas Singaperbangsa Karawang">
Universitas Singaperbangsa Karawang

 – indonezyjska uczelnia publiczna w Karawang (prowincja Jawa Zachodnia). Została założona w 1965 roku jako "Perguruan Tinggi Pangkal Perjuangan"; od 1982 roku funkcjonuje jako uniwersytet. Status uczelni państwowej otrzymała w 2014 roku.

</doc>
<doc id="4917796" url="https://pl.wikipedia.org/wiki?curid=4917796" title="Universitas Singaperbangsa">
Universitas Singaperbangsa



</doc>
<doc id="4917799" url="https://pl.wikipedia.org/wiki?curid=4917799" title="Universitas Jenderal Soedirman">
Universitas Jenderal Soedirman

 – indonezyjska uczelnia publiczna w mieście Purwokerto (prowincja Jawa Środkowa). Została założona w 1963 roku.
Wydziały.
Źródło:

</doc>
<doc id="4917805" url="https://pl.wikipedia.org/wiki?curid=4917805" title="Institut Seni Indonesia Denpasar">
Institut Seni Indonesia Denpasar

 – indonezyjska państwowa uczelnia artystyczna w mieście Denpasar (prowincja Bali). Została założona w 1967 roku.

</doc>
<doc id="4917807" url="https://pl.wikipedia.org/wiki?curid=4917807" title="Instytut Fizyki Plazmy i Laserowej Mikrosyntezy">
Instytut Fizyki Plazmy i Laserowej Mikrosyntezy



</doc>
<doc id="4917809" url="https://pl.wikipedia.org/wiki?curid=4917809" title="Bohdan Mańkowski">
Bohdan Mańkowski

Bohdan Mańkowski (ur. 28 czerwca 1904, zm. 17 sierpnia 1985) – polski żołnierz, marynarz, pilot morski i działacz motorowodny.
Życiorys.
Pierwsze rejsy odbywał w 1928 z polecenia admirała Józefa Unruga, na pokładzie s/y Witeź pod komendą Mariusza Zaruskiego. Kształcił się na terenie Francji na oficera artylerii nadbrzeżnej i specjalistę obrony wybrzeża, a naukę w tym drugim zakresie kontynuował potem w Stanach Zjednoczonych. W 1934 został pierwszym komendantem garnizonu Hel, a potem pierwszym dowódcą baterii im. H. Laskowskiego na Helu. Do 2 października 1939 pełnił obowiązki oficera artylerii sztabu morskiej obrony wybrzeża i został wzięty do niewoli niemieckiej. Okres II wojny światowej spędził w oflagu. Po 1945 został attache morskim PRL na państwa skandynawskie i rezydował w Sztokholmie. Zajmował się m.in. rewindykacją polskich okrętów podwodnych oraz żaglowca Dar Pomorza. ORP Żbik został przez niego przyprowadzony do Polski osobiście. Organizował transporty przez zaminowane Morze Bałtyckie, a następnie pełnił służbę pilotażową do Szczecina. Przeprowadził się do Gdyni i był w tamtejszym porcie starszym pilotem. W początku lat 50. XX wieku przeniósł się do Warszawy. Pracował tam w "Centromorze" jako rzeczoznawca. Pracował również w "Hydroprojekcie". Ukończył kurs sędziów sportów motorowodnych i pierwsze zawody sędziował w 1955. W 1956 wyjechał na zawody do Mediolanu, jako kierownik polskiej ekipy. Jesienią 1956 reprezentował Polski Związek Motorowodny na plenarnym posiedzeniu Międzynarodowej Unii Motorowodnej (UIM). Dzięki jego wsparciu reprezentacja NRD została uznana przez UIM jako samodzielne przedstawicielstwo narodowe. W 1960 otrzymał międzynarodowy medal honorowy UIM. Został też wiceprezesem UIM (jako jedyny przedstawiciel bloku wschodniego). W wyniku jego starań delegat Związku Sowieckiego wszedł do komisji technicznej UIM. W 1972 wysunięto jego kandydaturę na prezesa UIM, jednak odmówił z powodu braku funduszy osobistych.

</doc>
<doc id="4917813" url="https://pl.wikipedia.org/wiki?curid=4917813" title="Historyczne Bitwy">
Historyczne Bitwy



</doc>
<doc id="4917815" url="https://pl.wikipedia.org/wiki?curid=4917815" title="Institut Seni Indonesia Yogyakarta">
Institut Seni Indonesia Yogyakarta

 – indonezyjska państwowa uczelnia artystyczna w Yogyakarcie (wyspa Jawa). Została założona w 1984 roku.

</doc>
<doc id="4917816" url="https://pl.wikipedia.org/wiki?curid=4917816" title="Institut Seni Indonesia Surakarta">
Institut Seni Indonesia Surakarta

 – indonezyjska państwowa uczelnia artystyczna w Surakarcie (prowincja Jawa Środkowa). Została założona w 2006 roku.

</doc>
<doc id="4917820" url="https://pl.wikipedia.org/wiki?curid=4917820" title="Przesłuch zbieżny">
Przesłuch zbieżny



</doc>
<doc id="4917822" url="https://pl.wikipedia.org/wiki?curid=4917822" title="Institut Seni Budaya Indonesia Bandung">
Institut Seni Budaya Indonesia Bandung

 – indonezyjska państwowa uczelnia artystyczna w Bandungu (prowincja Jawa Zachodnia). Została założona w 1995 roku.

</doc>
<doc id="4917826" url="https://pl.wikipedia.org/wiki?curid=4917826" title="24H">
24H

24H – drugi japoński minialbum południowokoreańskiej grupy Seventeen, wydany 9 września 2020 roku przez Pledis Japan. Teledysk do tytułowego utworu z płyty ukazał się 24 sierpnia.
Album został wydany w pięciu edycjach: regularnej, trzech limitowanych (A, B i C) oraz „CARAT Edition”. Osiągnął 1 pozycję w rankingu Oricon i pozostał na liście przez 5 tygodni, sprzedał się w nakładzie egzemplarzy. Zdobył status platynowej płyty.

</doc>
<doc id="4917836" url="https://pl.wikipedia.org/wiki?curid=4917836" title="Michał Janowicz Newelski">
Michał Janowicz Newelski

Michał Janowicz Newelski herbu własnego (zm. w 1684 roku) – sędzia ziemski połocki w latach 1677-1684, podsędek połocki w latach 1667-1676, stolnik połocki w latach 1651-1667, łowczy połocki w latach 1648-1651.
Poseł na sejm 1649/1650 roku.
Był elektorem Michała Korybuta Wiśniowieckiego z województwa połockiego w 1669 roku.

</doc>
<doc id="4917837" url="https://pl.wikipedia.org/wiki?curid=4917837" title="Universidade Dili">
Universidade Dili

 (, UNDIL) – wschodniotimorska uczelnia prywatna w mieście Dili. Została założona w 2002 roku.

</doc>
<doc id="4917844" url="https://pl.wikipedia.org/wiki?curid=4917844" title="Universidade da Paz">
Universidade da Paz

Universidade da Paz (UNPAZ) – wschodniotimorski uniwersytet prywatny. Jest jedną spośród trzech tego rodzaju uczelni w kraju.
Uczelnia została założona w 2004 roku. Główny kampus uniwersytetu znajduje się w stolicy kraju – Dili.

</doc>
<doc id="4917846" url="https://pl.wikipedia.org/wiki?curid=4917846" title="Mikołaj Osiński">
Mikołaj Osiński

Mikołaj Osiński herbu Radwan (ur. 10 grudnia 1885 w Kijowie, zm. 18 września 1973 w Warszawie) – polski żeglarz, bojerowiec, nestor polskiego żeglarstwa, trener regatowy, działacz społeczny.
Życiorys.
Urodził się 10 grudnia 1885 w Kijowie, w rodzinie Józefa i Michaliny z Janiszewskich. Ukończył szkołę handlową w Kijowie i akademię wojskową w Czugujewie. Od 1909 był oficerem zawodowym wojska rosyjskiego. Uczestnik I wojny światowej, ranny. W latach 1919–1932 służył w Wojsku Polskim (major w stanie spoczynku).
Żeglowanie rozpoczął ok. 1900 na Dnieprze w okolicach Kijowa na własnoręcznie zbudowanym slupie gaflowym. W ciągu życia uprawiał zarówno żeglarstwo regatowe, turystyczne (śródlądowe i morskie) oraz bojerowe od 1903. Potem żeglował po Morzu Czarnym i Bałtyckim (także na bojerach). Po odzyskaniu przez Polskę niepodległości przyjechał do kraju i zajął się pracą szkoleniową wśród młodzieży, zarówno na morzu, jak i wodach śródlądowych. Uprawiał też żeglarstwo lodowe. W 1919 był jednym z pierwszych sportowców sekcji żeglarskiej Wojskowego Klubu Wioślarskiego. Członek założyciel Polskiego Związku Żeglarskiego.
Opracował i wydał pierwszy polski podręcznik bojerowy pt. "Krótki podręcznik jachtingu lodowego", "w"ydany powtórnie po II wojnie światowej pt. "Żeglarstwo lodowe".
Po wojnie pozostawał w reaktywowanym Yacht Klubie Polski, żeglując do ostatnich lat życia na jachcie typu rambler. W 1969 wystartował na ostatnich swoich regatach na jeziorze Zegrzyńskim.
Został pochowany na cmentarzu Powązkowskim w Warszawie (kwatera 191-1-12).
Rodzina.
Od 7 stycznia 1911 był mężem Henryki z Kossowskich (1893–1973) h. Dołęga. Mieli córkę Alinę po mężu Horodyska (ur. 1922).

</doc>
<doc id="4917847" url="https://pl.wikipedia.org/wiki?curid=4917847" title="Capel St Mary">
Capel St Mary



</doc>
<doc id="4917851" url="https://pl.wikipedia.org/wiki?curid=4917851" title="Five by five">
Five by five

Five by five () – w koszykówce, uzyskanie co najmniej pięciopunktowych wyników w pięciu możliwych pozytywnych kategoriach statystycznych: punkty, asysty, zbiórki, przechwyty, bloki w czasie jednego meczu.
Five by five w NBA.
Statystyki przechwytów i bloków są odnotowywane w NBA dopiero od sezonu 1973–74, więc dane sprzed tego okresu dotyczące ewentualnych wystąpień 5x5 nie istnieją. Od tego czasu rekord 5x5 wystąpił w grach NBA, wg różnych źródeł, od 18 do 21 razy.
Jedynymi zawodnikami, którzy odnotowali Five by five więcej niż jeden raz są: 
Ci sami zawodnicy odnotowali swoje osiągnięcia dwukrotnie w jednym sezonie: Olajuwon w sezonie 1993–94, zaś Kirilenko w sezonie 2003–04.
Olajuwon i Kirilenko jako jedyni w NBA zanotowali także statystyki na poziomie 5x6 (co najmniej 6 punktów we wszystkich pięciu statystykach). 10 marca 1987 jako pierwszy w historii NBA zanotował je Olajuwon, zaś drugie takie wydarzenie miało miejsce prawie dwadzieścia lat później – Kirilenko dokonał tego 3 stycznia 2006.

</doc>
<doc id="4917855" url="https://pl.wikipedia.org/wiki?curid=4917855" title="Napamus">
Napamus

Napamus - rodzaj błonkówek z rodziny męczelkowatych. Gatunkiem typowym jest "Napamus vipio".
Zasięg występowania.
Rodzaj znany z Europy i Bliskiego Wschodu.
Biologia i ekologia.
Żywicielami przynajmniej jednego z gatunków są motyle z rodzin molowatych i "Scythrididae".
Gatunki.
Do rodzaju zaliczane są 2 gatunki:

</doc>
<doc id="4917859" url="https://pl.wikipedia.org/wiki?curid=4917859" title="Neoclarkinella">
Neoclarkinella

Neoclarkinella – rodzaj błonkówek z rodziny męczelkowatych.
Zasięg występowania.
Rodzaj znany z krainy orientalnej, choć w zbiorach entomologicznych znajdują się nieopisane gatunki również z krainy etiopskiej i palearktyki.
Biologia i ekologia.
Żywiciele gatunków z tego rodzaju nie są znani.
Gatunki.
Do rodzaju zaliczanych jest 7 opisanych gatunków (liczne gatunki są nieopisane):

</doc>
<doc id="4917860" url="https://pl.wikipedia.org/wiki?curid=4917860" title="IQIYI">
IQIYI

iQIYI () – chiński serwis wideo na życzenie, oferujący dostęp do treści poprzez media strumieniowe. Z usługi w ciągu miesiąca korzysta blisko 500 mln użytkowników.
Platforma została uruchomiona w 2010 roku. Jest jedną z usług Baidu.
Serwis iQIYI jest dostępny również w krajach Azji Południowo-Wschodniej.

</doc>
<doc id="4917861" url="https://pl.wikipedia.org/wiki?curid=4917861" title="IQiyi">
IQiyi



</doc>
<doc id="4917863" url="https://pl.wikipedia.org/wiki?curid=4917863" title="Nyereria">
Nyereria

Nyereria – rodzaj błonkówek z rodziny męczelkowatych. Gatunkiem typowym jest "Nyereria mlanje".
Zasięg występowania.
Większość gatunków występuje w Afryce, oraz kilka w Azji.
Biologia i ekologia.
Żywicielami przynajmniej jednego z gatunków są motyle z 5 rodzin.
Gatunki.
Do rodzaju zaliczanych jest 29 opisanych gatunków (liczne gatunki są nieopisane):

</doc>
<doc id="4917865" url="https://pl.wikipedia.org/wiki?curid=4917865" title="Grigorij Glezerman">
Grigorij Glezerman

Grigorij Jeruchimowicz Glezerman (; ur. 13 stycznia 1907 w Twerze, zm. 30 maja 1980 w Moskwie) – radziecki filozof, uhonorowany tytułem „Zasłużony Działacz Nauki RFSRR”. W latach 1926–1930 studiował na Wydziale Ekonomicznym Moskiewskiego Instytutu Gospodarki Narodowej im. Gieorgija Plechanowa, następnie był wykładowcą filozofii.
Bibliografia.
 

</doc>
<doc id="4917868" url="https://pl.wikipedia.org/wiki?curid=4917868" title="Ohenri gouletorum">
Ohenri gouletorum

Ohenri gouletorum – gatunek błonkówki z rodziny męczelkowatych, jedyny przedstawiciel rodzaju "Ohenri". 
Zasięg występowania.
Gatunek notowany w Nigerii.

</doc>
<doc id="4917869" url="https://pl.wikipedia.org/wiki?curid=4917869" title="Ohenri">
Ohenri



</doc>
<doc id="4917870" url="https://pl.wikipedia.org/wiki?curid=4917870" title="Rinalds Sirsniņš">
Rinalds Sirsniņš

Rinalds Sirsniņš (ur. 4 lipca 1985 w Ogre) – łotewski koszykarz, występujący na pozycji rozgrywającego, reprezentant kraju, obecnie zawodnik BK Ogre.

</doc>
<doc id="4917872" url="https://pl.wikipedia.org/wiki?curid=4917872" title="Uniwersytet Katolicki Atma Jaya Indonezja">
Uniwersytet Katolicki Atma Jaya Indonezja



</doc>
<doc id="4917873" url="https://pl.wikipedia.org/wiki?curid=4917873" title="Korean Movie Database">
Korean Movie Database

Korean Movie Database (KMDb) – południowokoreański projekt internetowy; baza danych poświęcona koreańskim filmom i ludziom kina koreańskiego.
Serwis został założony w 2006 roku przez Koreańskie Archiwum Filmowe. W ciągu miesiąca odnotowuje ok. 70 tys. odsłon (stan na 2020 rok).

</doc>
<doc id="4917875" url="https://pl.wikipedia.org/wiki?curid=4917875" title="KMDb">
KMDb



</doc>
<doc id="4917877" url="https://pl.wikipedia.org/wiki?curid=4917877" title="Ultrasonografia przezodbytnicza">
Ultrasonografia przezodbytnicza

Ultrasonografia przezodbytnicza, ultrasonografia transrektalna, TRUS (od ) – diagnostyka obrazowa (ultrasonografia) wykonywana przy podejrzeniu raka gruczołu krokowego, niektórych postaci zapalenia gruczołu krokowego, a także ułatwiająca określenia niektórych przyczyn niepłodności u mężczyzn (ocena drożności dróg wyprowadzających nasienie). Nie wykrywa wczesnego stadium raka. Dzięki badaniu TRUS można ocenić objętość prostaty.
Historia.
Pierwsze próby obrazowania gruczołu krokowego w badaniu przezodbytniczym opisane zostały w 1965 przez Wilda i Raida, jednak obraz uzyskany podczas badania był tak słabej jakości, że nie wiązano z TRUS możliwości stosowania w codziennej praktyce.
W 1967 zespół H. Watanabe wykonał pierwsze przydatne klinicznie badanie TRUS. Rozwój techniki spowodował, że współczesne głowice przezodbytnicze pozwalają na precyzyjne obrazowanie gruczołu krokowego i otaczających go struktur.
Główne wskazania do badania.
Badanie TRUS jest zalecane jako element diagnostyki zmian w funkcjonowaniu gruczołu krokowego oraz dolnych dróg moczowych.
Zalicza się do nich:
Przygotowanie do badania.
Na około 2–4 godziny przed planowanym badaniem TRUS u pacjenta powinna zostać wykonana lewatywa, która oczyszcza jelita, gdyż zalegające masy kałowe utrudniają przeprowadzenie badania i pogorszają jakość uzyskiwanych obrazów. Pacjent może też zostać poproszony o wypicie wody – pełny pęcherz ułatwia uwidocznienie gruczołu krokowego.
Przebieg badania.
Badanie trwa do kilkunastu minut. Badanie TRUS może powodować u pacjenta dyskomfort, ale nie jest bolesne, więc nie ma konieczności stosowania znieczulenia. Badanie może być wykonywane w dwóch pozycjach pacjenta: w pozycji kolankowo-łokciowej (na czworakach na kozetce, z wypiętymi pośladkami) lub w pozycji leżącej na boku na kozetce, tyłem do lekarza, z wypiętymi pośladkami.
Lekarz nakłada na głowicę aparatu żel i wsuwa ją do odbytnicy. Głowica ma obły kształt i jest wąska. W trakcie badania lekarz obraca głowicę wokół jej osi, by uzyskać obraz całego badanego obszaru. 
Prawidłowe wymiary gruczołu krokowego.
Gruczoł krokowy jest narządem wielkości i kształtu przypominającym orzech włoski, przy czym normy dla jego poszczególnych wymiarów wynoszą:

</doc>
<doc id="4917879" url="https://pl.wikipedia.org/wiki?curid=4917879" title="HanCinema">
HanCinema

HanCinema – anglojęzyczna baza danych poświęcona południowokoreańskim filmom, serialom oraz ludziom kina koreańskiego. Jest skierowana do odbiorców spoza Korei Południowej. 
Witryna została założona w 2003 roku, a jej twórcą jest Cédric Collemine. W ciągu miesiąca serwis odnotowuje ponad milion wizyt (stan na 2020 rok).

</doc>
<doc id="4917880" url="https://pl.wikipedia.org/wiki?curid=4917880" title="Hancinema">
Hancinema



</doc>
<doc id="4917883" url="https://pl.wikipedia.org/wiki?curid=4917883" title="Sohu">
Sohu

Sohu () – chińskie przedsiębiorstwo założone w 1996, działające w branży internetowej. Siedziba firmy mieści się w dzielnicy Haidian w Pekinie. Sohu oferuje usługi reklamowe, wyszukiwarkę internetową oraz usługi gamingowe i transmisji strumieniowej.

</doc>
<doc id="4917884" url="https://pl.wikipedia.org/wiki?curid=4917884" title="Ignacy Żabnieński">
Ignacy Żabnieński

Ignacy Żabnieński vel Chołota (ur. 30 czerwca 1884, zm. 1940?) – major piechoty Wojska Polskiego.
Życiorys.
Był synem Macieja. Ukończył studia na Uniwersytecie Jagiellońskim oraz odbył jednoroczną ochotniczą służbę wojskową w c. i k. Armii. Posiadał przydział w rezerwie do Galicyjskiego Pułku Piechoty Nr 57 w Tarnowie. Awansował na kolejne stopnie w korpusie oficerów rezerwy piechoty: kadeta (starszeństwo z 1 stycznia 1911), podporucznika (starszeństwo z 1 listopada 1915) i porucznika (starszeństwo z 1 lutego 1918).
Został przyjęty do Wojska Polskiego. 15 lipca 1920 został zatwierdzony z dniem 1 kwietnia 1920 w stopniu majora, w piechocie, w grupie oficerów byłej armii austro-węgierskiej. Służył w 47 Pułku Piechoty Strzelców Kresowych, który 10 października 1921 został przemianowany na 6 Pułk Strzelców Podhalańskich. 3 maja 1922 został zweryfikowany w stopniu majora ze starszeństwem z 1 czerwca 1919 i 204. lokatą w korpusie oficerów piechoty. W latach 1922–1923 był komendantem kadry batalionu zapasowego, w 1924 kwatermistrzem, a w 1925 dowódcą I batalionu. W maju 1927 został ponownie przesunięty na stanowisko kwatermistrza. W kwietniu 1928 został przeniesiony do 25 Pułku Piechoty w Piotrkowie na stanowisko dowódcy III batalionu. W marcu 1929 został zwolniony z zajmowanego stanowiska i oddany do dyspozycji dowódcy Okręgu Korpusu Nr IV, a z dniem 31 sierpnia tego roku przeniesiony w stan spoczynku. W 1934, jako oficer stanu spoczynku pozostawał w ewidencji Powiatowej Komendy Uzupełnień Stryj. Posiadał przydział do Oficerskiej Kadry Okręgowej Nr VI. Był wówczas „w dyspozycji dowódcy Okręgu Korpusu Nr VI”.
Mieszkał w Stryju, gdzie był prezesem miejscowej Ligi katolickiej.
W 1940 został aresztowany przez NKWD Zachodniej Ukrainy.

</doc>
<doc id="4917888" url="https://pl.wikipedia.org/wiki?curid=4917888" title="Epicor">
Epicor



</doc>
<doc id="4917894" url="https://pl.wikipedia.org/wiki?curid=4917894" title="Universidade de Díli">
Universidade de Díli



</doc>
<doc id="4917896" url="https://pl.wikipedia.org/wiki?curid=4917896" title="Stefan Nieciecki">
Stefan Nieciecki

Stefan Nieciecki herbu Poraj (zm. 16 lutego 1673 roku) – pisarz ziemski połocki w latach 1658-1673.
Był elektorem Michała Korybuta Wiśniowieckiego z województwa połockiego w 1669 roku.

</doc>
<doc id="4917898" url="https://pl.wikipedia.org/wiki?curid=4917898" title="Mołożany">
Mołożany

Mołożany (; ) – wieś na Białorusi, w obwodzie witebskim, w rejonie dokszyckim, w sielsowiecie Królewszczyzna.
Historia.
W czasach zaborów w granicach Imperium Rosyjskiego.
W dwudziestoleciu międzywojennym wieś leżała w Polsce, w województwie wileńskim, w powiecie dziśnieńskim, w gminie Dokszyce, następnie w gminie Porpliszcze.
Według Powszechnego Spisu Ludności z 1921 roku zamieszkiwało tu 278 osób, 9 było wyznania rzymskokatolickiego a 269 prawosławnego. Jednocześnie 7 mieszkańców zadeklarowało polską przynależność narodową, a 271 białoruską. Były tu 42 budynki mieszkalne. W 1931 w 45 domach zamieszkiwało 276 osób.
Miejscowość należała do parafii rzymskokatolickiej w Królewszczyźnie i prawosławnej w Dokszycach. Podlegała pod Sąd Grodzki w Głębokiem i Okręgowy w Wilnie; właściwy urząd pocztowy mieścił się w Królewszczyźnie.

</doc>
<doc id="4917899" url="https://pl.wikipedia.org/wiki?curid=4917899" title="Snapdragon">
Snapdragon



</doc>
<doc id="4917900" url="https://pl.wikipedia.org/wiki?curid=4917900" title="Rockchip">
Rockchip

Fuzhou Rockchip Electronics Co., Ltd. () – chińskie przedsiębiorstwo z branży półprzewodnikowej. Zajmuje się tworzeniem układów scalonych do zastosowania w nowoczesnych urządzeniach elektronicznych, smartfonach, tabletach, dekoderach telewizyjnych itp.
Przedsiębiorstwo zostało założone w 2001 roli, a swoją siedzibę ma w Fuzhou. Oprócz tego posiada swoje oddziały w Shenzhen, Szanghaju, Pekinie, Hangzhou oraz w Hongkongu i Republice Chińskiej.

</doc>
<doc id="4917902" url="https://pl.wikipedia.org/wiki?curid=4917902" title="Aero A-12">
Aero A-12

Aero A-12 – czechosłowacki samolot rozpoznawczy i lekki samolot bombowy z okresu międzywojennego. 
Historia.
Na początku lat dwudziestych wytwórnia Aero stała się najlepszą czechosłowacką wytwórnią lotniczą. W kwietniu 1923 roku czechosłowackie lotnictwo wojskowe zwróciło się do wytwórni Aero o budowę nowego samolotu rozpoznawczego i zamówiło na początek dwie serie takich samolotów w łącznej ilości 50 sztuk. Prototyp tego samolotu oznaczono jako A-12, został on oblatany jesienią 1923 roku i zaraz rozpoczęto jego produkcję seryjną. Lotnictwo wojskowe w listopadzie 1923 roku zamówiło kolejna serię 26 samolotów, a w grudniu 1924 kolejne 18 samolotów. Łącznie w latach 1923 – 1925 zbudowano 94 samoloty tego typu, przy czym 12 samolotów, których kadłuby wykonano w wytwórni Aero, zbudowano w wytwórni Letov.
Samolot ten stał się podstawą do budowy kolejnego samolotu rozpoznawczego, który otrzymał oznaczenie Aero A-11. 
Użycie w lotnictwie.
Samoloty Aero A-12 były systematycznie wprowadzane do lotnictwa czechosłowackiego od roku 1924, gdzie używano ich jako samolotów rozpoznawczych i lekkich samolotów bombowych. Na samolotach tego typu piloci wojskowi uczestniczyli w zawodach lotniczych, zajmując czołowe miejsca, a kpt. Kalla ustanowił w czasie takich zawodów rekord prędkości w locie okrężnym samolotów dwumiejscowych, osiągając wynik 202,1 km/h. 
Opis techniczny.
Samolot Aero A-12 był dwumiejscowym dwupłatem o konstrukcji mieszanej, kadłub miał konstrukcję zbudowaną z metalowych rur stalowych, natomiast skrzydła – drewnianą. Podwozie klasyczne – stałe, z płozą ogonową. 
Napęd stanowił silnik rzędowy 6-cylindrowy umieszczony z przodu kadłuba, chłodzony cieczą, chłodnice umieszczono po bokach silnika. Napędzał on dwułopatowe śmigło.
Uzbrojenie stanowiły: 1 zsynchronizowane karabiny maszynowe Vickers wz. 09 kal. 7,7 mm – obsługiwane przez pilota, 2 sprzężone ruchome karabiny maszynowe Lewis wz. 15 kal. 7,7 mm – obsługiwane przez obserwatora-strzelca. Samolot mógł przenosić także bomby lotnicze o łącznej wadze 200 kg. Wyposażony był również w aparat fotograficzny i radiostację.
Bibliografia.
 

</doc>
<doc id="4917903" url="https://pl.wikipedia.org/wiki?curid=4917903" title="Bitwa pod Śniadowem">
Bitwa pod Śniadowem

Bitwa pod Śniadowem – część bitwy pod Łomżą; walki polskiego 4 pułku pomorskiego z sowiecką 2 Brygadą 15 Dywizji Kawalerii w czasie lipcowej ofensywy Frontu Zachodniego Michaiła Tuchaczewskiego podczas wojny polsko-bolszewickiej.
Położenie ogólne wojsk.
W pierwszej dekadzie lipca przełamany został front polski nad Autą, a wojska Frontu Północno-Wschodniego gen. Stanisława Szeptyckiego cofały się pod naporem ofensywy Michaiła Tuchaczewskiego.
Naczelne Dowództwo Wojska Polskiego nakazało powstrzymanie wojsk sowieckiego Frontu Zachodniego na linii dawnych okopów niemieckich z okresu I wojny światowej.
Sytuacja operacyjna, a szczególnie upadek Wilna i obejście pozycji polskich od północy, wymusiła dalszy odwrót wojsk polskich.
1 Armia gen. Gustawa Zygadłowicza cofała się nad Niemen, 4 Armia nad Szczarę, a Grupa Poleska na Kanał Ogińskiego i Pińsk.
Obrona wojsk polskich na linii Niemna i Szczary również nie spełniła oczekiwań. W walce z przeciwnikiem oddziały polskie poniosły duże straty i zbyt wcześnie zaczęły wycofanie na linię Bugu.
W końcu lipca Front Północno-Wschodni znajdował się w odwrocie na linię Bugu i Narwi. Grupa gen. Władysława Junga została zepchnięta za Narew, a grupa gen. Daniela Konarzewskiego stała między Prużaną a Berezą Kartuską. Między obiema grupami, podległymi 4 Armii, wytworzyła się kilkudziesięciokilometrowa luka, w którą wtargnęły sowieckie 2 i 17 Dywizje Strzelców. Po obu stronach linii kolejowej Łuniniec – Brześć cofała się Grupa Poleska gen. Władysława Sikorskiego. Odwrót wojsk gen. Sikorskiego nie był wymuszony działaniami przeciwnika, ale wydarzeniami na północnym odcinku frontu. 
Plan polskiego Naczelnego Dowództwa zakładał, że 1. i 4 Armia oraz Grupa Poleska do 5 sierpnia będą bronić linii Narew – Orlanka oraz Leśna – Brześć i w ten sposób umożliwią przygotowanie kontrofensywy z rejonu Brześcia na lewe skrzydło wojsk Frontu Zachodniego Michaiła Tuchaczewskiego. Rozstrzygającą operację na linii Bug, Ostrołęka, Omulew doradzał też gen. Maxime Weygand.
Warunkiem powodzenia było utrzymanie posiadającej wielkie znaczenie strategiczne Twierdzy Brzeskiej oraz pobicie 1 Armii Konnej Siemiona Budionnego, co umożliwiłoby ściągnięcie nad Bug części sił polskich z Galicji.
1 sierpnia Front Północno-Wschodni był nadal w odwrocie. Na północy polskiego frontu sowiecki 3 Korpus Kawalerii Gaja Gaja przeprawił się przez Narew, wyszedł na tyły grupy ppłk. Andrzeja Kopy i zagroził tyłom 1 Armii. W związku z tym oddziały polskie opuściły forty i prawy brzeg Narwi i wycofały się do Łomży. W tym czasie zarówno dowódca armii jak i dowódca frontu nie posiadali znaczących odwodów operacyjnych. W tym też dniu generał Tadeusz Rozwadowski nakazał generałowi Bolesławowi Roi skierowanie oddziałów pomorskich do Śniadowa, jako odwodów Naczelnego Dowództwa.
Walki pod Śniadowem.
31 lipca 1920 II batalion 4 pułku pomorskiego został załadowany w Grudziądzu na transport kolejowy i w południe 2 sierpnia wyładował się na stacji w Śniadowie. Był to pododdział sformowany z ochotników i wysłany na front po bardzo krótkim, zaledwie trzydniowym przeszkoleniu. Blisko połowę żołnierzy stanowili siedemnasto-osiemnastoletni chłopcy. Wielu z nich nie umiało sprawnie naładować broni. Z powodu pospiesznego wyjazdu na front, żołnierze mieli przy sobie tylko po sześćdziesiąt naboi.
Po południu na nieprzygotowaną jeszcze polską obronę uderzyła 2 Brygada sowieckiej 15 Dywizji Kawalerii. Mimo zaskoczenia, batalion stawił zacięty opór ogniowy. Kiedy jednak kawaleria Gaja Gaja ruszyła do natarcia, w szeregach polskiego batalionu wybuchła panika. Część żołnierzy pochowała się w domach i została wzięta do niewoli, a część wycofywała się w nieładzie, ścigana przez Kozaków.
Bilans walk.
W walkach o Śniadowo II batalion 4 pułku pomorskiego został doszczętnie rozbity. Ocalało tylko około 170 żołnierzy. Cały tabor i broń maszynowa wpadły w ręce nieprzyjaciela. Resztki batalionu wycofały się do Modlina, gdzie dołączyły do macierzystego pułku. Pułk, przemianowany na 263 ochotniczy pułk piechoty, wziął udział w bitwie nad Wkrą.

</doc>
<doc id="4917906" url="https://pl.wikipedia.org/wiki?curid=4917906" title="Nieżowszczyzna">
Nieżowszczyzna

Nieżowszczyzna – dawny folwark. Tereny na których był położony, leżą obecnie na Białorusi, w obwodzie witebskim, w rejonie głębockim, w sielsowiecie Hołubicze.
Historia.
W czasach zaborów ówczesny zaścianek leżał w granicach Imperium Rosyjskiego.
W latach 1921–1945 wieś leżała w Polsce, w województwie wileńskim, w powiecie dziśnieńskim, do 11 kwietnia 1929 w gminie Dokszyce, następnie w gminie Hołubicze.
Według Powszechnego Spisu Ludności z 1921 roku zamieszkiwało tu 9 osób, wszystkie były wyznania prawosławnego. Jednocześnie 8 mieszkańców zadeklarowało białoruską przynależność narodową, a 1 inną. Był tu 1 budynek mieszkalny. W 1931 w 2 domach zamieszkiwało 19 osób.
Miejscowość należała do parafii rzymskokatolickiej w m. Zaszcześle i prawosławnej w Hołubiczach. Podlegała pod Sąd Grodzki w Głębokiem i Okręgowy w Wilnie; właściwy urząd pocztowy mieścił się w Hołubiczach.

</doc>
<doc id="4917908" url="https://pl.wikipedia.org/wiki?curid=4917908" title="Verizon Media">
Verizon Media

Verizon Media (dawniej Oath) – amerykańskie przedsiębiorstwo mediowe założone w 2017 roku. 
W skład Verizon Media wchodzą takie marki jak: AOL, Yahoo, TechCrunch, Huffington Post. 

</doc>
<doc id="4917910" url="https://pl.wikipedia.org/wiki?curid=4917910" title="Oath Inc.">
Oath Inc.



</doc>
<doc id="4917912" url="https://pl.wikipedia.org/wiki?curid=4917912" title="Mlask nosowy dwuwargowy">
Mlask nosowy dwuwargowy

Mlask nosowy dwuwargowy – rodzaj dźwięku spółgłoskowego występujący w językach naturalnych. W Międzynarodowym alfabecie fonetycznym oznaczany jest symbolem [ʘ̃], [ŋʘ] lub [ᵑʘ].
Artykulacja.
W czasie artykulacji podstawowego wariantu [ŋʘ]:
Występowanie.
Mlask dwuwargowy dźwięczny występuje m.in. w języku !Xóõ, w którym zapisywany jest dwuznakiem nʘ.

</doc>
<doc id="4917914" url="https://pl.wikipedia.org/wiki?curid=4917914" title="Norwidpol">
Norwidpol

Norwidpol – dawny majątek. Tereny, na których był położony, od 1939 należą do Białorusi; obwód witebski, rejon dokszycki, sielsowiet Tumiłowicze.
Historia.
W czasach zaborów w granicach Imperium Rosyjskiego.
W dwudziestoleciu międzywojennym folwark, a następnie majątek leżał w Polsce, w województwie wileńskim, w powiecie dziśnieńskim, w gminie Dokszyce.
Według Powszechnego Spisu Ludności z 1921 roku zamieszkiwało tu 55 osób, 51 było wyznania rzymskokatolickiego a 4 prawosławnego. Jednocześnie 23 mieszkańców zadeklarowało polską przynależność narodową, 32 białoruską a 1 inną. Było tu 6 budynków mieszkalnych. W 1931 w 4 domach zamieszkiwało 50 osób.
Miejscowość należała do parafii rzymskokatolickiej w Dokszycach i prawosławnej w Tumiłowiczach. Podlegała pod Sąd Grodzki w Dokszycach i Okręgowy w Wilnie; właściwy urząd pocztowy mieścił się w Dokszycach.

</doc>
<doc id="4917915" url="https://pl.wikipedia.org/wiki?curid=4917915" title="Bohdanowiczi">
Bohdanowiczi



</doc>
<doc id="4917916" url="https://pl.wikipedia.org/wiki?curid=4917916" title="Bohdanawiczy">
Bohdanawiczy



</doc>
<doc id="4917919" url="https://pl.wikipedia.org/wiki?curid=4917919" title="Samuel Kazimierz Ciechanowiecki">
Samuel Kazimierz Ciechanowiecki

Samuel Kazimierz Ciechanowiecki herbu Dąbrowa (zm. 15 lutego 1699 roku) – podkomorzy mścisławski w 1678 roku, stolnik smoleński do 1678 roku, podwojewodzi smoleński w latach 1653-1654.
Razem ze swoją żoną Teklą z Suchodolskich w dniu 23 czerwca 1685 roku wystawił dokument fundujący klasztor dominikanów w miejscowości Samuelpol określanej później jako Packów. W wyniku fundacji Dominikanie zbudowali w 1685 roku drewniany kościół i klasztor.
Był elektorem Michała Korybuta Wiśniowieckiego z województwa połockiego w 1669 roku.

</doc>
<doc id="4917920" url="https://pl.wikipedia.org/wiki?curid=4917920" title="Allwinner Technology">
Allwinner Technology

Allwinner Technology, pełna nazwa Zhuhai Allwinner Technology Co., Ltd. () – chińskie przedsiębiorstwo z branży półprzewodnikowej. Zajmuje się tworzeniem układów scalonych do zastosowania w smartfonach, tabletach i odtwarzaczach multimedialnych.
Przedsiębiorstwo zostało założone w 2007 roku, a swoją siedzibę ma w mieście Zhuhai.

</doc>
<doc id="4917921" url="https://pl.wikipedia.org/wiki?curid=4917921" title="Allwinner">
Allwinner



</doc>
<doc id="4917926" url="https://pl.wikipedia.org/wiki?curid=4917926" title="Bobowska koronka klockowa">
Bobowska koronka klockowa

Bobowska koronka klockowa – ręcznie wykonywana polska odmiana lnianej koronki klockowej, charakterystyczna dla Bobowej i jej okolic.
Historia.
Metoda wyplatania koronki bobowskiej pochodzi z Włoch i Belgii: Genui, Mediolanu i Brugii. W Bobowej sztukę tę rozwijano od XVI wieku, co wiąże się z barokową formą koronek. W 1899 założono w mieście Krajową Szkołę Koronkarską. Jej uczennice zdobyły w 1902 brązowy medal na wystawie w Saint Louis, a w 1905 złoty medal w San Francisco. Od 1949 o poziom wykonania koronek i sprzedaż wyrobów dbała Spółdzielnia Pracy „Koronka-Bobowa”. W 1995 powstało w Bobowej Stowarzyszenie Twórczości Regionalnej. Za cel przyjęło m.in. ochronę lokalnej sztuki koronkarskiej przed zapomnieniem. 
Początkowo zapotrzebowanie na koronki bobowskie zgłaszały warstwy bogate, zwłaszcza dwory, mieszczaństwo i parafie. Produkty wykonywane są przede wszystkim przez kobiety (mężczyźni i chłopcy stanowią zdecydowaną mniejszość). Osoby te powiązane są szczególną siecią koligacji rodzinnych o charakterze klanowym. Wielopokoleniowe i wielodzietne rodziny zaangażowane w wytwarzanie koronek przekazują sobie umiejętności techniczne. W przypadku osłabienia któregoś z ogniw pokoleniowych, umiejętność wytwarzania koronek w danym klanie może być zagrożona. Wytwarzanie koronek jest silnie związane z życiem religijnym (np. obowiązuje zakaz tkania w niedziele) oraz kultem św. Zofii, patronki bobowskiego kościoła.
Sposób wykonywania i wzory.
Najstarsze zachowane egzemplarze koronek bobowskich mają format taśmowy i kolisty (charakterystyczny też dla koronki klockowej z innych krajów) oraz silną barokową formę. Format kolisty (rozeta) jest w tym przypadku najbardziej nośny symbolicznie. Koronki są symetryczne (jedno- lub wieloosiowo). Liczba ściegów lub motywów ma znaczenie symboliczne (np. trzy ściegi to Trójca Święta, a pięć ściegów to pięć ran Chrystusa). Ornamenty bobowskie powielają znane od wieków symbole i znaki poprzez geometryzację form znanych z otoczenia. Wśród takich ornamentów wyróżnić można elementy zoomorficzne (np. paw, kogut, kaczka, jeleń), antropomorficzne (np. sylwetki, twarze, dłonie), teomorficzne (np. atrybuty boskie lub świętych, szopki, korona cierniowa), floralne (np. drzewa, kwiaty, liście), akwatyczne (np. fale), chtoniczne (np. wielokąty, strzałki, romby), lunarne (np. księżyce, gwiazdy), solarne (np. słoneczka, rozety, elipsy) i narracyjne (np. tzw. Cygańska Droga). Najbardziej tradycyjne koronki bobowskie nie replikują wzorów zoomorficznych, a jedynie geometryczne w najbardziej uproszczonej formie.
Promocja.
Zbiory historyczne i artystyczne związane z koronką bobowską gromadzi Galeria Koronki Klockowej w Bobowej, a popularyzację tradycji prowadzi miasto w ramach Międzynarodowego Festiwalu Koronki Klockowej (od 2000).
W marcu 2023 roku decyzją Ministra Kultury i dziedzictwa Narodowego koronka bobowska została wpisana na krajową listę niematerialnego dziedzictwa kulturowego. 

</doc>
<doc id="4917930" url="https://pl.wikipedia.org/wiki?curid=4917930" title="MediaTek">
MediaTek

MediaTek Inc. () – tajwańskie przedsiębiorstwo z branży półprzewodnikowej. Zostało założone w 1997 roku, a swoją siedzibę ma w Xinzhu.
MediaTek zajmuje się tworzeniem układów scalonych do zastosowania w urządzeniach mobilnych, a także komponentów do urządzeń komunikacyjnych, telewizyjnych i nośników danych. Przedsiębiorstwo koncentruje się na opracowywaniu podzespołów do urządzeń klas niższej i średniej.
Pierwotnie MediaTek powstał jako odłam przedsiębiorstwa United Microelectronics Corporation (UMC). Na rynek urządzeń mobilnych wszedł w 2004 roku.
Przedsiębiorstwo jest notowane na Tajwańskiej Giełdzie Papierów Wartościowych (2454).

</doc>
<doc id="4917931" url="https://pl.wikipedia.org/wiki?curid=4917931" title="Mediatek">
Mediatek



</doc>
<doc id="4917932" url="https://pl.wikipedia.org/wiki?curid=4917932" title="Agnieszka Skowrońska (fizjolożka)">
Agnieszka Skowrońska (fizjolożka)



</doc>
<doc id="4917934" url="https://pl.wikipedia.org/wiki?curid=4917934" title="Stadion im. Teodora Wardinogiánesa w Heraklionie">
Stadion im. Teodora Wardinogiánesa w Heraklionie

Stadion im. Teodora Wardinogiánesa – stadion piłkarski w Heraklionie, na Krecie, w Grecji. Został otwarty 11 listopada 1951 roku. Może pomieścić 9088 widzów. Swoje spotkania rozgrywają na nim piłkarze klubu OFI Kreta.
Historia.
Stadion klubu OFI Kreta powstał po II wojnie światowej w miejscu dawnego cmentarza katolicko-żydowsko-ormiańskiego (fragment cmentarza z ormiańskimi nagrobkami nadal znajduje się obok północnej trybuny, wskutek czego zresztą nie była możliwa jej pełna rozbudowa – stąd jej niesymetryczny kształt). Otwarcie nowego obiektu miało miejsce 11 listopada 1951 roku. Wcześniej piłkarze OFI Kreta swoje spotkania rozgrywali na stadionie „Eleitherías”. Przez lata stadion był rozbudowywany, stopniowo zyskując swój obecny, nieregularny kształt, uwarunkowany ograniczeniami przestrzennymi.
W 2004 roku w pobliżu obiektu (ponad pół kilometra na zachód od niego) oddano do użytku stadion „Pankritio”, największy stadion na Krecie. Podczas Igrzysk Olimpijskich 2004 odyło się na nim część spotkań turnieju piłkarskiego (stadion OFI Kreta pełnił wówczas rolę obiektu treningowego dla drużyn olimpijskich). Po igrzyskach zespół OFI Kreta przeniósł się na nowy stadion, gdzie występował przez kilka sezonów, jednak po spadku z Superligi w sezonie 2008/2009 powrócił na swój dawny obiekt.

</doc>
<doc id="4917936" url="https://pl.wikipedia.org/wiki?curid=4917936" title="PC Revue">
PC Revue



</doc>
<doc id="4917938" url="https://pl.wikipedia.org/wiki?curid=4917938" title="Mieczysław Timme">
Mieczysław Timme

Mieczysław Eugeniusz Timme (ur. 31 grudnia 1892 w Pruszkowie, zm. ?) – kapitan piechoty Wojska Polskiego.
Życiorys.
W czasie I wojny światowej służył w 2 Pułku Ułanów Legionów Polskich, a następnie działał w Polskiej Organizacji Wojskowej, uzyskując w tej organizacji stopień oficera POW. 4 marca 1919 został przyjęty do Wojska Polskiego z dniem 1 grudnia 1918 i mianowany podporucznikiem piechoty. Od 3 stycznia do 21 marca 1919 był uczniem klasy „L” Szkoły Podchorążych.
26 kwietnia tego roku został przydzielony do 1 Pułku Piechoty Legionów. 1 czerwca 1921 pełnił służbę w Szkole Podchorążych Piechoty w Warszawie, a jego oddziałem macierzystym był nadal 1 Pułk Piechoty Legionów. 3 maja 1922 został zweryfikowany w stopniu porucznika ze starszeństwem z 1 czerwca 1919 i 576. lokatą w korpusie oficerów piechoty. Później został przeniesiony do 25 Pułku Piechoty w Piotrkowie. 1 grudnia 1924 został mianowany kapitanem ze starszeństwem z 15 sierpnia 1924 i 178. lokatą w korpusie oficerów piechoty. W sierpniu 1929 został zwolniony z zajmowanego stanowiska i oddany do dyspozycji dowódcy Okręgu Korpusu Nr IV. Z dniem 31 marca 1930 został przeniesiony w stan spoczynku.

</doc>
<doc id="4917946" url="https://pl.wikipedia.org/wiki?curid=4917946" title="ESPN+">
ESPN+

ESPN+ – amerykańska platforma oferująca dostęp do treści sportowych poprzez media strumieniowe. Została uruchomiona w 2018 roku.
Stanowi jedną z trzech sztandarowych marek streamingowych związanych z Disneyem (dwie pozostałe to Disney+ i Hulu).

</doc>
<doc id="4917949" url="https://pl.wikipedia.org/wiki?curid=4917949" title="Hearst Communications">
Hearst Communications

Hearst Communications – amerykańskie przedsiębiorstwo mediowe założone w 1887 roku. 
Zatrudnia 20 tys. pracowników. Jego portfolio na rynku amerykańskim obejmuje 20 magazynów. 
Siedziba przedsiębiorstwa mieści się w Nowym Jorku. 

</doc>
<doc id="4917950" url="https://pl.wikipedia.org/wiki?curid=4917950" title="Hearst Corporation">
Hearst Corporation



</doc>
<doc id="4917951" url="https://pl.wikipedia.org/wiki?curid=4917951" title="Viki (ujednoznacznienie)">
Viki (ujednoznacznienie)



</doc>
<doc id="4917953" url="https://pl.wikipedia.org/wiki?curid=4917953" title="Urszula Jankowiak">
Urszula Jankowiak

Urszula Jankowiak – polska śpiewaczka operowa (mezzosopran) i pedagog.
Życiorys.
Absolwentka Państwowej Wyższej Szkoły Muzycznej w Poznaniu (klasa śpiewu prof. Ireny Winiarskiej). Solistka Teatru Wielkiego w Łodzi (1981-1985) oraz Teatru Wielkiego w Poznaniu (1985-2012). Występowała również m.in. w Badisches Statstheater w Karlsruhe, Opera du Rhin w Strasbourgu, Operze Krakowskiej, Operze Bydgoskiej. Od 2005 pedagog w Akademii Muzycznej im. Feliksa Nowowiejskiego w Bydgoszczy, gdzie prowadzi klasę śpiewu. W 2020 otrzymała tytuł profesora sztuki.

</doc>
<doc id="4917957" url="https://pl.wikipedia.org/wiki?curid=4917957" title="Rakuten Viki">
Rakuten Viki

Rakuten Viki – amerykańska platforma oferująca dostęp do filmów i seriali poprzez media strumieniowe. Została uruchomiona w 2007 roku pod nazwą Viki.
W 2013 roku serwis stał się częścią grupy Rakuten z siedzibą w Tokio.

</doc>
<doc id="4917959" url="https://pl.wikipedia.org/wiki?curid=4917959" title="Viki (platforma)">
Viki (platforma)



</doc>
<doc id="4917966" url="https://pl.wikipedia.org/wiki?curid=4917966" title="Mlask zębowy dźwięczny">
Mlask zębowy dźwięczny

Mlask zębowy dźwięczny – rodzaj dźwięku spółgłoskowego występujący w niektórych językach naturalnych. W Międzynarodowym alfabecie fonetycznym oznaczany jest symbolem ǀ̬, ɡǀ lub ᶢǀ.
Artykulacja.
W czasie artykulacji podstawowego wariantu [gǀ]

</doc>
<doc id="4917970" url="https://pl.wikipedia.org/wiki?curid=4917970" title="Nowa Wieś (rejon dokszycki)">
Nowa Wieś (rejon dokszycki)

Nowa Wieś (; ) – wieś na Białorusi, w obwodzie witebskim, w rejonie dokszyckim, w sielsowiecie Królewszczyzna.
Nazwa dawniej używana – Nowa Wioska.
Historia.
W czasach zaborów w granicach Imperium Rosyjskiego.
W dwudziestoleciu międzywojennym wieś leżała w Polsce, w województwie wileńskim, w powiecie dziśnieńskim, do 11 kwietnia 1929 w gminie Dokszyce, następnie w gminie Porpliszcze.
Według Powszechnego Spisu Ludności z 1921 roku zamieszkiwały tu 62 osoby, 52 były wyznania rzymskokatolickiego, a 10 prawosławnego. Jednocześnie 44 mieszkańców zadeklarowało polską przynależność narodową, a 18 białoruską. Było tu 8 budynków mieszkalnych. W 1931 w 8 domach zamieszkiwało 50 osób.

</doc>
<doc id="4917971" url="https://pl.wikipedia.org/wiki?curid=4917971" title="Androni–Sidermec–Bottecchia">
Androni–Sidermec–Bottecchia



</doc>
<doc id="4917974" url="https://pl.wikipedia.org/wiki?curid=4917974" title="Łoszycki Jar">
Łoszycki Jar

Łoszycki Jar (Czarny Jar) – jar w uroczysku o tej samej nazwie, na obszarze mikrorejonu Łoszyca w Mińsku (dawniej wieś Łoszyca), na którego terenie w latach 1937–1941 NKWD dokonywało masowych rozstrzeliwań. Dokładna liczba ofiar nie jest dziś znana. Według białoruskiego historyka Zianona Paźniaka, pochowano tutaj od 7 do 10 tysięcy osób.
Historia.
Aby zatrzeć ślady stalinowskich represji w 1988 roku, Łoszycki Jar został częściowo zasypany, a na jego miejscu wybudowano garaże. Próba wykopania luźnej warstwy gleby z pomocą archeologów-ochotników (koniec lat 80. XX w.) zakończyła się niepowodzeniem.
W 1995 r. staraniem społeczeństwa w Łoszyckim Jarze ustawiono krzyż z napisem „Ofiarom bolszewickiego terroru”. Co roku z okazji Dziadów w Mińsku odbywają się procesje do miejsc pochówku ofiar stalinowskich represji, w tym do krzyża w Łoszyckim Jarze.
W 2009 r. w związku z budową mikrorejonu Łoszyca władze miasta Mińska planowały całkowite zasypanie Łoszyckiego Jaru i wybudowanie przez niego drogi. Plany te wywołały jednak sprzeciw białoruskiej społeczności i nie zostały zrealizowane.

</doc>
<doc id="4917975" url="https://pl.wikipedia.org/wiki?curid=4917975" title="Rakuten">
Rakuten

 – japońskie przedsiębiorstwo z siedzibą w Tokio, zajmujące się handlem elektronicznym i sprzedażą detaliczną online. Firma została założona w 1997 roku przez japońskiego biznesmena Hiroshiego Mikitaniego. Bywa nazywana „japońskim Amazonem”.
Platforma Rakuten Ichiba jest największą witryną handlu elektronicznego w Japonii.

</doc>
<doc id="4917976" url="https://pl.wikipedia.org/wiki?curid=4917976" title="Nowopole (rejon dokszycki)">
Nowopole (rejon dokszycki)

Nowopole – dawny folwark. Tereny na których był położony, leżą obecnie na Białorusi, w obwodzie witebskim, w rejonie dokszyckim, w sielsowiecie Dokszyce.
Historia.
W czasach zaborów w granicach Imperium Rosyjskiego.
W dwudziestoleciu międzywojennym folwark leżał w Polsce, w województwie wileńskim, w powiecie dziśnieńskim, w gminie Dokszyce.
Według Powszechnego Spisu Ludności z 1921 roku zamieszkiwały tu 24 osoby, 21 było wyznania rzymskokatolickiego a 3 prawosławnego. Jednocześnie 22 mieszkańców zadeklarowało polską przynależność narodową a 2 białoruską. Były tu 3 budynki mieszkalne. W 1931 w 3 domach zamieszkiwało 16 osób.
Miejscowość należała do parafii rzymskokatolickiej i prawosławnej w Dokszycach. Podlegała pod Sąd Grodzki w Dokszycach i Okręgowy w Wilnie; właściwy urząd pocztowy mieścił się w Dokszycach.

</doc>
<doc id="4917980" url="https://pl.wikipedia.org/wiki?curid=4917980" title="Hitotsubashi University">
Hitotsubashi University

 – japoński uniwersytet państwowy w mieście Kunitachi. Uczelnia została założona w 1875 roku.

</doc>
<doc id="4917984" url="https://pl.wikipedia.org/wiki?curid=4917984" title="Rudolf Karel">
Rudolf Karel

Rudolf Karel (ur. 9 listopada 1880 w Pilźnie, zm. 6 marca 1945 w Theresienstadt) – czeski kompozytor.
Życiorys.
W 1899 roku podjął studia prawnicze na Uniwersytecie Praskim, porzucił je jednak w 1903 roku. W latach 1901−1904 był uczniem w konserwatorium w Pradze, gdzie studiował u Antonína Dvořáka. Na początku XX wieku związany ze środowiskiem praskiej bohemy artystycznej. W 1914 roku został zaskoczony przez wybuch I wojny światowej, został internowany i zesłany do Taganrogu, gdzie pracował jako nauczyciel muzyki. Po wybuchu rewolucji październikowej pracował jako nauczyciel w Rostowie i następnie w Irkucku. Wstąpił do Korpusu Czechosłowackiego i objął kierownictwo działającej przy nim orkiestry symfonicznej, z którą koncertował na Dalekim Wschodzie. W 1920 roku ewakuował się wraz z żołnierzami Korpusu do kraju.
Od 1923 do 1941 roku był wykładowcą konserwatorium w Pradze. W 1927 roku przyznano mu nagrodę państwową za kantatę "Vzkříšení". Odbył podróże artystyczne do Bułgarii (1927) i ZSRR (1929). W czasie II wojny światowej uczestnik ruchu oporu. W marcu 1943 roku został aresztowany przez Gestapo i osadzony w więzieniu Pankrác. W lutym 1945 roku przeniesiony do obozu koncentracyjnego Theresienstadt, zmarł niedługo przed wyzwoleniem na dyzenterię. Jego ciało, pochowane w zbiorowej mogile, nie zostało odnalezione.
W 1998 roku został pośmiertnie odznaczony Orderem Tomáša Garrigue Masaryka III klasy.
Twórczość.
Twórczość Karela stanowi pokłosie muzyki romantycznej. Był ostatnim uczniem Antonína Dvořáka. Nawiązywał do jego twórczości w warstwie technicznej, co przejawiało się w konsekwentnej pracy motywicznej i wariacyjnym kształtowaniu fraz przebiegu muzycznego. Jego własny styl nacechowany był strukturami skalowymi o cechach modalności i silnie rozbudowaną polifonią. Większość kompozycji powstałych w czasie pobytu kompozytora w Rosji zaginęła. W okresie międzywojennym w jego twórczości nastąpił przełom, spowodowany niemożnością nawiązania do własnych wcześniejszych dokonań ani ulokowaniem się w żadnym ze współczesnych prądów artystycznych. Częściowo sięgał do narodowego nurtu w muzyce czeskiej. Po aresztowaniu przez Niemców w czasie II wojny światowej wciąż pisał, także podczas pobytu w obozie koncentracyjnym.

</doc>
<doc id="4917988" url="https://pl.wikipedia.org/wiki?curid=4917988" title="Hiroshi Mikitani">
Hiroshi Mikitani

 (ur. 11 marca 1965 w Kobe) – japoński miliarder, założyciel Rakuten – przedsiębiorstwa zajmującego się handlem elektronicznym.
Jest absolwentem Hitotsubashi University i Harvard Business School.
Został odznaczony Orderem „Za zasługi” III klasy (Ukraina, 2022).

</doc>
<doc id="4917989" url="https://pl.wikipedia.org/wiki?curid=4917989" title="Papanteles">
Papanteles

Papanteles – rodzaj błonkówek z rodziny męczelkowatych. Gatunkiem typowym jest "Papanteles peckorum".
Zasięg występowania.
Rodzaj znany z krainy neotropikalnej..
Biologia i ekologia.
Żywicielami są motyle z rodziny wachlarzykowatych..
Gatunki.
Do rodzaju zaliczane są 2 opisane gatunki:

</doc>
<doc id="4917990" url="https://pl.wikipedia.org/wiki?curid=4917990" title="Czas zemsty (film 2013)">
Czas zemsty (film 2013)

Czas zemsty (ang. "Dead Man Down") – amerykański thriller z 2013 roku w reżyserii Nielsa Ardena Opleva, wyprodukowany przez wytwórnie FilmDistrict i Sony Pictures Entertainment.
Fabuła.
Victor (Colin Farrell) pracuje dla bossa nowojorskiej mafii, Alphonse’a Hoyte’a (Terrence Howard). Mężczyzna zdobywa jego zaufanie, ratując mu życie podczas strzelaniny z gangiem Jamajczyków. Zarzewiem wojny w półświatku stał się tajemniczy morderca, który wysłał do Alphonse’a wiadomości z pogróżkami i kolejno likwidował jego ludzi. Boss nie ma pojęcia, komu się naraził. Typując kolejnych wrogów, popełnia błędy i zaczyna tracić swoją pozycję w przestępczym świecie. Tymczasem Victor żyje samotnie w bloku na przedmieściach. Obserwuje z okna sąsiadkę z naprzeciwka, Francuzkę Beatrice (Noomi Rapace). Nieznajomy intryguje kobietę, więc zostawia ona w jego skrzynce na listy zaproszenie na randkę.
Para umawia się w restauracji. Victor z bliska dostrzega, do jakiego stopnia twarz Beatrice jest okaleczona. W końcu wyznaje mu ona prawdziwy powód spotkania. Była świadkiem popełnionego przez niego morderstwa. Nie wyda go policji, jeśli zabije on człowieka, który ją skrzywdził. Chociaż szantaż to kiepski początek znajomości, dwoje samotników zbliża się do siebie. Okazuje się bowiem, że oboje doświadczyli tragedii w przeszłości i pałają teraz żądzą zemsty.
Odbiór.
Krytyka.
Film "Czas zemsty" spotkał się z negatywną reakcją krytyków. W serwisie Rotten Tomatoes 40% ze stu pięciu recenzji filmu jest pozytywne (średnia ocen wyniosła 5,01 na 10). Na portalu Metacritic średnia ocen z 24 recenzji wyniosła 39 punktów na 100.

</doc>
<doc id="4917991" url="https://pl.wikipedia.org/wiki?curid=4917991" title="B&amp;B Hotels-Vital Concept">
B&amp;B Hotels-Vital Concept

B&amp;B Hotels-Vital Concept () – francuska grupa kolarska należąca do dywizji UCI Professional Continental Teams.
Powstanie grupy, którą zarządza Jérôme Pineau, zostało ogłoszone publicznie w sierpniu 2017, a do rywalizacji dołączyła ona od sezonu 2018, przystępując od początku działalności do dywizji UCI Professional Continental Teams.

</doc>
<doc id="4917992" url="https://pl.wikipedia.org/wiki?curid=4917992" title="Vital Concept Cycling Club">
Vital Concept Cycling Club



</doc>
<doc id="4917993" url="https://pl.wikipedia.org/wiki?curid=4917993" title="Vital Concept">
Vital Concept



</doc>
<doc id="4917994" url="https://pl.wikipedia.org/wiki?curid=4917994" title="Vital Concept-B&amp;B Hotels">
Vital Concept-B&amp;B Hotels



</doc>
<doc id="4917996" url="https://pl.wikipedia.org/wiki?curid=4917996" title="B&amp;B Hotels-Vital Concept p/b KTM">
B&amp;B Hotels-Vital Concept p/b KTM



</doc>
<doc id="4917999" url="https://pl.wikipedia.org/wiki?curid=4917999" title="Daniel Křetínský">
Daniel Křetínský

Daniel Křetínský (ur. 9 lipca 1975 w Brnie) – czeski przedsiębiorca i prawnik; dyrektor generalny i właściciel spółki Energetický a průmyslový holding (EPH), największej grupy energetycznej w Europie Środkowej, oraz współwłaściciel klubu piłkarskiego AC Sparta Praga.
Jego ojciec Mojmír Křetínský kieruje Katedrą Teorii Programowania na Wydziale Informatyki Uniwersytetu Masaryka, a jego matka była sędzią czeskiego Sądu Konstytucyjnego (2004–2014).

</doc>
<doc id="4918000" url="https://pl.wikipedia.org/wiki?curid=4918000" title="Osowo (sielsowiet Dokszyce)">
Osowo (sielsowiet Dokszyce)

Osowo (; ) – wieś na Białorusi, w obwodzie witebskim, w rejonie dokszyckim, w sielsowiecie Dokszyce.
Historia.
W czasach zaborów w granicach Imperium Rosyjskiego.
W dwudziestoleciu międzywojennym ówczesny zaścianek leżał w Polsce, w województwie wileńskim, w powiecie dziśnieńskim, w gminie Dokszyce.
Według Powszechnego Spisu Ludności z 1921 roku zamieszkiwało tu 306 osób, 1 była wyznania rzymskokatolickiego a 17 prawosławnego. Jednocześnie wszyscy mieszkańcy zadeklarowali białoruską przynależność narodową. Było tu 56 budynków mieszkalnych. W 1931 w 67 domach zamieszkiwało 365 osób.
Miejscowość należała do parafii rzymskokatolickiej i prawosławnej w Dokszycach. Podlegała pod Sąd Grodzki w Dokszycach i Okręgowy w Wilnie; właściwy urząd pocztowy mieścił się w Dokszycach.

</doc>
<doc id="4918007" url="https://pl.wikipedia.org/wiki?curid=4918007" title="Stadion im. Nikosa Kazandzakisa w Heraklionie">
Stadion im. Nikosa Kazandzakisa w Heraklionie

Stadion im. Nikosa Kazandzakisa – stadion piłkarski w Heraklionie, na Krecie, w Grecji. Został otwarty w 1946 roku. Może pomieścić 560 widzów. Do 2004 roku swoje spotkania rozgrywali na nim piłkarze klubu PAE Ergotelis.
Historia.
Obiekt został otwarty w 1946 roku. Boisko zostało usytuowane na bastionie Martinengo, będącym częścią zabytkowych fortyfikacji miejskich Heraklionu. Stadion był areną domową klubu piłkarskiego PAE Ergotelis. W 2004 roku zespół ten po raz pierwszy w historii awansował do najwyższej klasy rozgrywkowej. Awans zbiegł się w czasie z oddaniem do użytku w Heraklionie nowego stadionu „Pankritio”, na który przenieśli się piłkarze Ergotelisu. Stary stadion, wraz z otaczającymi go mniejszymi boiskami treningowymi, służy odtąd akademii piłkarskiej Ergotelisu. W 2017 roku stadionowi nadano imię pisarza Nikosa Kazandzakisa, którego grób znajduje się niedaleko boiska.
W 1966 roku na obiekcie odbył się koncert znanego z lewicowych poglądów Mikisa Theodorakisa. Zezwolenie na organizację koncertu wydane przez działaczy Ergotelisu było później postrzegane jako główna przyczyna represji wobec klubu ze strony dyktatury wojskowej.

</doc>
<doc id="4918008" url="https://pl.wikipedia.org/wiki?curid=4918008" title="Hrehory Jozafat Siellicki">
Hrehory Jozafat Siellicki

Hrehory Jozafat Siellicki (Sielicki, Sielecki) herbu Korczak (zm. w maju 1676 roku) – strażnik połocki w latach 1658-1676.
Był elektorem Michała Korybuta Wiśniowieckiego z województwa połockiego w 1669 roku.

</doc>
<doc id="4918013" url="https://pl.wikipedia.org/wiki?curid=4918013" title="Anthony Philip Heinrich">
Anthony Philip Heinrich

Anthony Philip Heinrich, właśc. Anton Philipp Heinrich (ur. 11 marca 1781 w Schönbüchel, zm. 3 maja 1861 w Nowym Jorku) – amerykański kompozytor pochodzenia niemiecko-czeskiego. 
Życiorys.
W dzieciństwie został adoptowany przez swojego bogatego wuja. Uczył się gry na skrzypcach i fortepianie, w zakresie kompozycji był głównie samoukiem. Po śmierci wuja odziedziczył spory majątek, który utracił jednak po krachu finansowym w 1811 roku. W 1805 i 1810 roku odwiedził Stany Zjednoczone, gdzie od 1817 roku osiadł na stałe. W 1817 roku poprowadził w Lexington pierwsze w Ameryce wykonanie symfonii Ludwiga van Beethovena. W 1818 roku otrzymał posadę dyrektora Southwar Theatre w Filadelfii. Po nieudanym założeniu własnego interesu odbył samotną wędrówkę lasami od Filadelfii do Pittsburgha i dalej wzdłuż rzeki Ohio do Bardstown w stanie Kentucky. Od 1826 roku był organistą Old South Church w Bostonie. W latach 1826–1831, 1833–1837 i 1856–1859 odbywał podróże do Europy, w trakcie których dyrygował wykonaniami własnych utworów w Grazu (1836), Bordeaux (1837) oraz w Pradze (1857).
Od 1837 roku mieszkał w Nowym Jorku. Cieszył się dużą popularnością, zyskał sobie pieszczotliwy przydomek "„Father” Heinrich", krytycy nazywali go też "Amerykańskim Beethovenem". Jego utwory wykonywano na nowojorskich festiwalach w 1842, 1846 i 1853 roku. Należał do założycieli nowojorskiego Philharmonic Society (1842). Po powrocie z ostatniej podróży do Europy w 1859 roku popadł w kłopoty finansowe, zmarł w biedzie.
Twórczość.
Uchodzi za pierwszego profesjonalnego kompozytora amerykańskiego. Należał do nielicznych amerykańskich kompozytorów XIX wieku, którzy znani byli także poza Ameryką. Tworzył muzykę o charakterze programowym, odwołując się do własnych przeżyć, przyrody i amerykańskiej historii, często sięgał też po tematykę indiańską. W swojej twórczości stosował formy taneczne i wariacje, a także muzyczne autocytaty i cytaty z pieśni patriotycznych. Swoje utwory wielokrotnie przerabiał.

</doc>
<doc id="4918014" url="https://pl.wikipedia.org/wiki?curid=4918014" title="Mlask nosowy zębowy">
Mlask nosowy zębowy

Mlask nosowy zębowy – rodzaj dźwięku spółgłoskowego występujący w niektórych językach naturalnych. W Międzynarodowym alfabecie fonetycznym oznaczany jest symbolem ǀ̬, ŋǀ lub ᵑǀ.
Artykulacja.
W czasie artykulacji podstawowego wariantu [ŋǀ]

</doc>
<doc id="4918016" url="https://pl.wikipedia.org/wiki?curid=4918016" title="Indonezyjska Giełda Papierów Wartościowych">
Indonezyjska Giełda Papierów Wartościowych

Indonezyjska Giełda Papierów Wartościowych ( – BEI, – IDX) – giełda papierów wartościowych w Indonezji; zlokalizowana w stolicy kraju – Dżakarcie.
Giełda w obecnym kształcie powstała w 2007 roku na skutek połączenia giełdy dżakarckiej z giełdą w Surabai.

</doc>
<doc id="4918017" url="https://pl.wikipedia.org/wiki?curid=4918017" title="SM UC-63">
SM UC-63

SM UC-63 – niemiecki podwodny stawiacz min z okresu I wojny światowej, jedna z 64 zbudowanych jednostek typu "UC II". Zwodowany 6 stycznia 1917 roku w stoczni AG Weser w Bremie, został przyjęty do służby w Kaiserliche Marine 30 stycznia 1917 roku. W czasie służby operacyjnej w składzie Flotylli Flandria okręt odbył dziewięć patroli bojowych, w wyniku których zatonęło 36 statków o łącznej pojemności  BRT, zaś cztery statki o łącznej pojemności  BRT zostały uszkodzone. SM UC-63 został zatopiony 1 listopada 1917 roku, storpedowany przez brytyjski okręt podwodny HMS E52 na Morzu Północnym.
Projekt i budowa.
Dokonania pierwszych niemieckich podwodnych stawiaczy min typu "UC I", a także zauważone niedostatki tej konstrukcji, skłoniły dowództwo Cesarskiej Marynarki Wojennej z admirałem von Tirpitzem na czele do działań mających na celu budowę nowego, znacznie większego i doskonalszego typu okrętu podwodnego. Opracowany latem 1915 roku projekt okrętu, oznaczonego później jako typ "UC II", tworzony był równolegle z projektem przybrzeżnego torpedowego okrętu podwodnego typu "UB II". Głównymi zmianami w stosunku do poprzedniej serii były: instalacja wyrzutni torpedowych i działa pokładowego, zwiększenie mocy i niezawodności siłowni, oraz wzrost prędkości i zasięgu jednostki, kosztem rezygnacji z możliwości łatwego transportu kolejowego (ze względu na powiększone rozmiary).
SM UC-63 zamówiony został 12 stycznia 1916 roku jako jednostka z III serii okrętów typu "UC II" (numer projektu 41, nadany przez Inspektorat Okrętów Podwodnych), w ramach wojennego programu rozbudowy floty. Został zbudowany w stoczni AG Weser w Bremie jako jeden z czterech okrętów III serii zamówionych w tej wytwórni. UC-63 otrzymał numer stoczniowy 261 ("Werk 261"). Stępkę okrętu położono 3 kwietnia 1916 roku, a zwodowany został 6 stycznia 1917 roku.
Dane taktyczno-techniczne.
SM UC-63 był średniej wielkości dwukadłubowym przybrzeżnym okrętem podwodnym. Długość całkowita wynosiła 51,85 metra, szerokość 5,22 metra i zanurzenie 3,67 metra. Wykonany ze stali kadłub sztywny miał 39,3 metra długości i 3,61 metra szerokości, a wysokość (od stępki do szczytu kiosku) wynosiła 7,46 metra. Wyporność w położeniu nawodnym wynosiła 422 tony, a w zanurzeniu 504 tony. Jednostka miała wysoki, ostry dziób przystosowany do przecinania sieci przeciwpodwodnych; do jej wnętrza prowadziły trzy luki: pierwszy przed kioskiem, drugi w kiosku, a ostatni w części rufowej, prowadzący do maszynowni. Cylindryczny kiosk miał średnicę 1,4 metra i wysokość 1,8 metra, obudowany był opływową osłoną. Okręt napędzany był na powierzchni przez dwa 6-cylindrowe, czterosuwowe silniki wysokoprężne MAN S6V26/36 o łącznej mocy 440 kW (600 KM), zaś pod wodą poruszał się dzięki dwóm silnikom elektrycznym SSW o łącznej mocy 460 kW (620 KM). Dwa wały napędowe obracały dwie śruby wykonane z brązu manganowego (o średnicy 1,9 metra i skoku 0,9 metra). Okręt osiągał prędkość 11,9 węzła na powierzchni i 7,2 węzła w zanurzeniu. Zasięg wynosił 8000 Mm przy prędkości 7 węzłów w położeniu nawodnym oraz 59 Mm przy prędkości 4 węzłów pod wodą. Zbiorniki mieściły 43 tony paliwa, a energia elektryczna magazynowana była w dwóch bateriach akumulatorów 26 MAS po 62 ogniwa, zlokalizowanych pod przednim i tylnym pomieszczeniem mieszkalnym załogi. Okręt miał siedem zewnętrznych zbiorników balastowych. Dopuszczalna głębokość zanurzenia wynosiła 50 metrów, zaś czas wykonania manewru zanurzenia 40 sekund.
Głównym uzbrojeniem okrętu było 18 min kotwicznych typu UC/200 w sześciu skośnych szybach minowych o średnicy 100 cm, usytuowanych w podwyższonej części dziobowej jeden za drugim w osi symetrii okrętu, pod kątem do tyłu (sposób stawiania – „pod siebie”). Układ ten powodował, że miny trzeba było stawiać na zaplanowanej przed rejsem głębokości, gdyż na morzu nie było do nich dostępu (co znacznie zmniejszało skuteczność okrętów). Wyposażenie uzupełniały dwie zewnętrzne wyrzutnie torped kalibru 500 mm (umiejscowione powyżej linii wodnej na dziobie, po obu stronach szybów minowych), jedna wewnętrzna wyrzutnia torped kal. 500 mm na rufie (z łącznym zapasem 7 torped) oraz umieszczone przed kioskiem działo pokładowe kal. 88 mm L/30, z zapasem amunicji wynoszącym 130 naboi. Okręt wyposażony był w trzy peryskopy Zeissa oraz kotwicę grzybkową o masie 272 kg.
Załoga okrętu składała się z 3 oficerów oraz 23 podoficerów i marynarzy.
Służba.
30 stycznia 1917 roku SM UC-63 został przyjęty do służby w Cesarskiej Marynarce Wojennej. Dowództwo jednostki objął por. mar. (niem. "Oberleutnant zur See") Karsten von Heydebreck, dowodzący wcześniej UB-6. 
Po okresie szkolenia okręt opuścił Kilonię i w drodze do Zeebrugge 26 kwietnia zatrzymał i zatopił po ewakuacji załogi zbudowany w 1916 roku holenderski trawler „Amsteldjik” o pojemności 186 BRT (na pozycji ). Po przybyciu do bazy, okręt został 27 kwietnia 1917 roku przydzielony do Flotylli Flandria.
10 maja U-Boot zatrzymał i po ewakuacji załogi zatopił u wybrzeży Holandii na wodach Noordhinder Bank zbudowany w 1916 roku holenderski żaglowiec z pomocniczym napędem motorowym „Gruno” o pojemności 171 BRT, płynący z ładunkiem drobnicy z Rotterdamu do Londynu. 27 czerwca 12 Mm na południowy zachód od latarni morskiej Flamborough okręt storpedował bez ostrzeżenia i zatopił zbudowany w 1898 roku brytyjski parowiec „Longbenton” o pojemności 924 BRT, przewożący węgiel z Newcastle upon Tyne do Devonport (na pozycji , nikt nie zginął). Nazajutrz w estuarium Humber ofiarą działalności U-Boota padło siedem brytyjskich łodzi rybackich, zatrzymanych i zatopionych po ewakuacji załóg: „Frigate Bird” (20 BRT), „Elsie” (20 BRT), „Frances” (20 BRT), „Glenelg” (32 BRT), „Harbinger” (39 BRT), „Rose Of June” (20 BRT), „William And Betsy” (21 BRT) (dwie kolejne – „Frank” (21 BRT) i „Diligence” (20 BRT) – zostały uszkodzone. 30 czerwca w odległości 12 Mm na południe od latarni morskiej Flamborough okręt zatopił zbudowany w 1907 roku duński parowiec „Markersdal” o pojemności 1640 BRT, transportujący węgiel z Newcastle upon Tyne do Rouen (bez strat w ludziach). 1 lipca UC-63 zatopił na Morzu Północnym trzy brytyjskie żaglowe łodzie rybackie: „Advance” (44 BRT), „Gleam” (54 BRT) i „Radiance” (57 BRT).
31 lipca na postawioną przez UC-63 nieopodal Withernsea minę wszedł zbudowany w 1893 roku brytyjski parowiec „Empress” (2914 BRT), płynący z ładunkiem węgla z Newcastle upon Tyne do Southend-on-Sea. Statek zatonął ze stratą pięciu załogantów na pozycji . 2 sierpnia okręt u ujścia rzeki Humber zatrzymał i zatopił zbudowaną w 1904 roku brytyjską żaglową łódź rybacką „Young Bert” o pojemności 59 BRT (łódź ratunkowa z liczącą pięć osób załogą nigdy nie została odnaleziona). 6 sierpnia lista osiągnięć U-Boota powiększyła się o trzy pozycje: nieopodal Dunkierki został zatopiony zbudowany w 1903 roku francuski żaglowiec „Alfred” (107 BRT); na wschód od Mablethorpe na minę wpłynął pochodzący z 1901 roku norweski parowiec „Fane” (1119 BRT), płynący pod balastem z Rouen do Sunderlandu (zatonął ze stratą czterech załogantów na pozycji ), a na tych samych wodach uszkodzeń doznał zbudowany w 1905 roku brytyjski parowiec „Zamora” o pojemności 3639 BRT, płynący z Archangielska z ładunkiem drewna (zginęła jedna osoba). Następnego dnia w tym samym miejscu zatonął zbudowany w 1896 roku włoski parowiec „Onesta”, transportujący węgiel z Newcastle upon Tyne do Genui (obyło się bez strat w ludziach). 8 sierpnia nieopodal Lowestoft okręt zatrzymał i zatopił po ewakuacji załogi francuski żaglowiec „Marie Jesus Protegez Nous” (46 BRT), przewożący 65 ton węgla z South Shields do Gravelines.
14 sierpnia UC-63 zatopił dwa kolejne parowce: na pozycji za pomocą działa pokładowego zbudowany w 1910 roku brytyjski „Thames” (403 BRT), transportujący surówkę hutniczą z Middlesbrough do Fécamp (zginęła cała, licząca 10 osób załoga statku) oraz pochodzący z 1883 roku włoski „Costanza” (2545 BRT), płynący z ładunkiem węgla z Newcastle upon Tyne do Livorno (na wschód od Mablethorpe, bez strat w załodze). W tym samym dniu u ujścia Humber doznał uszkodzeń zbudowany w 1911 roku norweski parowiec „Luna” o pojemności 959 BRT, płynący z ładunkiem tarcicy, listew i desek z Trondheim do Londynu (statek został sztrandowany nieopodal Grimsby, a później został podniesiony). 15 sierpnia w estuarium Humber (na pozycji ) okręt zatrzymał i zatopił zbudowany w 1903 roku brytyjski motorowy kuter rybacki „Alice” o pojemności 25 BRT (licząca pięć osób załoga zaginęła). Tego dnia U-Boot na tych samych wodach zatopił ogniem artyleryjskim dwa niewielkie brytyjskie statki-pułapki: pochodzący z 1908 roku żaglowiec „Ethel And Millie” (58 BRT), posługujący się fałszywą nazwą „Boy Alfred” (zginęła cała, licząca siedem osób załoga) oraz zbudowany w 1905 roku „G &amp; E” (61 BRT), legitymujący się fałszywym imieniem „Nelson”, na którego pokładzie śmierć poniósł szyper Thomas Crisp.
22 września u wybrzeży A Coruña UC-63 zatopił zbudowany w 1898 roku francuski parowiec „Italia” o pojemności 627 BRT. Dwa dni później okręt podwodny zatrzymał i po ewakuacji załóg zatopił dwa francuskie czteromasztowe barki ze stalowymi kadłubami: zbudowany w 1896 roku „Perseverance” (2873 BRT), przewożący ładunek saletry z Iquique do Brestu (na pozycji , bez strat w ludziach) oraz pochodzący z 1897 roku „Europe” (2839 BRT), transportujący 4500 ton kukurydzy z Sydney do Bordeaux (na pozycji , nikt nie zginął). 25 września na przybliżonej pozycji łupem załogi U-Boota padł zbudowany w 1912 roku francuski parowiec „Dinorah” o pojemności 4208 BRT, płynący z ładunkiem węgla z Cardiff na Morze Śródziemne oraz zbudowany w 1917 roku brytyjski uzbrojony trawler HMT „James Seckar” (255 BRT), który został zatopiony na przybliżonej pozycji ze stratą 16 załogantów.
24 października UC-63 zatopił zbudowany w 1894 roku duński parowiec „Ulfsborg” o pojemności 2040 BRT, płynący z ładunkiem rudy żelaza na trasie Bilbao – Newport (na pozycji , na pokładzie śmierć poniosło 17 członków załogi). 28 października w odległości 5 Mm na południowy wschód od latarni morskiej Anvil Point okręt storpedował bez ostrzeżenia i zatopił zbudowany w 1895 roku uzbrojony brytyjski parowiec „Baron Garioch” o pojemności 1831 BRT, płynący pod balastem z Calais do Liverpoolu (na pozycji , zginęły dwie osoby). Następnego dnia na tych samych wodach U-Boot zatopił zbudowany w 1907 roku francuski parowiec „Marne” (979 BRT), płynący z Rouen do Cardiff (na przybliżonej pozycji ).
1 listopada o godzinie 1:14 SM UC-63 został storpedowany na Morzu Północnym przez brytyjski okręt podwodny HMS E52. U-Boot zatonął na pozycji , a z liczącej 27 osób załogi ocalał tylko marynarz Marsal.
Na postawionych przez okręt podwodny minach zatonęły jeszcze trzy jednostki: 4 listopada u ujścia Humber nowy, zbudowany w 1917 roku norweski parowiec „Lyra” o pojemności 1141 BRT, płynący z ładunkiem azotanu amonu i aluminium ze Skien do Rouen (obyło się bez strat w ludziach); 25 listopada zbudowany w 1899 roku uzbrojony brytyjski zbiornikowiec „Oriflamme” (3764 BRT), przewożący benzynę z Nowego Jorku do Hawru (na wschód od wyspy Wight), zaś 4 grudnia na tych samych wodach zatonął ze stratą dwóch załogantów pochodzący z 1894 roku uzbrojony brytyjski parowiec „Brigitta” o pojemności 2084 BRT, transportujący węgiel z Barry do Dieppe.
Podsumowanie działalności bojowej.
SM UC-63 odbył dziewięć rejsów operacyjnych, w wyniku których zatonęło 36 statków o łącznej pojemności  BRT, zaś cztery statki o łącznej pojemności  BRT zostały uszkodzone. Pełne zestawienie zadanych przez niego strat przedstawia poniższa tabela:

</doc>
<doc id="4918018" url="https://pl.wikipedia.org/wiki?curid=4918018" title="Parapanteles">
Parapanteles

Parapanteles – rodzaj błonkówek z rodziny męczelkowatych. Gatunkiem typowym jest "Parapanteles aletiae".
Zasięg występowania.
Gatunki zaliczane do rodzaju występują niemal na całym świecie.
Biologia i ekologia.
Żywicielami są motyle z kilkunastu rodzin.
Gatunki.
Do rodzaju zaliczane są 62 opisane gatunki:

</doc>
<doc id="4918021" url="https://pl.wikipedia.org/wiki?curid=4918021" title="Squash na Igrzyskach Azjatyckich 2014">
Squash na Igrzyskach Azjatyckich 2014

Squash na Igrzyskach Azjatyckich 2014 odbywał się w "Yeorumul Squash Courts" w Inczon w dniach 20–27 września 2014 roku. Sześćdziesięciu dziewięciu zawodników obojga płci rywalizowało w czterech konkurencjach.

</doc>
<doc id="4918022" url="https://pl.wikipedia.org/wiki?curid=4918022" title="João Almeida">
João Almeida

João Pedro Gonçalves Almeida (ur. 5 sierpnia 1998 w Caldas da Rainha) – portugalski kolarz szosowy.
Najważniejsze osiągnięcia.
Opracowano na podstawie:

</doc>
<doc id="4918024" url="https://pl.wikipedia.org/wiki?curid=4918024" title="Tajwańska Giełda Papierów Wartościowych">
Tajwańska Giełda Papierów Wartościowych

Tajwańska Giełda Papierów Wartościowych (; , TWSE) – giełda papierów wartościowych na Tajwanie; zlokalizowana w stolicy kraju – Tajpej. Powstała w 1961 roku.

</doc>
<doc id="4918027" url="https://pl.wikipedia.org/wiki?curid=4918027" title="GT World Challenge Europe Sprint Cup 2020">
GT World Challenge Europe Sprint Cup 2020

Sezon 2020 w GT World Challenge Europe Sprint Cup – ósma edycja serii wyścigowej GT World Challenge Europe Sprint Cup. Sezon rozpoczął się 8 sierpnia na torze Misano, a zakończył się 11 października w Catalunya, po rozegraniu 4 rund.

</doc>
<doc id="4918028" url="https://pl.wikipedia.org/wiki?curid=4918028" title="AllWinner">
AllWinner



</doc>
<doc id="4918029" url="https://pl.wikipedia.org/wiki?curid=4918029" title="Parenion">
Parenion

Parenion – rodzaj błonkówek z rodziny męczelkowatych. Gatunkiem typowym jest "Parenion kokodana".
Zasięg występowania.
Rodzaj znany z Australii i Papui-Nowej Gwinei.
Biologia i ekologia.
Żywiciele gatunków zaliczanych do "Parenion" nie są znani.
Gatunki.
Do rodzaju zaliczane są 3 opisane gatunki:

</doc>
<doc id="4918030" url="https://pl.wikipedia.org/wiki?curid=4918030" title="Bismarckhütte (podobóz KL Auschwitz)">
Bismarckhütte (podobóz KL Auschwitz)

Bismarckhütte – oddział niemieckiego obozu Auschwitz-Birkenau mieszczący się w Chorzowie-Batorym. Funkcjonował od września 1944 do stycznia 1945.
Obóz ulokowano w pobliżu dzisiejszej (2020) Huty Batory. Państwowe Muzeum Auschwitz-Birkenau szacuje liczbę przebywających w nim osób na około 200, byli to głównie Żydzi z Francji, Belgii oraz Czech. Więźniowie mieszkali w barakach z płyt wiórowo-cementowych, funkcjonowały tu sale sypialne, kuchnia, izba chorych i magazyn. Obóz był otoczony ogrodzeniem z drutu kolczastego pod napięciem. Obóz był również otoczony wysokim parkanem od strony niedalekiej szosy. Otoczony teren miał długość około 200-250 metrów. Na początku działania obozu więźniowie pracowali przy jego rozbudowie. Od listopada 1944 więźniowie pracowali w obecnej Hucie Batory między innymi przy przeładunku, transporcie materiałów i kopaniu rowów. Niektórych skazańców zatrudniono bezpośrednio przy produkcji luf i blach pancernych armat przeciwlotniczych. Kierownikiem obozu był SS-Oberscharführer Hermann Kleemann. Najemcą obozu była firma "Berghütte-Königs und Bismarckhütte AG".
W styczniu 1945 ewakuowano stąd więźniów do Gliwic, a następnie koleją przetransportowano ich do obozu Mittelbau-Dora.
W 1960 na Cmentarzu parafii Wniebowzięcia Najświętszej Marii Panny postawiono zbiorową mogiłę, upamiętniającą więźniów podobozu. Monument nagrobny zaprojektował Xawery Dunikowski. W 2008 roku zmodernizowano płytę główną, umieszczając na niej nazwiska ludzi pomordowanych w obozie Auschwitz-Birkenau pochodzących z Chorzowa.
17 stycznia 2020 w miejscu obozu została złożona kapsuła z ziemią udostępnioną z terenów byłych obozów w Groß-Rosen, Dachau, Mauthausen i Ravensbrück oraz została postawiona tablica upamiętniająca obóz.

</doc>
<doc id="4918032" url="https://pl.wikipedia.org/wiki?curid=4918032" title="Paroplitis">
Paroplitis

Paroplitis – rodzaj błonkówek z rodziny męczelkowatych. Gatunkiem typowym jest "Paroplitis beringianus".
Zasięg występowania.
Rodzaj znany z holarktyki i fragmentów krainy orientalnej.
Biologia i ekologia.
Żywicielami są motyle z rodziny wachlarzykowatych (podrodzina "Scopariinae") oraz, być może, z trzech innych rodzin.
Gatunki.
Do rodzaju zaliczanych jest 5 opisanych gatunków:

</doc>
<doc id="4918036" url="https://pl.wikipedia.org/wiki?curid=4918036" title="Bursa Malaysia">
Bursa Malaysia

 – giełda papierów wartościowych w Malezji; zlokalizowana w stolicy kraju – Kuala Lumpur. Powstała w 1964 roku.

</doc>
<doc id="4918037" url="https://pl.wikipedia.org/wiki?curid=4918037" title="Order Franciszka I">
Order Franciszka I

Order Królewski Franciszka I (wł. "Real Ordine di Francesco I") – order Królestwa Obojga Sycylii ustanowiony 28 września 1829 roku przez Franciszka I Burbona, nadawany za cywilne zasługi w dziedzinach służby państwowej, sztuki, kultury, nauki, rolnictwa, przemysłu i handlu.
Podzielony został na trzy klasy, noszone podobnie jak w innych krajach:
W kolejności sycylijskich odznaczeń państwowych zajmował trzecie miejsce za Orderem św. Ferdynanda.
Po zjednoczeniu Włoch order został zniesiony jako odznaczenie państwowe w 1861 roku i odtąd przyznawany jako order domowy dynastii Burbonów Sycylijskich. Z powodu rozłamu wewnątrz rodziny w 1960, sycylijskie ordery domowe były nadawane przez dwie konkurujące ze sobą głowy rodu. Karol z linii Kalabria uznaje order za wymarły (ostatnie nadanie było w 1920), a Karol z linii Castro wciąż uważa się za wielkiego mistrza.

</doc>
<doc id="4918038" url="https://pl.wikipedia.org/wiki?curid=4918038" title="Philoplitis">
Philoplitis

Philoplitis – rodzaj błonkówek z rodziny męczelkowatych. Gatunkiem typowym jest "Philoplitis coniferens".
Zasięg występowania.
Rodzaj znany z Azji Południowo-Wschodniej i z Afryki.
Biologia i ekologia.
Żywiciele gatunków zaliczanych do "Philoplitis" nie są znani.
Gatunki.
Do rodzaju zaliczanych jest 9 opisanych gatunków:

</doc>
<doc id="4918041" url="https://pl.wikipedia.org/wiki?curid=4918041" title="Otliwki I">
Otliwki I

Otliwki I – dawny zaścianek. Tereny na których był położony, leżą obecnie na Białorusi, w obwodzie witebskim, w rejonie głębockim, w sielsowiecie Hołubicze.
Historia.
W czasach zaborów ówczesny zaścianek leżał w granicach Imperium Rosyjskiego.
W latach 1921 – 1945 zaścianek leżał w Polsce, w województwie wileńskim, w powiecie dziśnieńskim, do 11 kwietnia 1929 w gminie Dokszyce, następnie w gminie Hołubicze.
Według Powszechnego Spisu Ludności z 1921 roku zamieszkiwało tu 10 osób, wszystkie były wyznania rzymskokatolickiego. Jednocześnie 6 mieszkańców zadeklarowało polską przynależność narodową a 4 białoruską. Były tu 2 budynki mieszkalne. W 1931 w 1 domu zamieszkiwało 4 osoby.
Miejscowość należała do parafii rzymskokatolickiej w m. Zaszcześle. Podlegała pod Sąd Grodzki w Głębokiem i Okręgowy w Wilnie; właściwy urząd pocztowy mieścił się w Hołubiczach.

</doc>
<doc id="4918044" url="https://pl.wikipedia.org/wiki?curid=4918044" title="Pelicope yuccamica">
Pelicope yuccamica

Pelicope yuccamica – gatunek błonkówki z rodziny męczelkowatych, jedyny przedstawiciel rodzaju "Pelicope". 
Zasięg występowania.
Gatunek notowany w Kalifornii, w USA.
Biologia i ekologia.
Żywicielami są motyle z rodziny "Prodoxidae".

</doc>
<doc id="4918046" url="https://pl.wikipedia.org/wiki?curid=4918046" title="Pelicope">
Pelicope



</doc>
<doc id="4918047" url="https://pl.wikipedia.org/wiki?curid=4918047" title="Tajlandzka Giełda Papierów Wartościowych">
Tajlandzka Giełda Papierów Wartościowych

Tajlandzka Giełda Papierów Wartościowych, Giełda Papierów Wartościowych Tajlandii (, , SET) – giełda papierów wartościowych w Tajlandii; zlokalizowana w stolicy kraju – Bangkoku. Powstała w 1975 roku.

</doc>
<doc id="4918048" url="https://pl.wikipedia.org/wiki?curid=4918048" title="Otliwki II">
Otliwki II

Otliwki II – dawny zaścianek. Tereny na których był położony, leżą obecnie na Białorusi, w obwodzie witebskim, w rejonie głębockim, w sielsowiecie Hołubicze.
Historia.
W czasach zaborów ówczesny zaścianek leżał w granicach Imperium Rosyjskiego.
W latach 1921 – 1945 zaścianek leżał w Polsce, w województwie wileńskim, w powiecie dziśnieńskim, do 11 kwietnia 1929 w gminie Dokszyce, następnie w gminie Hołubicze.
Według Powszechnego Spisu Ludności z 1921 roku zamieszkiwało tu 6 osób, wszystkie były wyznania rzymskokatolickiego i zadeklarowało białoruską przynależność narodową. Był tu 1 budynek mieszkalny. W 1931 w 1 domu zamieszkiwało 9 osób.
Miejscowość należała do parafii rzymskokatolickiej w m. Zaszcześle. Podlegała pod Sąd Grodzki w Głębokiem i Okręgowy w Wilnie; właściwy urząd pocztowy mieścił się w Hołubiczach.

</doc>
<doc id="4918049" url="https://pl.wikipedia.org/wiki?curid=4918049" title="Giełda Papierów Wartościowych Tajlandii">
Giełda Papierów Wartościowych Tajlandii



</doc>
<doc id="4918051" url="https://pl.wikipedia.org/wiki?curid=4918051" title="Otliwki III">
Otliwki III

Otliwki III – dawny zaścianek. Tereny na których był położony, leżą obecnie na Białorusi, w obwodzie witebskim, w rejonie głębockim, w sielsowiecie Hołubicze.
Historia.
W czasach zaborów ówczesny zaścianek leżał w granicach Imperium Rosyjskiego.
W latach 1921 – 1945 zaścianek leżał w Polsce, w województwie wileńskim, w powiecie dziśnieńskim, do 11 kwietnia 1929 w gminie Dokszyce, następnie w gminie Hołubicze.
Według Powszechnego Spisu Ludności z 1921 roku zamieszkiwało tu 7 osób, wszystkie były wyznania prawosławnego i zadeklarowały białoruską przynależność narodową. Był tu 1 budynek mieszkalny. W 1931 w 1 domu zamieszkiwało 9 osób.
Miejscowość należała do parafii prawosławnej w Hołubiczach. Podlegała pod Sąd Grodzki w Głębokiem i Okręgowy w Wilnie; właściwy urząd pocztowy mieścił się w Hołubiczach.

</doc>
<doc id="4918052" url="https://pl.wikipedia.org/wiki?curid=4918052" title="Carl Friedrich Zelter">
Carl Friedrich Zelter

Carl Friedrich Zelter (ur. 11 grudnia 1758 w Berlinie, zm. 15 maja 1832 tamże) – niemiecki kompozytor i pedagog muzyczny.
Życiorys.
Był synem mistrza murarskiego. Otrzymał wykształcenie zawodowe, zgodnie z wolą rodziców terminował jako murarz, w 1783 roku zostając członkiem cechu. W 1787 roku przejął firmę ojca i poślubił wdowę z trojgiem dzieci, Johannę Sophię Eleonorę Flöricke, z którą miał ósemkę następnych dzieci. Po jej śmierci w 1795 roku ożenił się ponownie ze śpiewaczką Juliane Caroline Auguste Pappritz, która urodziła mu jeszcze dwójkę potomków. 
Mając 17 lat zaczął uczyć się gry na klawesynie i skrzypcach, grał też dorywczo w orkiestrze berlińskiego Döbbelin Theater. W latach 1784–1786 uczył się u Carla Friedricha Christiana Fascha. W 1791 roku został członkiem założonej przez Fascha Singakademie w Berlinie, a po jego śmierci w 1800 roku objął jej kierownictwo. Od 1806 roku był członkiem Königliche Akademie der Künste, a od 1809 roku jej wykładowcą. W 1807 roku założył zespół orkiestrowy Ripienschule, a w 1809 roku Liedertafel, pierwsze ekskluzywne męskie towarzystwo śpiewacze o charakterze patriotycznym. W 1822 roku jego staraniem powołano w Berlinie Königliches Institut für Kirchenmusik. Od 1829 roku był dyrektorem muzycznym Friedrich-Wilhelms-Universität, w 1830 roku otrzymał doktorat honoris causa wydziału filozoficznego tej uczelni. Do jego uczniów należeli Felix Mendelssohn-Bartholdy, Giacomo Meyerbeer, Carl Loewe i Otto Nicolai.
Przyjaźnił się z Goethem i Schillerem, do których poezji pisał muzykę. Świadectwem tej przyjaźni jest licząca prawie 900 listów ponad 30-letnia korespondencja, stanowiąca cenne źródło historyczne. Napisał biografię Carla Friedricha Christiana Fascha (wyd. Berlin 1801), a także autobiografię. Po śmierci został pochowany na berlińskim Sophienkirchhof.
Twórczość.
Uprawiał różnorodne gatunki muzyczne, największe znaczenie ma jednak ponad 200 jego pieśni, pisanych do tekstów Goethego, Schillera i twórców z kręgu Göttinger Hain. Utwory te stanowią ogniwo pośrednie w rozwoju między formami balladowymi okresu klasycyzmu a pieśniami Schuberta. Zelter kierował się wielokrotnie wyrażaną zasadą pierwszeństwa słowa nad muzyką, supremacji pieśni zwrotkowej oraz podrzędną rolą akompaniamentu. Jako czołowa postać muzyki niemieckiej ówczesnej epoki przyczynił się do podniesienia poziomu kultury muzycznej i awansowania muzyki do rangi sztuki akademickiej. Jego działalność miała wpływ na powstanie dotowanych przez państwo instytucji muzycznych. Przywrócił zainteresowanie dawną muzyką religijną i podniósł poziom jej wykonawstwa, przyczyniając się do zachowania pamięci o dziełach J.S. Bacha i G.F. Händla w XIX wieku.

</doc>
<doc id="4918054" url="https://pl.wikipedia.org/wiki?curid=4918054" title="Giełda Papierów Wartościowych w Bratysławie">
Giełda Papierów Wartościowych w Bratysławie

Giełda Papierów Wartościowych w Bratysławie, Bratysławska Giełda Papierów Wartościowych (, , BSSE, BCPB) – giełda papierów wartościowych w Słowacji; zlokalizowana w stolicy kraju – Bratysławie. 
Historia.
Giełda powstała 15 marca 1991 roku na podstawie decyzji z 1990 roku Ministerstwa Finansów Republiki Słowackiej. Obrót papierami na giełdzie rozpoczął się 6 kwietnia 1993 roku.

</doc>
<doc id="4918055" url="https://pl.wikipedia.org/wiki?curid=4918055" title="Bratysławska Giełda Papierów Wartościowych">
Bratysławska Giełda Papierów Wartościowych



</doc>
<doc id="4918060" url="https://pl.wikipedia.org/wiki?curid=4918060" title="Stock Exchange of Thailand">
Stock Exchange of Thailand



</doc>
<doc id="4918061" url="https://pl.wikipedia.org/wiki?curid=4918061" title="Vini Zabù-KTM">
Vini Zabù-KTM

Vini Zabù-KTM () – włoska (w latach 2011–2012 brytyjska) grupa kolarska funkcjonująca pod różnymi nazwami od 2009 i od początku działalności należąca do dywizji UCI Professional Continental Teams.
Nazwa.
Opracowano na podstawie:

</doc>
<doc id="4918062" url="https://pl.wikipedia.org/wiki?curid=4918062" title="Autostrada D61 (Słowacja)">
Autostrada D61 (Słowacja)

Autostrada D61 () – była autostrada na Słowacji oraz w Czechosłowacji. Miała połączyć Bratysławę (D2) z Trenczynem krzyżując się z ówcześnie planowaną w Czechosłowacji autostradą D1 od Pragi do Koszyc. Większość odcinka D61 została włączona w bieg dzisiejszej słowackiej D1, a sam numer został wykreślony z listy autostrad na Słowacji w 1999 roku.

</doc>
<doc id="4918069" url="https://pl.wikipedia.org/wiki?curid=4918069" title="Neri Sottoli-Selle Italia-KTM">
Neri Sottoli-Selle Italia-KTM



</doc>
<doc id="4918070" url="https://pl.wikipedia.org/wiki?curid=4918070" title="Wilier Triestina-Selle Italia">
Wilier Triestina-Selle Italia



</doc>
<doc id="4918071" url="https://pl.wikipedia.org/wiki?curid=4918071" title="Wilier Triestina-Southeast">
Wilier Triestina-Southeast



</doc>
<doc id="4918072" url="https://pl.wikipedia.org/wiki?curid=4918072" title="Neri Sottoli">
Neri Sottoli



</doc>
<doc id="4918073" url="https://pl.wikipedia.org/wiki?curid=4918073" title="Vini Fantini-Selle Italia">
Vini Fantini-Selle Italia



</doc>
<doc id="4918074" url="https://pl.wikipedia.org/wiki?curid=4918074" title="Farnese Vini-Selle Italia">
Farnese Vini-Selle Italia



</doc>
<doc id="4918075" url="https://pl.wikipedia.org/wiki?curid=4918075" title="Farnese Vini-Neri Sottoli">
Farnese Vini-Neri Sottoli



</doc>
<doc id="4918076" url="https://pl.wikipedia.org/wiki?curid=4918076" title="ISD-Neri">
ISD-Neri



</doc>
<doc id="4918077" url="https://pl.wikipedia.org/wiki?curid=4918077" title="ISD Cycling Team">
ISD Cycling Team



</doc>
<doc id="4918078" url="https://pl.wikipedia.org/wiki?curid=4918078" title="Carl Friedrich Christian Fasch">
Carl Friedrich Christian Fasch

Carl Friedrich Christian Fasch, właśc. Christian Friedrich Carl Fasch (ur. 18 listopada 1736 w Zerbst/Anhalt, zm. 3 sierpnia 1800 w Berlinie) – niemiecki kompozytor.
Życiorys.
Syn i uczeń Johanna Friedricha. W wieku 14 lat został uczniem Johanna Wilhelma Hertela w Strelitz. W 1753 roku wrócił do Zerbst, gdzie działał jako kompozytor muzyki kościelnej oraz instrumentalnej. Dzięki rekomendacji Franza Bendy został w 1756 roku drugim obok C.P.E. Bacha klawesynistą na dworze Fryderyka Wielkiego, akompaniując władcy podczas koncertów. Po rezygnacji Bacha w 1767 roku został pierwszym klawesynistą. W latach 1774–1776 był kapelmistrzem opery królewskiej. W późniejszych latach działał jako nauczyciel muzyki i poświęcił się komponowaniu. W 1791 roku założył w Berlinie Singakademie. Po jego śmierci kierownictwo tej instytucji przejął jego uczeń Carl Friedrich Zelter, który napisał także biografię Fascha (1801).
Twórczość.
Skomponował m.in. symfonię, fugę orkiestrową, wariacje, sonaty i szereg drobnych utworów na klawesyn lub fortepian, 16-głosową mszę, oratorium "Giuseppe riconosciuto" (zachowane fragmentarycznie), "Requiem" na głosy solowe i chór 8-głosowy, kantaty, psalmy, pieśni. Krytyczny wobec swojej twórczości, wiele utworów zniszczył.

</doc>
<doc id="4918079" url="https://pl.wikipedia.org/wiki?curid=4918079" title="Southeast Pro Cycling">
Southeast Pro Cycling



</doc>
<doc id="4918080" url="https://pl.wikipedia.org/wiki?curid=4918080" title="Southeast (grupa kolarska)">
Southeast (grupa kolarska)



</doc>
<doc id="4918081" url="https://pl.wikipedia.org/wiki?curid=4918081" title="Aparat (witryna internetowa)">
Aparat (witryna internetowa)

Aparat – irański serwis internetowy umożliwiający udostępnianie i oglądanie treści wideo. Został założony w 2011 roku.
Właścicielem serwisu jest Saba Idea Tech Company.
W ciągu miesiąca portal odnotowuje ponad 80 milionów wizyt (stan na 2020 rok). W maju 2018 r. był drugą witryną w Iranie pod względem popularności, znajdując się jednocześnie wśród dwustu najczęściej odwiedzanych stron WWW na świecie (według rankingu Alexa Internet).

</doc>
<doc id="4918085" url="https://pl.wikipedia.org/wiki?curid=4918085" title="Otwałowszczyzna">
Otwałowszczyzna

Otwałowszczyzna – dawny folwark. Tereny na których był położony, leżą obecnie na Białorusi, w obwodzie witebskim, w rejonie głębockim, w sielsowiecie Hołubicze.
Historia.
W czasach zaborów w granicach Imperium Rosyjskiego.
W latach 1921 – 1945 zaścianek leżał w Polsce, w województwie wileńskim, w powiecie dziśnieńskim, do 11 kwietnia 1929 w gminie Dokszyce, następnie w gminie Hołubicze.
Według Powszechnego Spisu Ludności z 1921 roku zamieszkiwało tu 12 osób, wszystkie były wyznania rzymskokatolickiego i zadeklarowało polską przynależność narodową. Był tu 1 budynek mieszkalny. W 1931 w 2 domach zamieszkiwało 13 osób.
Miejscowość należała do parafii rzymskokatolickiej w m. Zaszcześle. Podlegała pod Sąd Grodzki w Głębokiem i Okręgowy w Wilnie; właściwy urząd pocztowy mieścił się w Hołubiczach.

</doc>
<doc id="4918087" url="https://pl.wikipedia.org/wiki?curid=4918087" title="Pieczyszcze">
Pieczyszcze



</doc>
<doc id="4918088" url="https://pl.wikipedia.org/wiki?curid=4918088" title="Bitwa pod Ostrowią Mazowiecką">
Bitwa pod Ostrowią Mazowiecką

Bitwa pod Ostrowią Mazowiecką – walki polskiej 10 Dywizji Piechoty z sowiecką 48 Brygadą Strzelców w czasie II ofensywy Frontu Zachodniego Michaiła Tuchaczewskiego w okresie wojny polsko-bolszewickiej.
Położenie wojsk przed bitwą.
W pierwszej dekadzie lipca przełamany został front polski nad Autą, a wojska Frontu Północno-Wschodniego gen. Stanisława Szeptyckiego cofały się pod naporem ofensywy Michaiła Tuchaczewskiego.
Naczelne Dowództwo Wojska Polskiego nakazało powstrzymanie wojsk sowieckiego Frontu Zachodniego na linii dawnych okopów niemieckich z okresu I wojny światowej.
Sytuacja operacyjna, a szczególnie upadek Wilna i obejście pozycji polskich od północy, wymusiła dalszy odwrót wojsk polskich.
1 Armia gen. Gustawa Zygadłowicza cofała się nad Niemen, a 4 Armia nad Szczarę.
Obrona wojsk polskich na linii Niemna i Szczary również nie spełniła oczekiwań. W walce z przeciwnikiem oddziały polskie poniosły duże straty i zbyt wcześnie zaczęły wycofanie na linię Bugu.
Plan polskiego Naczelnego Dowództwa zakładał, że 1. i 4 Armia oraz Grupa Poleska do 5 sierpnia będą bronić linii Narew – Orlanka oraz Leśna – Brześć, aby umożliwić przygotowanie kontrofensywy z rejonu Brześcia na lewe skrzydło wojsk Frontu Zachodniego Michaiła Tuchaczewskiego. Rozstrzygającą operację na linii Bug, Ostrołęka, Omulew doradzał też gen. Maxime Weygand.
Walki pod Ostrowią Mazowiecką.
4 sierpnia grupa generała Lucjana Żeligowskiego rozpoczęła odwrót z rejonu Zambrowa do lasów na wschód od Ostrowi. W tym czasie sowieckie 16. i 33 Dywizja Strzelców kontynuowały pościg równoległy, a ich ubezpieczenia bojowe wyszły na szosę Ostrów Mazowiecka – Zambrów i przecięły marszruty polskich kolumn taborowych.
Jeszcze przed południem sowiecka 48 Brygada Strzelców uderzyła na Ostrów Mazowiecką, obsadzoną jedynie przez pododdziały sztabowe wsparte baterią artylerii ciężkiej. Po krótkiej walce czerwonoarmiści złamali polską obronę i opanowali miasto, odcinając drogę odwrotu grupie gen. Żeligowskiego. Około południa pod Ostrów dotarła polska 10 Dywizja Piechoty. Jako pierwsze walkę o miasto rozpoczęły oddziały sztabowe i taborowe dywizji, tworzące czoło kolumny. Kontratak nieprzyjaciela rozproszył je i żołnierze sztabowi i taborowi schronili się w okolicznych lasach.
Dopiero nadciągające 29. i 28 pułki piechoty rozpoczęły metodyczne natarcie z wykorzystaniem artylerii i około 13.00, za cenę znacznych strat, opanowały miasto. Późnym popołudniem na Ostrów uderzyły siły główne sowieckiej 16 Dywizji Strzelców i wyparły Polaków z miasta.
Dowódca polskiego 41 pułku piechoty i IV/157 pp zdecydowali się ominąć miasto od północnego zachodu i cofać się na Komorowo.
W trakcie marszu kolumna 41 pp została zaatakowana w lasach ostrowskich przez sowiecką 46 Brygadę Strzelców. Polski pułk poniósł znaczne straty.
Bilans walk.
Bitwa pod Ostrowią Mazowiecką zakończyła się klęską grupy generała Lucjana Żeligowskiego. Tylko 41 pułk piechoty zostawił na polu bitwy ponad 100 rannych. 29 pułk piechoty stracił około 15 zabitych i 40 rannych

</doc>
<doc id="4918089" url="https://pl.wikipedia.org/wiki?curid=4918089" title="Pieczyszcze (rejon głębocki)">
Pieczyszcze (rejon głębocki)

Pieczyszcze – dawna wieś. Tereny, na których była położona, leżą obecnie na Białorusi, w obwodzie witebskim, w rejonie głębockim, w sielsowiecie Hołubicze.
Historia.
W czasach zaborów wieś i folwark leżał w granicach Imperium Rosyjskiego.
W latach 1921 – 1945 wieś leżała w Polsce, w województwie wileńskim, w powiecie dziśnieńskim, do 11 kwietnia 1929 w gminie Dokszyce, następnie w gminie Hołubicze.
Według Powszechnego Spisu Ludności z 1921 roku zamieszkiwało tu 39 osób, 34 było wyznania rzymskokatolickiego, a 5 prawosławnego. Jednocześnie 34 mieszkańców zadeklarowało polską przynależność narodową, a 5 białoruską. Było tu 6 budynków mieszkalnych. W 1931 w 6 domach zamieszkiwały 33 osoby.
Miejscowość należała do parafii rzymskokatolickiej w m. Zaszcześle i prawosławnej w Hołubiczach. Podlegała pod Sąd Grodzki w Głębokiem i Okręgowy w Wilnie; właściwy urząd pocztowy mieścił się w Hołubiczach.

</doc>
<doc id="4918090" url="https://pl.wikipedia.org/wiki?curid=4918090" title="Tune.pk">
Tune.pk

Tune.pk – pakistański serwis internetowy umożliwiający udostępnianie i oglądanie treści wideo, należący do przedsiębiorstwa Integrated Units Pvt. Ltd. Serwis był notowany w rankingu Alexa globalnie na miejscu: 4534 (maj 2018), w Pakistanie: 124 (maj 2018).
Pierwsza wersja strony została uruchomiona 1 października 2007, a serwis w obecnym kształcie powstał w 2012 roku.
W ciągu miesiąca portal generuje blisko milion odsłon (stan na 2020 rok).

</doc>
<doc id="4918091" url="https://pl.wikipedia.org/wiki?curid=4918091" title="Kościół św. Łucji w Santa Luċija (Kerċem)">
Kościół św. Łucji w Santa Luċija (Kerċem)

Kościół św. Łucji (, ) – rzymskokatolicki kościół w wiosce Santa Luċija, w granicach Kerċem na wyspie Gozo, Malta.
Historia.
W miejscu, gdzie dziś stoi kościół, istniała już kaplica co najmniej od początku XVI wieku. W 1544 została zdekonsekrowana. Wkrótce ją odbudowano i używano, gdyż wspomina o niej w swoim raporcie wizytator apostolski Pietro Dusina w 1575. Znalazł ją zdewastowaną, bez rektora, ołtarza, a nawet drzwi, co spowodowało kolejną dekonsekrację. W 1598 kaplica była znów w użytkowaniu; w 1608 wizytujący ją biskup Tomás Gargallo nadmieniał o obrazie "a tempera" na desce, przedstawiającym św. Łucję, wiszącym nad ołtarzem. Jednak w 1657 kaplica była w tak złym stanie, że została ponownie zamknięta.
Początki stojącej do dziś świątyni sięgają końca XVIII wieku, kiedy kanonika Mikelanġ Dandalone zaprojektował i zbudował nową kaplicę. W związku z tym rościł on sobie prawo zostania pierwszym rektorem nowego kościoła. Spór wynikły po odmowie zgody przez archiprezbitera Cassara z katedry w Victorii oparł się aż o Stolicę Apostolską, lecz zanim przyszła decyzja, obaj adwersarze zmarli. Od tego czasu służbę liturgiczną pełnił tam kapłan wyznaczony przez biskupa.
Od 8 października 1848 do listopada 1851 kościół pełnił rolę wiceparafialnego, ponieważ kościół parafialny św. Grzegorza w Kerċem był wciąż w trakcie budowy.
Od czasu zbudowania kościół był dwukrotnie powiększany, po raz pierwszy na początku XX wieku, następnie zaś w latach 1951–52. Po tym ostatnim, 9 listopada 1952 świątynia została powtórnie konsekrowana przez biskupa Gozo Giuseppe Pace.
Architektura.
Wygląd zewnętrzny.
Budynek kościoła jest usytuowany w końcu placu, którego obszerna część znajduje się przed świątynią. Widoczna dziś fasada kościoła powstała na początku XX wieku. Jest to prosta i elegancka fasada klasyczna, z czterema pilastrami i dwoma półpilastrami w stylu jońskim. Te ostatnie, wraz z dwoma centralnymi pilastrami podpierają belkowanie z trójkątnym frontonem. Fronton opiera się o trzywarstwowy mur z dwoma dużymi elementami ozdobnymi na końcach. Podobny, lecz mniejszy trójkątny fronton znajduje się nad centralnie umieszczonymi na fasadzie i otoczonymi profilowanym kamiennym obramowaniem drzwiami. Ponad frontonem ślepe okno z płaskorzeźbą z brązu "Święta Łucja". Całość wieńczy centralnie umieszczona dzwonnica z jońskimi pilastrami na rogach i łączącymi je łukami, tworzącymi cztery arkady z dzwonami. Dzwonnica zbudowana została w 1908, zaś dzwony, o imionach „Ġużeppa”, „Pawla”, „Luċija” i „Mikelina” zostały 5 grudnia 1948 poświęcone przez biskupa Ġużeppe Pace, a następnie zawieszone na wieży. Ponad dzwonami rodzaj kwadratowego balkonu z balustradą, i wysokim ozdobnym elementem z krzyżem na szczycie.
Wnętrze.
Wnętrze świątyni jest obszerne, zbudowane na planie krzyża łacińskiego. Na przecięciu nawy i transeptu cztery pary doryckich pilastrów dźwigają cztery łuki i cztery pendentywy, na których wspiera się pozbawiona bębna półkolista kopuła. Ramiona transeptu nakryte są barokowym sklepieniem kolebkowym z oknami po bokach.
Ołtarz główny wykonany jest z marmuru. Ponad nim obraz tytularny przedstawiający św. Łucję z atrybutami męczeństwa u stóp Madonny z Dzieciątkiem. Nieznany jest autor i czas powstania dzieła. Na sklepieniu konchowym w absydzie przepiękne malowidło Ġużeppe Briffy z 1953 (lub 1970) przedstawiające św. Łucję klęczącą u stóp Najwyższego.
W dwóch bocznych kaplicach znajdują się dwa ołtarze, jeden poświęcony świętym Piotrowi i Pawłowi, a drugi ucieczce Świętej Rodziny do Egiptu. Wydaje się, że te obrazy pochodzą z XVIII wieku, ale nie wiadomo, kto je namalował. Podobnie jak ołtarz główny, ołtarze te mają bardzo ładny barokowy wygląd.
Obraz w kopule powstał w 2004. Został wykonany przez malarza Austina Camilleriego i przedstawia gloryfikację męczenników. Jego inspiracją jest Księga Objawienia 7,9-14. To obraz w nowoczesnym stylu.
Sufit apsydy z lunetami również pokrywają obrazy Ġużeppe Briffy. Nad wejściem galeria organowa.
W kościele znajduje się również posąg św. Łucji wykonany przez gozitańskiego rzeźbiarza Wistina Camilleriego w 1920, jak też figury Serca Jezusa i św. Tomasza.
Świątynia dzisiaj.
Kościół służy lokalnej społeczności w Santa Luċija. Msze święte odprawiane są w dni powszednie o 18:30 (18:00 w zimie), w niedziele o 7:30 i 10:30, zaś w święta kościelne o 7:00 i 10:30.
Święto patronalne.
Święto patronalne kościoła przypada 13 grudnia, lecz uroczystości odbywają się w najbliższą tej dacie niedzielę. Do 1990 ograniczały się jedynie do samego kościoła. Od 1991 przeniosły się również na zewnątrz, czego bardzo pragnęli mieszkańcy wioski. Dziś obchody gromadzą mieszkańców tak Gozo, jak i Malty.
Ochrona dziedzictwa kulturowego.
Od 27 sierpnia 2012 budynek świątyni umieszczony jest na liście National Inventory of the Cultural Property of the Maltese Islands pod nr. 00952.

</doc>
<doc id="4918092" url="https://pl.wikipedia.org/wiki?curid=4918092" title="Uladislao Javier Castellano">
Uladislao Javier Castellano

Uladislao Javier Castellano (ur. 23 listopada 1834 w San Javier y Yacanto, zm. 6 lutego 1900 tamże) – argentyński duchowny rzymskokatolicki, arcybiskup Buenos Aires.
Życiorys.
Pochodził ze znamienitej rodziny. Studiował teologię, prawo cywilne i kanoniczne na Uniwersytecie w Córdobie. Po złagodzeniu antyklerykalnego kursy rządu, 7 marca 1853 wstąpił do ponownie otwartego seminarium duchownego. W 1856 ukończył studia na uniwersytecie. 18 listopada 1858 otrzymał święcenia prezbiteriatu i został kapłanem diecezji Córdoba. Pracował jako wykładowca teologii oraz w latach 1869-1875 był prorektorem uniwersytetu. W 1875 został rektorem seminarium duchownego oraz rozpoczął pracę w kurii diecezjalnej diecezji Córdoby. Od 1876 był jej wikariuszem generalnym.
W latach 1878-1880, 1883-1884 oraz 1886-1888, gdy biskupstwo Córdoby wakowało, administrował diecezją. Dał się wówczas poznać z odważnych listów pasterskich przeciwko liberalnym kampaniom.
1 października 1892 papież Leon XIII mianował go biskupem pomocniczym diecezji Córdoby oraz biskupem tytularnym anchialuńskim. 20 listopada 1892 w katedrze w Córdobie przyjął sakrę biskupią z rąk biskupa Córdoby Ángela Joségo Toro OP.
Arcybiskup Buenos Aires.
12 września 1895 ten sam papież mianował go arcybiskupem Buenos Aires. Katedrę objął 24 listopada 1895. Jako głowa argentyńskiego Kościoła był atakowany przez ruchy liberalne. Dbał o organizowanie regularnych spotkań biskupów argentyńskich oraz pisał mocne listy pasterskie w obronie wolności Kościoła. W 1899 w Rzymie brał udział w posiedzeniu plenarnym nt. Ameryki Łacińskiej. Po powrocie z Europy postanowił odpocząć w rodzinnej miejscowości, gdzie nagle zmarł 6 lutego 1900. Pochowany w kościele parafialnym w San Javier y Yacanto.

</doc>
<doc id="4918094" url="https://pl.wikipedia.org/wiki?curid=4918094" title="Kościół św. Franciszka z Asyżu (Qawra)">
Kościół św. Franciszka z Asyżu (Qawra)



</doc>
<doc id="4918095" url="https://pl.wikipedia.org/wiki?curid=4918095" title="Vidio.com">
Vidio.com



</doc>
<doc id="4918096" url="https://pl.wikipedia.org/wiki?curid=4918096" title="Vladislas Castellano">
Vladislas Castellano



</doc>
<doc id="4918097" url="https://pl.wikipedia.org/wiki?curid=4918097" title="Witold Trubicki">
Witold Trubicki

Witold Trubicki (ur. 17 grudnia 1890 w Wilnie, zm. 16 kwietnia 1943) – major piechoty Wojska Polskiego, kawaler Orderu Virtuti Militari.
Życiorys.
Urodzony 17 grudnia 1890 w Wilnie jako syn Józefa. Do Wojska Polskiego został przyjęty z byłych Korpusów Wschodnich i byłej armii rosyjskiej. Służył w 85 Pułku Strzelców Wileńskich. 3 maja 1922 został zweryfikowany w stopniu kapitana ze starszeństwem z 1 czerwca 1919 i 1150. lokatą w korpusie oficerów piechoty. Później został przeniesiony do 34 Pułku Piechoty w Białej Podlaskiej. Z dniem 5 października 1924 został przeniesiony do Korpusu Ochrony Pogranicza. 2 kwietnia 1929 został mianowany majorem ze starszeństwem z 1 stycznia 1929 i 12. lokatą w korpusie oficerów piechoty. W lipcu tego roku został przeniesiony z KOP do 20 Pułku Piechoty w Krakowie na stanowisko kwatermistrza. W październiku 1931 został przeniesiony do 2 Pułku Piechoty Legionów w Sandomierzu na stanowisko dowódcy batalionu. W listopadzie 1932 został zwolniony z zajmowanego stanowiska i oddany do dyspozycji dowódcy Okręgu Korpusu Nr X, a z dniem 30 kwietnia 1933 przeniesiony w stan spoczynku.
Pochowany na Cmentarzu na Rossie w Wilnie (Stara Rossa, sektor 07-c-008).

</doc>
<doc id="4918098" url="https://pl.wikipedia.org/wiki?curid=4918098" title="Uladislao Castellano">
Uladislao Castellano



</doc>
<doc id="4918101" url="https://pl.wikipedia.org/wiki?curid=4918101" title="Rutube">
Rutube

Rutube – rosyjska platforma strumieniowa, umożliwiająca udostępnianie i oglądanie treści wideo. Została założona w 2006 roku. 
W 2008 roku właścicielem serwisu stało się przedsiębiorstwo Gazprom-Media. W ciągu miesiąca portal odnotowuje ponad 10–15 mln wizyt (stan na 2020 rok). W rankingu Alexa był notowany globalnie na miejscu: 629 (maj 2018), w Rosji: 34 (maj 2018).

</doc>
<doc id="4918105" url="https://pl.wikipedia.org/wiki?curid=4918105" title="Piaskowatka (sielsowiet Hołubicze)">
Piaskowatka (sielsowiet Hołubicze)

Piaskowatka – dawny folwark, leżał nad rzeczką o tej samej nazwie. Tereny na których był położony, leżą obecnie na Białorusi, w obwodzie witebskim, w rejonie głębockim, w sielsowiecie Hołubicze.
Nazwa dawniej używana – Pieskowatka lub Pieskowiszki.
Historia.
W czasach zaborów ówczesny zaścianek leżał w granicach Imperium Rosyjskiego.
W latach 1921–1945 folwark leżał w Polsce, w województwie wileńskim, w powiecie dziśnieńskim, do 11 kwietnia 1929 w gminie Dokszyce, następnie w gminie Hołubicze.
Według Powszechnego Spisu Ludności z 1921 roku zamieszkiwało tu 6 osób, wszystkie były wyznania rzymskokatolickiego i zadeklarowały polską przynależność narodową. Był tu 1 budynek mieszkalny. W 1931 w 1 domu zamieszkiwało 3 osoby.
Miejscowość należała do parafii rzymskokatolickiej w m. Zaszcześle. Podlegała pod Sąd Grodzki w Głębokiem i Okręgowy w Wilnie; właściwy urząd pocztowy mieścił się w Hołubiczach.

</doc>
<doc id="4918106" url="https://pl.wikipedia.org/wiki?curid=4918106" title="Pholetesor">
Pholetesor

Pholetesor – rodzaj błonkówek z rodziny męczelkowatych. Gatunkiem typowym jest "Pholetesor ornigis".
Zasięg występowania.
Rodzaj obejmuje gatunki występujące na całym świecie, głównie w holarktyce.
Biologia i ekologia.
Żywicielami są motyle z około 25 rodzin.
Gatunki.
Do rodzaju zaliczanych jest 57 opisanych gatunków:

</doc>
<doc id="4918107" url="https://pl.wikipedia.org/wiki?curid=4918107" title="Zamek w Starogrodzie">
Zamek w Starogrodzie

Zamek w Starogrodzie – krzyżacki zamek komturski, który znajdował się w Starogrodzie, siedziba komturów starochełmińskich, jeden z pierwszych zamków krzyżackich. Rozebrany w XIX wieku.
Historia.
Początkiem istnienia warowni była drewniana fortyfikacja założona przez Hermana Balka podczas krucjaty w 1232 r. W Starogrodzie powstało jedno z pierwszych komturstw, a budowa murowanego zamku rozpoczęła się najpewniej koło połowy XIII wieku, jednak pełną swoją postać zamek murowany przybrał w wyniku prac budowlanych przeprowadzonych w końcu XIII i na początku XIV wieku.
W grudniu 1242 roku dowodzony przez brata zakonnego Teodoryka z Bernheim oddział krzyżacki napadł na pomorski gród w Sartowicach skąd zrabował relikwię głowy św. Barbary, którą następnie Krzyżacy umieścili w kaplicy zamku w Starogrodzie. Wkrótce Starogród stał się popularnym ośrodkiem pielgrzymkowym z licznymi odpustami nadawanymi przez papieży. Do relikwii znajdujących się w Starogrodzie pielgrzymowali m.in. król czeski Wacław oraz Anna Światosławowna, żona wielkiego księcia litewskiego Witolda Kiejstutowicza, kardynałowie włoscy i węgierscy, hrabiowie Anglii. W 1244 roku został wymieniony we wzmiance pisemnej pierwszy kontur starogrodzki – Eberhard. W 1410 roku na krótki czas po bitwie pod Grunwaldem zamek zajęły wojska polskie króla Władysława Jagiełły. Zamek był siedzibą komtura do 1454 roku, gdy po wybuchu wojny trzynastoletniej został opanowany przez oddziały propolskiego Związku Pruskiego. Wtedy też relikwie św. Barbary zostały wywiezione przez Krzyżaków na zamek w Malborku. W 1457 roku zamek w Starogrodzie zajęły w zastaw wojska zaciężne walczącego po stronie krzyżackiej Bernarda Szumborskiego i nie zwróciły pomimo postanowień kończącego wojnę II pokoju toruńskiego w 1466 roku. W 1478 roku wielki mistrz Marcin Truchsess von Wetzhausen podjął pertraktacje z następcami Szumborskiego w sprawie wykupu i przekazania Krzyżakom zajętych w zastaw dóbr, dzięki czemu Krzyżacy w czerwcu ponownie przejęli zamek co m.in. doprowadziło do wybuchu tzw. Wojny popiej z Polską. W 1479 roku rycerstwo polskie pod dowództwem Piotra Dunina, Jana Białego i Jana Zielezińskiego i wsparciu Gdańska pokonało wojska krzyżackie, a sam wielki mistrz musiał złożyć hołd królowi polskiemu i zwrócić Starogród i inne zamki. Od tego czasu zamek stał się siedzibą starostów królewskich. Odbudowa zniszczonego w wyniku działań wojennych zamku, nastąpiła w 1495 roku z inicjatywy króla Jana Olbrachta. Na mocy decyzji Aleksandra Jagiellończyka z 1505 roku zamek był w posiadaniu biskupów chełmińskich. W 1623 roku zatrzymał się na zamku król Zygmunt III Waza z małżonką Konstancją Habsburżanką oraz całym towarzyszącym im dworem. 
Zamek uległ zniszczeniu w czasie wojen szwedzkich w XVII wieku. W latach 1682–1693 przeprowadzono odbudowę zamku za sprawą biskupa Kazimierza Jana Opalińskiego. W 1772 r. ponownie popadł w ruinę, a z 1777 r. pochodzi wzmianka o jego znacznym zniszczeniu. Wkrótce został sprzedany i pod koniec XVIII i w XIX wieku rozebrany na materiał budowlany. 
W roku 1963 i 2017 archeolodzy przeprowadzili na zamku prace wykopaliskowe. 
Architektura.
Dom konwentu (Zamek wysoki) wzniesiono na planie pięcioboku o rozpiętości około 50 m. Główna, dwupiętrowa i podpiwniczona zabudowa znajdował się wzdłuż zachodniego boku. Tam mieściły się główne pomieszczenia zamku średniowiecznego – refektarz, a w narożniku południowo-zachodnim kaplica z relikwiami św. Barbary. Północno wschodni i południowo-wschodni bok domu konwentu zajmowały natomiast w średniowieczu parterowe budynki gospodarcze, mieszczące kuchnię, piekarnie i browar. Od strony przedzamcza pierwszego (wewnętrznego) dom konwentu osłaniała fosa i parcham (międzymurze i zewnętrzny mur obronny). Od tej strony znajdowała się też brama wjazdowa, a na międzymurzu dom komtura (w nowożytności polskiego starosty). Przedzamcze pierwsze (wewnętrzne) było mniejsze i murowane, a drugie (zewnętrzne), bardzo obszerne, było drewniano-ziemne. Wjazd do zespołu zamkowego znajdował się w pobliżu kościoła parafialnego św. Barbary.

</doc>
<doc id="4918111" url="https://pl.wikipedia.org/wiki?curid=4918111" title="Prasmodon">
Prasmodon

Prasmodon – rodzaj błonkówek z rodziny męczelkowatych. Gatunkiem typowym jest "Prasmodon eminens".
Zasięg występowania.
Rodzaj obejmuje gatunki występujące w krainie neotropikalnej.
Biologia i ekologia.
Żywicielami są motyle z rodziny wachlarzykowatych i być może innych rodzin..
Gatunki.
Do rodzaju zaliczanych jest 18 opisanych gatunków:

</doc>
<doc id="4918113" url="https://pl.wikipedia.org/wiki?curid=4918113" title="Pedro Carranza Salinas">
Pedro Carranza Salinas

Pedro Carranza Salinas OCarm (ur. w 1567 w Sewilli, zm. 29 lutego 1632) – hiszpański duchowny rzymskokatolicki, karmelita, pierwszy biskup Buenos Aires.
Życiorys.
Wstąpił do Zakonu Braci Najświętszej Maryi Panny z Góry Karmel. Śluby zakonne złożył 25 listopada 1583.
30 marca 1620 wybrany na pierwszego biskupa utworzonej w tym roku diecezji Buenos Aires, co zatwierdził 6 kwietnia 1620 papież Paweł V. 29 czerwca 1621 w przyjął sakrę biskupią z rąk biskupa Córdoby Juliána de Cortázara.
Rządy w diecezji sprawował do śmierci 29 lutego 1632.

</doc>
<doc id="4918115" url="https://pl.wikipedia.org/wiki?curid=4918115" title="KF Lepenci Kačanik">
KF Lepenci Kačanik

KF Lepenci Kačanik (alb. Klubi Futbollistik Lepenci, serb. cyr. Фудбалски клуб Лепенац) – kosowski klub piłkarski, mający siedzibę w mieście Kačanik, w południowej części kraju, grający od sezonu 2014/15 w Liga e Dytë.
Historia.
Chronologia nazw:
Klub piłkarski Lepenci został założony w miejscowości Kačanik w 1945 roku. Swoją nazwę otrzymał od miejscowej rzeki Lepenac (alb. Lepenci). W 1955 roku zespół brał udział w rozgrywkach kwalifikacyjnych Regionalnej Ligi Prisztina, a potem przeważnie grał w elicie piłkarskiej Kosowa.
Narastający konflikt etniczny doprowadził ostatecznie do wybuchu wojny domowej w Kosowie w latach 1998–1999. W rezultacie bombardowania Kosowo znalazło się pod tymczasowym zarządem ONZ. Kosowskie kluby wycofały się z mistrzostw Jugosławii i od sezonu 1999/2000 najlepsze zespoły występowały w Superlidze Kosowa. KF Lepenci startował w grupie B Liga e Parë. Kraj znajdował się pod kontrolą ONZ. W sezonie 2001/02 zespół zajął 10.miejsce w grupie B "Liga e Parë". W kolejnych sezonach był 11-tym i trzecim w grupie B. Od sezonu 2004/05 rozgrywki toczyły się w jednolitej lidze, w której zespół został sklasyfikowany na 10.pozycji. 17 lutego 2008 roku proklamowano niepodległość Kosowa. W sezonie 2007/08 klub zajął 7.miejsce w "Liga e Parë". Dopiero w sezonie 2010/11 zajął trzecią lokatę i uzyskał promocję do Superligi. Debiut w najwyższej lidze był nieudanym, po zajęciu 10.pozycji w sezonie 2011/12 spadł z powrotem do drugiej ligi. Po trzech latach w 2015 został zdegradowany do Liga e Dytë (D3). W sezonie 2015/16 zajął drugie miejsce w grupie B "Liga e Dytë", ale potem w barażach o awans przegrał w rzutach karnych z 13.drużyną "Liga e Parë".
Barwy klubowe, strój.
Klub ma barwy czerwono-czarne. Zawodnicy swoje domowe spotkania zazwyczaj grają w czerwonych koszulkach, czarnych spodenkach oraz czerwonych getrach.
Sukcesy.
Trofea międzynarodowe.
Nie uczestniczył w rozgrywkach europejskich (stan na 31-05-2020).
Struktura klubu.
Stadion.
Klub piłkarski rozgrywa swoje mecze domowe na stadionie im. Besnik Begunca w Kačanik o pojemności 8000 widzów.
Bibliografia.
[[Kategoria:Kosowskie kluby piłkarskie]]
[[Kategoria:Kluby piłkarskie założone w 1945]]
[[Kategoria:Kačanik]]

</doc>
<doc id="4918116" url="https://pl.wikipedia.org/wiki?curid=4918116" title="Promicrogaster">
Promicrogaster

Promicrogaster – rodzaj błonkówek z rodziny męczelkowatych. Gatunkiem typowym jest "Promicrogaster terebrator".
Zasięg występowania.
Rodzaj obejmuje gatunki występujące w większości regionów ziemi, choć do niedawna uważano, że występuje tylko w Nowym Świecie.
Biologia i ekologia.
Znanymi żywicielami są motyle z rodzin przeziernikowatych i molowatych..
Gatunki.
Do rodzaju zaliczanych jest 46 opisanych gatunków (w zbiortach entomologicznych znajdują się liczne nieopisane gatunki, głównie z krainy neotropikalnej):

</doc>
<doc id="4918120" url="https://pl.wikipedia.org/wiki?curid=4918120" title="Marian Dziura">
Marian Dziura

Marian Dziura (ur. 13 marca 1941 w Śmiłowicach, zm. 7 października 2020) – polski piłkarz ręczny występujący na pozycji lewego rozrywającego, mistrz i reprezentant Polski.
Życiorys.
Był uczniem Technikum Wodno-Melioracyjnego w Gdyni, w czasie nauki zaczął uprawiać piłkę ręczną, w 1955 zdobył z reprezentacją szkolną wicemistrzostwo Polski w odmianie 11-osobowej. Od 1960 był zawodnikiem Wybrzeża Gdańsk. Z gdańskim klubem zdobył w 1966 mistrzostwo Polski, w 1967 i 1968 wicemistrzostwo Polski, w 1965 i 1969 brązowy medal mistrzostw Polski. 
W 1970 wystąpił sześć razy w reprezentacji Polski seniorów, zdobywając pięć bramek. M. in. wystąpił na mistrzostwach świata w 1970, gdzie reprezentacja Polski zajęła 13–16. miejsce.
Karierę sportową zakończył w 1972.
Był absolwentem Centrum Wyszkolenia MSW w Legionowie, służył w stopniu podporucznika w Granicznej Placówce Port-Gdynia, łącząc to z grą w piłkę ręczną. W 1973 odszedł ze służby, przez kilkadziesiąt lat był sadownikiem, uprawiał jabłka w miejscowości Starogród Dolny.

</doc>
<doc id="4918121" url="https://pl.wikipedia.org/wiki?curid=4918121" title="Protapanteles">
Protapanteles

Protapanteles – rodzaj błonkówek z rodziny męczelkowatych. Gatunkiem typowym jest "Protapanteles ephyrae".
Zasięg występowania.
Rodzaj obejmuje gatunki występujące głównie w holarktyce, sięgając fragmentów krainy orientalnej.
Biologia i ekologia.
Znanymi żywicielami są motyle z licznych rodzin, jednak wszystkie te dane wymagają weryfikacji.
Gatunki.
Do rodzaju zaliczanych jest 25 opisanych gatunków:

</doc>
<doc id="4918122" url="https://pl.wikipedia.org/wiki?curid=4918122" title="Gukje Motors">
Gukje Motors

Gukje Motors – dawny południowokoreański producent samochodów osobowych z siedzibą w Seulu działający w latach 1955–1963.
Historia.
Gukje Motors zostało założone przez trójkę braci w 1955 roku w Seulu jako pierwszy w historii Korei Południowej producent samochodów osobowych. Do budowy jedynego pojazdu skonstruowanego przez przedsiębiorstwo, terenowego Shibala, wykorzystano podzespoły Jeepów porzuconych na amerykańskich żołnierzy po Wojnie koreańskiej, budując od podstaw zamknięte, samodzielnie zaprojektowane nadwozie.
Z powodu nieproporcjonalnych nakładów w rozwój nowych pojazdów, które nie pokrywały się z rządowymi dotacjami, Gukje Motors zakończyło działalność w maju 1963 roku, kończąc produkcję Shibal po niespełna 3000 wyprodukowanych egzemplarzy.

</doc>
<doc id="4918123" url="https://pl.wikipedia.org/wiki?curid=4918123" title="Plitnica (Białoruś)">
Plitnica (Białoruś)

Plitnica (; ) – wieś na Białorusi, w obwodzie witebskim, w rejonie dokszyckim, w sielsowiecie Tumiłowicze.
Historia.
W czasach zaborów w granicach Imperium Rosyjskiego.
W dwudziestoleciu międzywojennym ówczesny zaścianek leżał w Polsce, w województwie wileńskim, w powiecie dziśnieńskim, do 11 kwietnia 1929 w gminie Dokszyce, następnie w gminie Hołubicze.
Według Powszechnego Spisu Ludności z 1921 roku zamieszkiwało tu 113 osób, 35 było wyznania rzymskokatolickiego a 78 prawosławnego. Jednocześnie 32 mieszkańców zadeklarowali polską przynależność narodową a 81 białoruską. Było tu 25 budynków mieszkalnych. W 1931 wieś w 29 domach zamieszkiwało 141 osób.
Wykaz miejscowości wyszczególnia również smolarnię Plitnica . Zamieszkiwało tu w jednym domu 2 osoby
Miejscowość należała do parafii rzymskokatolickiej w Dokszycach. Podlegała pod Sąd Grodzki w Dokszycach i Okręgowy w Wilnie; właściwy urząd pocztowy mieścił się w Dokszycach.

</doc>
<doc id="4918127" url="https://pl.wikipedia.org/wiki?curid=4918127" title="BitChute">
BitChute

BitChute – brytyjska witryna internetowa umożliwiająca udostępnianie treści wideo, należąca do Bit Chute Limited. Serwis był notowany w rankingu Alexa globalnie na miejscu: 2320 (sierpień 2020), w Wielkiej Brytanii: 845 (sierpień 2020).
Witryna została uruchomiona w styczniu 2017. Jej twórcą jest Ray Vahey.
Środowisko serwisu zostało opisane w mediach jako skupiające przedstawicieli skrajnej prawicy i propagatorów teorii spiskowych. Serwis jest także oskarżany o hostowanie materiałów mających charakter mowy nienawiści.
W ciągu miesiąca portal generuje ponad 20 mln odsłon.

</doc>
<doc id="4918130" url="https://pl.wikipedia.org/wiki?curid=4918130" title="Aleida Assmann">
Aleida Assmann

Aleida Assmann (ur. 22 marca 1947) – niemiecka profesor nauk humanistycznych, literaturoznawczyni, antropolożka kultury, anglistka i egiptolożka.
Działalność naukowa.
W latach 1966–1972 studiowała filologię angielską i egiptologię na uniwersytetach w Heidelbergu i Tybindze. W 1977 obroniła pracę doktorską ("Die Legitimität der Fiktion"). W 1992 roku uzyskała tytuł profesora na Uniwersytecie w Heidelbergu, a w 1993 roku uzyskała tytuł profesora na Uniwersytecie w Konstancji w zakresie literatury angielskiej i ogólnej. Była profesorem wizytującym na Uniwersytecie Rice’a w Houston (2000), Uniwersytecie Princeton w New Jersey (2001), Uniwersytecie Yale w New Haven (2002, 2003, 2005), Uniwersytecie Wiedeńskim (2005) i Uniwersytecie Chicagowskim (2007).
Aleida Assmann opublikowała liczne prace z zakresu literatury i kulturoznawstwa. Jej zainteresowania badawcze koncentrują się na antropologii kulturowej, pamięci kulturowej oraz historii komunikacji.
W swojej działalności podjęła się systematyzacji zagadnienia pamięci kulturowej, przyczyniając się do rozwoju nauk humanistycznych na tym polu. Opierając się na teoriach Maurice’a Halbwachsa, wyróżnia poszczególne rodzaje pamięci kulturowej – m.in.: pamięć jako aspekt polityki historycznej, wynikającą z kreacji świadomości historycznej, jak i pamięć zbiorową, będącą obrazem przeszłości, wydobytej ze wspólnych świadectw w obrębie danej grupy. Badaczka w swoich pracach zagadnienie pamięci często odnosi do Holokaustu oraz problemu odpowiedzialności Niemiec za dokonaną zbrodnię, starając się zinterpretować sposób postrzegania przez Niemców swojej przeszłości.
Życie prywatne.
Córka protestanckiego teologa Günthera Bornkamma. Żona egiptologa Jana Assmanna, z którym ma pięcioro dzieci – Vincenta, Davida, Marlene, Valerie, Corinnę – związanych z branżą filmową.
Lista publikacji.
Wydania polskie:
Wydania zagraniczne:

</doc>
<doc id="4918131" url="https://pl.wikipedia.org/wiki?curid=4918131" title="Protomicroplitis">
Protomicroplitis

Protomicroplitis – rodzaj błonkówek z rodziny męczelkowatych. Gatunkiem typowym jest "Protomicroplitis mediatus".
Zasięg występowania.
Rodzaj obejmuje gatunki występujące w Nowym Świecie.
Biologia i ekologia.
Żywicielami są motyle z rodziny sówkowatych.
Gatunki.
Do rodzaju zaliczane są 3 opisane gatunki (przynajmniej jeden gatunek jest nieopisany):

</doc>
<doc id="4918132" url="https://pl.wikipedia.org/wiki?curid=4918132" title="Gukje Shibal">
Gukje Shibal

Gukje Shibal – samochód terenowy klasy kompaktowej produkowany pod południowokoreańską marką Gukje w latach 1955–1963.
Historia i opis modelu.
W sierpniu 1955 roku południowokoreańskie przedsiębiorstwo Gukje Motors przedstawiło swój samochód terenowy jako pierwszy seryjnie wytwarzany samochód w historii Korei Południowej. Pojazd został skonstruowany na bazie podzespołów technicznych porzuconych przez amerykańskich żołnierzy Jeep-ów, głównie modeli CJ.
Pojazd oferowany był w 3-drzwiowym wariancie nadwoziowym, umożliwiając transport od 6 do 9 pasażerów. Projekt nadwozia powstał samodzielnie w wykonaniu konstruktorów Gukje.
Produkcja.
Podczas 8 lat produkcji Gukje Shibala, wyprodukowano w zakładach przedsiębiorstwa w Seulu ok. 3000 sztuk pojazdu. Wytwarzanie samochodu, wraz z zakończeniem działalności Gukje Motors, dobiegło końca w maju 1963 roku.

</doc>
<doc id="4918134" url="https://pl.wikipedia.org/wiki?curid=4918134" title="Puniszcze (rejon dokszycki)">
Puniszcze (rejon dokszycki)

Puniszcze – dawna kolonia. Tereny na których był położony, leżą obecnie na Białorusi, w obwodzie witebskim, w rejonie dokszyckim, w sielsowiecie Dokszyce.
Historia.
W czasach zaborów ówczesny zaścianek w granicach Imperium Rosyjskiego.
W dwudziestoleciu międzywojennym folwark a następnie zaścianek leżał w Polsce, w województwie wileńskim, w powiecie dziśnieńskim, do 11 kwietnia 1929 w gminie Dokszyce, następnie w gminie Porpliszcze.
Według Powszechnego Spisu Ludności z 1921 roku zamieszkiwało tu 16 osób, wszystkie były wyznania prawosławnego. Jednocześnie 15 mieszkańców zadeklarowało białoruską przynależność narodową a 1 inną. Były tu 2 budynki mieszkalne. W 1931 w 5 domach zamieszkiwało 21 osób.
Miejscowość należała do parafii rzymskokatolickiej w m. Parafianów i prawosławnej w Porpliszczach. Podlegała pod Sąd Grodzki w Dokszycach i Okręgowy w Wilnie; właściwy urząd pocztowy mieścił się w Porpliszczach.

</doc>
<doc id="4918135" url="https://pl.wikipedia.org/wiki?curid=4918135" title="Droga narolna">
Droga narolna



</doc>
<doc id="4918136" url="https://pl.wikipedia.org/wiki?curid=4918136" title="Puniszcze">
Puniszcze



</doc>
<doc id="4918138" url="https://pl.wikipedia.org/wiki?curid=4918138" title="Pseudapanteles">
Pseudapanteles

Pseudapanteles – rodzaj błonkówek z rodziny męczelkowatych. Gatunkiem typowym jest "Pseudapanteles annulicornis".
Zasięg występowania.
Rodzaj obejmuje gatunki występujące w Nowym Świecie, głównie w krainie neotropikalnej.
Biologia i ekologia.
Żywicielami są motyle z 6 rodzin.
Gatunki.
Do rodzaju zaliczanych jest 36 opisanych gatunków (wiele gatunków jest nieopisanych):

</doc>
<doc id="4918140" url="https://pl.wikipedia.org/wiki?curid=4918140" title="Erechtites jastrzębcowaty">
Erechtites jastrzębcowaty

Erechtites jastrzębcowaty ("Erechtites hieraciifolius" Raf.) – gatunek rośliny należący do rodziny astrowatych. Pochodzi z obu kontynentów amerykańskich, gdzie rośnie na obszarze od południowej Kanady po północną Argentynę. Jako gatunek inwazyjny rozprzestrzenia się także w Europie Środkowej (od Niemiec i Szwajcarii na zachodzie po Ukrainę na wschodzie), Azji Wschodniej i Południowo-Wschodniej (od Indii i Indonezji po Chiny i Koreę) oraz na nowozelandzkiej Wyspie Północnej. Erechtites w Europie odkryty został w 1876 w Chorwacji, na ziemiach polskich (na Dolnym Śląsku) w 1902. W Polsce najliczniejsze stanowiska ma w południowo-zachodniej części kraju, ale rozprzestrzenia się w wielu regionach. W 2020 dotarł do Puszczy Białowieskiej.
Młode liście roślin tego gatunku mogą być spożywane jako warzywo. W Kolumbii roślina wykorzystywana jest jako lecznicza.
Biologia i ekologia.
Roślina jednoroczna kwitnąca w Europie zwykle od maja do września, gdzie indziej do października. Gatunek jest wiatrosiewny i tworzy trwały bank nasion – nasiona kiełkują nawet wiele lat po rozsianiu, gdy naruszona zostanie gleba lub roślinność zostanie zniszczona w wyniku pożaru.
Gatunek pionierski. Rośnie na glebach zróżnicowanych pod względem żyzności, wilgotności, odczynu i zasolenia, przy czym preferuje miejsca wilgotne. Występuje głównie w lasach (w Polsce głównie w kompleksach borów i kwaśnych dąbrów), zaroślach, na zboczach, w miejscach wilgotnych, zwykle w miejscach zaburzonych i dobrze nasłonecznionych – na polanach śródleśnych, na zrębach, na rumowiskach, wzdłuż skrajów lasów i dróg leśnych. Rośnie także w szuwarach na brzegach wód i jako chwast w uprawach, zarówno w ogrodach, jak i na polach.
Oddziaływanie na inne gatunki w obszarach, gdzie erechtites rośnie jako obcy geograficznie nie jest dobrze rozpoznane. Problematyczny jest ze względu na masowe pojawianie się w miejscach zaburzonych, silną konkurencyjność w stosunku do gatunków rodzimych i uprawianych, odporność na herbicydy oraz stanowienie rezerwuaru dla patogenów.
Liczba chromosomów: 2n = 40.
Systematyka i taksonomia.
W obrębie gatunku wyróżniane są dwie odmiany poza formą typową (var. "hieraciifolius"):
Synonimy.
Takson opisywany był wielokrotnie pod różnymi nazwami. Za jego synonimy uznawane są nazwy:

</doc>
<doc id="4918143" url="https://pl.wikipedia.org/wiki?curid=4918143" title="Erechtites hieraciifolius">
Erechtites hieraciifolius



</doc>
<doc id="4918147" url="https://pl.wikipedia.org/wiki?curid=4918147" title="Pseudofornicia">
Pseudofornicia

Pseudofornicia – rodzaj błonkówek z rodziny męczelkowatych. Gatunkiem typowym jest "Pseudofornicia annulicornis".
Zasięg występowania.
Rodzaj obejmuje gatunki występujące w Azji Południowo-Wschodniej i Australii.
Biologia i ekologia.
Żywiciele gatunków z tego rodzaju nie są znani.
Gatunki.
Do rodzaju zaliczane są 4 opisane gatunki (co najmniej jeden gatunek jest nieopisany):

</doc>
<doc id="4918150" url="https://pl.wikipedia.org/wiki?curid=4918150" title="Panory">
Panory

Panory – dawny zaścianek. Tereny na których był położony, leżą obecnie na Białorusi, w obwodzie witebskim, w rejonie głębockim, w sielsowiecie Hołubicze.
Historia.
W czasach zaborów zaścianek leżał w granicach Imperium Rosyjskiego.
W latach 1921 – 1945 zaścianek leżał w Polsce, w województwie wileńskim, w powiecie dziśnieńskim, do 11 kwietnia 1929 w gminie Dokszyce, następnie w gminie Hołubicze.
Według Powszechnego Spisu Ludności z 1921 roku zamieszkiwało tu 5 osób, wszystkie były wyznania prawosławnego i zadeklarowały białoruską przynależność narodową. Był tu 1 budynek mieszkalny. W 1931 w 1 domu zamieszkiwały 4 osoby.
Miejscowość należała do parafii rzymskokatolickiej w m. Zaszcześle i prawosławnej w Hołubiczach. Podlegała pod Sąd Grodzki w Głębokiem i Okręgowy w Wilnie; właściwy urząd pocztowy mieścił się w Hołubiczach.

</doc>
<doc id="4918151" url="https://pl.wikipedia.org/wiki?curid=4918151" title="New York (magazyn)">
New York (magazyn)



</doc>
<doc id="4918152" url="https://pl.wikipedia.org/wiki?curid=4918152" title="Pseudovenanides hunanus">
Pseudovenanides hunanus

Pseudovenanides hunanus – gatunek błonkówki z rodziny męczelkowatych, jedyny przedstawiciel rodzaju "Pseudovenanides" (choć prawdopodobnie do rodzaju należą też inne, nieopisane gatunki). 
Zasięg występowania.
Gatunek notowany w Chinach, w prowincjach Kuangsi i Hunan.
Biologia i ekologia.
Żywicielami są motyle z rodziny skośnikowatych.

</doc>
<doc id="4918153" url="https://pl.wikipedia.org/wiki?curid=4918153" title="Pseudovenanides">
Pseudovenanides



</doc>
<doc id="4918154" url="https://pl.wikipedia.org/wiki?curid=4918154" title="Droga ekspresowa R8 (Słowacja)">
Droga ekspresowa R8 (Słowacja)

Droga ekspresowa R8 (słow. "rýchlostná cesta R8") - planowana droga ekspresowa na terenie Słowacji. Połączy Nitrę (R1) z miejscowością Bánovce nad Bebravou (R2) Rozpoczęcie budowy drogi przewiduje się po 2025 roku. Będzie poprowadzona korytarzem istniejącej drogi krajowej I kategorii nr 64. Została wpisana na listę dróg ekspresowych wraz z wejściem w życie ustawy Prawo o ruchu drogowym 1 lutego 2009 roku.

</doc>
<doc id="4918155" url="https://pl.wikipedia.org/wiki?curid=4918155" title="Voat">
Voat

Voat – amerykański serwis społecznościowy działający w oparciu o treści generowane przez użytkowników. Jego ideą jest możliwość udostępniania linków do przeróżnych informacji i prowadzenia dyskusji na rozmaite tematy. Pod względem funkcjonalności i interfejsu przypomina serwis Reddit. Został uruchomiony w kwietniu 2014. Serwis był notowany w rankingu Alexa globalnie na miejscu: 17 274 (czerwiec 2020), w Stanach Zjednoczonych: 5515 (czerwiec 2020).
W ciągu miesiąca witryna generuje około dwa miliony odsłon (stan na 2020 rok).
Serwis został opisany przez szereg źródeł medialnych (m.in. „Quartz”, „The New York Times”, „New York”, „Wired”) jako skupiający przedstawicieli ruchu alt-right.

</doc>
<doc id="4918158" url="https://pl.wikipedia.org/wiki?curid=4918158" title="Galloper">
Galloper

Galloper – dawny południowokoreański producent samochodów terenowych, sportowych i minivanów z siedzibą w Seulu działający w latach 1991–2003. Należał do południowokoreańskiego koncernu Hyundai Motor Group. 
Historia.
Południowokoreański koncern Hyundai Motor Group wprowadził w 1991 na eksportowe rynki markę Galloper, pod którą oferowano model Hyundai Galloper m.in. na Bliskim Wschodzie i w krajach Ameryki Południowej i Europy. Terenowy pojazd nosił tam nazwę Galloper Exceed.
W 1995 roku oferta Gallopera została wzbogacona o minivana Galloper Santamo, znanego m.in. w Europie jako Hyundai Santamo. Między 1996 a 1999 rokiem pod marką Galloper oferowano także niewielki samochód sportowy Kia Elan na rynkach Bliskiego Wschodu. Marka Galloper zniknęła z rynku w 2003 roku, wraz z wycofaniem z rynku macierzystego Hyundaia Gallopera.

</doc>
<doc id="4918160" url="https://pl.wikipedia.org/wiki?curid=4918160" title="Galloper Elan">
Galloper Elan



</doc>
<doc id="4918161" url="https://pl.wikipedia.org/wiki?curid=4918161" title="Galloper Santamo">
Galloper Santamo



</doc>
<doc id="4918162" url="https://pl.wikipedia.org/wiki?curid=4918162" title="Galloper Exceed">
Galloper Exceed



</doc>
<doc id="4918163" url="https://pl.wikipedia.org/wiki?curid=4918163" title="Galloper Innovation">
Galloper Innovation



</doc>
<doc id="4918164" url="https://pl.wikipedia.org/wiki?curid=4918164" title="Bitwa pod Arras (1940)">
Bitwa pod Arras (1940)

Bitwa pod Arras – starcie zbrojne stoczone 21 maja 1940 r. podczas kampanii francuskiej w czasie II wojny światowej. Po niemieckiej inwazji na Niderlandy 10 maja siły francuskie i brytyjskie wkroczyły do Belgii. Niemiecki plan "Fall Gelb" przekształcił się w szereg operacji odwracających uwagę sił alianckich w Holandii i Belgii, z głównym natarciem prowadzonym przez Ardeny. Jednostki niemieckie przekroczyły Mozę, nie czekając na posiłki w bitwie pod Sedanem i zamiast umocnić przyczółki na zachodnim brzegu, Niemcy rozpoczęli posuwanie się doliną Sommy w kierunku kanału La Manche.
Alianci zostali zaskoczeni tym posunięciem, a ich próby odcięcia wysuniętych szpic wojsk pancernych nieprzyjaciela we Francji przerodziły się w sporadyczne, nieskoordynowane kontrataki, które nigdy nie osiągnęły wystarczającej koncentracji sił, aby odnieść sukces, ponieważ główne armie alianckie znajdowały się wtenczas w Belgii. Ofensywa pod Arras została zaplanowana przez Brytyjczyków i Francuzów w celu zmniejszenia nacisku na garnizon brytyjski w tym mieście i nie była skoordynowana z atakiem Francuzów na niemiecki „korytarz pancerny” z południa.
Ograniczona dostępnymi siłami, anglo-francuska ofensywa została rozpoczęta przez niewielkie, mieszane oddziały brytyjskich i francuskich czołgów oraz piechoty, które ruszyły do ataku na południe od Arras. Początkowo alianci zdobyli zamierzone cele pierwszego etapu ofensywy i rozproszyli wiele niemieckich jednostek, ale po pokonaniu 10 km zostali zmuszeni do wycofania się, aby uniknąć okrążenia po zapadnięciu zmroku. Atak zakończył się niepowodzeniem, ale miał nieproporcjonalny do swojej skali wpływ na zachowanie Adolfa Hitlera i Oberkommando der Wehrmacht.
Zaniepokojenie kolejnymi anglo-francuskimi kontratakami na korytarz pancerny przed dogonieniem wysuniętej szpicy wojsk przez niezmotoryzowane niemieckie dywizje piechoty doprowadziły Hitlera do rozkazu zatrzymania ataku sił pancernych do czasu opanowania sytuacji pod Arras. Alianci wykorzystali tę przerwę, aby wzmocnić porty nad kanałem La Manche, zapobiec ich szybkiemu przejęciu przez wroga i umocnić zachodnie podejścia do Dunkierki przed przybyciem Niemców, umożliwiając tym samym ewakuację sił brytyjskich i części francuskich w operacji Dynamo.
Tło sytuacyjne.
Kampania francuska.
Grupa Armii A gen. Gerda von Rundstedta pokonała Francuzów w bitwie pod Sedanem w dniach 12–15 maja i przekroczyła Mozę. Francuski kontratak w bitwie pod Montcornet 17 maja przeprowadzony przez 4 Dywizję Kirasjerów pod dowództwem pułkownika Charlesa de Gaulle’a na południu został powstrzymany przez improwizowaną obronę Niemców i 10 Dywizję Pancerną, która zaatakowała na francuskiej flance. Niemieckie kontrataki były wspierane przez Fliegerkorps VIII gen. Wolframa von Richthofena, a Francuzi stracili 32 czołgi i pojazdy opancerzone. 19 maja, po otrzymaniu posiłków, kirasjerzy ponownie zaatakowali i zostali odparci, tracąc 80 ze 155 swoich pojazdów, z czego większość strat spowodowały samoloty Fliegerkorps VIII, które zaatakowały jednostki francuskie, gdy te gromadziły się, by zaatakować flanki jednostek niemieckich. Pod koniec bitwy pod Montcornet większość francuskiej 9 Armii nad Mozą rozpadła się pod wpływem niemieckich ataków z powietrza.
Niemieckie szpice przedarły się przez lukę Péronne–Cambrai i zagroziły Boulogne oraz Calais, przecinając linie komunikacyjne wojsk alianckich 1 Grupy Armii generała Gastona Billotte'a w Północno-Wschodnim Teatrze Operacyjnym (gen. Alphonse Joseph Georges), oddzielając je od głównych sił francuskich na południe od Sommy. 19 maja generał Edmund Ironside, brytyjski szef Imperialnego Sztabu Generalnego, naradził się z Lordem Gortem, dowódcą Brytyjskich Sił Ekspedycyjnych (BEF), w swojej kwaterze głównej niedaleko Lens i przekonywał Gorta, że jedyną szansą na ocalenie BEF jest atak w kierunku Amiens na południowym zachodzie, lecz Gort miał wówczas tylko dwie dywizje dostępne do ataku. Ironside spotkał się także z Billotte'em, najwyraźniej uznając go za niezdolnego do podjęcia takich działań. Wkrótce po tym Ironside wrócił do Wielkiej Brytanii i zarządził pilne przygotowania do odparcia niemieckiej inwazji na Wyspy Brytyjskie.
Rankiem 20 maja gen. Maurice Gamelin, naczelny dowódca francuskich sił zbrojnych, rozkazał armiom uwięzionym w Belgii i północnej Francji, aby przesuwały się na południe, w celu połączenia się z siłami francuskimi atakującymi na północ od rzeki Sommy. Wieczorem 19 maja francuski premier Paul Reynaud zwolnił Gamelina i zastąpił go gen. Maxime'em Weygandem. Weygand anulował rozkazy swojego poprzednika, lecz po pewnym czasie zarządził podobną kontrofensywę z północy i południa na niemiecki „korytarz pancerny”, aby wyrwać z kotła okrążone armie. Na północy Brytyjczycy połączyli dostępne siły z 50 Dywizją Zmotoryzowaną Northumbrian, która utrzymywała obszar Vimy, tworząc improwizowaną grupę bojową o kryptonimie "Frankforce". Miała ona za zadanie utrzymywać linię rzeki Scarpe na wschód od Arras z 5 Dywizją Piechoty, podczas gdy reszta sił brytyjskich miała zaatakować na południe od Arras, a nowa francuska 3 Grupa Armii gen. Antoine-Marie-Benoît Bessona na północ od Sommy.
Król Belgii Leopold III powiedział Gortowi, że nie spodziewa się, aby BEF zaryzykowała własnym bezpieczeństwem w celu utrzymania kontaktu z armią belgijską, ale ostrzegł Brytyjczyków, że jeśli będą kontynuować ofensywę na południe, linie belgijskie zostaną nadmiernie rozciągnięte i upadną. Leopold zasugerował, że alianci powinni zamiast tego ustanowić przyczółek obejmujący Dunkierkę i porty na kanale belgijskim. BEF wzmocniła jednak siły pod Arras, mimo że Gort miał wątpliwości co do francuskiego planu.
Gen. Billotte brał udział w spotkaniu dowódców w Ypres od 19 do 21 maja. W drodze powrotnej do swojej kwatery miał wypadek drogowy, zapadł w śpiączkę i wkrótce potem zmarł, pozostawiając aliancką 1 Grupę Armii bez dowódcy na trzy dni; mniej więcej w tym czasie Brytyjczycy zdecydowali się ewakuować swoje siły z portów nad kanałem La Manche.
Preludium.
Niemiecki postęp.
Niemiecka 7 Dywizja Pancerna gen. maj. Erwina Rommla zdobyła Cambrai i ruszyła w kierunku obszaru na południe od Arras. Rankiem 21 maja jednostka otrzymała rozkaz, by okrążyć Arras od zachodu i zaatakować na północy, przejmując przeprawy przez rzekę Scarpe w Acq, co było ryzykownym manewrem, ponieważ prawa flanka dywizji byłaby wtedy narażona na kontratak z Arras. 5 Dywizja Pancerna gen. por. Maxa von Hartlieb-Walsporna miała zaatakować, aby odciążyć 7 Dywizję Pancerną, lecz jednostka ta była opóźniona i nigdy nie zdołała wykonać tych rozkazów. Rommel rozkazał 25 Pułkowi Pancernemu rozpoznanie walką w kierunku Acq na 10 km do przodu, a później wysłał tam także dwa pułki piechoty zmotoryzowanej, co pozostawiło większość dywizji bez czołgów. Rommel prowadził atak, lecz wycofał swoje wysunięte siły około godziny 16:00, kiedy piechota nie zdołałą dotrzeć na pozycje sił zmotoryzowanych, a 7 Pułk Fizylierów został zaatakowany przez alianckie czołgi i piechotę.
Alianckie przygotowania ofensywne.
Gen. Georges rozkazał gen. François d'Astier de La Vigerie, dowódcy francuskich sił powietrznych Północnego Teatru Operacyjnego udzielenie wsparcia z powietrza brytyjskiemu atakowi, ale nie przesłał żadnych szczegółów planowanej akcji, jego celów ani nawet godziny rozpoczęcia ataku. D'Astier nie był również w stanie skontaktować się z kwaterą główną 1 Armii, ani z kwaterą główną Komponentu Lotniczego RAF przy Brytyjskich Siłach Ekspedycyjnych, która była nieczynna, ponieważ wracała do baz w Anglii. Francuskie samoloty rozpoznawcze zostały zestrzelone lub przepędzone do godziny 16:00, kiedy to przedostały się do Arras i nie wykryły żadnej aktywności wokół Cambrai. Gen. dyw. Harold Franklyn, dowódca brytyjskiej 5 Dywizji Piechoty, dowodził teraz "Frankforce", grupą bojową zaimprowizowaną ze swojej dywizji, 50 Dywizji Zmotoryzowanej Northumbrian gen. maj. Giffarda Martela i 74 czołgów 1 Armijnej Brygady Pancernej. "Frankforce" przeniósł się w okolice Vimy, na północ od Arras, aby wzmocnić aliancki garnizon w tym mieście przed kontratakiem na południe, w celu przerwania niemieckiej komunikacji w tym rejonie. Franklyn oddzielił po jednej brygadzie z 5 Dywizji Piechoty i 50 Dywizji Zmotoryzowanej, które miały tylko dwie zamiast etatowych trzech brygad każda. Franklyn nie był świadomy francuskiego ataku na północ w kierunku Cambrai, a Francuzi nie wiedzieli o brytyjskim ataku na południe w stronę Arras.
Franklyn miał wsparcie francuskiego Korpusu Kawalerii gen. por. René Priouxa z francuskiej 1 Armii, która walczyła w bitwie pod Hannut (12-14 maja) z czołgami kawalerii Somua S-35. Wiele czołgów 1 Lekkiej Dywizji Zmechanizowanej zostało zniszczonych we wcześniejszych walkach, a resztę rozdzielono pomiędzy dywizje piechoty i nie można ich było ponownie zebrać na czas, pomimo gróźb kierowanych pod adresem oficerów liniowych, którzy odmówili zwolnienia czołgów ze swoich dywizji. Do 21 maja Prioux mógł dostarczyć tylko kilka czołgów z 3 Lekkiej Dywizji Zmechanizowanej. Atak miał być przeprowadzony przez dwie francuskie i dwie brytyjskie dywizje piechoty, lecz "Frankforce" liczyła tylko około 15 000 żołnierzy, po oderwaniu brygad do obrony Arras, rzeki na wschodzie i z rezerwy. Obronne ustawienie wojsk pozostawiło w rezerwie tylko 6. i 8. batalion ze 151 Brygady Pułku Lekkiej Piechoty Durham, a także 13 Brygadę Piechoty, wspierającą 4 Królewski Pułk Czołgów i 7 Królewski Pułk Czołgów, w sile około 2000 ludzi i 74 czołgów. 58 z tych czołgów były to Matilda Is, grubo opancerzone, ale wyposażone tylko w karabin maszynowy, a zaledwie 16 czołgów to nowsze Matilda II, bardzo dobrze opancerzone i uzbrojone w 2-funtowe działo oraz karabin maszynowy.
Plan aliantów.
Pierwotne instrukcje przekazane Franklynowi dotyczyły zaplanowania ograniczonego ataku na południe od Arras w celu odciążenia garnizonu miasta. Zmiany dokonane przez Ironside'a w celu bardziej ambitnego, połączonego ataku z Francuzami nie zostały przekazane Franklynowi, który użył większości "Frankforce" do obrony, aby wzmocnić Arras i odciążyć francuski Korpus Kawalerii na wschód od miasta. Martel otrzymał rozkaz zaplanowania ataku, którego celem było: 
Był to obszar o powierzchni ponad 100 km2. Siła oparta na 151 Brygadzie Piechoty (brygadier J. A. Churchill) miała ruszyć z zachodu Arras i ruszyć w kierunku rzeki Cojeul; 13 Brygada Piechoty (brygadier Miles Dempsey) z 5 Dywizji Piechoty miała wtedy przekroczyć rzekę i ruszyć na południe od wschodniej strony Arras, aby spotkać się ze 151 Brygadą Piechoty. Prawa kolumna złożona z 7 Królewskiego Pułku Czołgów, 8. batalionu Lekkiej Piechoty Durham, 365. baterii 92 Pułku Polowego Artylerii Królewskiej, 260. baterii 65 Pułku Przeciwpancernego Artylerii Królewskiej Norfolk Yeomanry, plutonu Kompanii Przeciwpancernej ze 151 Brygady i pluton zwiadowców motocyklowych z 4. batalionu Pułku Fizylierów Northumberland oraz lewa kolumna złożona z 4 Królewskiego Pułku Czołgów, 6. batalionu Lekkiej Piechoty Durham, 368. baterii 92 Pułku Polowej Artylerii Królewskiej, 206. baterii 52 Pułku Przeciwpancernego Artylerii Królewskiej, plutonu Kompanii Przeciwpancernej ze 151 Brygady oraz jednej kompanii i plutonu zwiadowczego z 4. batalionu Pułku Fizylierów Northumberland miały przekroczyć drogę Arras – Doullens o godzinie 14:00, co oznaczało, że piechota musiałaby wykonać marsz na dystansie 13 km, aby dotrzeć do pozycji wyjściowej, drogami wypełnionymi przez uchodźców.
Bitwa.
3 Lekka Dywizja Zmechanizowana.
Manewr 3 Lekkiej Dywizji Zmechanizowanej w celu zasłonięcia prawej flanki sił brytyjskich również był słabo przygotowany, z niewystarczającymi środkami łączności, a Francuzom nie powiedziano o czasie i kierunku brytyjskiego ataku. W zamieszaniu doszło do wymiany ognia pomiędzy francuskimi czołgami Somua, a brytyjskimi działami przeciwpancernymi pod miejscowością Warlus. Od bratobójczego ognia zostało zniszczone jedno działo przeciwpancerne, brytyjska załoga zginęła, a kilka francuskich czołgów otrzymało trafienia, zanim sojusznicy zorientowali się, że walczą przeciwko sobie. Wieczorem siły francuskie, z około sześcioma czołgami Somua, przystąpiły do walki z niemieckim 25 Pułkiem Pancernym na południe od Duisans. Brytyjskie wojska rozpoczęły odwrót i zanim niemieckie czołgi przedarły się przez obronę Francuzów, Brytyjczycy uciekli.
Prawa kolumna.
Czas, jaki zajął piechocie dotarcie na pozycje wyjściowe do ataku, przez tamujące ruch kolumny uchodźców na drogach, praktycznie nie pozwolił na przestudiowanie rozkazów lub rozpoznanie pozycji nieprzyjaciela przed przystąpieniem do akcji. Marœuil było bombardowane, gdy 50 Dywizja Zmotoryzowana Northumbrian rozpoczęła swoje natarcie. Prawa kolumna ruszyła o 14:30 i została ostrzelana z broni ręcznej z pobliskiego lasu. Kolumna musiała przejść przez Duisans, który było zajęte przez niemiecką piechotę, a francuskie załogi czołgów po prawej stronie meldowały o czołgach niemieckiego 25 Pułku Pancernego 7 Dywizji Pancernej na zachodzie. Dwie kompanie 8. batalionu Lekkiej Piechoty Durham i dwaj żołnierze z 260. baterii przeciwpancernej zostali pozostawieni do obsadzenia wioski, a następnie wyczerpana kolumna zdobyła Warlus w obliczu coraz silniejszego oporu i musiała zostawić kolejny garnizon za sobą. Berneville na południu również zostało zdobyte, a grupa 7 Królewskiego Pułku Czołgów i 8. batalionu Lekkiej Piechoty Durham ruszyła na drogę Arras – Doullens, gdzie spotkała elementy 7 Pułku Fizylierów i żołnierzy Dywizji SS „Totenkopf”.
Brytyjczycy zostali zmuszeni do ukrycia się przez ostrzał z karabinu maszynowego i moździerzy, a Luftwaffe atakowała prawą kolumnę przez dwadzieścia minut. Samoloty Ju 87 Stuka należące do I i III Gruppen, Sturzkampfgeschwader 2 zbombardowały siły brytyjskie w Arras. Ponadto maszyny z I Gruppe, Sturzkampfgeschwader 77 zbombardowały pozycje piechoty na północ od Arras. Alianckie czołgi nacierały dalej, a następnie dotarły do Wailly, gdzie starły się z oddziałami Dywizji „Totenkopf”. Wysunięta szpica poniosła wiele strat, wycofała się do Warlus, a niemieckie czołgi kontratakowały w kierunku Warlus i Duisans. Niemieckie kontrataki zostały odparte, ale udało im się przeciąć drogę pomiędzy wioskami, przez co prawa kolumna wojsk brytyjskich nie była w stanie dalej posuwać się do przodu.
Lewa kolumna.
Lewa kolumna również napotkała opór, gdy tylko ruszyła naprzód, lecz przebiła się przez pozycje 6 Pułku Fizylierów w Dainville. Kolejne 3,2 km dalej, w Achicourt, sześć Matyld przełamało linię dział przeciwpancernych, a następnie kolumna kontynuowała natarcie do Agny i Beaurains, po czym cała grupa dotarła do Wancourt nad rzeką Cojeul. Piechota obsadziła Agny i Beaurains, a 4 Królewski Pułk Czołgów odpierał niemieckie kontrataki sił pancernych i 7 Pułku Fizylierów na prawym skrzydle 7 Dywizji Pancernej; Brytyjczycy zajęli następnie teren na południe od Beaurains. Przez całe popołudnie trwały walki pomiędzy Mercatel a Tilloy, gdzie czołgi natrafiły na linię dział przeciwpancernych i przeciwlotniczych, w tym potężne działa kal. 88 mm, a wiele czołgów zostało zniszczonych. Pojedyncze maszyny przedarły się dalej, ale nie było rezerw wystarczających, aby skonsolidować i wykorzystać ich sukces, a natarcie zostało zatrzymane w kosztownych dla aliantów walkach. Na wschód od Arras 150 Brygada Piechoty zaatakowała przez Scarpe w kierunku Tilloy, a 13 Brygada Piechoty zajęła przyczółek dalej na wschód, gotowa do drugiej fazy ataku "Frankforce".
7 Dywizja Pancerna.
6 Pułk Fizylierów został zaatakowany podczas zbliżania się do Agny przez brytyjską kolumnę zbliżającą się z Dainville, która zniszczyła kilka pojazdów; więcej brytyjskich czołgów zaatakowało z północy i zaskoczyło konwoje pułków ciągnące się wzdłuż drogi na ich prawej flance. Niemiecki 42. batalion przeciwpancerny został rzucony na obszar pomiędzy Agny i Beaurains, ale został odparty przez brytyjskie czołgi. Po przebiciu się przez pozycje 6 Pułku Fizylierów, zaatakowali transport 7 Pułku Fizylierów pomiędzy Mercatel i Ficheux, a następnie ruszyli dalej, wprawiając zmotoryzowaną Dywizję „Totenkopf” w zamęt i prawie opanowując jej kwaterę główną. Kiedy brytyjskie czołgi przebiły się przez niemiecką obronę przeciwpancerną, piechota, zachęcona przez Rommla, utrzymywała nadal swoje pozycje, nawet po tym, jak brytyjskie czołgi przetoczyły się pomiędzy działami przeciwpancernymi.
Około godziny 16:00 II batalion 7 Pułku Fizylierów został zaatakowany przez około 40 brytyjskich czołgów, które znalazły się pod ostrzałem artylerii na wzgórzu 111, około 1 km na północny zachód od Wailly. Niemieckie działa przeciwlotnicze kal. 88 mm zniszczyły kilka czołgów Matilda I. Niektóre większe czołgi Matilda II uszły bez szwanku poruszane, a niemieckie pociski odbijały się od ich pancerza. Czołgi te zniszczyły niemieckie działa przeciwpancerne ogniem dział i przetoczyły się po nich, zabijając załogi. Brytyjskie czołgi zostały ostatecznie zatrzymane przed wzgórzem 111 przez ogień z innej baterii artyleryjskiej, lecz maszyny omijały ten obszar po obu stronach. Na południowym skrzydle 7 Dywizji Pancernej zaatakowano Dywizję „Totenkopf”, a część żołnierzy Waffen-SS uciekła w panice.
Odwrót aliantów.
Maksymalna głębokość brytyjskiego natarcia wyniosła 16 km; wzięto 400 niemieckich jeńców, zniszczono wiele czołgów i innego sprzętu, ale stracono dwa czołgi Matilda II. Tylko 26 czołgów Matilda Is nadal było sprawnych, a dowódcy obu batalionów pancernych zginęli; wieczorem Franklyn nakazał wycofać obie kolumny. Francuska czołgi kawalerii pozostały w pobliżu Warlus, zostały otoczone nocą i tylko nielicznym udało się wyrwać. Piechota prawej kolumny w Warlus została uratowana, ponieważ sześć francuskich czołgów ruszyło z dwoma opancerzonymi pojazdami piechoty i przedarło się przez niemieckie pozycje na drodze Warlus – Duisans. Garnizon w Duisans także wycofał się po zmroku na transporterach Universal Carrier z 9. batalionu Lekkiej Piechoty Durham, osłaniany ogniem działa przeciwpancernych rezerwy brygady w Marœuil. Żołnierze lewej kolumny w Agny i Beaurains zostali zbombardowani, a następnie zaatakowani przez czołgi podczas wycofywania się; jedna drużyna zgubiła drogę, lecz ostatecznie dotarła do Boulogne. Niemiecka 7 Dywizja Pancerna walczyła przez całą noc na południe od Dainville, z wysuniętymi oddziałami piechoty w pobliżu południowego brzegu Scarpe.
Następstwa.
Analiza.
W 1953 roku Lionel Ellis, oficjalny historyk brytyjski napisał, że atak na Arras odniósł sukces w złagodzeniu niemieckiej presji na miasto i opóźnieniu okrążenia Brytyjskich Sił Ekspedycyjnych. Tereny pomiędzy Arras a Cojeul zostały ponownie zajęte i nie doszło do poważnego niemieckiego ataku na miasto, a Rommel na wszelki wypadek twierdził, że zaatakowało go pięć dywizji. Poza opóźnieniem niemieckich postępów i licznymi stratami zadanymi Niemcom, atak był skazany na niepowodzenie bez siły wystarczająco potężnej, aby kontynuować natarcie i skonsolidować zajęty teren. Von Rundstedt, dowódca Grupy Armii A, chciał, aby dywizje pancerne odpoczęły po walkach 20 maja. W 1978 Matthew Cooper napisał, że atak na Arras skłonił niemieckich wyższych dowódców ku decyzji o kontynuowaniu ataków na północ, w celu zajęcia portów nad kanałem La Manche.
Atak na południowym zachodzie został odrzucony, a OKH nakazało "Panzergruppe von Kleist" zająć Boulogne i Calais, oddalone o około 80 km. Obawa przed kolejnym atakiem aliantów spowodowała, że von Rundstedt nakazał "Panzergruppe Hoth" pozostać na pozycji, XLI Korpus Reinhardta wysłał dywizję na wschód jako środek ostrożności, a Ewald von Kleist skierował 10 Dywizję Pancerną i elementy 1 Dywizji Pancernej oraz 2 Dywizji Pancernej z XIX Korpusu Guderiana z zadaniem utrzymania przyczółka nad Sommą, co od początku spowolniło natarcie na Dunkierkę. XIX Korpus zaatakował ponownie o godzinie 8:00 22 maja, ale nadal był spowalniany przez paraliż w dowództwie niemieckim; Rundstedt nakazał zignorować instrukcje OKH, a natarcie na Boulogne i Calais odłożyć na później. O 12:40 von Rundstedt odwołał swój własny rozkaz, ale przez pięć godzin czołgiści czekali na rzece Amache.
W 2005 roku Karl-Heinz Frieser napisał, że planowanie aliantów było godne uwagi ze względu na niepowodzenie w przecięciu korytarza pancernego, gdy nie było wystarczającej liczby niemieckich dywizji zmotoryzowanych, aby skonsolidować się za dywizjami pancernymi, a dywizje niezmotoryzowane były kilka dni marszu stamtąd. Korytarz w Arras miał tylko 40 km szerokości i był podatny na manewry szczypcowe; alianci mogli osiągnąć clausewitzowskie kontr-okrążenie i odciąć czołgi na wybrzeżu kanału. Halder był skłonny zaryzykować, ponieważ alianci nie byli w stanie osiągnąć szybkiego tempa operacji. Atak aliantów został powstrzymany, ponieważ Rommel zaimprowizował linię dział składającą się z armat przeciwpancernych i przeciwlotniczych, które zdołały powstrzymać niektóre lżejsze brytyjskie czołgi; natomiast czołgi piechoty, zwłaszcza Matilda II, okazały się bardzo trudne do zniszczenia standardowym działem przeciwpancernym 37 mm.
Rommel wykorzystał również technologię bezprzewodową, aby szybko utworzyć kolejną linię dział, którą można było zmontować z artylerii przeciwpancernej i kilku dział przeciwlotniczych kal. 88 mm, znajdujących się wcześniej znacznie dalej, co w ciągu kilku minut zaowocowało zniszczeniem 24 czołgów na płaskim terenie między Mercatel a Tilloy. Tuż po 18:00 przybyły Ju 87 Stuka z Fliegerkorps I i VIII, które wykonały 300 ataków na wycofujące się czołgi do 20:30. Rommel rozkazał 25 Pułkowi Pancernemu wrócić i odciąć brytyjskie siły pancerne, ale na południe od Duisans napotkał francuskie czołgi osłaniające brytyjską prawą flankę i przedarł się dopiero po długim i kosztownym starciu. Kiedy niemieckie czołgi przebiły się przez brytyjską linię dział przeciwpancernych między Duisans a Warlus, brytyjskie czołgi już wróciły. Brytyjski atak przerodził się w katastrofę i tylko 28 z 88 czołgów wróciło na linię wyjściową. 6 Dywizja Pancerna zasygnalizowała, że „silne siły nieprzyjaciela dokonały wyłomu”, co wywołało zaniepokojenie "Panzergruppe von Kleist". Kleist rozkazał 6 i 8 Dywizji Pancernej odejść na wschód, aby przeciwstawić się wyłomowi aliantów. W następstwie tego Niemcy potraktowali bitwę pod Arras jako niewielką porażkę aliantów.
Straty.
Rommel zanotował w swoim dzienniku, że jego dywizja straciła 89 zabitych, 116 rannych i 173 zaginionych oraz wziętych do niewoli w ciągu pierwszych czterech dni operacji, w tym przeprawy przez Mozę, chociaż 90 z zaginionych wróciło do swoich jednostek. W 1953 r. brytyjski historyk Lionel Ellis zacytował dziennik wojenny 7 Dywizji Pancernej, w którym odnotowano utratę dziewięciu czołgów średnich i kilku lekkich, 378 zabitych lub rannych oraz 173 zaginionych; brytyjskie dokumenty odnotowały wzięcie do niewoli około 400 Niemców. Brytyjczycy stracili około 100 ludzi zabitych lub rannych w ataku; nie wiadomo natomiast, ilu francuskich żołnierzy zginęło w tej walce. "Frankforce" stracił sześćdziesiąt z 88 czołgów w ataku pod Arras.
Kolejne operacje.
Główny francuski atak na Cambrai miał miejsce 22 maja i podobnie jak atak z 21 maja, zaangażowane siły były znacznie mniejsze niż planowano. Dowódca 10 Armii, generał Robert Altmayer, powinien zaatakować siłami V Korpusu i czołgami Korpusu Kawalerii Priouxa, ale tylko pułk piechoty i dwa wyczerpane bataliony czołgów mogły zostać zebrane na czas. Dywizje pancerne ruszyły dalej, w Cambrai pozostały tylko niewielkie oddziały, a maszerujące dywizje piechoty miały się pojawić dopiero pod koniec dnia. Francuski atak dotarł do skraju Cambrai tylko po to, by zostać zatrzymanym przez Luftwaffe i zmuszonym do odwrotu.
Rozkaz zatrzymania się.
Frieser napisał, że francusko-brytyjski kontratak pod Arras miał nieproporcjonalny do swojej skali wpływ na Niemców, ponieważ wyżsi dowódcy Wehrmachtu obawiali się bezpieczeństwa swojej flanki. Dowódca "Panzergruppe von Kleist", gen. Ewald von Kleist, dostrzegł „poważne zagrożenie” i poinformował gen. płk. Franza Haldera (szefa Sztabu Generalnego Oberkommando des Heeres), że przed kontynuowaniem natarcia musi poczekać, aż kryzys zostanie rozwiązany. Gen. płk Günther von Kluge, dowódca 4 Armii, przy wsparciu von Rundstedta, rozkazał zatrzymać czołgi. 22 maja, kiedy atak został odparty, Rundstedt nakazał opanowanie sytuacji w Arras, zanim "Panzergruppe von Kleist" ruszył na Boulogne i Calais. W OKW panika była jeszcze większa i 22 maja Hitler skontaktował się z Grupą Armii A, aby rozkazać wszystkim jednostkom pancernym i zmotoryzowanym operować po obu stronach Arras, a piechocie na wschodzie.
Kryzys wśród wyższych sztabów armii niemieckiej nie był widoczny na froncie i Halder doszedł do tego samego wniosku co Guderian; że prawdziwym zagrożeniem było to, iż alianci zbyt szybko wycofają się na wybrzeże i rozpocznie się wyścig do portów pod kanałem. Guderian rozkazał 2 Dywizji Pancernej zająć Boulogne, 1 Dywizji Pancernej zdobyć Calais, a 10 Dywizji Pancernej zająć Dunkierkę. Większość Brytyjskich Sił Ekspedycyjnych i francuskiej 1 Armii znajdowała się nadal 100 km od wybrzeża, ale pomimo opóźnień, wojska brytyjskie zostały wysłane z Anglii do Boulogne i Calais w samą porę, aby przeciwstawić się 22 maja dywizjom pancernym XIX Korpusu. Frieser napisał, że gdyby czołgi posuwały się z taką samą prędkością 21 maja, jak 20 maja, zanim rozkaz zatrzymania się zablokował natarcie na 24 godziny, Boulogne i Calais upadłyby. Bez postoju w Montcornet 15 maja i drugiego postoju 21 maja po bitwie pod Arras, ostateczny rozkaz zatrzymania się z 24 maja byłby nieistotny, ponieważ Dunkierka zostałaby już zdobyta przez 10 Dywizję Pancerną.
Upamiętnienie.
Tytuł bojowy "Defence of Arras" został przyznany jednostkom brytyjskim biorącym udział w kontrataku.

</doc>
<doc id="4918166" url="https://pl.wikipedia.org/wiki?curid=4918166" title="George Macfarren">
George Macfarren

Sir George Alexander Macfarren (ur. 2 marca 1817 w Londynie, zm. 31 października 1887 tamże) – angielski kompozytor i pedagog.
Życiorys.
Początkowo uczył się u swojego ojca, George’a Macfarrena, który był nauczycielem tańca i dramatopisarzem, a później także autorem librett do niektórych dzieł syna. Od 1827 do 1829 roku był uczniem Charlesa Lucasa. W latach 1829–1836 studiował kompozycję u Ciprianiego Pottera w Królewskiej Akademii Muzycznej w Londynie. W latach 1837–1847 i 1851–1875 był profesorem tej uczelni, a od 1875 do 1887 roku jej dyrektorem. W latach 1875–1887 wykładał także na Uniwersytecie Cambridge. W 1845 roku został dyrygentem Covent Garden Theatre, zrezygnował jednak z tej posady w 1860 roku z powodu postępującej utraty wzroku. W 1883 roku otrzymał tytuł szlachecki. Był żonaty ze śpiewaczką Clariną Thalią Andrae (1828–1916), która była autorką tłumaczeń librett operowych i tekstów pieśni. Występowała także w operach napisanych przez męża.
Twórczość.
Za życia znany, po śmierci został jednak zapomniany. Dużą popularnością w kraju i za granicą cieszyła się jego uwertura "Chevy Chace", Felix Mendelssohn-Bartholdy wykonał ją w 1843 roku w Lipsku, a Richard Wagner w 1855 roku w Londynie. Jego symfonie, tworzone w oparciu o wzorce beethovenowskie, nie spotkały się jednak z zainteresowaniem. Niezrealizowanym marzeniem Macfarrena było stworzenie opery angielskiej z ducha. Pomimo dobrego wyczucia warunków scenicznych zarzucano kompozytorowi sztuczność melodyki.

</doc>
<doc id="4918167" url="https://pl.wikipedia.org/wiki?curid=4918167" title="George Alexander Macfarren">
George Alexander Macfarren



</doc>
<doc id="4918168" url="https://pl.wikipedia.org/wiki?curid=4918168" title="Witold Jurasz (ur. 1975)">
Witold Jurasz (ur. 1975)

Witold Tomasz Jurasz (ur. 20 lipca 1975) – polski dziennikarz, dyplomata i urzędnik.
Życiorys.
Syn ambasadora Witolda Jurasza (1931–2004). Z racji pracy ojca część dzieciństwa spędził w Nigerii i Iraku. Ma przyrodniego brata Marka (ur. 1958), kapitana żeglugi morskiej.
Ukończył studia w Instytucie Stosunków Międzynarodowych Uniwersytetu Warszawskiego. Pracował w Zakładzie Inwestycji NATO w Warszawie. Następnie związał się z polską służbą zagraniczną. Od 2005 do 2009 był II, a następnie I sekretarzem w Ambasadzie RP w Moskwie. W 2010 objął kierownictwo Wydziału Politycznego Ambasady RP w Mińsku, zaś od kwietnia 2010 do lutego 2011 kierował placówką jako chargé d’affaires. W 2012 odszedł z dyplomacji. Pracował w sektorze prywatnym na stanowisku dyrektora ds. rozwoju w firmie eksportującej broń. W grudniu 2015 rozpoczął karierę dziennikarską, zostając współgospodarzem z Mariuszem Ziomeckim programu „Prawy do lewego. Lewy do prawego” w telewizji Polsat News 2. W czerwcu 2018 zakończono emisję programu, po czym Jurasz związał się z portalem Onet.pl, specjalizując się w temacie polityki zagranicznej i kwestiach bezpieczeństwa. W lutym 2022 zaczął publikować w Onecie podcasty „Raport międzynarodowy. Ukraina” (później „Raport międzynarodowy”). Publikuje także w innych mediach, m.in. „Dzienniku Gazecie Prawnej”, „Rzeczpospolitej” czy „Nowej Konfederacji”. Wybrane jego teksty publikowane są po rosyjsku na portalu inoSMI.
Założyciel i prezes Fundacji Ośrodek Analiz Strategicznych, think tanku zajmującego polityką zagraniczną i polską gospodarką. Członek Stowarzyszenia Euro-Atlantyckiego.

</doc>
<doc id="4918171" url="https://pl.wikipedia.org/wiki?curid=4918171" title="Droga ekspresowa R9 (Słowacja)">
Droga ekspresowa R9 (Słowacja)

Droga ekspresowa R9 () – była planowana droga ekspresowa na terenie Słowacji. Miała połączyć miejscowość Lipníky (R4) z granicą słowacko-ukraińską w miejscowości Ubľa. Miała przebiegać korytarzami dróg krajowych I kategorii I/18 i I/74. Dokładny przebieg i długość nie są znane, ponieważ nie przygotowano dokumentów i studiów budowy. Ostatecznie nie zostanie zrealizowana, ze względu na biegnącą niedaleko autostradę D1 w tym samym kierunku, co planowana droga ekspresowa R9, oraz ze względu na niskie natężenie ruchu w korytarzu drogi (ok. 6000 pojazdów/dobę).
W 2016 roku zdecydowano o przebudowie dróg I/18 i I/74.

</doc>
<doc id="4918172" url="https://pl.wikipedia.org/wiki?curid=4918172" title="Qrocodiledundee outbackense">
Qrocodiledundee outbackense

Qrocodiledundee outbackense – gatunek błonkówki z rodziny męczelkowatych, jedyny przedstawiciel rodzaju "Qrocodiledundee".. 
Zasięg występowania.
Gatunek notowany w Australii w stanie Queensland..
Biologia i ekologia.
Żywiciele tego gatunku nie są znani.

</doc>
<doc id="4918173" url="https://pl.wikipedia.org/wiki?curid=4918173" title="Qrocodiledundee">
Qrocodiledundee



</doc>
<doc id="4918175" url="https://pl.wikipedia.org/wiki?curid=4918175" title="Monster Girl Doctor">
Monster Girl Doctor

 – seria light novel autorstwa Yoshino Origuchiego. Osiem tomów serii zostało opublikowanych przez Shūeisha w ich imprincie "Dash X Bunko" od czerwca 2016 roku. Adaptacja w formie mangi autorstwa Tetsumaki Tomasu zaczęła się ukazywać w magazynie online "Comic Ryū Web" wydawnictwa Tokuma Shoten od lutego 2018 roku. Telewizyjny serial anime oparty na serii produkcji Arvo Animation był emitowany od 12 lipca do 27 września 2020 roku.
Fabuła.
Akcja ma miejsce w świecie fantasy po zakończeniu wojny pomiędzy ludźmi a potworami i skupia się na postaci doktora Glenna Litbeita oraz jego asystentki lamii Saphentite „Sapphee” Neikes. Obydwoje prowadzą klinikę w mieście Lindworm, które jest miejscem, gdzie różne rodzaje fantastycznych stworzeń żyją ze sobą w harmonii z ludźmi.
Powieść ilustrowana.
Seria powieści "Monster Girl Doctor" została napisana przez Yoshino Origuchiego i zilustrowana przez Z-Tona, jednego z artystów pracujących nad antologią "Monster Musume: I ♥ Monster Girls". Pierwszy tom został wydany przez Shueisha 24 czerwca 2016 roku, do lipca 2020 ukazało się łącznie osiem tomów. Dystrybucją w Stanach Zjednoczonych na licencji zajmuje się wydawnictwo Seven Seas Entertainment, które wypuściło pierwszy tom 19 grudnia 2017 roku. 
Manga.
Mangowa adaptacja została zilustrowana przez Tetsumaki Tomasu i była wydawana online w magazynie "Comic Ryū Web" wydawnictwa Tokuma Shoten od 26 lutego 2018. Została później zebrana w dwa tankōbony, które do marca 2020 roku zostały wydane drukiem. 
Anime.
Adaptacja anime została zapowiedziana przez Bandai Namco Arts 14 listopada 2019 roku. Animację wykonało studio Arvo Animation przy reżyserii Yoshiaki Iwasakiego, scenariuszu Hideki Shiranego, projekcie postaci Hiromi Kato oraz muzyce skomponowanej przez TO-MASa. Pierwszy epizod zadebiutował w serwisie streamingowym "d Anime Store" 4 lipca, a premiera telewizyjna nastąpiła 12 lipca 2020 roku na kanałach Tokyo MX, KBS Kyoto oraz Sun TV. Od drugiego odcinka daty premier były już ze sobą powiązane, a ostatni odcinek wyemitowano 27 września. Czołówką serii jest w wykonaniu ARCANA PROJECT, a tyłówką śpiewana przez Ainę Suzuki.
W Ameryce Północnej seria jest licencjonowana przez serwis Crunchyroll, a w południowo-wschodniej Azji licencję na serię posiada Muse Communication wydając anime w serwisie streamingowym iQIYI. 11 sierpnia 2020 Crunchyroll ogłosił, iż seria otrzyma pełny angielski dubbing, który zadebiutował pięć dni później.

</doc>
<doc id="4918176" url="https://pl.wikipedia.org/wiki?curid=4918176" title="Rasivalva">
Rasivalva

Rasivalva – rodzaj błonkówek z rodziny męczelkowatych. Gatunkiem typowym jest "Rasivalva stigmatica".
Zasięg występowania.
Rodzaj obejmuje gatunki występujące głównie w holarktyce, niektóre sięgają do krain etiopskiej i orientalnej.
Biologia i ekologia.
Żywicielami gatunków z tego rodzaju są motyle z rodziny miernikowcowatych.
Gatunki.
Do rodzaju zaliczanych jest 12 opisanych gatunki (wiele gatunków jest nieopisanych):

</doc>
<doc id="4918177" url="https://pl.wikipedia.org/wiki?curid=4918177" title="Rhygoplitis">
Rhygoplitis

Rhygoplitis – rodzaj błonkówek z rodziny męczelkowatych. Gatunkiem typowym jest "Rhygoplitis stigmatica".
Zasięg występowania.
Rodzaj obejmuje gatunki występujące w Nowym Świecie.
Biologia i ekologia.
Żywicielami gatunków z tego rodzaju są motyle z rodziny wachlarzykowatych.
Gatunki.
Do rodzaju zaliczane są 4 opisane gatunki (kilka gatunków jest nieopisanych):

</doc>
<doc id="4918179" url="https://pl.wikipedia.org/wiki?curid=4918179" title="Marcjan Zbigniew Korsak Bobynicki">
Marcjan Zbigniew Korsak Bobynicki

Marcjan Zbigniew Korsak Bobynicki herbu własnego – wojski smoleński w latach 1684-1688, podczaszy połocki w latach 1668-1683, sędzia grodzki połocki w latach 1667-1682, podczaszy wendeński w 1661 roku.
Poseł na sejm konwokacyjny 1668 roku z województwa połockiego. Był członkiem konfederacji generalnej zawiązanej 5 listopada 1668 roku na tym sejmie. Był elektorem Michała Korybuta Wiśniowieckiego z województwa połockiego w 1669 roku. Jako poseł na sejm konwokacyjny 1674 roku był członkiem konfederacji generalnej zawiązanej 15 stycznia 1674 roku na tym sejmie. Był elektorem Jana III Sobieskiego z województwa połockiego w 1674 roku. 

</doc>
<doc id="4918180" url="https://pl.wikipedia.org/wiki?curid=4918180" title="Sathon">
Sathon

Sathon – rodzaj błonkówek z rodziny męczelkowatych. Gatunkiem typowym jest "Sathon neomexicanus".
Zasięg występowania.
Rodzaj obejmuje gatunki występujące na całym świecie.
Biologia i ekologia.
Prawdopodobnymi żywicielami gatunków z tego rodzaju są motyle z 5 rodzin.
Gatunki.
Do rodzaju zaliczane są 23 opisane gatunki (kilka gatunków jest nieopisanych):

</doc>
<doc id="4918182" url="https://pl.wikipedia.org/wiki?curid=4918182" title="Semionis">
Semionis

Semionis – rodzaj błonkówek z rodziny męczelkowatych. Gatunkiem typowym jest "Semionis rarus".
Ewolucja.
Wymarłe gatunki odkryto w eoceńskim bursztynie bałtyckim ("S. nixoni") oraz w angielskiej formacji Bouldnor z przełomu eocenu i oligocenu ("S. wightensis").
Zasięg występowania.
Żyjący gatunek występuje w Południowej Afryce.
Biologia i ekologia.
Żywiciele nie są znani.
Gatunki.
Do rodzaju zaliczany jest jeden żyjący i dwa wymarłe gatunki:
Oraz wymarłe:

</doc>
<doc id="4918183" url="https://pl.wikipedia.org/wiki?curid=4918183" title="Fernando Carlos Johnson Johnson">
Fernando Carlos Johnson Johnson

Fernando Carlos Johnson Johnson (ur. 28 maja 1944) – językoznawca, poeta i pisarz z Gwinei Równikowej.
Urodził się w Sampaka na wyspie Fernando Poo (dzisiejsze Bioko) w okresie hiszpańskich rządów kolonialnych. Z wykształcenia filolog ze specjalizacją w zakresie tłumaczenia i przekładu. Od 2016 jest członkiem krajowej akademii języka hiszpańskiego ("Academia Ecuatoguineana de la Lengua Española", AEGLE).

</doc>
<doc id="4918184" url="https://pl.wikipedia.org/wiki?curid=4918184" title="I ty zostaniesz Indianinem (powieść)">
I ty zostaniesz Indianinem (powieść)

I ty zostaniesz Indianinem – powieść dla młodzieży Wiktora Woroszylskiego, po raz pierwszy wydana w roku 1960. Pierwsze wydania zawieraly ilustracje Bohdana Butenki. Na podstawie powieści nakręcono w roku 1962 film fabularny.
Fabuła.
Uczeń piątej klasy Mirek Kubiak lubi wracać ze szkoły do domu okrężnymi drogami, co przysporzy mu problemów. Nagle w rodzinie Kubiaków pojawia się nieznany do tej pory członek rodziny, rzekomo mieszkający w Ameryce. Obdarowuje Mirka tomahawkiem, co rozpala wyobraźnię chłopca zafascynowanego kulturą Indian. Wkrótce okazuje się, że tomahawk jest częścią historii kryminalnej, w którą Mirek wplątuje się wbrew własnej woli.
Realia.
Akcja powieści dzieje się w Warszawie, a powieść wiernie oddaje realia stolicy lat 60. W wydaniu pierwszym oraz kolejnych w czasach realnego socjalizmu realia powieści przystawały do wymagań epoki. W wydaniach po 1989 autor przystosował okoliczności do sytuacji politycznej: milicję zastąpiła policja, a główny bohater i jego rodzina w niedziele chodzili do kościoła.

</doc>
<doc id="4918185" url="https://pl.wikipedia.org/wiki?curid=4918185" title="Wasilij Mołodcow">
Wasilij Mołodcow

Wasilij Aleksandrowicz Mołodcow (ur. 13 stycznia 1886 w Tentiukowie, zm. 31 sierpnia 1940 w Syktywkarze) – rosyjski nauczyciel, językoznawca, działacz kulturowy i społeczny.
Życiorys.
Wasilij Aleksandrowicz Mołodcow urodził się 13 stycznia 1886 r. w Tentiukowie, wsi na terenie Guberni wołogodzkiej w Imperium Rosyjskim. W 1907 r. ukończył seminarium nauczycielskie w Tot´mie. Podejmował pracę nauczyciela w różnych wiejskich szkołach, z przerwą na lata 1908–1909 i 1911–1914, kiedy to kształcił się w Petersburgu. Po odbyciu służby wojskowej, w 1914 r. został zatrudniony w szkole we wsi Noszul. W tym czasie podjął prace związane ze stworzeniem nowego alfabetu dla języka komi. 
W maju i czerwcu 1918 r. w Syktywkarze odbyło się spotkanie nauczycieli, na którym wystąpił Mołodcow i zapoznał uczestników ze swoim projektem alfabetu dla języka komi. W sierpniu tego samego roku na spotkaniu nauczycieli w Ust'-Wymie jego alfabet został oficjalnie wprowadzony do użytku. Wkrótce Mołodcow wydał pierwszy elementarz w języku komi.
W 1919 r. Mołodcow wyjechał z Republiki Komi, aby kształcić się i pracować w różnych instytutach pedagogicznych na terenie imperium. W 1938 r. w ramach Wielkiego terroru został aresztowany pod zarzutem szowinizmu i osadzony w obozie pracy, w którym zmarł 31 sierpnia 1940 r..

</doc>
<doc id="4918186" url="https://pl.wikipedia.org/wiki?curid=4918186" title="Konstantinos Kanaris">
Konstantinos Kanaris



</doc>
<doc id="4918187" url="https://pl.wikipedia.org/wiki?curid=4918187" title="Otis (singel)">
Otis (singel)



</doc>
<doc id="4918189" url="https://pl.wikipedia.org/wiki?curid=4918189" title="Konstanty Kanaris">
Konstanty Kanaris



</doc>
<doc id="4918192" url="https://pl.wikipedia.org/wiki?curid=4918192" title="Cadillacs and Dinosaurs (gra arcade)">
Cadillacs and Dinosaurs (gra arcade)



</doc>
<doc id="4918194" url="https://pl.wikipedia.org/wiki?curid=4918194" title="Comino Chapel">
Comino Chapel



</doc>
<doc id="4918201" url="https://pl.wikipedia.org/wiki?curid=4918201" title="Glass House Mountains">
Glass House Mountains



</doc>
<doc id="4918203" url="https://pl.wikipedia.org/wiki?curid=4918203" title="Lubanice (gmina)">
Lubanice (gmina)

Lubanice (z niem. "Laubnitz") – dawna gmina wiejska istniejąca w latach 1945–1946 w woj. wrocławskim (dzisiejsze woj. dolnośląskie). Siedzibą władz gminy były Lubanice.
Gmina "Lubanice" powstała po II wojnie światowej na terenie tzw. Ziem Odzyskanych (tzw. II okręg administracyjny – "Dolny Śląsk"). 28 czerwca 1946 gmina – jako jednostka administracyjna powiatu żarskiego – weszła w skład nowo utworzonego woj. wrocławskiego.
Według stanu z 28 czerwca 1946 gmina liczyła 1864 mieszkańców. Gminę zniesiono krótko po tym, włączając ją do gminy Kadłubia.

</doc>
<doc id="4918204" url="https://pl.wikipedia.org/wiki?curid=4918204" title="Łazy (gmina w województwie wrocławskim)">
Łazy (gmina w województwie wrocławskim)

Łazy (alt. Łazów, z niem. "Läsgen") – dawna gmina wiejska istniejąca w latach 1945–1946 w woj. wrocławskim (dzisiejsze woj. dolnośląskie). Siedzibą władz gminy były Łazy (Łazów).
Gmina "Łazów" powstała po II wojnie światowej na terenie tzw. Ziem Odzyskanych (tzw. II okręg administracyjny – "Dolny Śląsk"). 28 czerwca 1946 gmina – jako jednostka administracyjna powiatu żarskiego – weszła w skład nowo utworzonego woj. wrocławskiego.
Według stanu z 28 czerwca 1946 gmina liczyła 2940 mieszkańców. Gminę zniesiono krótko po tym, włączając ją do gminy Tuplice.

</doc>
<doc id="4918205" url="https://pl.wikipedia.org/wiki?curid=4918205" title="Gmina Łazy (ujednoznacznienie)">
Gmina Łazy (ujednoznacznienie)

dawne gminy:

</doc>
<doc id="4918206" url="https://pl.wikipedia.org/wiki?curid=4918206" title="Gmina Łazów">
Gmina Łazów



</doc>
<doc id="4918207" url="https://pl.wikipedia.org/wiki?curid=4918207" title="Bieniów (gmina)">
Bieniów (gmina)

Bieniów (alt. Benawa, z niem. "Benau in Niederlausitz") – dawna gmina wiejska istniejąca w latach 1945–1946 w woj. wrocławskim (dzisiejsze woj. dolnośląskie). Siedzibą władz gminy był Bieniów (Benawa).
Gmina "Benawa" powstała po II wojnie światowej na terenie tzw. Ziem Odzyskanych (tzw. II okręg administracyjny – "Dolny Śląsk"). 28 czerwca 1946 gmina – jako jednostka administracyjna powiatu żarskiego – weszła w skład nowo utworzonego woj. wrocławskiego.
Według stanu z 28 czerwca 1946 gmina liczyła 1298 mieszkańców. Gminę zniesiono krótko po tym, włączając ją do gminy Kadłubia.
Zobacz też: gromada Bieniów

</doc>
<doc id="4918208" url="https://pl.wikipedia.org/wiki?curid=4918208" title="Gmina Benawa">
Gmina Benawa



</doc>
<doc id="4918209" url="https://pl.wikipedia.org/wiki?curid=4918209" title="Nabłoto (gmina)">
Nabłoto (gmina)

Nabłoto (alt. Nabłocie, z niem. "Nablat") – dawna gmina wiejska istniejąca w latach 1945–1946 w woj. wrocławskim (dzisiejsze woj. dolnośląskie). Siedzibą władz gminy było Nabłoto (Nabłocie).
Gmina "Nabłocie" powstała po II wojnie światowej na terenie tzw. Ziem Odzyskanych (tzw. II okręg administracyjny – "Dolny Śląsk"). 28 czerwca 1946 gmina – jako jednostka administracyjna powiatu żarskiego – weszła w skład nowo utworzonego woj. wrocławskiego.
Według stanu z 28 czerwca 1946 gmina liczyła 659 mieszkańców. Gminę zniesiono krótko po tym, włączając ją do gminy Brody.

</doc>
<doc id="4918210" url="https://pl.wikipedia.org/wiki?curid=4918210" title="Zajączek (gmina)">
Zajączek (gmina)

Zajączek (alt. Leszczyna, z niem. "Haasel") – dawna gmina wiejska istniejąca w latach 1945–1946 w woj. wrocławskim (dzisiejsze woj. dolnośląskie). Siedzibą władz gminy był Zajączek (Leszczyna).
Gmina "Leszczyna" powstała po II wojnie światowej na terenie tzw. Ziem Odzyskanych (tzw. II okręg administracyjny – "Dolny Śląsk"). 28 czerwca 1946 gmina – jako jednostka administracyjna powiatu żarskiego – weszła w skład nowo utworzonego woj. wrocławskiego.
Według stanu z 28 czerwca 1946 gmina liczyła 1536 mieszkańców. Gminę zniesiono krótko po tym, włączając ją do gminy Lipinki Łużyckie.

</doc>
<doc id="4918211" url="https://pl.wikipedia.org/wiki?curid=4918211" title="Gmina Leszczyna">
Gmina Leszczyna



</doc>
<doc id="4918212" url="https://pl.wikipedia.org/wiki?curid=4918212" title="Żarki Wielkie (gmina)">
Żarki Wielkie (gmina)

Żarki Wielkie (alt. Żórawek, z niem. "Groß-Särchen") – dawna gmina wiejska istniejąca w latach 1945–1946 w woj. wrocławskim (dzisiejsze woj. dolnośląskie). Siedzibą władz gminy były Żarki Wielkie (Żórawek).
Gmina "Żórawek" powstała po II wojnie światowej na terenie tzw. Ziem Odzyskanych (tzw. II okręg administracyjny – "Dolny Śląsk"). 28 czerwca 1946 gmina – jako jednostka administracyjna powiatu żarskiego – weszła w skład nowo utworzonego woj. wrocławskiego.
Według stanu z 28 czerwca 1946 gmina liczyła 855 mieszkańców. Gminę zniesiono krótko po tym, włączając ją do gminy Zagłoby.

</doc>
<doc id="4918213" url="https://pl.wikipedia.org/wiki?curid=4918213" title="Gmina Żórawek">
Gmina Żórawek



</doc>
<doc id="4918214" url="https://pl.wikipedia.org/wiki?curid=4918214" title="Gmina Góra Jęczmienna">
Gmina Góra Jęczmienna



</doc>
<doc id="4918215" url="https://pl.wikipedia.org/wiki?curid=4918215" title="Gmina Zabłonie">
Gmina Zabłonie



</doc>
<doc id="4918216" url="https://pl.wikipedia.org/wiki?curid=4918216" title="Gmina Złota Struga">
Gmina Złota Struga



</doc>
<doc id="4918224" url="https://pl.wikipedia.org/wiki?curid=4918224" title="Stanisław Dobrowolski">
Stanisław Dobrowolski

Stanisław Wincenty Dobrowolski (ur. 22 maja 1915, zm. 8 września 1993 w Warszawie) – polski dyplomata, ambasador PRL w Danii i Grecji, członek PPS i PPS-WRN, sekretarz Rady Naczelnej PPS, przewodniczący oddziału Rady Pomocy Żydom „Żegota” w Krakowie, pracownik naukowy PAN, Sprawiedliwy wśród Narodów Świata.
Życiorys.
Ojcem Stanisława Wincentego Dobrowolskiego był profesor Wydziału Lekarskiego Uniwersytetu Jagiellońskiego, Stanisław Dobrowolski. Stanisław junior był absolwentem Wydziału Prawa Uniwersytetu Jagiellońskiego, doktorem nauk prawnych. Jako student działał w Akademickim Związku Pacyfistów, był redaktorem „Zgody Narodów”, kwartalnika związku. Wstąpił do Polskiej Partii Socjalistycznej. Odbył praktykę w Międzynarodowym Biurze Pracy w Genewie w 1938. W tym samym roku był na II Światowym Kongresie Młodzieży dla Pokoju w Vassar College w Nowym Jorku w roli delegata. W czasie okupacji niemieckiej działał w strukturach podziemnych Polskiej Partii Socjalistycznej – Wolność, Równość, Niepodległość pod pseudonimami „Stanisław” i „Staniewski”. 12 marca 1943 został przewodniczącym nowo utworzonej Rady Pomocy Żydom „Żegota” w Krakowie. Jednocześnie był w „Żegocie” przedstawicielem PPS-WRN. Do zadań Dobrowolskiego należała koordynacja działań „Żegoty” w oddziale krakowskim i utrzymanie kontaktu z warszawską centralą organizacji. Głównie jednak angażował się w wyszukiwanie Żydom bezpiecznych kryjówek i organizowanie dla nich fałszywych dokumentów. Był zaangażowany w akcję krakowskiego oddziału „Żegoty” z 1943 polegającą na transporcie pisarza Michała Borwicza i Janinę, córkę redaktora Henryka Heschlesa z obozu janowskiego we Lwowie do Krakowa. Udzielał też pomocy reżyserowi teatralnemu Michałowi Weichertowi ukrywającemu się po tzw. aryjskiej stronie miasta. Dobrowolski udostępniał do dyspozycji „Żegoty” oficjalnie funkcjonujące biuro prowadzonej przez niego Firmy Techniczno- Handlowej przy ul. Jagiellońskiej 11.
Po wojnie, w 1946 był jednym z założycieli Ligi do Walki z Rasizmem, która była ideologiczna kontynuacją „Żegoty”. Dobrowolski był również sekretarzem Rady Naczelnej PPS, od 1946 kierował Wydziałem Zagranicznym CKW PPS. Zasiadał w Krajowej Radzie Narodowej. Z ramienia tej partii politycznej był także posłem do Sejmu Ustawodawczego, gdzie był przewodniczącym Komisji Spraw Zagranicznych. Od kongresu jednoczącego PPS i PPR w 1948 był członkiem powstałej wówczas PZPR. Stanisław Dobrowolski był pracownikiem Ministerstwa Żeglugi, Kultury i Sztuki oraz Spraw Zagranicznych. W latach 1957–1963 pełnił rolę ambasadora PRL w Danii. W 1960 został członkiem honorowym Związku Polaków w Danii, po czym w 1961 uczestniczył w XVI Sesji Zgromadzenia Ogólnego ONZ jako delegat. Między 1968 a 1969 kierował polską delegacją Międzynarodowej Komisji Nadzoru i Kontroli w Wietnamie. W latach 1969–1970 był negocjatorem Układu Granicznego między PRL a RFN. Następnie w latach 1972–1974 pełnił funkcję ambasadora PRL w Grecji. Później, w latach 1974–1982, Dobrowolski był dyrektorem Archiwum MSZ. Następnie do 1984 pracował naukowo w Polskiej Akademii Nauk.
W 1979 Stanisław Wincenty Dobrowolski został odznaczony medalem Sprawiedliwego wśród Narodów Świata. Wśród pozostałych odznaczeń Dobrowolskiego jest Order Krzyża Grunwaldu III klasy z 1946, Medal Przyjaźni od Socjalistycznej Republiki Wietnamu z 1976, Medal Wyzwolenia I klasy od Republiki Wietnamu Południowego z 1976, oraz Oficer Orderu Sztuki i Literatury Republiki Francuskiej z 1979. Został też uhonorowany przez Stowarzyszenie Żydów Kombatantów Medalem 50. rocznicy powstania w getcie warszawskim. W grudniu 1983 odznaczony Pamiątkowym Medalem z okazji 40 rocznicy powstania Krajowej Rady Narodowej (1983).
8 września 1993 Stanisław Wincenty Dobrowolski zmarł w Warszawie. Został pochowany na cmentarzu Rakowickim w Krakowie (kwatera AD, rząd płn.). Jego małżonką była Irena Ludwika Opęchowska. Miał dwóch synów, Jacka i Marka.

</doc>
<doc id="4918226" url="https://pl.wikipedia.org/wiki?curid=4918226" title="Penicillium chrysogenum">
Penicillium chrysogenum

Penicillium chrysogenum Thom – gatunek grzybów z klasy "Eurotiomycetes". Jest organizmem modelowym w badaniach naukowych.
Systematyka i nazewnictwo.
Pozycja w klasyfikacji według Index Fungorum: "Penicillium, Aspergillaceae, Eurotiales, Eurotiomycetidae, Eurotiomycetes, Pezizomycotina, Ascomycota, Fungi".
Holotyp: IMI 24314 : Genbank sequence, neotyp IMI 24314.
Gatunek "P. chrysogenum" opisany został w 1910 r. przez Charlesa Thoma. W 1911 r. Richard Westling opisał gatunek "P. notatum", był to jednak ten sam gatunek, który opisany został przez Thoma jako "P. chrysogenum". Jest to więc jego synonim.
Charakterystyka.
"Penicillium chrysogenum" to grzyb mikroskopijny zbudowany ze strzępek, na których wyrastają prostopadle do nich konidiofory na szczycie rozwidlające się wielokrotnie, tak, że swoim wyglądem przypominają pędzel. Na szczytowych komórkach konidiotwórczych powstają zarodniki konidialne tworzące łańcuszki bazypetalne. Rozwijająca się na powierzchni produktów spożywczych kolonia "P. chrysogenum" tworzy watowaty nalot popularnie nazywany pleśnią. Aleksander Fleming, który hodował w laboratorium "P. chrysogenum" opisał jego kolonię jako "biała puszysta masa", która później zmienia kolor na zielony, a następnie czarny. Po kilku dniach pojawia się żółty kolor, który rozprzestrzenia się po podłożu.
"P. chrysogenum" jest pospolitym grzybem, który może zasiedlać różnorodne siedliska. Jest saprotrofem. Występuje m.in. w różnych glebach, w miodzie pszczelim i na różnego rodzaju produktach spożywczych. Najczęściej naturalnie występuje w wilgotnych glebach zawierających dużą ilość substancji organicznych. Gatunek ten można również znaleźć na owocach, gdzie powoduje ich gnicie.
"P. chrysogenum" odróżniany jest od innych gatunków z rodzaju "Penicillium" poprzez mikroskopową analizę jego morfologii, analizę metodami biologii molekularnej i analizę budowy DNA. W laboratorium hodowany jest na podłożach hodowlanych. Najlepiej nadają się do tego celu podłoża: CzA (Czapka), CYA, MCZ i M 20. Szczepi się go na podłożu w trzech miejscach i trzyma na szlakach odwróconych do góry dnem (zapobiega to rozsiewaniu się zarodników). Dobrze zarodnikujące kultury tworzą się po 7–10 dniach.
Zastosowanie.
Jest pierwszym organizmem, z którego otrzymano antybiotyk o nazwie penicylina. Dokonał tego Aleksander Fleming w 1928 roku. Zauważył on, że przypadkowe zanieczyszczenie podłoża grzybem strzępkowym "Penicillium" powstrzymuje wzrost kultur bakterii z rodzaju "Staphylococcus" (gronkowce). W wyniku dalszych prac laboratoryjnych udało mu się wydzielić substancję za to odpowiedzialną. Obecnie z kultury "P. chrysogenum" wytwarza się na dużą skalę antybiotyki beta-laktamowe, takie jak penicyliny i cefalosporyny. W wyniku dalszych, trwających już ponad 60 lat prac laboratoryjnych z naturalnie występującego w przyrodzie gatunku wyhodowano szczepy produkcyjne, które wytwarzają tysiące razy większą ilość antybiotyków.
Rozszyfrowano pełną sekwencję genomu "P. chrysogenum". Rozpoznano w nim geny biorące udział w syntezie antybiotyków. Jest to 20 genów syntazy poliketydowej (PKS), 10 genów nie-rybosomalnej syntazy peptydowej (NRPS) i 2 geny kodujące hybrydowe enzymy NRPS-PKS [3,4].
Kultury "P. chrysogenum" wykorzystywane są również w produkcji niektórych gatunków serów i kiełbas.

</doc>
<doc id="4918229" url="https://pl.wikipedia.org/wiki?curid=4918229" title="Penicillium notatum">
Penicillium notatum



</doc>
<doc id="4918232" url="https://pl.wikipedia.org/wiki?curid=4918232" title="Stefan Wolpe">
Stefan Wolpe

Stefan Wolpe (ur. 25 sierpnia 1902 w Berlinie, zm. 4 kwietnia 1972 w Nowym Jorku) – amerykański kompozytor i pedagog pochodzenia niemieckiego.
Życiorys.
Jego matka pochodziła z Węgier, ojciec natomiast z Rosji. W latach 1919–1924 studiował w Hochschule für Musik w Berlinie u Paula Juona i Franza Schrekera. Zaangażowany w działalność artystyczną i społeczną, uczestniczył w kursach w Bauhausie, brał udział w berlińskiej wystawie dadaistów. Członek lewicowego stowarzyszenia artystycznego Novembergruppe, w latach 1931–1933 był dyrektorem teatru propagandowego Truppe. W 1933 roku w związku ze wzrostem nastrojów antysemickich w Niemczech wyjechał do Wiednia, gdzie studiował u Antona Weberna. W 1934 roku wyemigrował do Palestyny. Od 1935 do 1938 roku był wykładowcą konserwatorium w Jerozolimie. W 1938 roku osiadł w Stanach Zjednoczonych. Wykładał w Musical School of Philadelphia (1939–1942), Brooklyn Free Music Society (1945–1948), Philadelphia Academy of Music (1949–1954), Black Mountain College (1952–1956) i na Long Island University w Nowym Jorku (1957–1968). W latach 50. i 60. XX wieku był wykładowcą Międzynarodowych Letnich Kursów Nowej Muzyki w Darmstadcie. Do jego uczniów należeli Elmer Bernstein, Ezra Laderman, Ralph Shapey, David Tudor, Morton Feldman i Charles Wuorinen. Dwukrotny laureat stypendium Fundacji Pamięci Johna Simona Guggenheima (1962 i 1970). Od 1966 roku był członkiem National Institute of Arts and Letters. Doktor honoris causa New England Conservatory of Music.
Trzykrotnie żonaty, z malarką Olą Okuniewską (1927), rumuńską pianistką Irmą Schoenberg (1934) i poetką Hildą Morley (1948). W 1981 roku powstało Stefan Wolpe Society, zajmujące się propagowaniem jego twórczości.
Twórczość.
W początkowym okresie swojej twórczości nawiązywał do sztuki nurtu Nowej Rzeczowości, pisząc kompozycje przeznaczone dla szerokiego kręgu odbiorców: muzykę kabaretową, teatralną i filmową, a także utwory odnoszące się do ideologii lewicowej. Podczas pobytu na emigracji w Palestynie zaczął czerpać z muzyki orientalnej, czego przykładem jest oparta na motywach żydowskich kantata "Yigdal". W swojej twórczości posługiwał się swobodnie techniką dodekafoniczną, w późnych utworach zaczął stosować formy otwarte.

</doc>
<doc id="4918233" url="https://pl.wikipedia.org/wiki?curid=4918233" title="Kanaris (1945)">
Kanaris (1945)



</doc>
<doc id="4918239" url="https://pl.wikipedia.org/wiki?curid=4918239" title="Stadion Orczo wojwody w Panagjuriszte">
Stadion Orczo wojwody w Panagjuriszte

Stadion Orczo wojwody (bułg. Стадион Орчо войвода) – wielofunkcyjny stadion w Panagjuriszte, w Bułgarii. Obiekt może pomieścić 3000 widzów. Swoje spotkania na stadionie rozgrywają piłkarze klubu Oboriszte Panagjuriszte.

</doc>
<doc id="4918245" url="https://pl.wikipedia.org/wiki?curid=4918245" title="Dominik Chmielewski">
Dominik Chmielewski

Dominik Chmielewski (ur. 1 lutego 1973 w Bydgoszczy) – polski duchowny rzymskokatolicki, salezjanin, rekolekcjonista, posiadacz trzeciego stopnia mistrzowskiego dan w karate.
Życiorys.
Przez wiele lat trenował karate oraz praktykował medytacje zen. W 1994 został dyrektorem do spraw szkolenia w Polskim Związku Sztuk Walki w Bydgoszczy. Równocześnie studiował teologię i filozofię. Tematem jego pracy licencjackiej był temat możliwości synkretyzmu filozofii Dalekiego Wschodu z chrześcijaństwem. Pochodząc z bardzo religijnej rodziny, angażował się równocześnie w życie Kościoła.
Po latach stwierdził: „karate w formie, którą trenowałem, nie da się pogodzić z chrześcijaństwem”.
W 1995 podczas pielgrzymki do Medziugorie, miejsca znanego z domniemanych objawień maryjnych, doznał wstrząsu duchowego. W jego wyniku podjął decyzję o wstąpieniu do zakonu. W 1997 wstąpił do Towarzystwa św. Franciszka Salezego (salezjanie). W 2005 został wyświęcony na kapłana.
Przez pewien czas pełnił funkcję duszpasterza akademickiego w Warszawie. Obecnie przebywa w klasztorze salezjańskim w Lądzie.
Jest autorem licznych książek i publikacji, w których podejmuje kluczowe tematy związane z wiarą. Na antenie telewizji EWTN Polska prowadzi program TotusTuus. Jego konferencje są dostępne również na kanale YouTube „Kecharitomene”.
Część jego twierdzeń jest uznana przez niektórych polskich filozofów i teologów (Przemysław Sawa, Tomasz Terlikowski, Sebastian Wiśniewski) za niezgodne z doktryną katolicką.

</doc>
<doc id="4918259" url="https://pl.wikipedia.org/wiki?curid=4918259" title="Mlask zadziąsłowy dźwięczny">
Mlask zadziąsłowy dźwięczny

Mlask zadziąsłowy dźwięczny – rodzaj dźwięku spółgłoskowego występujący w niektórych językach naturalnych. W Międzynarodowym alfabecie fonetycznym oznaczany jest symbolem: [], ɡǃ lub ᶢǃ.
Artykulacja.
W czasie artykulacji podstawowego wariantu [gǃ]:

</doc>
<doc id="4918261" url="https://pl.wikipedia.org/wiki?curid=4918261" title="Bolesław Hajduk">
Bolesław Hajduk

Bolesław Kazimierz Hajduk (ur. 23 lutego 1944 w Słomowie) – polski historyk, specjalizujący się w dziejach Pomorza i państw nadbałtyckich w XIX i XX wieku, historii gospodarczej XX wieku oraz historii najnowszej.
Jego ojciec, Teodor był strażnikiem granicznym i urzędnikiem celnym. Matka, Jadwiga (z domu Sporakowska) zajmowała się domem. Bolesław Hajduk ukończył liceum ogólnokształcące w Pucku w 1962. Następnie studiował historię w Wyższej Szkole Pedagogicznej w Gdańsku. Dyplom magistra uzyskał w 1968. W 1978 obronił pracę doktorską "Wolne Miasto Gdańsk w polityce celnej Polski 1922-1935" (promotorem był prof. Roman Wapiński) na Uniwersytecie Gdańskim. Habilitował się w 1998 na podstawie dorobku naukowego i pracy "Gospodarka Gdańska 1920-1945", również na Uniwersytecie Gdańskim. Od 2000 był profesorem nadzwyczajnym Uniwersytetu Szczecińskiego, a w 2014 został profesorem zwyczajnym.
Zainteresowania badawcze Bolesława Hajduka obejmują historię Gdańska oraz stosunki gospodarcze między Polską a krajami skandynawskimi.
Dorobek naukowy.
Do 2014 dorobek Bolesława Hajduka obejmował 166 różnych publikacji. Uczestniczył w 45 konferencjach. Wypromował 110 magistrów i 14 licencjatów.

</doc>
<doc id="4918266" url="https://pl.wikipedia.org/wiki?curid=4918266" title="Wasilij Aleksandrowicz Mołodcow">
Wasilij Aleksandrowicz Mołodcow



</doc>
<doc id="4918269" url="https://pl.wikipedia.org/wiki?curid=4918269" title="Gormiti (serial animowany 2018)">
Gormiti (serial animowany 2018)

Gormiti – włosko-hiszpański serial animowany stworzony w technice CGI emitowany od 2018 roku. Serial zainspirowany serią zabawek o tej nazwie. Liczył 52 odcinki.
Treść.
Akcja toczy się na fikcyjnej wyspie Gorm. Mieszkańcy tej wyspy, Gormianie, dzielą się na cztery plemiona - Ognia, Wiatru, Kamienia i Lodu. Dawno temu Gormianie, pod przewodnictwem potężnych lordów, skutecznie powstrzymali atak Darkanów - złych mieszkańców podziemnej mrocznej krainy. Po wojnie pozostała starożytna Wieża, twierdza Gormiti. 
Wiele lat później, władca Darkanów Lord Voidus postanawia ponownie zaatakować Gorm. Chce zdobyć Wieżę i znajdujący się w niej Elastar – kryształ gromadzący energię i chroniący Gormiti.
Czterej młodzi bohaterowie, pochodzący z różnych plemion Gormiti (Riff – z Plemienia Ognia, Ikor – z Plemienia Lodu, Trek z Plemienia Kamienia i Eron z Plemienia Wiatru) postanawiają stawić mu opór. Pomaga im Ao-ki – strażniczka Wieży. Wspólnymi siłami chcą powstrzymać Voidusa i jego sługi oraz uratować lud Gormu.

</doc>
<doc id="4918285" url="https://pl.wikipedia.org/wiki?curid=4918285" title="Sadyr Dżaparow">
Sadyr Dżaparow

Sadyr Nurgodżojewicz Dżaparow (, ur. 6 grudnia 1968 w Keng-Suu) – kirgiski polityk, były deputowany do Rady Najwyższej, od 10 października do 14 listopada 2020 premier Kirgistanu, od 15 października do 14 listopada 2020 pełniący obowiązki prezydenta, od 28 stycznia 2021 prezydent Kirgistanu.
Życiorys.
W 1986 wstąpił do Kirgiskiej Narodowej Akademii Kultury Fizycznej i Sportu. W latach 1987–1989 odbywał służbę w Armii Radzieckiej, gdzie służył w Nowosybirsku jako dowódca w oddziale telekomunikacyjnym. Po zakończeniu służby w wojsku powrócił do nauki w akademii, którą ukończył w 1991. W 2006 został absolwentem prawa na Kirgisko-Rosyjskim Uniwersytecie Słowiańskim im. Borysa Jelcyna w Biszkeku.
Karierę polityczną rozpoczął po tulipanowej rewolucji w 2005. W marcu 2005 został deputowanym do Rady Najwyższej. Był bliskim współpracownikiem i doradcą prezydenta Kurmanbeka Bakijewa, obalonego w wyniku rewolucji z 2010. Dżaparow wystartował w wyborach parlamentarnych z października 2010, z ramienia partii Ata-Dżurt, zdobywając ponownie mandat deputowanego. W 2012 kierował nacjonalizacją kopalni złota Kumtör w obwodzie issykkulskim, co spowodowało jego proces sądowy i skazanie w marcu 2013 na półtora roku więzienia. Dżaparow został zwolniony w czerwcu 2013. Po zwolnieniu, 27 czerwca 2013 miał kierować uprowadzeniem Emiłbeka Kaptagajewa, w wyniku czego zbiegł na Cypr, skąd powrócił do Kirgistanu w 2017. Za udział w rzekomym porwaniu Kaptagajewa został skazany na 11 lat i 6 miesięcy więzienia.
W październiku 2020 w wyniku protestów społecznych przeciwko wynikom wyborów parlamentarnych, Dżaparow został zwolniony z więzienia, a następnie objął funkcję premiera i tymczasowego prezydenta.
10 stycznia 2021 w wyborach prezydenckich został wybrany prezydentem Kirgistanu z wynikiem 79% głosów. 28 stycznia 2021 objął urząd prezydenta Kirgistanu.
Życie prywatne.
Dżaparow jest żonaty z Ajgul Dżaparową, z d. Asanbajewą, która jest od niego młodsza o pięć lat. Mają czwórkę dzieci, a ich najstarszy syn Dastan, zginął 26 sierpnia 2019 od obrażeń odniesionych w wypadku samochodowym. Gdy odsiadywał wyrok, zmarli jego rodzice, ojciec w październiku 2017, a matka w marcu 2019.

</doc>
<doc id="4918286" url="https://pl.wikipedia.org/wiki?curid=4918286" title="Ladies Linz 2020">
Ladies Linz 2020

Ladies Linz 2020, właśc. Upper Austria Ladies Linz 2020 – tenisowy turniej WTA kategorii WTA International Series w sezonie 2020 z cyklu Ladies Linz rozgrywany w dniach 9–15 listopada 2020 roku w Linzu na kortach twardych w hali o puli nagród wynoszącej 225 500 dolarów amerykańskich.

</doc>
<doc id="4918287" url="https://pl.wikipedia.org/wiki?curid=4918287" title="I liga włoska w piłce nożnej mężczyzn">
I liga włoska w piłce nożnej mężczyzn



</doc>
<doc id="4918288" url="https://pl.wikipedia.org/wiki?curid=4918288" title="II liga włoska w piłce nożnej mężczyzn">
II liga włoska w piłce nożnej mężczyzn



</doc>
<doc id="4918290" url="https://pl.wikipedia.org/wiki?curid=4918290" title="Gdańska Giełda Papierów Wartościowych i Dewiz">
Gdańska Giełda Papierów Wartościowych i Dewiz



</doc>
<doc id="4918294" url="https://pl.wikipedia.org/wiki?curid=4918294" title="Weddelka antarktyczna">
Weddelka antarktyczna



</doc>
<doc id="4918297" url="https://pl.wikipedia.org/wiki?curid=4918297" title="DeJuan Collins">
DeJuan Collins

DeJuan Lamont Collins (ur. 20 listopada 1976 w Youngstown) – amerykański koszykarz, występujący na pozycjach rozgrywającego lub rzucającego obrońcy.

</doc>
<doc id="4918302" url="https://pl.wikipedia.org/wiki?curid=4918302" title="Sagownica">
Sagownica

Sagownica ("Metroxylon" Rottb.) – rodzaj roślin z rodziny arekowatych, czyli palm ("Arecaceae"). Obejmuje 7–8 gatunków. Palmy te pochodzą ze wschodnich Moluków i Nowej Gwinei oraz wysp Oceanii w zachodniej części Pacyfiku (Archipelag Bismarcka, Wyspy Salomona, Karoliny, Fidżi, Samoa, Vanuatu, Wallis i Futuna). Sagownica sagowa "M. sagu" rozprzestrzeniona została jako uprawiana i dziczejąca w Azji Południowo-Wschodniej. Są to rośliny monokarpiczne – zamierające po wydaniu owoców (które dojrzewają przez trzy lata), przy czym u części gatunków zamierają tylko poszczególne pnie, a rośliny kontynuują wzrost z odrostów. W naturze występują w lasach, często bagiennych i pływowych, w tych ostatnich rosnąc w formie gęstych, bezkłodzinowych zarośli.
Duże znaczenie użytkowe ma uprawiana od setek lat i w wielu odmianach sagownica sagowa. Z rdzeni kłodzin pozyskuje się skrobię najpierw w postaci sagu surowego, które następnie wykorzystywane jest do wyrobu wielu produktów i potraw takich jak: papeda, mąka sagowa, sago perłowe, podpłomyki kerupuk. Pąki liściowe (tzw. kapusta palmowa) są wykwintną jarzyną. Pnie sagownicy wykorzystywane są do hodowli i zbioru larw chrząszczy "Rhynchophorus ferruguneus" stanowiących regionalny przysmak. Uprawia się w nich także jadalnego grzyba – "Volvaria volvacea". Twarde nasiona wykorzystywane są jako zamienniki kości słoniowej, sporządza się z nich m.in. guziki. Z ogonków liściowych tworzy się systemy rurociągów rozprowadzających wodę, blaszki liściowe służą do wyrobu ścian i dachów, trwałych przez ok. 7 lat, przy czym od końca XX wieku zastępowane są one na dachach eternitem (z powodu kruchości po huraganach wymaga wymiany i w efekcie w wielkich ilościach jako odpad otacza miejscowości regionu).
Systematyka.
Rodzaj klasyfikowany jest do monotypowego podplemienia "Metroxylinae" (w niektórych ujęciach włączany jest tu też rodzaj korthalzja "Korthalsia") z plemienia "Calameae" i podrodziny "Calamoideae" w obrębie arekowatych "Arecaceae".

</doc>
<doc id="4918303" url="https://pl.wikipedia.org/wiki?curid=4918303" title="Metroxylon">
Metroxylon



</doc>
<doc id="4918304" url="https://pl.wikipedia.org/wiki?curid=4918304" title="Gabriela Gorączko">
Gabriela Gorączko

Gabriela Gorączko (ur. 8 lipca 1993 w Sanoku) – polska ilustratorka i graficzka. Tworzy grafiki inspirowane folkiem.
Absolwentka Akademii Sztuk Pięknych im. Eugeniusza Gepperta we Wrocławiu. Stypendystka Instytutu Adama Mickiewicza w Warszawie, Prezydenta Wrocławia oraz Rektora Akademii Sztuk Pięknych we Wrocławiu. Uczestniczyła w wystawach międzynarodowych m.in. w USA, Japonii, Iranie, Słowacji, Chinach. Zajmuje się artystycznym drukiem cyfrowym, grafiką projektową, brandingiem.
W 2020 roku ukazała się książka z jej ilustracjami – "Leśna sprawa" (Wydawnictwo Wolno) autorstwa Tomasza Kędry. "Leśna sprawa" zdobyła wyróżnienie graficzne w konkursie Książka Roku 2020 Polskiej Sekcji IBBY. Została też uznana przez Agatę Passent za jedną z sześciu książek roku 2020. 
W 2021 roku ukazała się książka Jerzego Ficowskiego "Bylejaczek" z jej ilustracjami. 
Gabriela Gorączko jest autorką m.in. wystawy "Zdrowie kobiet" we Wrocławiu.

</doc>
<doc id="4918305" url="https://pl.wikipedia.org/wiki?curid=4918305" title="Penicillium glabrum">
Penicillium glabrum

Penicillium glabrum (Wehmer) Westling – gatunek grzybów z klasy "Eurotiomycetes".
Systematyka i nazewnictwo.
Pozycja w klasyfikacji według Index Fungorum: "Penicillium, Aspergillaceae, Eurotiales, Eurotiomycetidae, Eurotiomycetes, Pezizomycotina, Ascomycota, Fungi".
Po raz pierwszy zdiagnozował go w 1893 r. Carl Wehmer nadając mu nazwę "Citromyces glaber". Obecną, uznaną przez Index Fungorum nazwę nadał mu Richard Westling w 1911 r.
Synonimy: 
Charakterystyka.
"Penicillium glabrum" to grzyb mikroskopijny zbudowany ze strzępek, na których wyrastają prostopadle do nich konidiofory na szczycie rozwidlające się wielokrotnie, tak, że swoim wyglądem przypominają pędzel. Na szczytowych komórkach konidiotwórczych powstają zarodniki konidialne tworzące łańcuszki bazypetalne. Kolonia "P. glabrum" tworzy watowaty nalot popularnie nazywany pleśnią.
Opisano około 300 gatunków "Penicillium". Rozróżniane są poprzez mikroskopową analizę ich morfologii, analizę metodami biologii molekularnej i analizę budowy DNA. Najbardziej podobne do "P. glabrum" gatunki to "Penicillium spinulosum", "Penicillium purpurescens" i "Penicillium montanense". Sugerowano, że może to być ten sam gatunek. Badania wykonane na 35 izolatach tych gatunków wykazały jednak, że są to odrębne gatunki. Modele statystyczne oparte na danych morfologicznych i ogólnych danych fizjologicznych wskazały, że pięć cech miało znaczenie dla rozróżnienia tych gatunków: tekstura ścian konidiów, średnice kolonii na podłożu Czapek i 25% agarze z azotanem glicerolu, szerokość fialid i średnica pęcherzyka.
"P. glabrum" na owocach cytrusowych wytwarza mykotoksynę o nazwie cytromycetyna.

</doc>
<doc id="4918306" url="https://pl.wikipedia.org/wiki?curid=4918306" title="Sagownica zwyczajna">
Sagownica zwyczajna



</doc>
<doc id="4918312" url="https://pl.wikipedia.org/wiki?curid=4918312" title="Władysław Kozak">
Władysław Kozak



</doc>
<doc id="4918316" url="https://pl.wikipedia.org/wiki?curid=4918316" title="Jan Korpak">
Jan Korpak

Jan Korpak (ur. 30 sierpnia 1888, zm. ?) – major piechoty Wojska Polskiego.
Życiorys.
W latach 1912–1913 wziął udział w mobilizacji sił zbrojnych Monarchii Austro-Węgierskiej, wprowadzonej w związku z wojną na Bałkanach, a następnie walczył na frontach I wojny światowej. Jego oddziałem macierzystym był pułk piechoty nr 13. Awansował na kolejne stopnie w korpusie oficerów rezerwy piechoty: kadeta (starszeństwo z 1 stycznia 1912), podporucznika (starszeństwo z 1 listopada 1914) i porucznika (starszeństwo z 1 sierpnia 1916).
W maju 1921 został przeniesiony z 13 pp do 20 pułku piechoty w Krakowie. 3 maja 1922 został zweryfikowany w stopniu majora ze starszeństwem z 1 czerwca 1919 i 242. lokatą w korpusie oficerów piechoty. 10 lipca tego roku został zatwierdzony na stanowisku pełniącego obowiązki dowódcy batalionu sztabowego. W 1924, po przeprowadzonej reorganizacji pułku, został przesunięty na stanowisko dowódcy III batalionu, a w następnym roku na stanowisko kwatermistrza. W styczniu 1926 został przeniesiony do 22 pułku piechoty w Siedlcach na stanowisko dowódcy I batalionu. Później został przeniesiony do 38 pułku piechoty w Przemyślu na stanowisko dowódcy III batalionu. W kwietniu 1928, w związku z likwidacją III baonu, został przesunięty na stanowisko kwatermistrza. W lutym 1929 został zwolniony z zajmowanego stanowiska i oddany do dyspozycji dowódcy Okręgu Korpusu Nr X z równoczesnym przeniesieniem do kadry oficerów piechoty. Z dniem 30 września 1929 został przeniesiony w stan spoczynku.
W 1934, jako oficer stanu spoczynku pozostawał w ewidencji Powiatowej Komendy Uzupełnień Przemyśl. Posiadał przydział do Oficerskiej Kadry Okręgowej Nr X. Był wówczas „przewidziany do użycia w czasie wojny”.
W latach 1934–1935 był członkiem Komisji Rewizyjnej Okręgu X Związku Strzeleckiego w Przemyślu.

</doc>
<doc id="4918319" url="https://pl.wikipedia.org/wiki?curid=4918319" title="Kamila Kułakowska">
Kamila Kułakowska

Kamila Kułakowska – polska śpiewaczka operowa i pedagog śpiewu.
Absolwentka Wydziału Wokalno-Aktorskiego Akademii Muzycznej w Bydgoszczy. Występowała m.in. w Teatrze Wielkim-Operze Narodowej, w Operze Nova w Bydgoszczy, w Operze Krakowskiej, w Operze na Zamku w Szczecinie, Filharmonii Narodowej w Warszawie, Filharmonii Narodowej w Sofii, w Mozarteum w Salzburgu. Uczestniczka wielu festiwali muzycznych: m.in. Ars Cameralis w Krakowie, Festiwalu Moniuszkowskiego w Kudowie Zdroju, Międzynarodowego Festiwalu Wratislavia Cantans. Laureatka konkursów wokalnych, m.in. Międzynarodowego Konkursu Sztuki Wokalnej im. Ady Sari w Nowym Sączu (II nagroda i szereg innych wyróżnień), Międzynarodowego Konkursu Wokalnego im. Stanisława Moniuszki w Warszawie (nagroda specjalna Fundacji Kościuszkowskiej).
Od 2013 prowadzi klasę śpiewu solowego w Akademii Muzycznej w Bydgoszczy. W 2019 w Akademii Muzycznej w Łodzi uzyskała stopień doktora habilitowanego w dziedzinie sztuk muzycznych.

</doc>
<doc id="4918320" url="https://pl.wikipedia.org/wiki?curid=4918320" title="Wilhelm I von Nassau-Dillenburg">
Wilhelm I von Nassau-Dillenburg

Wilhelm I von Nassau-Dillenburg (ur. 10 kwietnia 1487 w Dillenburgu, zm. 6 października 1559 na zamku w Dillenburgu) – hrabia Nassau, Dillenburgu, Siegen i Diez od 30 lipca 1516 roku. 
Życiorys.
Syn Jana V von Nassau-Dillenburg i Elżbiety, dziedziczki Katzenelnbogen, córki landgrafa Górnej Hesji Henryka III. 
Był dwukrotnie żonaty. W 1506 roku poślubił Walburgę von Egmond, po której śmierci 7 marca 1529 roku, 20 września 1531 roku w Siegen poślubił hrabiankę Julianę van Stolberg.
Z pierwszego związku narodziły się dwie córki:
z drugiego natomiast jedenaścioro dzieci:
W 1557 roku zrzekł się praw do Katzenelnbogen na rzecz landgrafów heskich, otrzymując w zamian prawa do Weilnau, Driedorf, Ellar, Camberg, Wehrheim, Hadamar i Esterau. Zmarł na zamku w Dillenburgu i został pochowany w kościele ewangelickim.

</doc>
<doc id="4918321" url="https://pl.wikipedia.org/wiki?curid=4918321" title="Stadion Christa Botewa w Gyłybowie">
Stadion Christa Botewa w Gyłybowie

Stadion Christa Botewa (bułg. Стадион Христо Ботев) – stadion piłkarski w Gyłybowie, w Bułgarii. Obiekt może pomieścić 3000 widzów. Swoje spotkania na stadionie rozgrywają piłkarze klubu Botew Gyłybowo.

</doc>
<doc id="4918323" url="https://pl.wikipedia.org/wiki?curid=4918323" title="Stadion Energetik w Gyłybowie">
Stadion Energetik w Gyłybowie



</doc>
<doc id="4918327" url="https://pl.wikipedia.org/wiki?curid=4918327" title="Pomniki w Zielonej Górze">
Pomniki w Zielonej Górze

Pomniki w Zielonej Górze – na terenie miasta znajduje się kilkadziesiąt pomników, obelisków, rzeźb plenerowych i tablic pamiątkowych odsłoniętych z różnych okazji i w różnym czasie.
Płyty pamiątkowe przed Muzeum Ziemi Lubuskiej.
Płyty poświęcone wybitnym zielonogórzanom i Lubuszanom:

</doc>
<doc id="4918334" url="https://pl.wikipedia.org/wiki?curid=4918334" title="Adolf Skorwid">
Adolf Skorwid

Adolf Skorwid (ur. 10 listopada 1894, zm. ?) – major piechoty Wojska Polskiego.
Życiorys.
Do Wojska Polskiego został przyjęty z byłych Korpusów Wschodnich i byłej armii rosyjskiej. Służył w 30 Pułk Piechoty w Warszawie. 1 grudnia 1924 został mianowany majorem ze starszeństwem z 15 sierpnia 1924 i 118. lokatą w korpusie oficerów piechoty. W maju 1925 został przeniesiony do 22 Pułku Piechoty w Siedlcach na stanowisko kwatermistrza. W kwietniu 1928 został przesunięty na stanowisko dowódcy I batalionu. W marcu 1929 został przeniesiony do Powiatowej Komendy Uzupełnień Złoczów na stanowisko pełniącego obowiązki kierownika referatu I administracji rezerw i zastępcy komendanta. We wrześniu 1930 został przesunięty na stanowisko komendanta. W lipcu 1935 został zwolniony z zajmowanego stanowiska i oddany do dyspozycji dowódcy Okręgu Korpusu Nr VI.
Podczas II wojny światowej walczył w szeregach w Armii Krajowej pod pseudonimem "Dąb." 20 października 1944 był szefem sztabu Krakowskiej Brygady Kawalerii Zmotoryzowanej AK.

</doc>
<doc id="4918336" url="https://pl.wikipedia.org/wiki?curid=4918336" title="Kent Nagano">
Kent Nagano

Kent George Nagano (ur. 22 listopada 1951 w Morro Bay w Kalifornii) – amerykański dyrygent.
Życiorys.
Pochodzi z japońsko-amerykańskiej rodziny. Matka uczyła go gry na fortepianie; grał także na altówce, klarnecie i koto. Do 1974 studiował na Uniwersytecie Kalifornijskim w Santa Cruz socjologię i muzykę u Grosvenora Coopera, a następnie w latach 1977–1979 na Uniwersytecie w Toronto grę fortepianową u Goodwina Sammela oraz dyrygenturę u László Vargi (dyrygenta i byłego pierwszego wiolonczelisty Filharmonii Nowojorskiej) i Ann Graber (asystentki Bruna Waltera).
Jeszcze podczasstudiów, w 1976 został asystentem Sarah Caldwell w założonej przez nią Opera Company of Boston. Pod jej kierunkiem zdobył gruntowną wiedzę praktyczną nie tylko z zakresu dyrygentury operowej, ale także inscenizacji, oświetlenia, aranżacji muzyki, orkiestracji, obsady i kontraktowania. W tym czasie dyrygował też operą kameralną w San Francisco i baletem w Oakland.
W latach 1978–2008 był dyrektorem muzycznym Berkeley Symphony Orchestra. W 1984 został asystentem Seiji Ozawy w Bostońskiej Orkiestrze Symfonicznej. Był też dyrektorem Ojai Music Festival oraz wykładał w Tanglewood Music Center. Pełnił funkcję dyrektora muzycznego Opéra National de Lyon (1989–1998) i The Hallé (1992–2000) w Manchesterze. Od 2000 był pierwszym dyrygentem Deutsches Symphonie-Orchester Berlin, a od 2006 jest jej dyrygentem gościnnym. W latach 2001–2004 pełnił funkcję pierwszego dyrygenta Los Angeles Opera. Był generalnym dyrektorem muzycznym w Bayerische Staatsoper (2006–2013) i dyrektorem muzycznym Orchestre symphonique de Montréal (2006–2020). Od 2015 pełni funkcję generalnego dyrektora muzycznego Staatsoper Hamburg i pierwszego dyrygenta Philharmonisches Staatsorchester Hamburg (kontrakt do 2025).
Nagano jest ceniony jako dyrygent gościnny. Był pierwszym dyrygentem gościnnym paryskiego Ensemble InterContemporain (1986–1989) oraz London Symphony Orchestra (1990–1998). Dyrygował renomowanymi światowymi orkiestrami, takimi jak orkiestra Filharmonii Nowojorskiej, Filharmonicy Wiedeńscy, Chicago Symphony, Staatskapelle Dresden i Orkiestra Gewandhaus w Lipsku, a także czołowych teatrów operowych, takich jak Opéra de Paris, Staatsoper Berlin, Metropolitan Opera i drezdeńska Semperoper.
W latach 2014-2016 prowadził własny festiwal Vorsprung-Festival w ramach AUDI Sommerkonzerte. Od 2019 jest dyrygentem honorowym Concerto Köln – kameralnej orkiestry barokowej, z którą współpracuje w ramach projektu „Wagner Lesarten”.
Repertuar.
Repertuar Kenta Nagano obejmuje zarówno utwory operowe, jak i orkiestrowe. Specjalizuje się w skomplikowanych partyturach końca XIX i XX wieku, w tym Gustava Mahlera i Oliviera Messiaena. Zafascynowany twórczością Messiaena rozpoczął z nim współpracę już pod koniec lat 70. W 1983 asystował Seiji Ozawie przy paryskiej prapremierze "Świętego Franciszka z Asyżu" Messiaena. Później poprowadził wykonania tej opery w Niemczech, Holandii i Hiszpanii, a w 1988 dyrygował jej wersją koncertową w Londynie.
Obok standardowych pozycji literatury muzycznej, w jego repertuarze są dzieła rzadko prezentowanene na scenach operowych. W Opéra national de Lyon zrealizował i nagrał m.in. "Dialogi karmelitanek" Poulenca, "Trzy życzenia" Martinů, "Miłość do trzech pomarańczy" Prokofjewa, "Rodrigue et Chimène" Debussy’ego, "Doktor Faust" Busoniego, "Susannah" Floyda i pierwsze nagranie "Salomé" Straussa z oryginalnym francuskim tekstem Oscara Wilde’a. 
Z Orchestre symphonique de Montréal wykonał i nagrał kompletne cykle symfonii Beethovena i Mahlera, "Gurre-Lieder" Schönberga, koncertowe wersje "Tannhäusera", "Tristana i Izoldy" i "Złota Renu" Wagnera, "Jeanne d'Arc au Bûcher" Honeggera i in.
Jego obszerna dyskografia obejmuje kompozycje m.in. Adamsa, Bartóka, Berlioza, Bernsteina, Bouleza, Brittena, Dukasa, Iberta, Ivesa, Milhauda, Pendereckiego, Prokofjewa, Ravela, Saint-Saënsa, Schönberga, Strawinskiego, Szostakowicza, Varèse’a, a nawet Franka Zappy.
18 lipca 2018 wraz z Orchestre symphonique de Montréal wystąpił w Krakowie w ramach ICE Classic!, dyrygując "Pasją według św. Łukasza" Krzysztofa Pendereckiego, a dwa dni później powtórzył ten koncert w Salzburgu z okazji otwarcia Festiwalu Salzburskiego.

</doc>
<doc id="4918337" url="https://pl.wikipedia.org/wiki?curid=4918337" title="Ostrava Open 2020">
Ostrava Open 2020

Ostrava Open 2020, właśc. J&amp;T Banka Ostrava Open 2020 – tenisowy turniej WTA kategorii WTA Premier Series rangi WTA Premier w sezonie 2020 z cyklu Ostrava Open rozgrywany w dniach 19–25 października 2020 roku w Ostrawie na kortach twardych w hali o puli nagród wynoszącej 593 600 dolarów amerykańskich.

</doc>
<doc id="4918339" url="https://pl.wikipedia.org/wiki?curid=4918339" title="Penicillium spinulosum">
Penicillium spinulosum

Penicillium spinulosum Thom – gatunek grzybów z klasy "Eurotiomycetes".
Systematyka i nazewnictwo.
Pozycja w klasyfikacji według Index Fungorum: "Penicillium, Aspergillaceae, Eurotiales, Eurotiomycetidae, Eurotiomycetes, Pezizomycotina, Ascomycota, Fungi".
Synonim: 
Charakterystyka.
"Penicillium spinulosum" to grzyb mikroskopijny zbudowany ze strzępek, na których wyrastają prostopadle do nich konidiofory na szczycie rozwidlające się wielokrotnie, tak, że swoim wyglądem przypominają pędzel. Na szczytowych komórkach konidiotwórczych powstają zarodniki konidialne tworzące łańcuszki bazypetalne. Konidia są cienkościenne, kuliste, mają powierzchnię kolczastą lub nieregularnie szorstką i powstają w luźnych łańcuszkach. Średnica konidium waha się od 3,0 do 3,5 µm. Metule mają zwykle długość od 100 do 300 µm, czasami mogą być krótsze. Konidiofory "P. spinulosum" mogą powstawać z zanurzonych lub powietrznych strzępek. W przypadku konidioforów powstałych ze strzępek powietrznych konidiofory są krótsze, mają np. 25–30 µm długości. Konidiofory "P. spinulosum" zakończone są 6 do 9 fialidami o długości od 2,5 do 3 µm. Konidiofory nie rozgałęziają się i są określane jako monowertycylarne.
Rosnące kolonie "P. spinulosum" mają szerokie białe brzegi złożone z białych strzępek. Młode kolonie wydają się niebiesko-zielone lub szaro-zielone na górnej stronie i białe do kremowych lub lekko różowych na dolnej. W miarę dojrzewania kolonii stają się coraz bardziej szare. Wzrost "P. spinulosum" na agarze Czapka (CZ) lub agarze z ekstraktem słodowym (MEA) i ekstrakcie drożdżowym z suplementami (TAK) następuje szybko. Na CZ lub MEA kolonie mogą rozprzestrzeniać się szeroko, osiągając 20–30 mm w ciągu tygodnia w 25° C z lekką lub umiarkowaną sporulacją. Kolonia hodowana na CZ ma teksturę od aksamitnej do kłaczkowatej.
Występowanie i znaczenie.
"P. spinulosum" występuje pospolicie na całym świecie. Najczęściej jest izolowany z gleby. Był znajdywany także w zbiornikach na wodę destylowaną, w przędzy bawełnianej, w orzechach włoskich, skórze garbowanej chromem, w winylowych okładzinach ściennych, w tabletkach paracetamolu, w oleju napędowym i farbie emulsyjnej poddanej obróbce chromianami. Wykazuje się dużą odpornością na metale ciężkie, garbniki i kwasy i może być izolowany z podłoża skażonego tymi materiałami. Jest zdolny do wzrostu i rozmnażania się w środowisku o niskiej temperaturze i małej dostępności wody. Tworzy wiele szczepów różniących się morfologią kolonii, teksturą i szorstkością konidiów i konidioforów.
W Polsce "P. spinulosum" notowany był wiele razy, m.in. w glebie, na korzeniach i włośnikach sadzonek jodły pospolitej, owsa, brzozy brodawkowatej, sosny zwyczajnej, daglezji zielonej, dębu szypułkowego, na korzeniach łubinu pospolitego, ziemniaka i pszenicy zwyczajnej. Jest jednym z gatunków pędzlaków powodujących chorobę zwaną peniciliozą cebul. Stwierdzono jego występowanie na porażonych tą chorobą cebulkach roślin sparaxis uprawianych w okolicach Lublina.
Gatunki podobne.
Opisano około 300 gatunków "Penicillium". Rozróżniane są poprzez mikroskopową analizę ich morfologii, analizę metodami biologii molekularnej i analizę budowy DNA. Najbardziej podobne do "P. spinulosum" gatunki to "Penicillium glabrum", "Penicillium purpurescens" i "Penicillium montanense". Sugerowano, że może to być ten sam gatunek. Badania wykonane na 35 izolatach tych gatunków wykazały jednak, że są to odrębne gatunki. Modele statystyczne oparte na danych morfologicznych i ogólnych danych fizjologicznych wskazały, że pięć cech miało znaczenie dla rozróżnienia tych gatunków: tekstura ścian konidiów, średnice kolonii na podłożu Czapek i 25% agarze z azotanem glicerolu, szerokość fialid i średnica pęcherzyka.

</doc>
<doc id="4918343" url="https://pl.wikipedia.org/wiki?curid=4918343" title="Gazeta Żoliborza">
Gazeta Żoliborza

Gazeta Żoliborza – to bezpłatny miesięcznik o tematyce lokalnej dystrybuowany na Bielanach i Żoliborzu w nakładzie 11 tys. egzemplarzy. Pierwotnie, od września 2015 do października 2018 wydawany jako Gazeta Nowego Żoliborza.
Nazwa.
Od października 2018 roku magazyn ukazuje się pod tytułem Gazeta Żoliborza. Nowa nazwa pojawiła się wraz z nowym odświeżonym layoutem miesięcznika. Wydawcą Gazety Żoliborza jest PKM Żoli Media. Nazwa nawiązuje do dzielnicy, w której ukazuje się gazeta.
Historia.
Pomysłodawcą i założycielem jest Mateusz Durlik, redaktor naczelny wydania papierowego Gazety Żoliborza, który doświadczenie zdobywał m.in. w Dzienniku Gazecie Prawnej czy w Pulsie Biznesu. 
Miesięcznik Gazeta Żoliborza dociera do blisko 34 tys. osób każdego miesiąca. Gazeta Żoliborza od 2020 roku dystrybuowana jest również na sąsiadujących z Żoliborzem Bielanach. W miesięczniku znajdują się informacje dotyczące codziennego funkcjonowania obu dzielnic, ich historii, ludzi, którzy pracują dla dobra dzielnic, nowych miejsc, inwestycji, ciekawych wydarzeń.
Bohaterowie wywiadów okładkowych.
Bohaterem wywiadu okładkowego był m.in.:
Sekcje.
Oprócz wywiadów okładkowych, trzon każdego wydania stanowią rozmowy z lokalnymi przedsiębiorcami, aktywistami czy po prostu ciekawymi i wywierającymi wpływ na otoczenie ludźmi. Gazeta składa się z kilku sekcji tematycznych:
Strona internetowa.
Redaktorem naczelnym portalu jest Jakub Krysiak, który wcześniej współpracował m.in. z radiem FaMa. Na portalu gazetazoliborza.pl publikowane są wszystkie treści, które równolegle ukazały się w magazynie. Od 2018 roku portal stał się medium o profilu newsowym. Treści przenoszone z wydania papierowego Gazety Żoliborza stały się jedynie częścią publikowanych artykułów na portalu. Główny trzon publikowanych treści na portalu stanowi około 60 artykułów miesięcznie o charakterze newsowym.
Na portalu gazetazoliborza.pl publikowane są najświeższe informacje dotyczące Żoliborza jak i Bielan. Obecnie jest to najchętniej czytany portal na Żoliborzu i Bielanach oraz jeden z najszybciej rozwijających się w Warszawie. W 2018 roku portal wygenerował średnio każdego miesiąca 5167 odsłon, w 2019 roku już 15 667 odsłon, a w 2020 roku każdego miesiąca portal generuje ponad 33 tys. odsłon.

</doc>
<doc id="4918345" url="https://pl.wikipedia.org/wiki?curid=4918345" title="Drukpa Kunley">
Drukpa Kunley

Drukpa Kunley także Kunga Legpai Zangpo, Drukpa Kunleg, tybet. འབྲུག་པ་ཀུན་ལེགས་, Wylie: "brug pa kun legs", zwany "Boskim Szaleńcem" (ur. 1455, zm. 1529) – mnich i misjonarz buddyjski tradycji mahamudra w Bhutanie i Tybecie, poeta, autor kontrowersyjnych i erotycznych pieśni.
Urodzony w Tybecie i wykształcony w klasztorze Ralung, uczeń Pemy Lingpy. Podróżował po Tybecie i Bhutanie jako "nejlorpa" (jogin). Propagował buddyzm tybetański, a przy pomocy pieśni, humoru i skandalicznego zachowania, dodawał emocjonalności i dramatyzmu swoim naukom. Uważał, że konwencje społeczne i konserwatyzm duchownych buddyjskich uniemożliwiają zwykłym ludziom zrozumienie nauk Buddy. Był znany z obscenicznego, skandalizującego zachowania, często o charakterze seksualnym, co uważał za słuszną metodę zwalczania uprzedzeń i bigoterii. Kunley był słynnym uwodzicielem, który bez zahamowań utrzymywał kontakty seksualne z bardzo wieloma kobietami, nawet z żonami swoich sponsorów i dobroczyńców. Jego życie związane jest z licznymi legendami i anegdotami, np. pokazuje się thankę, którą Kunley demonstracyjnie oblał moczem, opowiada się, że takina stworzył Kunley przez dodanie głowy kozy do tułowia krowy, a także znana jest historia, że otrzymaną przy inicjacji świętą nić Kunley zamiast na szyi zawiązał na swoim penisie, mówiąc że tam przyniesie mu więcej szczęścia w miłosnych podbojach. Kunley wprowadził w Bhutanie popularne do dzisiaj motywy falliczne jako dające szczęście i odstraszające złe duchy.

</doc>
<doc id="4918347" url="https://pl.wikipedia.org/wiki?curid=4918347" title="Juan Alonso Fernández">
Juan Alonso Fernández

Juan Alonso Fernández (ur. 28 listopada 1933 w Cuérigo, Asturia, zm. 15 lutego 1981 w La Barranca, departament Quiché) – hiszpański duchowny katolicki posługujący w Indonezji i Gwatemali, misjonarz, członek zakonu Misjonarzy Najświętszego Serca Jezusowego, męczennik, ofiara wojny domowej w Gwatemali, błogosławiony Kościoła katolickiego.
Życiorys.
Urodził się w 1933 w Cuérigo. W 1953 roku wstąpił do zakonu Misjonarzy Najświętszego Serca Jezusowego. 8 września 1958 złożył śluby zakonne, natomiast 11 czerwca 1960 przyjął święcenia kapłańskie. Po święceniach wyjechał na misję do Gwatemali. W 1963 roku opuścił ją i udał się do Indonezji. W 1965 roku wrócił do Gwatemali, gdzie został proboszczem w Lancetillo. 15 lutego 1981 roku w czasie wojny domowej w Gwatemali został aresztowany i zastrzelony przez szwadrony śmierci w La Barranca. 23 stycznia 2020 papież Franciszek podpisał dekret o męczeństwie jego i 9 towarzyszy, co otworzyło drogę do ich beatyfikacji, która odbyła się 23 kwietnia 2021 roku.

</doc>
<doc id="4918349" url="https://pl.wikipedia.org/wiki?curid=4918349" title="Barbara Kurzaj">
Barbara Kurzaj



</doc>
<doc id="4918356" url="https://pl.wikipedia.org/wiki?curid=4918356" title="Penicillium purpurescens">
Penicillium purpurescens

Penicillium purpurescens (Sopp) Biourge – gatunek grzybów z klasy "Eurotiomycetes".
Systematyka i nazewnictwo.
Pozycja w klasyfikacji według Index Fungorum: "Penicillium, Aspergillaceae, Eurotiales, Eurotiomycetidae, Eurotiomycetes, Pezizomycotina, Ascomycota, Fungi".
Po raz pierwszy zdiagnozował go w 1912 r. Olav Johan Sopp nadając mu nazwę "Citromyces purpurescens". Obecną, uznaną przez Index Fungorum nazwę nadał mu Philibert Melchior Joseph Ehi Biourge w 1923 r.
Morfologia i rozwój.
Kolonie hodowane na agarze Czapka osiągają średnicę 3,0 do 3,5 cm w ciągu 12 do 14 dni w temperaturze pokojowej. U niektórych szczepów kolonie są wyraźnie podzielone na strefy, u innych prawie bezstrefowe, promieniście pomarszczone. Składają się z dość grubej, ściśle utkanej grzybni. Obszar, w którym wytwarzane są konidia składa się z grubych strzępek. W niektórych szczepach kolonia silnie zarodnikuje na całej powierzchni, w innych tylko na obszarach brzeżnych. Obszar zarodnikujący ma odcień od ciemnoniebiesko-zielonego do ciemnozielonego. Konidiofory zwykle wyrastają w zwartych grupach bezpośrednio z podłoża. Mają przeważnie 100 do 150 µm długości i 3,0 do 3,5 µm średnicy, są stosunkowo cienkościenne, gładkie lub drobno chropowate, powiększające się nieco na wierzchołkach do 4,5 µm. Metule z reguły ściśle monowertycylowane, sporadycznie rozgałęzione, zawierające łańcuchy konidiów w luźnych kolumnach o długości do 150 do 200 µm. Fialidy przeważnie w grupach od 8 do 12, stłoczone w pionie, często pojawiające się nisko po bokach obszaru pęcherzykowego. Mają długość od 7 do 10 µm i szerokość 2,5 do 3,5 µm. Konidia początkowo eliptyczne, następnie kuliste lub prawie kuliste. Kolonie na "steep agar" osiągają średnicę około 4,0 do 4,5 cm w ciągu 12–14 dni, a ich powierzchnia przeważnie jest aksamitna, promieniście pomarszczona. Szybko staje się matowa, a w starszych koloniach ma barwę od mysiej przez oliwkowo-szarą do ciemnooliwkowoszarej. Na dolnej stronie barwa podobnie jak na podłożu Czapka, ale ciemniejsza. Metule jak na Czapku, z kolumnami zarodników o długości 100 do 200 µm, konidiami nieco bardziej regularnymi i nieco bardziej szorstkimi. Kolonie na agarze z ekstraktem słodowym (MEA) osiągają około 4,0 do 5,0 cm średnicy w ciągu 12–14 dni. Są ciemniejsze – od prawie oliwkowozielonych do ciemnozielonych. Na dolnej stronie blade, ale w tych samych ogólnych odcieniach jak na podłożu Czapka. Metule, jak opisano powyżej, ale z kolumnami zarodników o długości do 400 do 500 µm, odrywającymi się podczas stukania w płytkę hodowlaną.
Występowanie.
W Polsce stwierdzono występowanie tego gatunku na korzeniach brzozy brodawkowatej.
Gatunki podobne.
Opisano około 300 gatunków "Penicillium". Rozróżniane są poprzez mikroskopową analizę ich morfologii, analizę metodami biologii molekularnej i analizę budowy DNA. Najbardziej podobne do "P. purpurescens" gatunki to "Penicillium glabrum", "Penicillium montanense" i "Penicillium spinulosum". Sugerowano, że może to być ten sam gatunek. Badania wykonane na 35 izolatach tych gatunków wykazały jednak, że są to odrębne gatunki. Modele statystyczne oparte na danych morfologicznych i ogólnych danych fizjologicznych wskazały, że pięć cech miało znaczenie dla rozróżnienia tych gatunków: tekstura ścian konidiów, średnice kolonii na podłożu Czapek i 25% agarze z azotanem glicerolu, szerokość fialid i średnica pęcherzyka.

</doc>
<doc id="4918358" url="https://pl.wikipedia.org/wiki?curid=4918358" title="Cadillacs and Dinosaurs">
Cadillacs and Dinosaurs



</doc>
<doc id="4918359" url="https://pl.wikipedia.org/wiki?curid=4918359" title="The Lord of the Rings (serial)">
The Lord of the Rings (serial)



</doc>
<doc id="4918364" url="https://pl.wikipedia.org/wiki?curid=4918364" title="Franciszek Sieracki">
Franciszek Sieracki

Franciszek Bolesław Sieracki (ur. 22 grudnia 1889 w Osowie, zm. 24 grudnia 1947) – major piechoty Wojska Polskiego.
Życiorys.
Urodził się 22 grudnia 1889 w Osowie, w ówczesnym pow. chojnickim, w wielodzietnej rodzinie Franciszka (1860–1901) i Franciszki z Czapiewskich (1861–1953). Był bratem Jana (1884–1970), Józefa Władysława (1887–1939), Antoniego Anzelma (ur. 1892), Marianny Teodozji po mężu Gdaniec (1895–1984), Franciszki Dionizji (ur. 1899) oraz Bernarda Kochanka (1902–1987), brata przyrodniego. Ukończył gimnazjum w Chojnicach. Przed I wojną światową działał w stowarzyszeniu Filomatów. Współzałożyciel i członek tajnych Drużyn Strzeleckich w Chojnicach. W 1912 ukończył kurs strzelecki w Skolem (Małopolska). W latach 1915–1918 służył w wojsku niemieckim na frontach rosyjskim i rumuńskim. Dwukrotnie ranny. Służbę zakończył w stopniu podporucznika. W 1919 był współorganizatorem polskich oddziałów wojskowych na Pomorzu. Uczestniczył w wojnie polsko-bolszewickiej. Od 9 maja 1921 był mężem Klary z Kantowskich (1895–1946).
W Wojsku Polskim służył w 22 Pułku Piechoty w Siedlcach. 2 kwietnia 1929 został mianowany majorem ze starszeństwem z 1 stycznia 1929 i 14. lokatą w korpusie oficerów piechoty. W lipcu tego roku został zatwierdzony na stanowisku dowódcy batalionu. W październiku 1931 został przesunięty na stanowisko kwatermistrza. Z dniem 31 grudnia 1935 został przeniesiony w stan spoczynku.
Od sierpnia 1936 do 1939 był burmistrzem miasta Chojnice. Pełnił funkcję wiceprezesa okręgowego Obozu Zjednoczenia Narodowego. Działał w wielu organizacjach byłych wojskowych i organizacjach społecznych.
Zmarł 24 grudnia 1947.

</doc>
<doc id="4918365" url="https://pl.wikipedia.org/wiki?curid=4918365" title="Burgos-BH">
Burgos-BH

Burgos-BH () – hiszpańska grupa kolarska należąca do dywizji UCI Professional Continental Teams.
Grupa została założona w 2006 pod nazwą Viña Magna-Cropu, dołączając do dywizji UCI Continental Teams. Od sezonu 2018 przeniosła się do dywizji UCI Professional Continental Teams.
Nazwa.
Opracowano na podstawie:

</doc>
<doc id="4918366" url="https://pl.wikipedia.org/wiki?curid=4918366" title="Viña Magna-Cropu">
Viña Magna-Cropu



</doc>
<doc id="4918367" url="https://pl.wikipedia.org/wiki?curid=4918367" title="Vina Magna">
Vina Magna



</doc>
<doc id="4918368" url="https://pl.wikipedia.org/wiki?curid=4918368" title="Viña Magna">
Viña Magna



</doc>
<doc id="4918369" url="https://pl.wikipedia.org/wiki?curid=4918369" title="Vina Magna-Cropu">
Vina Magna-Cropu



</doc>
<doc id="4918370" url="https://pl.wikipedia.org/wiki?curid=4918370" title="Burgos Monumental">
Burgos Monumental



</doc>
<doc id="4918371" url="https://pl.wikipedia.org/wiki?curid=4918371" title="Burgos Monumental-Castilla y León">
Burgos Monumental-Castilla y León



</doc>
<doc id="4918372" url="https://pl.wikipedia.org/wiki?curid=4918372" title="Burgos 2016-Castilla y León">
Burgos 2016-Castilla y León



</doc>
<doc id="4918373" url="https://pl.wikipedia.org/wiki?curid=4918373" title="Burgos BH-Castilla y León">
Burgos BH-Castilla y León



</doc>
<doc id="4918374" url="https://pl.wikipedia.org/wiki?curid=4918374" title="Burgos BH">
Burgos BH



</doc>
<doc id="4918385" url="https://pl.wikipedia.org/wiki?curid=4918385" title="Charles Mondjo">
Charles Mondjo

Charles Richard Mondjo (ur. 28 stycznia 1954 w Brazzaville) – kongijski żołnierz i polityk, minister obrony narodowej. Od 2002 do 2012 był szefem sztabu generalnego wojska kongijskiego.
Życiorys.
Charles Mondjo urodził się 28 stycznia 1954 roku w Brazzaville. Jest synem byłego ministra spraw zagranicznych i ambasadora Nicolasa Mondjo, etnicznie pochodzi z ludu Mbosi. Uczył się w szkole Saint-François Xavier w Boundji w departamencie Cuvette oraz w "Jeanne-d'Arc et Javouhey" w Brazzaville, tamże ukończył również liceum. Studiował na École militaire préparatoire Général-Leclerc w Brazzaville, w Szkole Oficerskiej NAL dla Zagranicznych Kadr Wojskowych w Prorze w NRD oraz w Wojskowej Akademii Wojsk Pancernych im. Marszałka Związku Radzieckiego R.J. Malinowskiego w Moskwie w ZSRR. Posiada tytuł magistra nauk wojskowych oraz dyplom dowódcy plutonu pancernego.
Pełnił liczne funkcje wojskowe m.in. szefa sekcji i dowódcy pierwszej kompanii pierwszego batalionu w ośrodku szkoleniowym Makola; szefa sztabu piętnastego batalionu piechoty zmechanizowanej w Pointe-Noire; szefa sztabu i dowódcy pierwszego pułku pancernego w Brazzaville; dziekana na Académie militaire Marien-Ngouabi w Brazzaville; dowódcy strefy wojskowej nr 1 w Pointe-Noire.
Kariera polityczna.
20 grudnia 2002 roku został mianowany szefem sztabu generalnego wojska kongijskiego. 25 września 2012 roku został zaprzysiężony w skład rządu na stanowisku ministra obrony narodowej. Na stanowisku szefa sztabu generalnego zastąpił go Guy Blanchard Okoï, obowiązki zostały mu przekazane podczas oficjalnej ceremonii 7 listopada 2012 roku. Jako minister był odpowiedzialny między innymi za ratyfikowanie umowy o współpracy wojskowej pomiędzy Kongiem, a Rosją, w ramach której Rosja miała wysłać specjalnych doradców, których zadaniem miało być szkolenie kongijskich techników w kontekście naprawy sprzętu wojskowego rosyjskiego pochodzenia.
Po utworzeniu nowego rządu przez premiera Anatole Collinet Makosso 15 maja 2021 roku, został ponownie powołany na stanowisko ministra obrony narodowej.
Życie prywatne.
Charles Mondjo jest żonaty i ma czwórkę dzieci. Porozumiewa się w języku francuskim, rosyjskim oraz niemieckim.

</doc>
<doc id="4918390" url="https://pl.wikipedia.org/wiki?curid=4918390" title="Arita">
Arita

 – miasto w Japonii, w prefekturze Saga, w północno-zachodniej części wyspy Kiusiu (Kyūshū).
Opis.
Jest to małe miasteczko w górach, w zachodniej części prefektury, znane jako miejsce narodzin japońskiej porcelany, w wyniku znalezienia w jego pobliżu kaolinu, pod koniec XVI wieku. Słynie ono z ceramiki zwanej "arita-yaki", która dzieli się na różne typy i style. Wszystkie atrakcje miasta są związane z garncarstwem, w tym: piece, liczne muzea, stanowiska archeologiczne, sklepy, park rozrywki (na obrzeżach miasta) i chram shintō o nazwie Tōzan-jinja lub Sueyama-jinja. Chram, zbudowany w połowie XVII wieku, jest poświęcony koreańskiemu garncarzowi, dzięki któremu rozpoczęto produkcję porcelany. Brama torii i posągi mitycznych bestii komainu pilnujących chramu są wykonane z porcelany.
Największe jest Muzeum Ceramiki Kiusiu (jap. Saga-kenritsu Kyūshū Tōji Bunkakan, ang. Kyushu Ceramic Museum), zajmujące duży teren, prezentujące tysiące wyrobów sztuki ceramicznej. Głównie jest to lokalnie produkowana porcelana "arita-yaki", ale zawsze jest kilka dużych kolekcji, poświęconych różnorodnej ceramice i jej historii z innych regionów Japonii. Są także galerie poświęcone twórczości współczesnej.
Historia.
Historia ceramiki "arita-yaki" sięga około 400 lat wstecz, kiedy Hideyoshi Toyotomi (1537–1598), przywódca polityczny i militarny okresu Azuchi-Momoyama, drugi z „trzech zjednoczycieli” próbował podbić Koreę i sprowadził do Japonii kilku wysoko wykwalifikowanych koreańskich rzemieślników. W 1616 roku jeden z nich odkrył kaolin – minerał potrzebny do produkcji porcelany – w miejscu, które później stało się kamieniołomem Izumi-yama. Dzięki temu Arita stała się pierwszym miejscem w Japonii, w którym rozpoczęto wytwarzać porcelanę. Zbudowano kilka dużych pieców, co zapewniło miastu wielki dobrobyt. 
Ceramika ta była produkowana nie tylko na rynek krajowy, ale także stała się popularna w Chinach i Europie. Ze względu na to, że wysyłano ją z pobliskiego portu Imari, nazywano ją także "imari-yaki". Początkowo produkowano ją w niebiesko-białym stylu chińskiej porcelany, a z czasem z kolorowymi emaliami. Stało się to około 1640 roku dzięki Kakiemonowi Sakaida.
Od 1650 roku "arita-yaki" zaczęto eksportować do wielu krajów w Europie poprzez Holenderską Kompanię Wschodnioindyjską (niderl. Vereenigde Oostindische Compagnie, VOC), która korzystała z faktorii na sztucznej wyspie Dejima w zatoce Nagasaki. Wśród rodzin monarszych i arystokratycznych Europy było wówczas wielu pasjonatów i kolekcjonerów tej porcelany.

</doc>
<doc id="4918391" url="https://pl.wikipedia.org/wiki?curid=4918391" title="Polskie Radio Kierowców">
Polskie Radio Kierowców

Polskie Radio Kierowców – całodobowa, tematyczna stacja radiowa Polskiego Radia poświęcona informacjom z dróg, motoryzacji oraz muzyce towarzyszącej. Radio nadaje w internecie oraz w systemie DAB+ – w multipleksie ogólnopolskim MUX-R3 wraz z ośmioma innymi stacjami Polskiego Radia z prawie czterdziestu nadajników w całym kraju.
Emisja testowa stacji rozpoczęła się 14 października 2020 roku w Internecie – aplikacji mobilnej Polskiego Radia oraz specjalnej aplikacji mobilnej rozgłośni, w której poza słuchaniem radia można zgłaszać utrudnienia drogowe. Oficjalnie Polskie Radio Kierowców wystartowało 16 października i wówczas rozpoczęła się jego emisja w systemie DAB+.
Program był dostępny analogowo w pasmie UKF w ramach emisji okolicznościowej podczas zawodów Master Truck Show 2022 w Opolu.
Na antenie rozgłośni w trakcie emisji na żywo (między 5:00 a 2:00) można usłyszeć informacje o utrudnieniach na drogach nadawane co piętnaście minut, a także serwisy informacyjne i prognozy pogody. Rozgłośnia emituje również serwisy w językach obcych. Wśród stałych pasm, których można słuchać w Radiu Kierowców, znajdują się: „Automat”, „Rozrusznik”, „Wysokie obroty” i „Na luzie”. Od poniedziałku do piątku po 22:00 rozgłośnia emituje także audycję „Nocna Zmiana”.
Zespół.
Z rozgłośnią związani są m.in. dziennikarze radiowej Jedynki – Patryk Bedliński, Patryk Michalski, Robert Kilen czy Edyta Poźniak oraz byli i obecni dziennikarze radiowej Czwórki – Patryk Kuniszewicz, Jakub Marcinowicz, Maciej Oswald, Anna Hardej-Hornowska, Anna Jabłońska, Aleksandra Jasińska i Karina Terzoni. 

</doc>
<doc id="4918392" url="https://pl.wikipedia.org/wiki?curid=4918392" title="Aero Ae-01">
Aero Ae-01

Aero Ae-01 (Ae-10, A-1) – czechosłowacki samolot szkolny z okresu międzywojennego. 
Historia.
Tuż po powstaniu wytwórni Aero w 1919 roku przystąpiła ona do budowy samolotów. Pierwszym jej samolotem był samolot szkolny, którego konstrukcję oparto na konstrukcji austro-węgierskiego samolotu rozpoznawczego Hansa-Brandenburg C.I. Tak opracowany i zbudowany samolot otrzymał oznaczenie Ae-01 (później nadano mu oznaczenie Ae-10, a samoloty w lotnictwie wojskowym oznaczono jako A-1). Został on oblatany jesienią 1919 roku i wkrótce zamówiony przez czechosłowackie lotnictwo wojskowe. 
Jego produkcja trwała w latach 1920 – 1921 i łącznie wyprodukowano 35 takich samolotów. 
Użycie w lotnictwie.
Samoloty Aero Ae-01 zostały wprowadzone do lotnictwa czechosłowackiego w roku 1920, gdzie używano ich do szkolenia pilotów tworzącego się właśnie czechosłowackiego lotnictwa. 
Opis techniczny.
Samolot Aero Ae-01 był dwumiejscowym dwupłatem o konstrukcji drewnianej. W kadłubie znajdowały się dwie otwarte kabiny, jedna za drugą, w każdej znajdowały się przyrządy sterownicze. Podwozie klasyczne – stałe, z płozą ogonową. 
Napęd stanowił silnik rzędowy 6-cylindrowy umieszczony z przodu kadłuba, chłodzony cieczą. Napędzał on dwułopatowe śmigło.
Bibliografia.
 

</doc>
<doc id="4918398" url="https://pl.wikipedia.org/wiki?curid=4918398" title="Gazprom-Media">
Gazprom-Media

Gazprom-Media () – rosyjskie przedsiębiorstwo mediowe założone w 1998 roku.
Jego portfolio obejmuje szereg naziemnych kanałów telewizyjnych: NTV, TNT, Friday!, TV-3, TNT4, Match TV, 2x2.

</doc>
<doc id="4918400" url="https://pl.wikipedia.org/wiki?curid=4918400" title="Gazprom-media">
Gazprom-media



</doc>
<doc id="4918401" url="https://pl.wikipedia.org/wiki?curid=4918401" title="Gazprom Media">
Gazprom Media



</doc>
<doc id="4918402" url="https://pl.wikipedia.org/wiki?curid=4918402" title="Program Uzupełniania Lokalnej i Regionalnej Infrastruktury Kolejowej Kolej +">
Program Uzupełniania Lokalnej i Regionalnej Infrastruktury Kolejowej Kolej +

Program Uzupełniania Lokalnej i Regionalnej Infrastruktury Kolejowej Kolej + – polski wieloletni program rządowy ustanowiony na lata 2019–2028 uchwałą nr 151/2019 Rady Ministrów z 3 grudnia 2019.
Celem programu jest eliminowanie wykluczenia komunikacyjnego mieszkańców Polski w drodze uzupełniania sieci kolejowej o nowe połączenia, przede wszystkim zapewniające pasażerom dostęp do komunikacji międzywojewódzkiej. Program dotyczy głównie miejscowości liczących powyżej 10 000 mieszkańców, nie mających dostępu do kolei pasażerskiej albo towarowej. Realizacja programu ułatwić ma dostęp do pociągów pasażerskich, poprawić warunki prowadzenia działalności gospodarczej i zwiększyć bezpieczeństwo na drogach (przejęcie przewozów towarowych). Program jest adresowany bezpośrednio do samorządu terytorialnego. Limit finansowy ustalono na kwotę 6,6 miliarda złotych (5,6 miliarda ze środków Skarbu Państwa – z dokapitalizowania spółki PKP Polskie Linie Kolejowe, a miliard ze środków samorządowych).
Program składa się z trzech komponentów:

</doc>
<doc id="4918407" url="https://pl.wikipedia.org/wiki?curid=4918407" title="Kościół św. Michała Archanioła w Niestronnie">
Kościół św. Michała Archanioła w Niestronnie

Kościół świętego Michała Archanioła – rzymskokatolicki kościół parafialny należący do parafii pod tym samym wezwaniem (dekanat mogileński archidiecezji gnieźnieńskiej).
Jest to świątynia wzniesiona w 1742 roku. Wybudowana została dzięki staraniom kapituły gnieźnieńskiej. Odnowiona została w 1868 roku. W 1914 roku nawa została wydłużona.
Budowla jest drewniana i posiada konstrukcję zrębową. Kościół jest orientowany. Posiada mniejsze prezbiterium w stosunku do nawy, zamknięte trójbocznie, z boku znajduje się zakrystia. Od frontu i z boku nawy są umieszczone kruchty. Świątynię nakrywa dach dwukalenicowy, pokryty dachówką, na dachu znajduje się sześciokątna wieżyczka na sygnaturkę. Jest ona zwieńczona blaszanym dachem hełmowym z latarnią. Wnętrze nakryte jest stropem płaskim i od 1914 roku częściowym sklepieniem kolebkowym. Chór muzyczny jest podparty dwoma filarami, posiada prostą linię parapetu, umieszczone są na nim organy Paula Voelknera z 1913 roku. Podłoga została wykonana z drewna. Belka tęczowa jest ozdobiona krucyfiksem późnogotyckim wykonanym w 1 połowie XVI wieku. Ołtarz główny w stylu manierystycznym pochodzi z około 1630 roku. Dwa ołtarze boczne reprezentują styl regencji i powstały w 1 połowie XVIII wieku. Na ścianach świątyni znajduje się droga krzyżowa i krucyfiks w stylu późnobarokowym, powstały w 2 połowie XVIII wieku. Kropielnica została wykonana z granitu.

</doc>
<doc id="4918409" url="https://pl.wikipedia.org/wiki?curid=4918409" title="KF Vëllazëria Žur">
KF Vëllazëria Žur

KF Vëllazëria Žur (alb. Klubi Futbollistik Vëllazëria, serb. cyr. Фудбалски клуб Лепенац) – kosowski klub piłkarski, mający siedzibę we wsi Žur, w południowej części kraju, grający od sezonu 2017/18 w Liga e Dytë.
Historia.
Chronologia nazw:
Klub piłkarski Vëllazëria został założony w miejscowości Žur w 1968 roku. Nazwa jest tłumaczona z albańskiego jako "Braterstwo". Zespół brał udział w rozgrywkach regionalnych Kosowa, która była V poziomem jugosłowiańskiej piłki nożnej.
Narastający konflikt etniczny doprowadził ostatecznie do wybuchu wojny domowej w Kosowie w latach 1998–1999. W rezultacie bombardowania Kosowo znalazło się pod tymczasowym zarządem ONZ. Kosowskie kluby wycofały się z mistrzostw Jugosławii i od sezonu 1999/2000 najlepsze zespoły występowały w Superlidze Kosowa. KF Vëllazëria startował w grupie B Liga e Parë. Kraj znajdował się pod kontrolą ONZ. W sezonie 2000/01 zespół zwyciężył w grupie B "Liga e Parë" i uzyskał promocję do Superligi. Debiut w najwyższej lidze był nieudanym, po zajęciu ostatniej 14.pozycji w sezonie 2001/02 spadł z powrotem do drugiej ligi. Po dwóch latach w 2004 został zdegradowany do Liga e Dytë (D3). W sezonie 2004/05 po zajęciu ostatniej 12.pozycji w grupie B jednak pozostał na kolejny sezon. W sezonie 2005/06 po rozegraniu 10 meczów zrezygnował z dalszych rozgrywek i został rozwiązany. 
Po kilku latach nieobecnosci klub został reaktywowany w 2017 roku i od tego czasu występował w trzeciej Lidze Kosowa - w grupie B "Liga e Dytë".
Barwy klubowe, strój.
Klub ma barwy czerwono-czarne. Zawodnicy swoje domowe spotkania zazwyczaj grają w czerwonych koszulkach, czarnych spodenkach oraz czerwonych getrach.
Sukcesy.
Trofea międzynarodowe.
Nie uczestniczył w rozgrywkach europejskich (stan na 31-05-2020).
Struktura klubu.
Stadion.
Klub piłkarski rozgrywa swoje mecze domowe na stadionie miejscowym w Žur o pojemności 2500 widzów.
Bibliografia.
[[Kategoria:Kosowskie kluby piłkarskie]]
[[Kategoria:Kluby piłkarskie założone w 1968]]

</doc>
<doc id="4918411" url="https://pl.wikipedia.org/wiki?curid=4918411" title="Giełda Papierów Wartościowych w Dżakarcie">
Giełda Papierów Wartościowych w Dżakarcie

Giełda Papierów Wartościowych w Dżakarcie ( – BEJ, – JSX) – giełda papierów wartościowych w Indonezji; zlokalizowana w stolicy kraju – Dżakarcie.
W 2007 roku została połączona z giełdą w Surabai, tworząc Indonezyjską Giełdę Papierów Wartościowych.

</doc>
<doc id="4918412" url="https://pl.wikipedia.org/wiki?curid=4918412" title="Giełda Papierów Wartościowych w Surabaja">
Giełda Papierów Wartościowych w Surabaja

Giełda Papierów Wartościowych w Surabaja ( – BES, – SSX) – giełda papierów wartościowych w Indonezji; zlokalizowana w stolicy prowincji Jawa Wschodnia – mieście Surabaja.
W 2007 roku została połączona z giełdą w Dżakarcie, tworząc Indonezyjską Giełdę Papierów Wartościowych.

</doc>
<doc id="4918414" url="https://pl.wikipedia.org/wiki?curid=4918414" title="KF Rahoveci">
KF Rahoveci

KF Rahoveci (alb. Klubi Futbollistik Rahoveci, serb. cyr. 
Фудбалски клуб Раховеци) – kosowski klub piłkarski, mający siedzibę w mieście Orahovac, w zachodniej części kraju. W sezonie 2021/2022 gra w Liga e Parë.
Historia.
Chronologia nazw:
Klub piłkarski Rahoveci został założony w miejscowości Orahovac w 1931 roku. W latach 1991–1994 i 1995/96 występował w Niezależnej Lidze Kosowa (alb. Lidhja e Pavarur e Kosovës).
Narastający konflikt etniczny doprowadził ostatecznie do wybuchu wojny domowej w Kosowie w latach 1998–1999. W rezultacie bombardowania Kosowo znalazło się pod tymczasowym zarządem ONZ. Kosowskie kluby wycofały się z mistrzostw Jugosławii i od sezonu 1999/2000 najlepsze zespoły występowały w Superlidze Kosowa. KF Rahoveci startował w grupie B Liga e Parë i po zajęciu 1. miejsca awansował do Superligi. Epizod nie trwał długo, gdyż po zaledwie jednym sezonie spadł do drugiej ligi. W następnych latach występował w "Liga e Parë", aż do sezonu 2011/12, w którym zajął 15. miejsce i spadł do Liga e Dytë. W sezonie 2014/15 i 2015/16 był 11-ty w końcowej klasyfikacji. W następnym sezonie 2016/17 zajął 14. miejsce, potem w barażach wygrał z KF Lugu i Baranit i utrzymał się na kolejny sezon. W sezonie 2017/18 również grał w barażach po zajęciu 14. pozycji, jednak tym razem przegrał po rzutach karnych z KF Istogu i spadł do "Liga e Dytë". W sezonie 2020/21 zajął drugie miejsce i powrócił do Liga e Parë po trzech latach nieobecności.
Barwy klubowe, strój.
Klub ma barwy niebiesko-białe. Zawodnicy swoje domowe spotkania zazwyczaj grają w pasiastych pionowo niebiesko-białych koszulkach, niebieskich spodenkach oraz białych getrach.
Sukcesy.
Trofea międzynarodowe.
Nie uczestniczył w rozgrywkach europejskich (stan na 09-07-2021).
Poszczególne sezony.
Rozgrywki międzynarodowe.
Nie uczestniczył w rozgrywkach europejskich.
Struktura klubu.
Stadion.
Klub piłkarski rozgrywa swoje mecze domowe na stadionie Selajdin Mullabazi w Orahovac o pojemności 1000 widzów.

</doc>
<doc id="4918415" url="https://pl.wikipedia.org/wiki?curid=4918415" title="Biały Dom (Biszkek)">
Biały Dom (Biszkek)

Biały Dom – budynek zlokalizowany w centrum Biszkeku, stolicy Kirgistanu. Jest przykładem architektury późnomodernistycznej inspirowanej neoklasycznymi tendencjami socrealistycznymi. Oficjalna siedziba administracji rządowej oraz rezydencja prezydenta Kirgistanu, w której przyjmuje on szefów rządów oraz głowy państw przebywających w kraju podczas oficjalnych wizyt.
Został wybudowany w 1985 roku. W przeszłości był siedzibą partii Komunistycznej Kirgiskiej SRR. Odbywały się tu zamieszki, będące częścią tulipanowej rewolucji w 2005, następne rozruchy miały miejsce w 2010 roku, a kolejne w 2020. Podczas protestów w 2010 wybuchł pożar, który uszkodził jego fragmenty i zniszczył wiele ważnych dokumentów rządowych, które się w nim znajdowały.
Protesty z 2005 roku.
24 marca 2005 na ulicach kirgiskiej stolicy zgromadziło się ponad 10 tysięcy ludzi. Doszło do starć zwolenników prezydenta Askara Akajewa z opozycją. Demonstranci oprócz Białego Domu zajęli również siedzibę państwowej telewizji. Kilka godzin później Sąd Najwyższy Kirgistanu unieważnił wybory parlamentarne przeprowadzone w lutym i marcu 2005 roku. W tym samym czasie prezydent Akajew wraz z rodziną opuścił Biszkek i udał się do Kazachstanu (inne źródła podają Moskwę), a dotychczasowy premier Nikołaj Tanajew podał się do dymisji. Wskutek tych wydarzeń tymczasowym prezydentem kraju został przewodniczący parlamentu Iszenbaj Kadyrbiekow. Funkcję nowego rządu sprawowała Koordynacyjna Rada Jedności Narodowej na czele z przywódcą dotychczas opozycyjnego Ludowego Ruchu Kirgistanu, Kurmanbekiem Bakijewem.
Rewolucja z 2010.
W 2010 roku pałac prezydencki znów znalazł się w centrum rewolucji. 7 kwietnia protestujący w Biszkeku wypełnili plac Ała-Too i otoczyli Biały Dom. Policja początkowo zastosowała gaz łzawiący, jednak po tym, jak dwie ciężarówki próbowały staranować bramę posiadłości, użyto ostrej amunicji. Co najmniej czterdziestu jeden demonstrantów zginęło. Po ustąpieniu protestów budynek przejął rząd tymczasowy. W następstwie zamieszek ustalono, że pożar, który go objął, zniszczył przechowywane w nim dokumenty. Spekulowano, że zniszczenie to prawdopodobnie skomplikuje ściganie byłego prezydenta Kurmanbeka Bakijewa.

</doc>
<doc id="4918422" url="https://pl.wikipedia.org/wiki?curid=4918422" title="Surabaya Stock Exchange">
Surabaya Stock Exchange



</doc>
<doc id="4918423" url="https://pl.wikipedia.org/wiki?curid=4918423" title="Jakarta Stock Exchange">
Jakarta Stock Exchange



</doc>
<doc id="4918424" url="https://pl.wikipedia.org/wiki?curid=4918424" title="Taiwan Stock Exchange">
Taiwan Stock Exchange



</doc>
<doc id="4918432" url="https://pl.wikipedia.org/wiki?curid=4918432" title="Nasdaq Riga">
Nasdaq Riga

Nasdaq Riga (Ryska Giełda Papierów Wartościowych) – giełda papierów wartościowych na Łotwie; zlokalizowana w stolicy kraju – Rydze. Powstała w 1993 roku.

</doc>
<doc id="4918433" url="https://pl.wikipedia.org/wiki?curid=4918433" title="Ryska Giełda Papierów Wartościowych">
Ryska Giełda Papierów Wartościowych



</doc>
<doc id="4918435" url="https://pl.wikipedia.org/wiki?curid=4918435" title="Nasdaq Tallinn">
Nasdaq Tallinn

Nasdaq Tallinn (Giełda Papierów Wartościowych w Tallinnie) – giełda papierów wartościowych w Estonii; zlokalizowana w stolicy kraju – Tallinnie. Powstała w 1995 roku.

</doc>
<doc id="4918436" url="https://pl.wikipedia.org/wiki?curid=4918436" title="Giełda Papierów Wartościowych w Tallinnie">
Giełda Papierów Wartościowych w Tallinnie



</doc>
<doc id="4918437" url="https://pl.wikipedia.org/wiki?curid=4918437" title="Giełda Papierów Wartościowych w Tallinie">
Giełda Papierów Wartościowych w Tallinie



</doc>
<doc id="4918440" url="https://pl.wikipedia.org/wiki?curid=4918440" title="Giełda Papierów Wartościowych w Rydze">
Giełda Papierów Wartościowych w Rydze



</doc>
<doc id="4918441" url="https://pl.wikipedia.org/wiki?curid=4918441" title="Atanazy Bazakbal">
Atanazy Bazakbal



</doc>
<doc id="4918447" url="https://pl.wikipedia.org/wiki?curid=4918447" title="Korea Exchange">
Korea Exchange

Korea Exchange – giełda papierów wartościowych w Korei Południowej; zlokalizowana w mieście Pusan. Powstała w 2005 roku.

</doc>
<doc id="4918451" url="https://pl.wikipedia.org/wiki?curid=4918451" title="Peter von Winter">
Peter von Winter

Peter von Winter (ochrzczony 28 sierpnia 1754 w Mannheimie, zm. 17 października 1825 w Monachium) – niemiecki kompozytor i skrzypek.
Życiorys.
Przez ponad 60 lat swojego życia związany był z dworem Wittelsbachów w Mannheimie i Monachium. W wieku 10 lat został zatrudniony w orkiestrze dworskiej jako skrzypek i kontrabasista. Jego nauczycielami byli Anton Joseph Hampel i Georg Joseph Vogler, w latach 1780–1781 przebywał natomiast w Wiedniu, gdzie uczył się techniki bel canta u Antonio Salieriego. W 1778 roku otrzymał posadę dyrektora orkiestry dworskiej w Monachium, w 1787 roku jej wicekapelmistrza, a w 1798 roku kapelmistrza. Odbył podróże do Neapolu i Wenecji (1791–1794) oraz Pragi i Wiednia (1795–1798). W 1803 roku odwiedził Londyn. W 1810 roku koncertował w Wiedniu wraz ze swoją uczennicą, śpiewaczką Clarą Metzger-Vespermann, z którą w 1816 roku odbył także podróż po północnych Niemczech, a 1817–1818 do Mediolanu. W 1814 roku, w uznaniu za zasługi dla dworu, otrzymał tytuł szlachecki, został też odznaczony krzyżem kawalerskim Orderu Zasługi Korony Bawarskiej. W ostatnich latach życia komponował muzykę religijną i uczył śpiewu. Opublikował pracę "Vollständige Singschule" (Mainz 1825).
Twórczość.
Jako autor dzieł scenicznych tworzył z dużą łatwością, skomponował ponad 40 dzieł w różnych gatunkach, m.in. singspiel, opera seria, dramma giocoso czy opera komiczna. Współpracował z czołowymi librecistami ówczesnej epoki, takimi jak Emanuel Schikaneder i Johann Wolfgang von Goethe. Dbał o podkreślenie znaczenia tekstu przy pomocy środków muzycznych, obok dialogów mówionych wprowadzał niemieckie piosenki biesiadne, francuskie pieśni wodewilowe i włoskie arie. Jego opery na samym dworze elektorskim nie spotkały się z większym uznaniem, ceniono je natomiast w Wiedniu, Londynie i na scenach włoskich.
Poza operami skomponował szereg baletów, oratoriów i kantat, 28 mszy, 4 symfonie (w tym symfonia z udziałem chóru "Die Schlacht", 1814), uwertury orkiestrowe, koncert skrzypcowy, fletowy i fagotowy, 2 koncerty obojowe, 12 divertimentów na 2 skrzypiec, altówkę i wiolonczelę, divertimento na 2 skrzypiec, altówkę, wiolonczelę i 2 rogi, 6 kwartetów smyczkowych, 3 kwintety, 2 sekstety, po jednym septecie i oktecie, sonaty. Muzyka religijna Wintera cechuje się prostotą i powagą, kompozytor unikał stosowania części fugowanych i techniki kontrapunktycznej, mało urozmaicona orkiestracja służy podkreśleniu godności utworu. Kompozycje instrumentalne mają w twórczości Wintera znaczenie wyłącznie lokalne, tworzone były okazjonalnie na potrzeby dworu elektorskiego.

</doc>
<doc id="4918452" url="https://pl.wikipedia.org/wiki?curid=4918452" title="Rally Cycling">
Rally Cycling

Rally Cycling () – amerykańska grupa kolarska należąca do dywizji UCI Professional Continental Teams.
Grupa została założona w 2007 pod nazwą Kelly Benefit Strategies-Medifast, dołączając do dywizji UCI Continental Teams. Od sezonu 2018 przeniosła się do dywizji UCI Professional Continental Teams.
Nazwa.
Opracowano na podstawie:

</doc>
<doc id="4918454" url="https://pl.wikipedia.org/wiki?curid=4918454" title="Nicolás Castro">
Nicolás Castro

Nicolás Castro (ur. 1945 w Cholá k. Uspantán, zm. 29 września 1980 w Los Plátanos, departament Quiché) – gwatemalski męczennik, ofiara wojny domowej w Gwatemali, błogosławiony Kościoła katolickiego.
Życiorys.
Urodził się w 1945 roku w Cholá. Był katechetą. Pełnił funkcję nadzwyczajnego szafarza Eucharystii. Żył w związku małżeńskim. 29 września 1980 roku w czasie wojny domowej w Gwatemali został aresztowany i zastrzelony przez szwadrony śmierci w Los Plátanos. 23 stycznia 2020 papież Franciszek podpisał dekret o ich męczeństwie, co otworzyło drogę do beatyfikacji jego i dziewięciu towarzyszy, jako tych, którzy zostali „zamordowani z nienawiści do wiary podczas długotrwałego prześladowania Kościoła, zaangażowanego w ochronę godności i praw ubogich”, która odbyła się 23 kwietnia 2021 roku.

</doc>
<doc id="4918456" url="https://pl.wikipedia.org/wiki?curid=4918456" title="Kelly Benefit Strategies-Medifast">
Kelly Benefit Strategies-Medifast



</doc>
<doc id="4918457" url="https://pl.wikipedia.org/wiki?curid=4918457" title="Kelly Benefit Strategies">
Kelly Benefit Strategies



</doc>
<doc id="4918459" url="https://pl.wikipedia.org/wiki?curid=4918459" title="Kelly Benefit Strategies-OptumHealth">
Kelly Benefit Strategies-OptumHealth



</doc>
<doc id="4918460" url="https://pl.wikipedia.org/wiki?curid=4918460" title="Optum p/b Kelly Benefit Strategies">
Optum p/b Kelly Benefit Strategies



</doc>
<doc id="4918461" url="https://pl.wikipedia.org/wiki?curid=4918461" title="Optum-Kelly Benefit Strategies">
Optum-Kelly Benefit Strategies



</doc>
<doc id="4918462" url="https://pl.wikipedia.org/wiki?curid=4918462" title="Rally UHC Cycling">
Rally UHC Cycling



</doc>
<doc id="4918464" url="https://pl.wikipedia.org/wiki?curid=4918464" title="CT&amp;T">
CT&amp;T

CT&amp;T Corporation – południowokoreański producent mikrosamochodów elektrycznych z siedzibą w Dangjin działający od 2002 roku.
Historia.
Przedsiębiorstwo CT&amp;T zostało założone w 2002 roku w południowokoreańskim mieście Dangjin przez Lee Young-gi, byłego menadżera pracującego dotychczas w Hyundaiu. Za cel obrano rozwój mikrosamochodów elektrycznych umożliwiających rozwijanie niskich oraz średnich prędkości.
W 2008 roku producent przedstawił rodzinę mikrosamochodów eZONE, z kolei w lipcu 2009 roku przedstawiono plany rozpoczęcia sprzedaży oraz produkcji swoich pojazdów w Stanach Zjednoczonych. Dwa lata później, w 2011 roku, plany zostały wstrzymane z powodu braku wystarczającej płynności finansowej CT&amp;T.

</doc>
<doc id="4918467" url="https://pl.wikipedia.org/wiki?curid=4918467" title="Koreańska Giełda Papierów Wartościowych">
Koreańska Giełda Papierów Wartościowych



</doc>
<doc id="4918468" url="https://pl.wikipedia.org/wiki?curid=4918468" title="Mongolska Giełda Papierów Wartościowych">
Mongolska Giełda Papierów Wartościowych

Mongolska Giełda Papierów Wartościowych (, – MSE) – giełda papierów wartościowych w Mongolii; zlokalizowana w stolicy kraju – Ułan Bator. Powstała w 1991 roku.

</doc>
<doc id="4918469" url="https://pl.wikipedia.org/wiki?curid=4918469" title="Das (wyspa)">
Das (wyspa)

Das – wyspa na Zatoce Perskiej, należąca do emiratu Abu Zabi, wchodzącego w skład Zjednoczonych Emiratów Arabskich.
Wyspa Das ma powierzchnię ok. 3 km².

</doc>
<doc id="4918470" url="https://pl.wikipedia.org/wiki?curid=4918470" title="Mołdawska Giełda Papierów Wartościowych">
Mołdawska Giełda Papierów Wartościowych

Mołdawska Giełda Papierów Wartościowych ( – BVM, – MSE) – giełda papierów wartościowych w Mołdawii; zlokalizowana w stolicy kraju – Kiszyniowie. Powstała w 1994 roku.

</doc>
<doc id="4918471" url="https://pl.wikipedia.org/wiki?curid=4918471" title="Suruga">
Suruga



</doc>
<doc id="4918473" url="https://pl.wikipedia.org/wiki?curid=4918473" title="Giełda Papierów Wartościowych w Bukareszcie">
Giełda Papierów Wartościowych w Bukareszcie

Giełda Papierów Wartościowych w Bukareszcie ( – BVB, – BSE) – giełda papierów wartościowych w Rumunii; zlokalizowana w stolicy kraju – Bukareszcie. Powstała w 1995 roku. W roku 2005 BVB przekształciła się w spółkę akcyjną, a od 8 czerwca 2010 r. akcje BVB są notowane na rynku regulowanym. Na koniec 2019 roku kapitalizacja BVB wynosiła 37,85 mld EUR na rynku głównym.

</doc>
<doc id="4918475" url="https://pl.wikipedia.org/wiki?curid=4918475" title="Bucharest Stock Exchange">
Bucharest Stock Exchange



</doc>
<doc id="4918478" url="https://pl.wikipedia.org/wiki?curid=4918478" title="MOL sp. z o.o.">
MOL sp. z o.o.



</doc>
<doc id="4918481" url="https://pl.wikipedia.org/wiki?curid=4918481" title="Mahala Rai Banda">
Mahala Rai Banda

Mahala Rai Banda – rumuński zespół muzyczny z Bukaresztu, wykonujący muzykę cygańską.
Ich przebój "Mahalageasca" rozbrzmiewa w filmie Saszy Barona Cohena "".

</doc>
<doc id="4918482" url="https://pl.wikipedia.org/wiki?curid=4918482" title="Giełda Papierów Wartościowych w Kazachstanie">
Giełda Papierów Wartościowych w Kazachstanie

Giełda Papierów Wartościowych w Kazachstanie (, ; – KASE) – giełda papierów wartościowych w Kazachstanie; zlokalizowana w Ałmaty. Powstała w 1993 roku.

</doc>
<doc id="4918486" url="https://pl.wikipedia.org/wiki?curid=4918486" title="Kazakhstan Stock Exchange">
Kazakhstan Stock Exchange



</doc>
<doc id="4918488" url="https://pl.wikipedia.org/wiki?curid=4918488" title="Mongolian Stock Exchange">
Mongolian Stock Exchange



</doc>
<doc id="4918489" url="https://pl.wikipedia.org/wiki?curid=4918489" title="Giełda Papierów Wartościowych w Ho Chi Minh">
Giełda Papierów Wartościowych w Ho Chi Minh

Giełda Papierów Wartościowych w Ho Chi Minh ( – HOSE) – giełda papierów wartościowych w Wietnamie; zlokalizowana w mieście Ho Chi Minh. Powstała w 2000 roku.

</doc>
<doc id="4918490" url="https://pl.wikipedia.org/wiki?curid=4918490" title="Ramón Joaquín Domínguez Herbella">
Ramón Joaquín Domínguez Herbella

Ramón Joaquín Domínguez Herbella (ur. 13 stycznia 1811, zm. 7 maja 1848) – hiszpański pisarz, leksykograf i gramatyk.
Urodził się w Verín w galicyjskiej prowincji Ourense. Był synem lekarza Manuela Maríi Domíngueza, jednym z jego osiemnaściorga dzieci. O jego krótkim życiu wiadomo relatywnie niewiele. Początkowo rozważał karierę duchownego, myśl tą jednak ostatecznie porzucił. Z jego biegłej znajomości języka francuskiego wnosić można, że spędził pewien czas we Francji. Pomieszkiwał przez dłuższy czas w Madrycie, gdzie pracował jako nauczyciel francuskiego. Czynnie zaangażowany w życie kulturalne stolicy, był również aktywny politycznie. Posiadał własną drukarnię (Estudio Léxico-Tipográfico de R. J. Domínguez), z której pras zeszła część sygnowanych jego nazwiskiem publikacji.
Pozostawił po sobie książki poświęcone gramatyce i ortografii francuskiej. Pamiętany wszakże chyba najlepiej z nowatorskich słowników, sześciotomowego słownika hiszpańsko-francuskiego/francusko-hiszpańskiego (1845-1846) oraz dwutomowego "Diccionario nacional o gran diccionario clásico de la lengua española" (1846-1847). Ceniony za encyklopedyczną wiedzę i intelektualny rygor, w swoich pracach próbował odświeżyć współczesny sobie język hiszpański, odrywając go niekiedy od sztywnych kanonów ustalonych przez Królewską Akademię Hiszpańską (RAE).
Jako pierwszy użył terminu "język hiszpański" w tytule opracowania słownikowego.

</doc>
<doc id="4918491" url="https://pl.wikipedia.org/wiki?curid=4918491" title="Hochiminh Stock Exchange">
Hochiminh Stock Exchange



</doc>
<doc id="4918492" url="https://pl.wikipedia.org/wiki?curid=4918492" title="Mumbai Stock Exchange">
Mumbai Stock Exchange



</doc>
<doc id="4918494" url="https://pl.wikipedia.org/wiki?curid=4918494" title="Ignace Joseph Pleyel">
Ignace Joseph Pleyel



</doc>
<doc id="4918497" url="https://pl.wikipedia.org/wiki?curid=4918497" title="Borsa İstanbul">
Borsa İstanbul

 (BIST) – giełda papierów wartościowych w Turcji; zlokalizowana w Stambule. W obecnym kształcie funkcjonuje od 2013 roku.

</doc>
<doc id="4918498" url="https://pl.wikipedia.org/wiki?curid=4918498" title="Borsa Istanbul">
Borsa Istanbul



</doc>
<doc id="4918499" url="https://pl.wikipedia.org/wiki?curid=4918499" title="Józef Wranik">
Józef Wranik

Józef Wranik (ur. 14 grudnia 1938 w Raciborzu, zm. 11 października 2020 w Nowej Soli) – polski specjalista w zakresie mechaniki konstrukcji, prof. dr hab. inż., działacz opozycji w okresie PRL.
Życiorys.
Wykształcenie i działalność zawodowa.
W 1962 roku ukończył studia na Wydziale Budownictwa Politechniki Śląskiej w Gliwicach, uzyskując dyplom magistra inżyniera budownictwa przemysłowego i ogólnego.
W latach 1974–1982 pracował w filii Politechniki Łódzkiej w Bielsku-Białej. Był członkiem Sekcji Mechaniki Konstrukcji przy Polskiej Akademii Nauk, członkiem Polskiego Towarzystwa Mechaniki Teoretycznej i Stosowanej oraz członkiem Komitetu Naukowego Polskiego Związku Inżynierów i Techników Budownictwa. 1 września 1980 roku powołany na stanowisko docenta.
Od roku 1985 współpracował jako projektant i inżynier bezpieczeństwa konstrukcji z wieloma biurami projektowymi w Niemczech, pod koniec jako kierownik działu statyki i planowania nośności konstrukcji, bezpośrednio projektując bądź kierując pracami projektowymi. Od roku 1994 uzyskał prawo do tytułu inżyniera doradcy i rzeczoznawcy na terenie Bawarii.
Był zaangażowany w organizację polskiego oddziału niemieckiego Towarzystwa Mechaniki i Matematyki Stosowanej GAMM.
Od 1995 roku profesor nadzwyczajny Wydziału Budownictwa w Wyższej Szkole Inżynierskiej w Opolu, w 1996 roku został profesorem nadzwyczajnym Uniwersytetu Zielonogórskiego (Instytut Budownictwa, Zakład Konstrukcji Budowlanych), gdzie prowadził zajęcia do roku 2017.
Był autorem ponad 50 prac naukowych, 30 referatów i 20 publikacji.
Działalność opozycyjna w okresie PRL.
W latach 1980–1982 był działaczem opozycji demokratycznej. Był inicjatorem i pierwszym przewodniczącym Komisji Zakładowej NSZZ „Solidarność” przy filii Politechniki Łódzkiej w Bielsku-Białej. Był bezpartyjnym radnym Wojewódzkiej Rady Narodowej w Bielsku-Białej, a w listopadzie 1980 roku członkiem specjalnej komisji, której zadaniem było zbadanie zarzutów zgłoszonych przez MKZ NSZZ "Solidarność" Regionu Podbeskidzia przedstawicielom władzy.
Po wprowadzeniu stanu wojennego w grudniu 1981 roku został internowany i osadzony w Ośrodku Odosobnienia w Jastrzębiu-Zdroju, a od marca 1982 w Ośrodku Odosobnienia w Nowym Łupkowie. Został zwolniony w lipcu 1982 roku, w grudniu tego samego roku wraz z rodziną wyemigrował do Niemiec.
Życie prywatne.
Zmarł 11 października 2020 roku w Nowej Soli, a 17 października 2020 roku został pochowany na Cmentarzu Centralnym w Gliwicach.

</doc>
<doc id="4918500" url="https://pl.wikipedia.org/wiki?curid=4918500" title="Henryk Komsta">
Henryk Komsta

Henryk Komsta (ur. 27 stycznia 1952, zm. 14 października 2020) – polski specjalista w zakresie inżynierii rolniczej, budowy i eksploatacji maszyn, prof. dr hab. inż.
Życiorys.
W 1977 ukończył studia mechaniczne w Wyższej Szkole Inżynierskiej w Lublinie, 25 maja 1983 obronił pracę doktorską "Rosrabotka biesprivodnogo sieparatora "s plavajuščim" korpusom barabana i lopastnoj vygruskoj tviordovo osadka", 27 czerwca 2000 habilitował się na podstawie pracy zatytułowanej "Analiza procesów homogenizacji ciśnieniowej emulsji i zawiesin w przemyśle spożywczym". 19 kwietnia 2007 nadano mu tytuł profesora w zakresie nauk rolniczych.
Był profesorem, kierownikiem Katedry Transportu, Silników Spalinowych i Ekologii, oraz dyrektorem Instytutu Transportu, Silników Spalinowych i Ekologii, a także dziekanem na Wydziale Mechanicznym Politechniki Lubelskiej.
Zmarł 14 października 2020.

</doc>
<doc id="4918501" url="https://pl.wikipedia.org/wiki?curid=4918501" title="Zygmunt Surowiak">
Zygmunt Surowiak

Zygmunt Surowiak (ur. 1933, zm. 13 października 2020) – polski specjalista w zakresie inżynierii materiałowej, prof. dr hab.
Życiorys.
W 1956 ukończył studia fizyczne w Wyższej Szkole Pedagogicznej, w 1967 obronił pracę doktorską, w 1990 habilitował się na podstawie pracy zatytułowanej "Wpływ warunków technologicznych na strukturę i właściwości fizyczne warstw ferroelektrycznych". 22 listopada 1999 nadano mu tytuł profesora w zakresie nauk technicznych.
Był kierownikiem Katedry Materiałoznawstwa Wydziału Informatyki i Nauki o Materiałach Uniwersytetu Śląskiego w Katowicach.
Zmarł 13 października 2020.

</doc>
<doc id="4918502" url="https://pl.wikipedia.org/wiki?curid=4918502" title="Marek Kochmański">
Marek Kochmański

Marek Kochmański (zm. 12 października 2020) – polski specjalista w zakresie chorób wewnętrznych i kardiologii, prof. dr hab. n. med.
Życiorys.
Obronił pracę doktorską, w 1989 habilitował się na podstawie pracy zatytułowanej "Wpływ różnych metod leczenia świeżego zawału serca na wskaźniki lepkości krwi". 23 grudnia 2010 nadano mu tytuł profesora w zakresie nauk medycznych. Pracował w Centralnym Szpitalu Klinicznym MSWiA w Warszawie. Został zatrudniony na stanowisku profesora w Instytucie Pielęgniarstwa i Położnictwa na Wydziale Nauk o Zdrowiu Uniwersytetu Jana Kochanowskiego w Kielcach.
Był dyrektorem Instytutu Nauk Medycznych, oraz profesorem zwyczajnym w Uczelni Medycznej im. Marii Skłodowskiej-Curie w Warszawie.
19 października został pochowany na cmentarzu komunalnym Północnym w Warszawie.

</doc>
<doc id="4918503" url="https://pl.wikipedia.org/wiki?curid=4918503" title="DakhaBrakha">
DakhaBrakha



</doc>
<doc id="4918506" url="https://pl.wikipedia.org/wiki?curid=4918506" title="Daphne Hasenjager">
Daphne Hasenjager



</doc>
<doc id="4918509" url="https://pl.wikipedia.org/wiki?curid=4918509" title="Giełda Papierów Wartościowych Islandii">
Giełda Papierów Wartościowych Islandii

Giełda Papierów Wartościowych Islandii () – giełda papierów wartościowych zlokalizowana w Rejkiawiku, stolicy Islandii. Powstała w 1985 roku.

</doc>
<doc id="4918514" url="https://pl.wikipedia.org/wiki?curid=4918514" title="Mlask nosowy przedniojęzykowo-dziąsłowy">
Mlask nosowy przedniojęzykowo-dziąsłowy

Mlask nosowy przedniojęzykowo-dziąsłowy – rodzaj dźwięku spółgłoskowego występujący w niektórych językach naturalnych. W Międzynarodowym alfabecie fonetycznym oznaczany jest symbolem: ǃ̃, ŋǃ lub ᵑǃ.
Artykulacja.
W czasie artykulacji podstawowego wariantu [ŋǃ]:
Wykorzystanie.
Mlask nosowy przedniojęzykowo-dziąsłowy występuje m.in. w językach: xhosa, nama, zulu. W nama zapisywany jest dwuznakiem !n, a w xhosa i zulu Nq.

</doc>
<doc id="4918516" url="https://pl.wikipedia.org/wiki?curid=4918516" title="Simon Emil Ammitzbøll">
Simon Emil Ammitzbøll



</doc>
<doc id="4918540" url="https://pl.wikipedia.org/wiki?curid=4918540" title="Alfreda Sarnawska">
Alfreda Sarnawska

Alfreda Sarnawska (ur. 18 lipca 1922 w Tarnowie, zm. 29 marca 2002 w Warszawie) – polska aktorka teatralna.
Kariera sceniczna.
Zadebiutowała 10 czerwca 1949 na scenie łódzkiego Teatru Wojska Polskiego, w podwójnej roli jako Prudencia i Żebraczka, w dramacie "Dom Bernarda Alby", którego autorem jest Federico García Lorca, w reżyserii Józefa Wyszomirskiego. Inne spektakle z udziałem Sarnawskiej, to m.in.:
Całe 20-lecie swej kariery (od 1951 do 1970 r.) poświęciła występom na deskach warszawskiego Teatru Ateneum:
W międzyczasie (od 1966 do 1974 r.) współpracowała także z warszawskim Teatrem Komedia:
Kolejne 8 sezonów (od 1974 do 1982 r.) poświęciła scenie warszawskiego Teatru Kwadrat:
Ostatnia lata kariery scenicznej spędziła na deskach warszawskiego Teatru na Woli:
Telewizja.
Za debiut można uznać jej występ 3 czerwca 1955 r. na scenie Teatru Telewizji w sztuce Zdzisława Skowrońskiego "Maturzyści", w reżyserii Zdzisława Tobiasza – jako Hanka Bobrzycka (przeniesienie z warszawskiego Teatru Ateneum) oraz zaprezentowanie się 10 sierpnia 1955 r., także na scenie Teatru Telewizji – jako Żona Kulisa w sztuce "Wyjątek i reguła" Bertolta Brechta, w reżyserii Konrada Swinarskiego:
Radio.
25 grudnia 1954 r. debiutowała w słuchowisku opartym na widowisku "Kram z piosenkami" (1945) Leona Schillera.
Przebieg pracy.
W trakcie swej 38-letniej kariery aktorskiej występowała na deskach 9 teatrów: Łodzi, Szczecina, Lublina oraz Warszawy (6):
Śmierć.
Aktorka zmarła w wieku 79 lat. Została pochowana na Cmentarzu Wojskowym na Powązkach.

</doc>
<doc id="4918542" url="https://pl.wikipedia.org/wiki?curid=4918542" title="Kōsaku Yamada">
Kōsaku Yamada

, także Kôsçak Yamada (ur. 9 czerwca 1886 Tokio, zm. 29 grudnia 1965 tamże) – japoński kompozytor i dyrygent.
Życiorys.
W latach 1904−1908 studiował w Cesarskiej Akademii Muzycznej w Tokio, gdzie jego nauczycielami byli Tamaki Shibata (śpiew) i Heinrich Werkmeister (wiolonczela i teoria). Od 1908 do 1913 roku uczył się w Hochschule für Musik w Berlinie u Maxa Brucha i Karla Leopolda Wolfa. Po powrocie do Japonii założył w 1915 roku w Tokio pierwszą profesjonalną orkiestrę symfoniczną. W latach 1917−1919 koncertował w Stanach Zjednoczonych, występując z Filharmonikami Nowojorskimi. W 1920 roku założył japońskie stowarzyszenie muzyki dramatycznej (Nihon Gakugeki Kyōkai). Odbywał podróże koncertowe po Japonii, prezentując dzieła Wagnera i Debussy’ego. W 1922 roku wspólnie z poetą Hakushū Kitaharą założył czasopismo "Shi to ongaku". W 1930 i 1933 roku odbył tournée po ZSRR, a w 1937 roku po krajach europejskich.
Odznaczony Legią Honorową (1936), Nagrodą Asahi (1941), Medalem Honoru z błękitną wstęgą (1954) i Orderem Kultury (1956). Od 1942 roku członek Japońskiej Akademii Sztuki ("Nihon Geijutsu-in").
Twórczość.
W muzyce Yamady widoczny jest wpływ twórczości Richarda Straussa i Richarda Wagnera. W pieśniach nawiązywał do dorobku Schuberta i Schumanna. W swoich utworach wokalnych podkreślał za pomocą rytmiki i melodyki intonację języka japońskiego. Znaczna część dorobku kompozytora przepadła w nalocie na Tokio w dniu 25 maja 1945 roku.

</doc>
<doc id="4918543" url="https://pl.wikipedia.org/wiki?curid=4918543" title="Kôsçak Yamada">
Kôsçak Yamada



</doc>
<doc id="4918545" url="https://pl.wikipedia.org/wiki?curid=4918545" title="Dienis Szurakow">
Dienis Szurakow

Dienis Dmitrijewicz Szurakow, ros. Денис Дмитриевич Шураков (ur. 10 lutego 1995 w Kirowie) – rosyjski hokeista.
Kariera.
Przez cztery sezony grał w juniorskich rozgrywkach MHL w barwach drużyny Czajka Niżny Nowogród. Jednocześnie występował w drużynie seniorskiej Torpedo z tego miasta w rozgrywkach KHL oraz w zespole farmerskim z Sarowa w rozgrywkach WHL. Przedłużał kontrakt z Torpedo o dwa lata w kwietniu 2015 i w kwietniu 2017. Pod koniec października 2017 został zawodnikiem Jugry Chanty-Mansyjsk, rozegrał tam jeden mecz w KHL, a pod koniec grudnia 2017 został przetransferowany do Sarowa w WHL. Na początku sezonu KHL (2018/2019) ponownie grał w Torpedo oraz ponownie w Sarowie. W styczniu 2019 przeszedł do Sokoła Krasnojarsk. W maju 2019 ponownie związał się kontraktem z Torpedo, aczkolwiek podczas okresu przygotowawczego latem 2019 został stamtąd przetransferowany do Łady Togliatti w ramach wymiany za dwóch zawodników tamtejszego klubu. W jej barwach rozegrał sezon WHL 2019/2020. W połowie października 2020 przeszedł do białoruskiej Junosti Mińsk. Od lipca do października 2021 był zawodnikiem Jermaka Angarsk. Od października 2021 zawodnik Nieftianika Almietjewsk. Pod koniec marca 2022 ogłoszono jego odejście z klubu. Przed sezonem 2022/2023 trafił do Buranu Woroneż, gdzie został zwolniony w październiku 2022. W listopadzie 2022 zaangażowany w uzbeckim Humo Taszkent.

</doc>
<doc id="4918549" url="https://pl.wikipedia.org/wiki?curid=4918549" title="Fundación-Orbea">
Fundación-Orbea

Fundación-Orbea () – hiszpańska grupa kolarska z Kraju Basków, należąca do dywizji UCI Professional Continental Teams.
Grupa zaczęła rywalizację na poziomie zawodowym w sezonie 2018, dołączając do dywizji UCI Continental Teams. Od sezonu 2020 przeniosła się do dywizji UCI Professional Continental Teams. W lutym 2020 podpisała umowę sponsorską z firmą telekomunikacyjną , przyjmując nazwę Euskaltel-Euskadi, taką samą jaką nosiła inna baskijska grupa kolarska funkcjonująca w latach 1998–2013.
Nazwa.
Opracowano na podstawie:

</doc>
<doc id="4918551" url="https://pl.wikipedia.org/wiki?curid=4918551" title="Augustyn Waluś">
Augustyn Waluś

Augustyn Tadeusz Waluś ps. „Kornel” (ur. 24 sierpnia 1895 w Sopotni Małej, zm. 17 grudnia 1967) – podpułkownik dyplomowany piechoty Armii Krajowej, kawaler Orderu Virtuti Militari.
Życiorys.
Urodził się 24 sierpnia 1895 w Sopotni Małej, w ówczesnym powiecie żywieckim Królestwa Galicji i Lodomerii, w rodzinie Pawła i Anny z domu Droździk. W marcu 1914 wstąpił do Związku Strzeleckigo w Żywcu i pełnił w nim funkcję adiutanta komendy powiatowej. W czerwcu 1914 ukończył naukę w klasie VII i zdał egzamin dojrzałości w c. k. Wyższej Szkole Realnej w Żywcu.
13 września 1914 został wcielony do cesarskiej i królewskiej Armii i przydzielony do Pułku Piechoty Nr 56 w Wadowicach. W listopadzie tego roku został przeniesiony do Pułku Piechoty Nr 99 w Znojmie, gdzie ukończył szkołę oficerów rezerwy. W czerwcu 1915 został przeniesiony do Pułku Piechoty Nr 100 w Piotrkowie, a w sierpniu tego roku skierowany na front rosyjski. 12 października 1915 został ranny. Był wówczas kadetem aspirantem w 11. kompanii pułku. W kwietniu 1916, po zakończeniu leczenia, wrócił do Kadry Pułku Piechoty Nr 100 w Piotrkowie. W maju ponownie wysłany na front. W lipcu został odkomenderowany do Pułku Piechoty Nr 20. Na stopień porucznika rezerwy (niem. Leutnant) został mianowany ze starszeństwem z 1 sierpnia 1916. 30 listopada 1916 dostał się do rosyjskiej niewoli. W lipcu 1918, po uwolnieniu z niewoli, wrócił do Kadry Pułku Piechoty Nr 100, gdzie po przeprowadzonej rehabilitacji został skierowany na dwumiesięczny urlop.
Do Wojska Polskiego został przyjęty z byłej armii austro-węgierskiej. Służył w 15 Pułku Piechoty „Wilków” w Dęblinie. 18 lutego 1928 został mianowany majorem ze starszeństwem z 1 stycznia 1928 i 105. lokatą w korpusie oficerów piechoty. W kwietniu tego roku został wyznaczony na stanowisko oficera sztabowego pułku. W lipcu 1929 został przeniesiony do 1 Pułku Strzelców Podhalańskich w Nowym Sączu na stanowisko dowódcy batalionu. Z dniem 5 stycznia 1931 został powołany do Wyższej Szkoły Wojennej w Warszawie, w charakterze słuchacza dwuletniego Kursu 1930/32. Z dniem 1 listopada 1932, po ukończeniu kursu i otrzymaniu dyplomu naukowego oficera dyplomowanego, został przeniesiony do Dowództwa Okręgu Korpusu Nr VIII w Toruniu. Pełnił służbę na stanowisku szefa Wydziału Mobilizacji i Uzupełnień. W listopadzie 1934 został przeniesiony do 22 Pułku Piechoty w Siedlcach na stanowisko dowódcy batalionu. W 1939 pełnił służbę w DOK VIII w Toruniu na stanowisku szefa Wydziału Mobilizacji i Uzupełnień.
W styczniu 1944 został wyznaczony na stanowisko szefa Oddziału IV Kwatermistrzowskiego Komendy Głównej Armii Krajowej.
Był żonaty, miał dwie córki: Teresę (ur. 23 stycznia 1927) i Alicję (ur. 9 stycznia 1931).

</doc>
<doc id="4918553" url="https://pl.wikipedia.org/wiki?curid=4918553" title="Niko Hämäläinen">
Niko Hämäläinen

Niko Hämäläinen, właściwie Nicholas Antero Hämäläinen (ur. 5 marca 1997 w West Palm Beach) – fiński piłkarz urodzony w Stanach Zjednoczonych występujący na pozycji obrońcy, zawodnik Queens Park Rangers. Od 2019 reprezentant Finlandii.
Życiorys.
Kariera klubowa.
Wychowanek FC Florida i FC Dallas. 18 września 2014 podpisał kontrakt z angielskim klubem Queens Park Rangers F.C. z EFL Championship. W Championship zadebiutował 1 października 2016 na stadionie Craven Cottage (Londyn, Wielka Brytania) w wygranym 2:1 meczu przeciwko Fulham F.C., zmieniając w 81 minucie Joela Lyncha. 6 sierpnia 2015 Hämäläinen został wypożyczony do Dagenham &amp; Redbridge F.C. z EFL League Two, umowa do dnia 5 września 2015, we wrześniu jego umowa została przedłużona na kolejny miesiąc. 25 lutego 2019 Hämäläinen został wypożyczony do Los Angeles FC z Major League Soccer. W MLS zadebiutował 24 marca 2019 na stadionie Banc of California Stadium (Los Angeles, Stany Zjednoczone) w wygranym 2:1 meczu przeciwko Real Salt Lake, wchodząc w 81 minucie za Jordana Harveya.
20 sierpnia 2019 Hämäläinen został wypożyczony do szkockiego klubu Kilmarnock F.C. z Scottish Premiership, koniec wypożyczenia nastąpił 31 maja 2020.
Kariera reprezentacyjna.
Reprezentował Finlandię w kategoriach U-18, U-19 i U-21.
W seniorskiej reprezentacji Finlandii zadebiutował 11 stycznia 2019 na stadionie Chalifa (Doha, Katar) w przegranym 1:2 meczu towarzyskim przeciwko Estonii.

</doc>
<doc id="4918555" url="https://pl.wikipedia.org/wiki?curid=4918555" title="Fundación Euskadi">
Fundación Euskadi



</doc>
<doc id="4918559" url="https://pl.wikipedia.org/wiki?curid=4918559" title="Pyeonghwa Motors">
Pyeonghwa Motors

Pyeonghwa Motors – północnokoreański producent samochodów osobowych, SUV-ów i minivanów z siedzibą w Pjongjangu działający od 1999 roku.
Historia.
Przedsiębiorstwo Pyeonghwa Motors zostało założone pod koniec lat 90. XX wieku z inicjatywy północnokoreańskiej, państwowej spółki przemysłu eksportowego Ryonbong oraz południowokoreańskiego Kościoła Zjednoczenia w okresie złagodzenia stosunków obu państw. Inicjatywa powstała w celu promowania zjednoczenia narodu koreańskiego, do czego miała nawiązywać nazwa - "pyeonghwa" (kor. "평화 , pokój").
Na początku XXI wieku Pyeonghwa kupiła licencję od włoskiego Fiata na rozpoczęcie małoseryjnej, licencyjnej produkcji modeli Siena i Doblò pod nazwami Hwiparam i Ppeokgugi. Produkcja ruszyła w 2002 roku w wybudowanych nakładem 55 milionów dolarów zakładach w mieście Namp’o na południowym zachodzie Korei Północnej.
W pierwszej dekadzie XXI wieku Pyeonghwa kontynuowała rozwój swojej oferty modelowej, uzyskując licencję na produkcję także od południowokoreańskiego SsangYonga, a także chińskich producentów takich jak Brilliance czy Huanghai. W kolejnych latach północnokoreański producent uzyskał licencję od kolejnego europejskiego producenta, Volkswagena.
Choć w 2009 roku Pyeonghwa odnotowała pierwszy zysk we wówczas 10-letniej historii, już 3 lata później, w 2012 roku prezes przedsiębiorstwa ogłosił decyzję o zakończeniu działalności Pyeonghwy. Przedsiębiorstwo nie zostało oficjalnie zlikwidowane, jednak od 2012 samochody oferowane pod północnokoreańską marką są importowane z Chin.
Do końca 2011 roku łączna produkcja Pyonghwa Motors, po 11 latach operacji w zakładach w Namp’o, wyniosła 1820 sztuk.
Rola propagandowa.
Pyeonghwa Motors to jedyny producent samochodów w historii Korei Północnej, a także jedyne przedsiębiorstwo w kraju, które miało prawo do reklamowania się na billboardach reklamowych w miastach. W mediach pojawiły się zarzuty, że zdecydowano się na taki krok w celach propagandowych, aby stworzyć przekonanie, że odizolowany gospodarczo reżim jest w stanie produkować masowo samochody osobowe.

</doc>
<doc id="4918565" url="https://pl.wikipedia.org/wiki?curid=4918565" title="Mlask boczny dziąsłowy dźwięczny">
Mlask boczny dziąsłowy dźwięczny

Mlask boczny dziąsłowy dźwięczny – rodzaj dźwięku spółgłoskowego występujący w niektórych językach naturalnych. W Międzynarodowym alfabecie fonetycznym oznaczany jest symbolem [ǁ̬], [ɡǁ] lub [ᶢǁ].
Artykulacja.
W czasie artykulacji podstawowego wariantu [gǁ]:
Wykorzystanie.
Mlask boczny dziąsłowy dźwięczny występuje m.in. w językach: naro, yeye, sandawe. W języku naro zapisywany jest dwuznakiem Dx.

</doc>
<doc id="4918566" url="https://pl.wikipedia.org/wiki?curid=4918566" title="Team Euskadi">
Team Euskadi



</doc>
<doc id="4918567" url="https://pl.wikipedia.org/wiki?curid=4918567" title="Equipo Euskadi">
Equipo Euskadi



</doc>
<doc id="4918573" url="https://pl.wikipedia.org/wiki?curid=4918573" title="Faustino Villanueva Villanueva">
Faustino Villanueva Villanueva

Faustino Villanueva Villanueva (ur. 15 lutego 1931 w Yesie, zm. 10 lipca 1980 w Joyabaj) – hiszpański duchowny katolicki posługujący w Gwatemali, misjonarz, członek zakonu Misjonarzy Najświętszego Serca Jezusowego, męczennik, ofiara wojny domowej w Gwatemali, błogosławiony Kościoła katolickiego.
Życiorys.
Urodził się w 1931 w Yesie. W 1949 roku wstąpił do zakonu Misjonarzy Najświętszego Serca Jezusowego. 8 września 1953 złożył śluby zakonne, natomiast 8 września 1958 przyjął święcenia kapłańskie. Po święceniach został profesorem w seminarium zgromadzenia Misjonarzy Najświętszego Serca Jezusowego. W 1959 roku wyjechał na misję do Gwatemali. Został proboszczem parafii Wniebowzięcia Najświętszej Maryi Panny w Joyabaj. 10 lipca 1980 roku w czasie wojny domowej w Gwatemali został aresztowany i zamordowany przez szwadrony śmierci. 23 stycznia 2020 papież Franciszek podpisał dekret o męczeństwie jego i 9 towarzyszy, co otworzyło drogę do ich beatyfikacji, która odbyła się 23 kwietnia 2021 roku.

</doc>
<doc id="4918574" url="https://pl.wikipedia.org/wiki?curid=4918574" title="Autostrada D65 (Słowacja)">
Autostrada D65 (Słowacja)

Autostrada D65 () - była planowana autostrada na terenie Słowacji i Czechosłowacji. Droga miała połączyć Trnawę (D61) z Koszycami (D1). Oznaczenie przestało istnieć w 1999 roku wraz ze zmianą numeracji autostrad na Słowacji. Dziś w jej miejscu budowana jest droga ekspresowa R1 na odcinku Trnawa - Zwoleń i droga ekspresowa R2 na odcinku Zwoleń - Koszyce.

</doc>
<doc id="4918577" url="https://pl.wikipedia.org/wiki?curid=4918577" title="Winsome Cripps">
Winsome Cripps

Winsome Cripps, po mężu Dennis (ur. 9 lutego 1931, zm. 30 maja 1997) – australijska lekkoatletka, sprinterka, trzykrotna medalistka igrzysk Imperium Brytyjskiego i Wspólnoty Brytyjskiej w 1954, olimpijka.
Kariera sportowa.
Zajęła 4. miejsca w biegu na 100 metrów i biegu na 200 metrów oraz 5. miejsce w sztafecie 4 × 100 metrów na igrzyskach olimpijskich w 1952 w Helsinkach. W biegu sztafetowym sztafeta Australii prowadziła do ostatniej zmiany, lecz podczas przekazywania pałeczki pomiędzy Cripps a Marjorie Jackson pałeczka upadła. Jackson ją podniosła, ale ukończyła bieg na 5. pozycji.
Na igrzyskach Imperium Brytyjskiego i Wspólnoty Brytyjskiej w 1954 w Vancouver Cripps zdobyła trzy medale:
Cripps była rekordzistką świata w sztafecie 4 × 100 metrów z czasem 46,1 s, uzyskanym 27 lipca 1952 w Helsinkach i dwukrotnie w sztafecie 4 × 110 jardów do czasu 46,3 s, uzyskanego 4 sierpnia 1952 w Londynie.
Była wicemistrzynią Australii w biegu na 220 jardów i brązową medalistką w biegu na 100 jardów w 1951/1952 i 1953/1954

</doc>
<doc id="4918579" url="https://pl.wikipedia.org/wiki?curid=4918579" title="Sendaphne">
Sendaphne

Sendaphne – rodzaj błonkówek z rodziny męczelkowatych. Gatunkiem typowym jest "Sendaphne olearus".
Zasięg występowania.
Rodzaj obejmuje gatunki występujące w krainie neotropikalnej.
Biologia i ekologia.
Żywiciele gatunków z tego rodzaju nie są znani.
Gatunki.
Do rodzaju zalicza się 11 opisanych gatunków (kilka gatunków jest nieopisanych):

</doc>
<doc id="4918580" url="https://pl.wikipedia.org/wiki?curid=4918580" title="Wieża Burana">
Wieża Burana

Wieża Burana – minaret w dolinie Czujskiej w północnym Kirgistanie pochodzący z XI wieku. 
Historia.
Znajduje się około 80 km na wschód od stolicy kraju Biszkeku, w pobliżu miasta Tokmok. Wieża wraz z nagrobkami, niektórymi budowlami ziemnymi i pozostałościami zamku oraz trzema mauzoleami to wszystko, co pozostało po starożytnym mieście Balasagun, które zostało założone przez Karachanidów pod koniec IX wieku. Wieża została zbudowana w XI wieku. Miasto nie zostało zniszczone podczas najazdów mongolskich, ale opuszczone przez mieszkańców stopniowo popadało w ruinę. Od połowy XIX wieku na tym terenie były prowadzone badania nad wieżą i pozostałościami miasta przez rosyjskich naukowców i lokalnych historyków. W okresie ZSRR prowadzono badania archeologiczne na tym terenie. W latach 1927–1928 przeprowadzono konserwację wieży, aby zapobiec jej dalszej degradacji i kontynuowano prace archeologiczne, badania naukowe i dokumentacyjne. Uzbecki archeolog Michaił Jewgiejewicz Masson w 1927 roku na podstawie tych badań ustalił, że wieża powstała w pierwszej połowie XI wieku, co zostało zaakceptowane przez większość badaczy. Po II wojnie światowej, w latach 1953–1954, badania prowadził Oleg Nikołajewicz Kożemiako, który ustalił, że w środku osady znajdują się ruiny dawnej czworokątnej fortecy, a całe miasto miało około 25–30 km². W głównej części miasta znajdowały się budynki mieszkalne i gospodarcze mieszczan wraz z ich działkami, liczne warsztaty rzemieślnicze, bazary itp. Miasto chronił podwójny pierścień murów obronnych, które miały obwód 15 km. 
W latach 1970–1974 konserwatorzy Ministerstwa Kultury Kirgiskiej SRR przeprowadzili renowację wieży Burana. Odbudowano najbardziej zniszczone fragmenty zachodniej strony wieży, zbudowano ośmiościenną podstawę, a od strony południowej dobudowano klatkę schodową umożliwiającą wejście na szczyt. Równocześnie prowadzono prace wykopaliskowe. Pozwoliły one ustalić głębokość posadowienia wieży, odkopać pozostałości czterech budynków sakralnych, budynku łaźni, budynków mieszkalne, ciągów wodociągowych itp. Na podstawie wyników badań w 1976 roku podjęto decyzję o utworzeniu republikańskiego skansenu archeologiczno-architektonicznego na bazie osady Balasagun. Objął on ruiny osady o powierzchni 36 hektarów.
Opis.
Zewnętrzna klatka schodowa i strome, kręte schody wewnątrz wieży umożliwiają wejście na szczyt. Jest to jedna z najstarszych konstrukcji architektonicznych w Azji Środkowej. Wieża pełniła funkcję minaretu. Według badaczy meczet znajdował się po jej zachodniej stronie. 
Wieża miała pierwotnie wysokość ok. 45 metrów, a jej szczyt był zwieńczony kopułą–latarnią. Obecnie ma 24,6 metra, ponieważ górna część zawaliła się podczas jednego z silnych trzęsień ziemi w XV lub XVI wieku. Nazwa Burana pochodzi od arabskiego słowa "morana" (minaret), które zostało zniekształcone. Wieża składa się z kilku części: fundamentu, ośmiokątnej podstawy i słupa. Cała konstrukcja jest posadowiona na fundamencie z przemiennych warstw kamiennych i ceglanych sięgającym głębokości 5,6 m. Fundament wychodzi nad powierzchnię ziemi tworząc dwustopniowe podium, które ma kształt kwadratu o boku 12,3 m i wysokości 1,2 metra. Jego północna i wschodnia strona jest oblicowana marmurowymi bloczkami o wymiarach 15×30×18 cm. Południowa i zachodnia strona została wykonana ze zwykłych kamieni i nie jest licowana. Podium zostało wykonane z cegieł ułożonych w jodełkę. Podstawa wieży ma kształt graniastosłupa o podstawie ośmiokątnej, o wymiarach ścian bocznych 3,9×4,1 m, wysokości 5 m, średnicy u dołu 9,8 m, a u góry 9,3 m. Każda ściana boczna jest ozdobiona płytką wnęką arkadową na tle płaszczyzn wypełnionym geometryczną dekoracją ceglaną. Krawędzie akcentowane są gładkimi pasami cegły. Na podstawie umieszczony jest słup minaretu. Ma kształt stożka o średnicy na dole 9,3 metra, która zwęża się na górze do 6 metrów. Jego ceglana powierzchnia została wykonana z naprzemiennie gładkich i wypełnionych ornamentem geometrycznym pasów co nadaje mu ażurowy wygląd. Wejście do minaretu umieszczono po południowej stronie na wysokości 6,45 m. Ma wysokość 1,5 m i szerokość 0,65 m. Na szczyt minaretu prowadzą spiralne schody ze stopniami z wypalanej cegły skręcające w kierunku przeciwnym do ruchu wskazówek zegara. Minaret został zbudowany z wypalanej cegły o wymiarach 25×25×5 cm. Po jego wschodniej stronie znajdowały się mauzolea, których pozostałości zostały odkopane w latach 70. XX wieku. 
Legenda.
Z historią wieży jest związana legenda. Opowiada ona, że gdy chanowi urodziła się córka, zaprosił on wszystkich wróżbitów i mędrców z kraju, aby przepowiedzieli przyszłość jego córki. Pewien starzec zapowiedział, że umrze ona od ukąszenia pająka w szesnaste urodziny. Aby ją ochronić, chan zbudował wysoką wieżę, na której szczycie umieścił mieszkanie dla córki. Słudzy podawali jej jedzenie, wnosząc je w koszu po drabinie ustawionej pod wieżą. Dokładnie sprawdzano jego zawartość, aby żaden pająk nie przedostał się do wieży. Podczas obchodów jej szesnastych urodzin chan przyniósł jej kosz owoców. Jednak nie zauważył jadowitego pająka, który ukrył się w koszu. Kiedy córka sięgnęła do kosza, jadowity pająk ugryzł ją. Rozpacz chana była tak wielka, że część wieży rozpadła się.
Balbale.
Wokół wieży obecnie można zobaczyć 80 balbali. Balbale to starożytne nagrobki przedstawiające najczęściej mężczyzn z mieczem lub naczyniem. Posągi prezentowały zmarłego podczas uczty (stypy) odbywającej się po jego śmierci. Kirgizi wierzyli, że dusza jeszcze przez rok mieszka w jurcie, a konkretnie w balbalu lub obrazie nazywanym tul. Po roku balbal umieszczano na grobie zmarłego. Te umieszczone obok wieży pochodzą z tureckich cmentarzy znajdujących się na terenie doliny Czujskiej. 

</doc>
<doc id="4918583" url="https://pl.wikipedia.org/wiki?curid=4918583" title="Kolonia Bagno">
Kolonia Bagno



</doc>
<doc id="4918584" url="https://pl.wikipedia.org/wiki?curid=4918584" title="Jan Teodor Saczko">
Jan Teodor Saczko

Jan Teodor Saczko herbu Wręby (zm. przed 18 maja 1672 roku) – podkomorzy drohicki od 1671 roku, sędzia drohicki w latach 1666-1671, podsędek drohicki w latach 1649-1666, stolnik drohicki w latach 1647-1649.
Poseł na sejm 1662 roku z ziemi mielnickiej. Jako deputat do eksorbitancji i "pacta conventa" był elektorem Michała Korybuta Wiśniowieckiego z ziemi drohickiej w 1669 roku. Poseł na sejm nadzwyczajny 1670 roku z ziemi drohickiej.

</doc>
<doc id="4918589" url="https://pl.wikipedia.org/wiki?curid=4918589" title="Władysław Wojakowski">
Władysław Wojakowski



</doc>
<doc id="4918590" url="https://pl.wikipedia.org/wiki?curid=4918590" title="Pokémon Ultra Sun i Ultra Moon">
Pokémon Ultra Sun i Ultra Moon

Pokémon Ultra Sun i Ultra Moon – dwie gry z serii Pokémon, wydane na konsolę Nintendo 3DS, wyprodukowane przez Game Freak i wydane przez The Pokémon Company (oddział Nintendo). Gry ukazały się 17 listopada 2017 roku. Gry te są ulepszonymi wersjami Pokémon Sun i Moon, które wyszły rok wcześniej – zawierają więcej Pokemonów do złapania, nowe minigry oraz elementy fabularne po zakończeniu wątku głównego. Tak jak oryginalne wersje, Ultra Sun i Ultra Moon różnią się przede wszystkim odwróconym wobec siebie cyklem dnia i nocy, niektórymi elementami fabularnymi oraz dostępnością kilkunastu Pokémonów. Tak jak w poprzednich odsłonach gracz steruje trenerem Pokémonów, przemierza świat, kolekcjonuje nowe stwory i walczy z innymi osobami.
W Polsce gra była dystrybuowana przez ConQuest Entertainment.

</doc>
<doc id="4918591" url="https://pl.wikipedia.org/wiki?curid=4918591" title="Autostrada D66 (Słowacja)">
Autostrada D66 (Słowacja)

Autostrada D66 () – była planowana autostrada na terenie Słowacji i Czechosłowacji. Miała ona połączyć Martin (D1) z granicą słowacko-węgierską w miejscowości Šahy. Oznaczenie przestało istnieć w 1999 roku wraz ze zmianą numeracji autostrad na Słowacji. W pobliżu jej przebiegu jest obecnie budowana droga ekspresowa R3 na odcinku od Martin (D1) do okolic miejscowości Turčianske Teplice i na odcinku Zwoleń (D65) - granica słowacko-węgierska oraz droga ekspresowa R1 na odcinku Bańska Bystrzyca - Zwoleń (D65).

</doc>
<doc id="4918593" url="https://pl.wikipedia.org/wiki?curid=4918593" title="Shireplitis">
Shireplitis

Shireplitis – rodzaj błonkówek z rodziny męczelkowatych. Gatunkiem typowym jest "Shireplitis bilboi". Rodzaj został nazwany na cześć Shire - fikcyjnej krainy z powieści J.R.R. Tolkiena, zaś poszczególne gatunki nazwano na cześć zamieszkujących ją hobbitów oraz samego Tolkiena.
Zasięg występowania.
Rodzaj obejmuje gatunki występujące na Nowej Zelandii.
Budowa ciała.
Długość ciała od 1,8 do 2,2 mm. Przednia para skrzydeł. wąska. Ubarwienie ciała od brązowego po czarne.
Od innych rodzajów "Microgastrinae" odróżniają się krótszymi i grubszymi nogami, krótszymi segmentami czułków u samic, rzeźbieniem pozatułowia, oraz budową hypopygium.
Biologia i ekologia.
Żywiciele gatunków z tego rodzaju nie są znani.
Gatunki.
Do rodzaju zalicza się 6 opisanych gatunków:

</doc>
<doc id="4918595" url="https://pl.wikipedia.org/wiki?curid=4918595" title="Bitwa pod Bobrujkami">
Bitwa pod Bobrujkami

Bitwa pod Bobrujkami – walki polskiego 66 pułku piechoty ppłk. Czesława Jarnuszkiewicza z oddziałami sowieckiego 216 pułku strzelców imienia Lenina toczone nad Berezyną w okresie wojny polsko-bolszewickiej.
Sytuacja ogólna.
14 maja 1920 ruszyła sowiecka ofensywa wojsk Frontu Zachodniego Michaiła Tuchaczewskiego. 15 Armia Augusta Korka i Grupa Północna Jewgienija Siergiejewa uderzyły na pozycje oddziałów polskich 8 Dywizji Piechoty i 1 Dywizji Litewsko-Białoruskiej w ogólnym kierunku na Głębokie. Wykonująca uderzenie pomocnicze 16 Armia Nikołaja Sołłohuba zaatakowała oddziały 4 Armii gen. Stanisława Szeptyckiego i podjęła próbę sforsowania Berezyny pod Murawą i Żukowcem oraz pod Żarnówkami i Niehoniczami. 
Wobec skomplikowanej sytuacji operacyjnej, 23 maja rozpoczął się ogólny odwrót wojsk polskich w kierunku zachodnim.
Po zatrzymaniu sowieckiej ofensywy Armia Rezerwowa gen. Kazimierza Sosnkowskiego, przy współudziale oddziałów 1. i 4 Armii, zepchnęła przeciwnika na linię rzek Auta i górna Berezyna. W pierwszej dekadzie czerwca front polsko-sowiecki na Białorusi ustabilizował się.
W związku z postępami sowieckiej ofensywy na Ukrainie, Wódz Naczelny Józef Piłsudski wydał rozkaz przeprowadzenia na północy serii wypadów na tyły sowieckie, aby stworzyć wrażenie przygotowywania natarcia dużych sił polskich. 
W tym czasie oddziały Grupy Poleskiej broniły dostępu do Mozyrza i Kalenkowicz.
Działania pod Bobrujkami.
21 czerwca dwubatalionowy 66 pułk piechoty wszedł w skład grupy pułkownika Łuczyńskiego i obsadził w systemie dozorowym wzniesienia pod Bobrujkami na wschodnim brzegu Mytwy. Dowództwo pułku i batalion odwodowy oraz bateria 9 pułku artylerii polowej stanęły we wsi Saniuki. Na skrzydłach pułk graniczył odpowiednio: na północy z 34 pułkiem piechoty rozwiniętym w Kustownicy, na południu z 22 pułkiem piechoty ze stanowiskiem dowodzenia w Dobryniu.
25 czerwca stanowiska na wzgórzach obsadził II batalion ppor. Marcina Kamińskiego, liczący 218 żołnierzy i posiadający na wyposażeniu 7 ckm-ów. Trzy kompanie: 5. sierżanta Kohnke, 7. podporucznika Badziąga i 8. chorążego Jana Hirsza rozmieszczono w okopach, a 6 kompania podporucznika Barga zajęła stanowiska przy drodze Saniki - Kustownica, z zadaniem osłony lewego skrzydła batalionu. Kompania karabinów maszynowych wydzieliła 4 ciężkie karabiny maszynowe do 8 kompanii i jeden do 5., pozostawiając dwa w odwodzie przy dowództwie batalionu w Bobrujkach.
Wysłane patrole rozpoznawcze stwierdziły obecność silnych pododdziałów w wioskach Buda i Romanówka.
O świcie 26 czerwca na pozycje II batalionu uderzyła tyraliera sowieckiego 216 pułku strzelców. W jego drugim rzucie maszerowały, prowadzone przez jadących konno dowódców i komisarzy, kolejne bataliony 216 ps.
Nawała ogniowa polskiego pułku zadała Sowietom duże straty, ale mimo to na odcinku 5 kompanii dopiero w walce „na granaty” odparto przeciwnika. Kolejne ataki czerwonoarmistów spowodowały, że polska 5 i 6 kompania walczyły w okopach „na bagnety”. W załamaniu kolejnego natarcia pomogły ckm-y 8 kompanii.
W efekcie Sowieci wycofali się w nieładzie. W kolejnym ataku nieprzyjaciel zmienił taktykę. Prowadził go w sześciu liniach tyralier, a piechotę wspierała artyleria. Zażarte walki trwały do 16.00. Dopiero wejście do walki odwodowego I/66 pułku piechoty zmusiło sowiecki 216 ps do odwrotu.
Bilans i ocena walk.
Zwycięstwo pod Bobrujkami miało dla żołnierzy 66 pułku piechoty duże znaczenie moralne. W zwycięstwie polskiego pułku, będącego pod patronatem Józefa Piłsudskiego, nad sowieckim 216 pułkiem strzelców im. Lenina dopatrywano się symbolu zwycięstwa Wojska Polskiego nad Armią Czerwoną.
Data bitwy pod Bobrujkami była do 1939 świętem 66 Kaszubskiego Pułk Piechoty im. Marszałka Józefa Piłsudskiego. 66 pułk piechoty w walkach pod Bobrujkami stracił sześciu poległych i siedmiu rannych. Straty 216 pułku strzelców im. Lenina były wielokrotnie wyższe. Przed okopami polskimi zostało ponad stu poległych czerwonoarmistów.
Za bohaterstwo w walce Krzyżem Srebrnym Orderu Virtuti Militari udekorowani zostali sierżant Leon Formela i plutonowy Jan Bączyński.
Dowódca Grupy Poleskiej, gen. Władysław Sikorski, z okazji tego zwycięstwa wydał 11 lipca rozkaz pochwalny, w którym napisał:

</doc>
<doc id="4918598" url="https://pl.wikipedia.org/wiki?curid=4918598" title="Autostrada D68 (Słowacja)">
Autostrada D68 (Słowacja)

Autostrada D68 () – była planowana autostrada na terenie Słowacji i Czechosłowacji. Miała ona połączyć Koszyce (D1) (D65) z granicą słowacko-węgierską w miejscowości Milhosť. Oznaczenie przestało istnieć w 1999 roku wraz ze zmianą numeracji autostrad na Słowacji. W jej miejscu istnieje aktualnie droga ekspresowa R4.

</doc>
<doc id="4918599" url="https://pl.wikipedia.org/wiki?curid=4918599" title="Pyeonghwa Ppeokgugi">
Pyeonghwa Ppeokgugi



</doc>
<doc id="4918600" url="https://pl.wikipedia.org/wiki?curid=4918600" title="Pyeonghwa">
Pyeonghwa



</doc>
<doc id="4918601" url="https://pl.wikipedia.org/wiki?curid=4918601" title="Pyeonghwa Hwiparam">
Pyeonghwa Hwiparam



</doc>
<doc id="4918602" url="https://pl.wikipedia.org/wiki?curid=4918602" title="Stadion Zosimades">
Stadion Zosimades

Stadion Zosimades – wielofunkcyjny stadion w Janinie, w Grecji. Został otwarty w 1952 roku. Może pomieścić 7500 widzów. Swoje spotkania rozgrywają na nim piłkarze klubu PAS Janina.
Historia.
Stadion został otwarty w 1952 roku, choć budowę obiektu sportowego w tym miejscu rozpoczęto jeszcze w latach 30. XX wieku. Obiekt nazwany jest na cześć pochodzących z Janiny braci Zosimas. Od momentu powstania klubu PAS Janina (w roku 1966) stadion jest domową areną tego zespołu. Jeszcze w 1965 roku na obiekcie zainstalowano pierwsze, prowizoryczne oświetlenie; obecne, oparte na stąjących w narożnikch czterech masztach, oddano do użytku w roku 2000. W 1982 roku bieżnię lekkoatletyczną obiektu pokryto tartanową nawierzchnią. Po stronie południowej znajduje się duża, zadaszona trybuna główna stadionu, z pozostałych stron bieżnię otaczają znacznie niższe trybuny. Trybuny po stronie północnej także są zadaszone; w 1993 roku wichura zniszczyła zadaszenie po stronie północnej, zostało ono odbudowane dopiero w roku 2009. W szczytowym okresie stadion mógł pomieścić do 15 000 widzów (rekord sprzedanych biletów – 14 557 – padł w sezonie 1974/1975 przy okazji meczu gospodarzy z Olympiakosem), po instalacji plastikowych krzesełek w 2000 roku pojemność obiektu została ustalona na poziomie 7500 widzów.
W latach 1982–2002 na stadionie cztery spotkania towarzyskie rozegrała piłkarska reprezentacja Grecji.

</doc>
<doc id="4918603" url="https://pl.wikipedia.org/wiki?curid=4918603" title="Ewelina Dobrowolska">
Ewelina Dobrowolska

Ewelina Dobrowolska (ur. 16 sierpnia 1988 w Wilnie) – litewska polityk i prawniczka polskiej narodowości, działaczka społeczna i samorządowa, posłanka na Sejm Republiki Litewskiej, od 2020 minister sprawiedliwości.
Życiorys.
Uczyła się w Gimnazjum im. Jana Pawła II w Wilnie. W 2010 ukończyła studia prawnicze na Uniwersytecie Michała Römera, w następnym roku podjęła pracę jako asystentka adwokata w kancelarii prawniczej. W 2012 została prawniczką Europejskiej Fundacji Praw Człowieka. Zajęła się działalnością społeczną w zakresie zwalczania dyskryminacji i ochrony praw człowieka. Reprezentowała m.in. liczne osoby w postępowaniach sądowych dotyczących oryginalnej pisowni nazwisk. W 2019 została nagrodzona przez ambasadę Szwecji na Litwie ("za znaczący wkład w poprawę sytuacji w zakresie praw człowieka").
Również w 2019 kandydowała do rady miejskiej Wilna z ramienia komitetu „O Wilno, z którego jesteśmy dumni” urzędującego mera Remigijusa Šimašiusa. Mandat radnej objęła na początku 2020. W tym samym roku wystartowała w wyborach parlamentarnych z listy liberalnej Partii Wolności. Została wówczas wybrana na posłankę na Sejm Republiki Litewskiej.
W listopadzie 2020 zgłoszono jej kandydaturę na stanowisko ministra sprawiedliwości w rządzie Ingridy Šimonytė. W następnym miesiącu prezydent Gitanas Nausėda zatwierdził jej kandydaturę na ten urząd. Stanowisko to objęła po zaprzysiężeniu 11 grudnia 2020. W maju 2022 zmieniła pisownię swoich danych z formy litewskiej na polską.

</doc>
<doc id="4918604" url="https://pl.wikipedia.org/wiki?curid=4918604" title="Pyeonghwa Zunma">
Pyeonghwa Zunma



</doc>
<doc id="4918606" url="https://pl.wikipedia.org/wiki?curid=4918606" title="Pyeonghwa Hwiparam III">
Pyeonghwa Hwiparam III



</doc>
<doc id="4918608" url="https://pl.wikipedia.org/wiki?curid=4918608" title="Silvaspinosus vespa">
Silvaspinosus vespa

Silvaspinosus vespa – gatunek błonkówki z rodziny męczelkowatych, jedyny przedstawiciel rodzaju "Silvaspinosus"(choć w zbiorach entomologicznych znajduje się co najmniej jeden nieopisany gatunek). 
Zasięg występowania.
Gatunek notowany na Madagaskarze.
Biologia i ekologia.
Żywiciele tego gatunku nie są znani.

</doc>
<doc id="4918609" url="https://pl.wikipedia.org/wiki?curid=4918609" title="Pyeonghwa Zunma 1606">
Pyeonghwa Zunma 1606



</doc>
<doc id="4918610" url="https://pl.wikipedia.org/wiki?curid=4918610" title="Silvaspinosus">
Silvaspinosus



</doc>
<doc id="4918611" url="https://pl.wikipedia.org/wiki?curid=4918611" title="Pyeonghwa Zunma 2008">
Pyeonghwa Zunma 2008



</doc>
<doc id="4918613" url="https://pl.wikipedia.org/wiki?curid=4918613" title="Remigian Kazimierz Pikarski">
Remigian Kazimierz Pikarski

Remigian Kazimierz Pikarski herbu Półkozic – chorąży dorpacki w latach 1655-1680.
Był elektorem Michała Korybuta Wiśniowieckiego z ziemi drohickiej w 1669 roku.

</doc>
<doc id="4918614" url="https://pl.wikipedia.org/wiki?curid=4918614" title="Autostrada D73 (Słowacja)">
Autostrada D73 (Słowacja)

Autostrada D73 () – była planowana autostrada na terenie Słowacji i Czechosłowacji. Miała ona połączyć Preszów (D1) z granicą słowacko-polską w miejscowości Vyšný Komárnik. Oznaczenie przestało istnieć w 1999 roku wraz ze zmianą numeracji autostrad na Słowacji. W jej miejscu powstanie odcinek drogi ekspresowej R4 na całej długości nieistniejącej autostrady.

</doc>
<doc id="4918624" url="https://pl.wikipedia.org/wiki?curid=4918624" title="Jan Witowski">
Jan Witowski



</doc>
<doc id="4918626" url="https://pl.wikipedia.org/wiki?curid=4918626" title="Lodowiec Romera">
Lodowiec Romera

Lodowiec Romera – lodowiec w Ameryce Północnej znajdujący się w południowo-wschodniej części stanu Alaska w USA, w Górach Świętego Eliasza.
Nazwany imieniem Eugeniusza Romera w 1924 r., od następnego roku w granicach Parku Narodowego Glacier Bay.

</doc>
<doc id="4918629" url="https://pl.wikipedia.org/wiki?curid=4918629" title="Texmar United">
Texmar United

Texas Market United – nieistniejący już belizeński klub piłkarski z siedzibą we wsi Mango Creek, w dystrykcie Stann Creek. Funkcjonował w latach 2006–2009. Swoje domowe mecze rozgrywał w sąsiadującej wsi Independence, na obiekcie Michael Ashcroft Stadium.
Historia.
Klub został założony w 2006 roku. Przez większość swojej historii nosił oficjalną nazwę Texas Market Boys FC, lecz w tekstach był określany niemal wyłącznie jako Tex Mar Boys lub Texmar Boys. Dopiero na ostatnie pół roku swojej działalności zmienił nazwę na Texmar United.
W sezonie 2006/2007 zespół wystąpił w rozgrywkach pucharu Belize o nazwie FFB Cup Knock-Out Tournament. Następnie przystąpił do najwyższej klasy rozgrywkowej, w której rozegrał sezon 2007 (doszedł do półfinału). Bezpośrednio po tym dołączył do alternatywnej, ogólnokrajowej ligi Super League of Belize, nieadministrowanej przez Belizeński Związek Piłki Nożnej. W kolejnych latach dwukrotnie wywalczył jej mistrzostwo (2007/2008, 2009) i raz wicemistrzostwo (2008/2009). W lipcu 2008 rozegrał mecz o superpuchar Belize o nazwie All Star Champions Football, lecz przegrał w nim z mistrzem Belize, zespołem Hankook Verdes (2:3), po dogrywce. Po zdobyciu drugiego mistrzostwa Super League klub zakończył działalność.
Klub występował w czarno-białych barwach.

</doc>
<doc id="4918635" url="https://pl.wikipedia.org/wiki?curid=4918635" title="Tex Mar Boys">
Tex Mar Boys



</doc>
<doc id="4918636" url="https://pl.wikipedia.org/wiki?curid=4918636" title="Texmar Boys">
Texmar Boys



</doc>
<doc id="4918639" url="https://pl.wikipedia.org/wiki?curid=4918639" title="Can Xue">
Can Xue

Deng Xiaohua (; ur. 30 maja 1953 w Changsha, Hunan), lepiej znana pod pseudonimem literackim Can Xue () – chińska pisarka.
Pseudonim ten można rozumieć jako „brudny śnieg”, który stopniowo się topi w miarę ocieplania się pogody albo jako najczystszy śnieg utrzymujący się na górskich szczytach przez cały rok. Ten zabieg oddaje charakter jej awangardowej twórczości, która w zaskakujący sposób łączy w sobie pozornie sprzeczne elementy.
W latach 80. Can Xue zaczęła publikować artykuły w prestiżowych magazynach takich jak . Pisarka wydała 3 powieści oraz 50 noweli i 120 krótkich opowiadań oraz 6 książek krytycznoliterackich. Jej dzieła były tłumaczone m.in. na języki angielski, francuski, japoński, rosyjski i polski.
Życiorys.
Dzieciństwo Can Xue przebiegało w czasach rewolucji kulturalnej. Rodzice pracowali w „Xin Hunan Bao” (新湖南报; obecnie „Hunan Ribao”, 湖南日报, ang. „Hunan Daily”). Pisarka ma siedmioro rodzeństwa: trzech starszych braci, dwie starsze siostry i dwóch młodszych braci. W roku 1957 ojciec został uznany za prawicowca i wysłany do obozu reedukacji poprzez pracę, a matka została zesłana do pracy na wieś. Wychowaniem Can Xue zajęła się babcia; po jej śmierci z głodu w 1960 roku Can Xue podjęła naukę w szkole podstawowej w Changsha. W 1962 roku jej rodzice zostali wypuszczeni z obozów i ponownie kontynuowali pracę w gazecie „Xin Hunan Bao”. Autorka ukończyła pierwszy etap edukacji w 1966 roku. W latach 1967–1969 jej rodzice ponownie spędzili w obozach reedukacji przez pracę. W wieku 17 lat, Can Xue zaczęła pracę najpierw jako tzw. „bosonogi lekarz”, a następnie pracowała w fabryce jako frezerka i szwaczka. W roku 1978 wyszła za mąż za Lu Yonga; w 1979 urodziła syna Lu Lanyuana.
Do roku 1983, Can Xue pracowała jako nauczycielka angielskiego, a później Lu Yong założył własny zakład krawiecki. Po opublikowaniu w kolejnych latach kilku dzieł, które spotkały się z uznaniem zwłaszcza wśród czytelników zagranicznych, Can Xue była kilkukrotnie zapraszana na spotkania literackie do Japonii i Stanów Zjednoczonych. W roku 2001 z całą rodziną przeprowadziła się z południowochińskiego Hunanu do Pekinu.
Twórczość.
Jednym z najsłynniejszych dzieł Can Xue jest nowela pt. "Ulica błota" (), utwór ten pisany był przez 4 lata. Autorka pisze swoje dzieła, nie wprowadzając żadnych poprawek. Jak sama mówi: 
Jej głównymi motywami twórczości jest chwiejność i ograniczoność ludzkiego umysłu, próby przejścia granicy dozwolonego. Jej twórczość odbiega od realistycznego stylu. Can Xue często porusza problem rywalizacji oraz braku wzajemnego porozumienia mężczyzn i kobiet. W jej utworach praktycznie każda zdeterminowana, dążąca do celu osoba jest kobietą. Mężczyźni często są opisywani jako istoty ograniczone umysłowo, pozbawione perspektyw. Uważana przez niektórych literaturoznawców i czytelników za jedną z najbardziej eksperymentalnych twórczyń na świecie, sama Can Xue opisuje swoje prace mianem literatury duszy lub też literatury życia. Jedna z najsłynniejszych amerykańskich krytyczek literackich Susan Sontag powiedziała, że chińska autorka jako jedyna wśród chińskich autorów zasługuje na Nagrodę Nobla.
O Can Xue często mówi się na świecie jako o pisarce wyprzedzającej swoje czasy. W samych Chinach jednak jej twórczość nie spotyka się z przychylnością. Autorka przyznaje, że nie jest zaskoczona oschłą reakcją rodzimych odbiorców. 
Nagrody i wyróżnienia.
W 2015 jej książka pt. "Ostatni kochanek" (), w przekładzie Annelise Finegan Wasmoen, dostała nagrodę American Best Translated Novel Award za najlepiej przetłumaczoną powieść. W tymże roku twórczyni poszerzyła grono osób, które zdobyły prestiżową nagrodę Neustadt International Prize for Literature, a także została nominowana do British Independent Foreign Fiction Award.
Publikacje.
Nowele
Krótkie opowiadania:

</doc>
<doc id="4918641" url="https://pl.wikipedia.org/wiki?curid=4918641" title="Małgorzata Paprocka">
Małgorzata Paprocka

Małgorzata Paprocka (ur. 18 sierpnia 1983 w Bielsku-Białej) – polska urzędniczka państwowa i prawnik, od 2020 sekretarz stanu w Kancelarii Prezydenta RP.
Życiorys.
Absolwentka studiów prawniczych na Wydziale Prawa i Administracji Uniwersytetu Warszawskiego (2007). Na tej uczelni kształciła się także w Centrum Prawa Amerykańskiego oraz w ramach podyplomowego studium zagadnień legislacyjnych. W latach 2007–2009 zatrudniona w Urzędzie Regulacji Energetyki, następnie przeszła do pracy w Kancelarii Prezydenta Rzeczypospolitej Polskiej. W latach 2010–2016 pozostawała zastępcą dyrektora, a w latach 2016–2020 dyrektorem Biura Prawa i Ustroju KPRP.
8 października 2020 roku prezydent Andrzej Duda powołał ją na stanowisko sekretarza stanu w Kancelarii Prezydenta RP, odpowiedzialnego za sprawy prawno-ustrojowe oraz kontakty z parlamentem i rządem.
W 2023 roku odznaczona łotewskim Krzyżem Uznania II klasy.
Życie prywatne.
Jest mężatką, ma dwoje dzieci.

</doc>
<doc id="4918643" url="https://pl.wikipedia.org/wiki?curid=4918643" title="H-13 Przemko (2020)">
H-13 Przemko (2020)



</doc>
<doc id="4918645" url="https://pl.wikipedia.org/wiki?curid=4918645" title="H-11 Bolko (2019)">
H-11 Bolko (2019)



</doc>
<doc id="4918647" url="https://pl.wikipedia.org/wiki?curid=4918647" title="H-1 Gniewko (2019)">
H-1 Gniewko (2019)



</doc>
<doc id="4918648" url="https://pl.wikipedia.org/wiki?curid=4918648" title="H-2 Mieszko (2019)">
H-2 Mieszko (2019)



</doc>
<doc id="4918649" url="https://pl.wikipedia.org/wiki?curid=4918649" title="H-12 Semko (2020)">
H-12 Semko (2020)



</doc>
<doc id="4918650" url="https://pl.wikipedia.org/wiki?curid=4918650" title="H-3 Leszko (2020)">
H-3 Leszko (2020)



</doc>
<doc id="4918652" url="https://pl.wikipedia.org/wiki?curid=4918652" title="Artūras Žukauskas">
Artūras Žukauskas

Artūras Žukauskas (ur. 22 listopada 1956 w Wilnie) – litewski fizyk, nauczyciel akademicki i polityk, profesor, w latach 2015–2020 rektor Uniwersytetu Wileńskiego, poseł na Sejm Republiki Litewskiej.
Życiorys.
W 1974 ukończył szkołę średnią w rodzinnej miejscowości. W 1979 został absolwentem fizyki (z uprawnieniami nauczyciela fizyki) na Uniwersytecie Wileńskim. Na tej samej uczelni uzyskiwał stopnie naukowe doktora (1983) i doktora habilitowanego (1991). Zawodowo od 1979 związany z macierzystą uczelnią, od 1993 na stanowisku profesora. Był kierownikiem laboratorium luminescencji, dyrektorem instytutu nauk stosowanych i kierownikiem zakładu optoelektroniki. Członek zwyczajny Litewskiej Akademii Nauk (od 2011), autor ponad 250 publikacji naukowych. W 2015 został wybrany na rektora Uniwersytetu Wileńskiego, funkcję tę sprawował do 2020.
W 2020 wystartował w wyborach parlamentarnych z listy liberalnej Partii Wolności, uzyskał wówczas mandat posła na Sejm Republiki Litewskiej.

</doc>
<doc id="4918653" url="https://pl.wikipedia.org/wiki?curid=4918653" title="Pedro Labernia Esteller">
Pedro Labernia Esteller

Pedro Labernia Esteller (ur. 19 lutego 1802 w Traiguerze, zm. 26 czerwca 1860) – hiszpański językoznawca i leksykograf.
Urodził się w Traiguerze w walencjańskiej prowincji Castellón. Studiował filozofię i teologię w seminarium duchownym w Tortosie. Następnie, w wieku 23 lat przeniósł się do Barcelony, miasta, w którym mieszkał do śmierci. Kontynuował tam kształcenie w zakresie teologii, ostatecznie jednak doktoryzował się z literatury (1828). Wykładał łacinę i nauki humanistyczne w barcelońskim Colegio de Sant Pere. W 1836 włączony, jako członek honorowy, do Reial Acadèmia de Bones Lletres.
Znany przede wszystkim z opracowania "Diccionari de la llengua catalana ab la correspondencia castellana y llatina" (1839−1840), przez niektórych uznawanego za dzieło założycielskie współczesnej leksykografii katalońskiej. Kilka lat później ogłosił jego hiszpańsko-katalońsko-łacińską kontynuację ("Diccionario de la lengua castellana con las correspondencias catalana y latina", 1844−1848). Rozbudowywaniu i udoskonalaniu tej pracy poświęcił znaczną część intelektualnie czynnego życia.
Opublikował ponadto "Ortografía de la lengua castellana" (1849), "Diccionario manual de la lengua castellana con la correspondencia latina" (1850), "Gramática latina" (1852) oraz "Diccionario manual de la lengua latina con la correspondencia castellana" (1853).

</doc>
<doc id="4918655" url="https://pl.wikipedia.org/wiki?curid=4918655" title="WWE Superstar Shake-up 2019">
WWE Superstar Shake-up 2019

Superstar Shake-up 2019 – trzynasty draft amerykańskiej federacji wrestlingu WWE. Odbył się on, w okresie 15 kwietnia do 8 maja 2019 na żywo podczas odcinków tygodniówek "Raw" i "SmackDown Live" transmitowanych w Stanach Zjednoczonych za pośrednictwem stacji USA Network..
Zmiany nie były oficjalnie ogłaszane, ale ustalane były za kulisami lub przez komentatorów. Jedyne oficjalnie ogłaszane jako Superstar Shake-up były gale, które odbyły się 15 i 16 kwietnia (kolejno Raw i SmackDown), a reszta to wybory dodatkowe wybrane na pozostałych galach, w okresie draftu lub na stronie internetowej "wwe.com".
Wild Card Rule.
6 maja na Raw, Vince McMahon wprowadził Wild Card Rule (zasada dzikiej karty) z określonymi zastrzeżeniami: 

</doc>
<doc id="4918656" url="https://pl.wikipedia.org/wiki?curid=4918656" title="Jezioro Płatyńskie">
Jezioro Płatyńskie



</doc>
<doc id="4918657" url="https://pl.wikipedia.org/wiki?curid=4918657" title="SsangYong">
SsangYong



</doc>
<doc id="4918659" url="https://pl.wikipedia.org/wiki?curid=4918659" title="Dom-Muzeum Alberta i Toni Neisserów">
Dom-Muzeum Alberta i Toni Neisserów

Dom-Muzeum Alberta i Toni Neisserów – willa wzniesiona we Wrocławiu w 1898 r. dla Alberta Neissera i jego żony wg projektu architekta Hansa Grisebacha. W latach 1920–1934 znajdowało się w niej ufundowane przez małżonków muzeum, prezentujące zbiory sztuki z ich kolekcji.
Willę zbudowano przy ulicy Fuerstenstrasse (obecnie ul. Różyckiego). Neisserowie mieszkali w niej do śmierci (Toni do 1913, Albert do 1916), urządzając w domu liczne spotkania dla artystów. Po śmierci Alberta Neissera, na mocy jego darowizny z 1913 r., dom oraz zgromadzona w nim kolekcja stały się własnością miasta, z zastrzeżeniem urządzenia w nim muzeum. Otwarto je w 1920 jako oddział Śląskiego Muzeum Rzemiosła Artystycznego, jednak po 1934 r. hitlerowskie władze zlikwidowały placówkę, ze względu na żydowskie pochodzenie jego fundatorów, a zbiory zostały przeniesione do innych budynków Śląskiego Muzeum Rzemiosła Artystycznego i, w mniejszym stopniu, do Muzeum Zamkowego. Proces likwidacji mzueum zakończono w 1936 r. Willa uległa zniszczeniu w trakcie walk o Wrocław w 1945 r.
Muzeum miało 14 sal ekspozycyjnych. Zbiory sztuki były różnorodne tak w zakresie wieku, jak i stylu oraz rodzaju eksponatów, jednak przeważało rzemiosło artystyczne, a ze względu na styl – sztuka secesyjna. Znaczną część kolekcji stanowiły dzieła współczesnych Neissserom artystów niemieckich, szczególnie obrazy Fritza i Ericha Erlerów i gobeliny Wandy Bibrowicz, choć reprezentowana była także sztuka innych regionów świata, łącznie z wyrobami z Dalekiego Wschodu.
Zdecydowana większość kolekcji muzeum Neisserów zaginęła.
Muzeum Neisserów poświęcone jest naukowe opracowanie Piotra Łukaszewicza „Dom Alberta i Toni Neisserów: zapomniany rozdział z dziejów wrocławskich muzeów” wydane w 1991 w Rocznikach Sztuki Śląskiej, nr 15. W 2005 r. Muzeum Narodowe we Wrocławiu zorganizowało wystawę poświęconą działalności Neissera jako kolekcjonera oraz zaprezentowało ocalałe eksponaty z jego zbiorów.

</doc>
<doc id="4918660" url="https://pl.wikipedia.org/wiki?curid=4918660" title="Snellenius">
Snellenius

Snellenius – rodzaj błonkówek z rodziny męczelkowatych. Gatunkiem typowym jest "Snellenius vollenhovii".
Zasięg występowania.
Rodzaj obejmuje gatunki występujące na cały świecie z wyjątkiem krainy nearktycznej.
Biologia i ekologia.
Żywicielami gatunków z tego rodzaju są motyle z rodzin mrocznicowatych, sówkowatych i zawisakowatych.
Gatunki.
Do rodzaju zalicza się 40 opisanych żyjących gatunków (wiele gatunków jest nieopisanych):
Oraz jeden gatunek wymarły:

</doc>
<doc id="4918661" url="https://pl.wikipedia.org/wiki?curid=4918661" title="Stanisław Czerwiński">
Stanisław Czerwiński



</doc>
<doc id="4918662" url="https://pl.wikipedia.org/wiki?curid=4918662" title="SsangYong Musso Grand">
SsangYong Musso Grand



</doc>
<doc id="4918663" url="https://pl.wikipedia.org/wiki?curid=4918663" title="Stanisław Czerwiński (major)">
Stanisław Czerwiński (major)

Stanisław Czerwiński (ur. 1 listopada 1896 w Żółtańcach, zm. ?) – major piechoty Wojska Polskiego.
Życiorys.
Urodził się 1 listopada 1896 w Żółtańcach, pow. żółkiewskim, jako syn Józefa. Służył w 79 pułku piechoty w Słonimie. 27 stycznia 1930 został mianowany majorem ze starszeństwem z 1 stycznia 1930 i 82. lokatą w korpusie oficerów piechoty. W marcu tego roku został przeniesiony do 20 pułku piechoty w Krakowie na stanowisko obwodowego komendanta Przysposobienia Wojskowego. Później został przesunięty na stanowisko dowódcy batalionu, a w kwietniu 1934 na stanowisko kwatermistrza. W marcu 1939 pełnił służbę w 75 pułku piechoty w Chorzowie na stanowisku dowódcy I batalionu, detaszowanego w Rybniku.
W czasie kampanii wrześniowej walczył na stanowisku kwatermistrza 54 pułku piechoty Strzelców Kresowych.

</doc>
<doc id="4918664" url="https://pl.wikipedia.org/wiki?curid=4918664" title="SsangYong Korando e-Motion">
SsangYong Korando e-Motion



</doc>
<doc id="4918665" url="https://pl.wikipedia.org/wiki?curid=4918665" title="Tobleronius orientalis">
Tobleronius orientalis

Tobleronius orientalis – gatunek błonkówki z rodziny męczelkowatych, jedyny przedstawiciel rodzaju "Tobleronius" (choć w zbiorach entomologicznych może znajdować się co najmniej jeden nieopisany gatunek). 
Zasięg występowania.
Gatunek notowany w Tajlandii i Wietnamie.
Biologia i ekologia.
Żywiciele tego gatunku nie są znani.

</doc>
<doc id="4918666" url="https://pl.wikipedia.org/wiki?curid=4918666" title="SpaceX Crew-3">
SpaceX Crew-3

SpaceX Crew-3 – trzeci operacyjny lot kapsuły Crew Dragon na Międzynarodową Stację Kosmiczną. Załogę stanowiło czterech astronautów.

</doc>
<doc id="4918667" url="https://pl.wikipedia.org/wiki?curid=4918667" title="Tobleronius">
Tobleronius



</doc>
<doc id="4918669" url="https://pl.wikipedia.org/wiki?curid=4918669" title="SsangYong Nomad">
SsangYong Nomad



</doc>
<doc id="4918670" url="https://pl.wikipedia.org/wiki?curid=4918670" title="Mosfileri">
Mosfileri



</doc>
<doc id="4918671" url="https://pl.wikipedia.org/wiki?curid=4918671" title="Micro Actyon">
Micro Actyon



</doc>
<doc id="4918673" url="https://pl.wikipedia.org/wiki?curid=4918673" title="Micro Kyron">
Micro Kyron



</doc>
<doc id="4918674" url="https://pl.wikipedia.org/wiki?curid=4918674" title="Ungunicus vietnamensis">
Ungunicus vietnamensis

Ungunicus vietnamensis – gatunek błonkówki z rodziny męczelkowatych, jedyny przedstawiciel rodzaju "Ungunicus". 
Zasięg występowania.
Gatunek notowany w Wietnamie.
Biologia i ekologia.
Żywiciele tego gatunku nie są znani.

</doc>
<doc id="4918675" url="https://pl.wikipedia.org/wiki?curid=4918675" title="Ungunicus">
Ungunicus



</doc>
<doc id="4918676" url="https://pl.wikipedia.org/wiki?curid=4918676" title="Amadies">
Amadies

Amadies (gr. "Αμμαδιές ") – wieś w Republice Cypryjskiej, w dystrykcie Nikozja.

</doc>
<doc id="4918677" url="https://pl.wikipedia.org/wiki?curid=4918677" title="SsangYong MJ">
SsangYong MJ



</doc>
<doc id="4918678" url="https://pl.wikipedia.org/wiki?curid=4918678" title="Konstanty Fanti">
Konstanty Fanti

Konstanty Tadeusz Fanti (ur. 5 czerwca 1925 w Radomiu, zm. 8 lipca 2009) – polski uczony, specjalista w dziedzinie hydrotechniki, profesor doktor inżynier Wydziału Inżynierii Środowiska Politechniki Warszawskiej. 
Życiorys.
W 1948 ukończył studia na Politechnice Warszawskiej, a następnie pracował w działach wykonawstwa przedsiębiorstw budowlanych. W 1951 został kierownikiem pracowni i weryfikatorem Głównego Biura Studiów i Projektów Energetyki "Energoprojekt". W 1956 obronił doktorat, od 1959 do 1967 był docentem. Od 1960 przez trzy lata kierował zakładem Państwowego Instytutu Hydrologiczno-Meteorologicznego, w 1963 został kierownikiem Katedry Zbiorników i Siłowni Wodnych, w 1967 został profesorem nadzwyczajnym. Od 1970 przez rok pełnił funkcję dyrektora Instytutu Zaopatrzenia w Wodę i Budownictwa Wodnego, od 1971 do 1974 był dziekanem Wydziału Inżynierii Sanitarnej i Wodnej. 
Pochowany na Cmentarzu rzymskokatolickim w Radomiu.

</doc>
<doc id="4918679" url="https://pl.wikipedia.org/wiki?curid=4918679" title="TagAZ Road Partner">
TagAZ Road Partner



</doc>
<doc id="4918680" url="https://pl.wikipedia.org/wiki?curid=4918680" title="TagAZ Tager">
TagAZ Tager



</doc>
<doc id="4918681" url="https://pl.wikipedia.org/wiki?curid=4918681" title="Margo (Cypr)">
Margo (Cypr)

Margo (gr. "Μαργό") – wieś w Republice Cypryjskiej, w dystrykcie Nikozja.

</doc>
<doc id="4918683" url="https://pl.wikipedia.org/wiki?curid=4918683" title="Mercedes-Benz Musso">
Mercedes-Benz Musso



</doc>
<doc id="4918684" url="https://pl.wikipedia.org/wiki?curid=4918684" title="Beata Pietkiewicz">
Beata Pietkiewicz

Beata Pietkiewicz (ur. 25 czerwca 1981 w Janczunach) – litewska polityk i działaczka samorządowa narodowości polskiej, posłanka na Sejm Republiki Litewskiej.
Życiorys.
W 2005 ukończyła studia z historii na Uniwersytecie Warszawskim, po czym pracowała jako nauczycielka. Działaczka Związku Polaków na Litwie oraz Akcji Wyborczej Polaków na Litwie. Od 2007 związana z administracją rejonu solecznickiego. Była doradczynią mera (2007–2015) i zastępczynią dyrektora administracji rejonowej (2015–2019). W 2019 powołana na zastępczynię mera.
W wyborach w 2020 wystartowała z ramienia AWPL do Sejmu w okręgu jednomandatowym nr 56. Uzyskała mandat poselski, wygrywając w pierwszej turze głosowania.
Jej nazwisko na Litwie było zapisywane w formie Petkevič; po uchwaleniu w 2022 ustawy o zapisie nielitewskich nazwisk dokonała urzędowej zmiany zapisu nazwiska.

</doc>
<doc id="4918685" url="https://pl.wikipedia.org/wiki?curid=4918685" title="SsangYong Rhino">
SsangYong Rhino



</doc>
<doc id="4918686" url="https://pl.wikipedia.org/wiki?curid=4918686" title="SsangYong Rexton Sports">
SsangYong Rexton Sports



</doc>
<doc id="4918687" url="https://pl.wikipedia.org/wiki?curid=4918687" title="SsangYong Rexton XLV">
SsangYong Rexton XLV



</doc>
<doc id="4918688" url="https://pl.wikipedia.org/wiki?curid=4918688" title="Micro Rexton">
Micro Rexton



</doc>
<doc id="4918689" url="https://pl.wikipedia.org/wiki?curid=4918689" title="Mahindra Alturas G4">
Mahindra Alturas G4



</doc>
<doc id="4918691" url="https://pl.wikipedia.org/wiki?curid=4918691" title="Micro Tivoli">
Micro Tivoli



</doc>
<doc id="4918692" url="https://pl.wikipedia.org/wiki?curid=4918692" title="SsangYong Tivolan">
SsangYong Tivolan



</doc>
<doc id="4918693" url="https://pl.wikipedia.org/wiki?curid=4918693" title="SsangYong LUVi">
SsangYong LUVi



</doc>
<doc id="4918694" url="https://pl.wikipedia.org/wiki?curid=4918694" title="SsangYong Tivoli Air">
SsangYong Tivoli Air



</doc>
<doc id="4918695" url="https://pl.wikipedia.org/wiki?curid=4918695" title="SsangYong Tivoli XLV">
SsangYong Tivoli XLV



</doc>
<doc id="4918696" url="https://pl.wikipedia.org/wiki?curid=4918696" title="Micro Korando">
Micro Korando



</doc>
<doc id="4918697" url="https://pl.wikipedia.org/wiki?curid=4918697" title="Micro Stavic">
Micro Stavic



</doc>
<doc id="4918699" url="https://pl.wikipedia.org/wiki?curid=4918699" title="Hieronim Kazimierz Chalecki">
Hieronim Kazimierz Chalecki

Hieronim Kazimierz Chalecki herbu własnego (zm. przed 2 kwietnia 1672 roku) – łowczy podlaski od 1651 roku.
Był elektorem Michała Korybuta Wiśniowieckiego z ziemi drohickiej w 1669 roku.

</doc>
<doc id="4918700" url="https://pl.wikipedia.org/wiki?curid=4918700" title="SsangYong Turismo">
SsangYong Turismo



</doc>
<doc id="4918702" url="https://pl.wikipedia.org/wiki?curid=4918702" title="SsangYong Korando Turismo">
SsangYong Korando Turismo



</doc>
<doc id="4918703" url="https://pl.wikipedia.org/wiki?curid=4918703" title="Maria Alma Białkowska">
Maria Alma Białkowska

Kazimiera Maria Alma Białkowska (ur. w 1943, zm. 13 października 2020) – polska siostra zakonna z Katolickiego Zgromadzenia Sióstr Mariawitek Nieustającej Adoracji Ubłagania, biskupka-elekta Kościoła Katolickiego Mariawitów w RP, długoletnia proboszczka parafii Przenajświętszego Sakramentu Kościoła Katolickiego Mariawitów w Grzmiącej.
Życiorys.
Nowicjat w Klasztorze Sióstr Mariawitek w Felicjanowie rozpoczęła w sierpniu 1960, w 1962 złożyła trzyletnie śluby zakonne, a w 1964 śluby wieczyste i przyjęła święcenia diakonatu. Święcenia kapłańskie otrzymała w 1965 z rąk abp. Józefa Marii Rafaela Wojciechowskiego. W 1970 siostra Białkowska została skierowana do służby duszpasterskiej w parafii MB Nieustającej Pomocy w Warszawie, zaś w 1971 objęła parafię Przenajświętszego Sakramentu Kościoła Katolickiego Mariawitów w Grzmiącej, której proboszczem pozostała do śmierci w 2020. W międzyczasie, w 1979, uzyskała stopień naukowy magistra teologii na Wydziale Teologicznym Chrześcijańskiej Akademii Teologicznej w Warszawie na podstawie rozprawy pt. "Problem kapłaństwa kobiet w teologii współczesnej".
We wrześniu 1992 w trakcie Kapituły Kościoła Katolickiego Mariawitów została wybrana na biskupkę. Siostra Białkowska nie zgodziła się jednak na przyjęcie święceń biskupich ze względów zdrowotnych, pozostając biskupką-elektą.
Zmarła 13 października 2020 i 24 października tego samego roku została pochowana na cmentarzu mariawickim w Grzmiącej.

</doc>
<doc id="4918704" url="https://pl.wikipedia.org/wiki?curid=4918704" title="SsangYong Rexton W">
SsangYong Rexton W



</doc>
<doc id="4918705" url="https://pl.wikipedia.org/wiki?curid=4918705" title="SsangYong G4 Rexton">
SsangYong G4 Rexton



</doc>
<doc id="4918706" url="https://pl.wikipedia.org/wiki?curid=4918706" title="Zbigniew Strugalski">
Zbigniew Strugalski

Zbigniew Strugalski (ur. 8 stycznia 1927, zm. 2 grudnia 2006 w Warszawie) – polski uczony, specjalista w dziedzinie fizyki jądrowej, profesor doktor habilitowany Wydziału Fizyki Politechniki Warszawskiej.
Życiorys.
W latach 1972-1978 pełnił funkcję dyrektora Instytutu Fizyki Politechniki Warszawskiej, członek Europejskiego Towarzystwa Fizycznego. Zbigniew Strugalski należał do grupy twórców Wydziału Fizyki Technicznej i Matematyki Stosowanej - FTiMS, był organizatorem badań w zakresie fizyki jądrowej na Politechnice Warszawskiej. Jako wybitny fizyk-eksperymentator, był twórcą nowych metod pomiarowych, autor wielu publikacji o zasięgu światowym, wprowadził autorską metodę pomiaru energii fotonów. Zainicjował badania reakcji jądrowych z użyciem ksenonowych komór pęcherzykowych. Przez wiele lat był Naczelnikiem Sektora i Zastępcy Dyrektora Laboratorium Wysokich Energii w Zjednoczonym Instytucie Badań Jądrowych w Dubnej.
Pochowany na Cmentarzu Komunalnym Północnym w Warszawie (kw. S-III-8, rząd 2, grób 18).

</doc>
<doc id="4918707" url="https://pl.wikipedia.org/wiki?curid=4918707" title="Kamienice przy ul. Kuśnierskiej 10, 12, 12a i 12b w Szczecinie">
Kamienice przy ul. Kuśnierskiej 10, 12, 12a i 12b w Szczecinie

Kamienice przy ul. Kuśnierskiej 10, 12, 12a i 12b – zespół czterech kamienic, zlokalizowanych na ulicy Kuśnierskiej, na terenie szczecińskiego osiedla Stare Miasto, w dzielnicy Śródmieście. Są to jedyne zachowane budynki mieszkalne z przedwojennej zabudowy ulicy Kuśnierskiej (oprócz budynku przy ul. Grodzkiej 50), a także jedne z niewielu szczecińskich kamienic staromiejskich odbudowanych po zniszczeniach II wojny światowej.
Powojenna odbudowa kamienic została przeprowadzona w latach 70. i 80. XX wieku z przy wsparciu Społecznego Funduszu Odbudowy Stolicy. Na pamiątkę tego przedsięwzięcia umieszczono na kamienicy nr 12 tablicę z napisem „Zabytkowe kamienice odbudowane dzięki pomocy finansowej S.F.O.S.”.
Opis.
Kuśnierska 10.
Dwupiętrowa, trzyosiowa kamienica z użytkowym poddaszem. Parter mieszczący wejście do budynku i lokal usługowy ozdobiono boniowaniem. Okna pierwszego i drugiego piętra obramowano listwami, a przestrzeń podokienną zaakcentowano konsolami. Drugie piętro i dach rozdzielono gzymsem koronującym. W trakcie powojennej odbudowy kamienica została odbudowana ze zmianami. Zmniejszono otwory okienne parteru adaptując dawne pomieszczenia sklepu do innych celów, uproszczono zdobienia okien, zmieniono kształt lukarn poddasza.
Kuśnierska 12.
Dwupiętrowa, czteroosiowa kamienica z barokowym ozdobnym szczytem kryjącym poddasze, wzniesiona w drugiej połowie XIV wieku. Kondygnacje zróżnicowano poziomymi gzymsami, a okna podkreślono listwami. W szczycie wieńczącym budynek umieszczono dwa okna doświetlające pomieszczenia poddasza. Po II wojnie światowej zmieniono układ otworów okiennych i drzwiowych na parterze. 14 sierpnia 1991 r. budynek został wpisany do rejestru zabytków.
Kuśnierska 12a.
Kamienica wzniesiona jako dwupiętrowa, trzyosiowa. Poszczególne piętra rozgraniczono gzymsami, a okna parteru i wyższych pięter obramowano listwami. Na parterze zlokalizowano lokal usługowy. W latach powojennych budynek obniżono, kryjąc drugie piętro w spadzistym dachu. Na parterze przebito nowe otwory okienne i drzwiowe. 
Kuśnierska 12b.
Kamienica zbudowana jako narożna, jednopiętrowa z poddaszem. Elewację od strony ulicy Kuśnierskiej zaprojektowano jako pięcioosiową, a od strony ulicy Grodzkiej jako dwuosiową. Skromny detal architektoniczny obejmował ozdobny portal drzwi od strony Kuśnierskiej, listwy obramowujące okna i gzyms koronujący. W ramach odbudowy kamienicę skrócono z pięciu osi do trzech, a od strony ulicy Grodzkiej wykonano nową czteroosiową elewację ze zdobieniami nawiązującymi do tych z fasady zwróconej ku ulicy Kuśnierskiej.

</doc>
<doc id="4918711" url="https://pl.wikipedia.org/wiki?curid=4918711" title="Puchar Świata kobiet w kombinacji norweskiej 2020/2021">
Puchar Świata kobiet w kombinacji norweskiej 2020/2021

Puchar Świata kobiet w kombinacji norweskiej 2020/2021 – pierwsza w historii edycja Pucharu Świata kobiet w kombinacji norweskiej. Rywalizacja miała rozpocząć się 4 grudnia 2020 r. w norweskim Lillehammer, jednak ostatecznie rozpoczęła się 18 grudnia 2020 r. w austriackim Ramsau. Były to jedyne zawody przeprowadzone w sezonie. 
Kryształową kulę wywalczyła Amerykanka Tara Geraghty-Moats, a w Pucharze Narodów najlepsze okazały się reprezentantki Norwegii.

</doc>
<doc id="4918714" url="https://pl.wikipedia.org/wiki?curid=4918714" title="Robert Aramayo">
Robert Aramayo

Robert Aramayo (ur. 6 listopada 1992 w Kingston upon Hull) – angielski aktor, który wystąpił m.in. w filmie ' oraz serialach "Gra o tron" i '.

</doc>
<doc id="4918721" url="https://pl.wikipedia.org/wiki?curid=4918721" title="NGC 6175">
NGC 6175

NGC 6175 (także PGC 58362, oraz UGC 10422) – radiogalaktyka, która składa się z dwóch kolidujących ze sobą galaktyk: "NGC 6175-1", która jest galaktyką soczewkowatą (S0) i "NGC 6175-2", która jest galaktyką eliptyczną (E0). NGC 6175 położona jest w gwiazdozbiorze Herkulesa, około 400 milionów lat świetlnych od Ziemi. Odkryta została 18 marca 1787 przez Williama Herschela, który opisał ją jako „bardzo nikła, bardzo mała i okrągła”.

</doc>
<doc id="4918723" url="https://pl.wikipedia.org/wiki?curid=4918723" title="Dzień tryfidów (film)">
Dzień tryfidów (film)

Dzień tryfidów (org. "The Day of the Triffids") – brytyjsko-amerykański horror SF z 1962 roku, w reż. Steva Sekely'ego. Adaptacja powieści Johna Wyndhama z 1951 roku pod tym samym tytułem. 
Opis fabuły.
Planetę Ziemia nawiedza deszcz meteorytów. Jego efektem jest natychmiastowa utrata wzorku dla większości populacji, która doprowadza do paraliżu życia na Ziemi. Tylko nieliczni ludzie, którzy nie mogli widzieć feralnego zjawiska, zachowują wzrok. Należy do nich Bill Masen, który podczas niesamowitego opadu leżał w klinice okulistycznej i miał zabandażowane oczy. Dzień po katastrofie opuszcza on szpital i wędrując po postapokaliptycznym Londynie, wszędzie napotyka na chaos i panikę. Na dworcu kolejowym natrafia na nastoletnią dziewczynkę imieniem Susan, uciekinierkę z internatu, która widzi, ponieważ podróżowała „na gapę” w wagonie towarowym. Z racji sytuacji w jakiej się znaleźli kontynuują dalszą wędrówkę we dwoje. 
Kompletny paraliż życia na Ziemi na skutek nagłej ślepoty jej mieszkańców, nie jest jednak jedynym zagrożeniem dla jej populacji. Meteoryty przenoszą na planetę zarodniki mięsożernych roślin – tryfidów – szybko rozprzestrzeniających się po Ziemi i wyniszczających ludzkość pożerając ją. Uciekając przed roślinami, Bill i Susan docierają na kontynent, do Francji, gdzie przyłącza się do nich panna Christine Durant (właścicielka pałacu we Francji, która udzieliła im schronienia), a następnie do Hiszpanii. Jednak i tu wkrótce zostają zagrożeni przez szybko postępującą inwazję tryfidów. Po ewakuacji Susan i panny Durant, Bill, uciekając przed drapieżnymi roślinami dociera w końcu do latarni morskiej u wybrzeży Kornwalii, gdzie mieszka niespełniony naukowiec Tom wraz z żoną Karen. Gdy atakujące rośliny przybywają i tam, w ostatecznej próbie obrony przed nimi, Bill zaczyna polewać je wodą z węża przeciwpożarowego, zasilanego słoną wodą morską. Niespodziewanie, okazuje się, że doskonale rozpuszcza ona atakujące rośliny. Dzięki jej nieprzebranym zasobom, ludzkość wkrótce odpiera inwazję mięsożernych roślin. 
Obsada aktorska.
i inni. 
O filmie.
Film jest adaptacją głośnego bestsellera klasyka brytyjskiej powieści science fiction (Johna Wyndhama). Obraz ten jest jednak dość luźno związany z literackim pierwowzorem. Zachowuje wprawdzie podstawowe elementy powieści, jednak wielokrotnie przeinacza i uproszcza jej fabułę. Wprowadza nowe miejsca akcji, brak w nim niektórych postaci. 
Pomimo słabych stron, obecnie film cieszy się sporym uznaniem krytyków i uważany jest za klasyka kina s-f. Simon Clark – brytyjski pisarz s-f, twórca książkowego sequela "Dnia tryfidów", pod tytułem "Noc tryfidów" – dostrzegając słabe strony filmu, umieszcza go jednak pośród stu najlepszych filmów wszech czasów. W rankingu popularnego, filmowego serwisu internetowego Rotten Tomatoes, obraz posiada obecnie (2020) wysoką, 76-procentową, pozytywną ocenę „czerwonych pomidorów”.

</doc>
<doc id="4918724" url="https://pl.wikipedia.org/wiki?curid=4918724" title="Acros Brown Bombers">
Acros Brown Bombers

Acros Brown Bombers – nieistniejący już belizeński klub piłkarski z siedzibą w mieście Belize City, w dystrykcie Belize. Funkcjonował w latach 1990–2002. Swoje domowe mecze rozgrywał na obiekcie MCC Grounds.
Historia.
Klub został założony we wrześniu 1990 (choć niektóre źródła datują rozpoczęcie funkcjonowania na 1974 rok). Nazwa klubu zmieniała się kilkakrotnie na przestrzeni lat – były to kolejno Acros FC (1991–1992), Acros Carib (1992–1993), Acros Crystal (1995–1996), ponownie Acros FC (1996–1999) oraz Acros Bombers lub Acros Brown Bombers (1999–2002).
Klub dwukrotnie wywalczył mistrzostwo Belize (1992/1993, 1994/1995) oraz jedno wicemistrzostwo Belize (1997/1998). Dzięki krajowym sukcesom Acros wystąpił kilkukrotnie na arenie międzynarodowej. Trzykrotnie (1993, 1994, 1995) wziął udział w Pucharze Mistrzów CONCACAF, najlepiej prezentując się w ostatniej z wymienionych edycji. Wówczas, mimo iż odpadł już w pierwszej rundzie z wicemistrzem Kostaryki, Alajuelense, to sensacyjnie wygrał 2:1 z faworyzowanym rywalem w pierwszym, domowym meczu. Miesiąc później, po wyrównanym dwumeczu, odpadł w preliminarnej rundzie Pucharu Zdobywców Pucharów CONCACAF z gwatemalskim Suchitepéquez. W 1999 roku wystąpił w Copa Interclubes UNCAF (środkowoamerykańskich kwalifikacjach do Pucharu Mistrzów), lecz przegrał wszystkie 9 spotkań i zajął ostatnie miejsce w grupie. W 2002 roku klub zakończył działalność na szczeblu półprofesjonalnym.
Właścicielem Acros był sędzia i polityk Sir George Brown (stąd nazwa Brown Bombers), przewodniczący Sądu Najwyższego Belize. Klub słynął z dobrej pracy z młodymi piłkarzami, a Brown aktywnie angażował się w funkcjonowanie zespołu, osobiście przekonując młodzież z trudnych środowisk do dołączenia do swojej drużyny. Organizował młodym zawodnikom Acros wyjazdy na turnieje juniorskie do Szwecji, Peru, Hondurasu, Gwatemali czy Salwadoru.

</doc>
<doc id="4918726" url="https://pl.wikipedia.org/wiki?curid=4918726" title="Salete Chiamulera">
Salete Chiamulera

Salete Chiamulera (ur. 1959 w Londrinie) – brazylijska pianistka. 
Na XI Międzynarodowym Konkursie Pianistycznym im. Fryderyka Chopina w Warszawie w 1985 roku wystąpiła jako jedyna reprezentantka Brazylii na tym Festiwalu. Po konkursie otrzymała dwuletnie stypendium Rządu RP na doskonalenie muzyczne w Akademii im. F. Chopina. W tym okresie (1985/1987) prowadziła działalność muzyczną w Polsce, wykonując recitale i nagłaśniając przy tych okazjach zwłaszcza twórczość Heitora Villa-Lobosa. Pisarz Jerzy Stanisław Czajkowski (1931/ 2015) dedykował jej wiersz „Ściana przy ulicy Rozbrat 32” znajdujący się w książce „Śmiech Pompei”.
W lipcu 1985 roku, z okazji wizyty polskiego aktora Wojciecha Siemiona w Brazylii, we współpracy z tym polskim artystą zorganizowała literacko-muzyczne widowisko „Chopin – Seus Poemas” w mieście Kurytyba / Brazylia. Ten sam spektakl został ponownie wystawiony w Warszawie / Polsce, w Teatrze Stara Prochwonia.
W 2016 roku ukończyła studia doktoranckie w dziedzinie muzyki na Uniwersytecie Federalnym w Rio Grande do Sul w Brazylii. Kompozycja muzyczna Rudepoemy brazylijskiego kompozytora Heitora Villa-Lobosa, dedykowana polskiemu pianiście Arturowi Rubinsteinowi, była przedmiotem jej rozprawy doktorskiej pt. „Muzyczna Ekspresja Dialogiczna w Rudepoema Heitora Villa-lobosa”.

</doc>
<doc id="4918728" url="https://pl.wikipedia.org/wiki?curid=4918728" title="Acros Bombers">
Acros Bombers



</doc>
<doc id="4918729" url="https://pl.wikipedia.org/wiki?curid=4918729" title="Acros FC">
Acros FC



</doc>
<doc id="4918731" url="https://pl.wikipedia.org/wiki?curid=4918731" title="Acros Carib">
Acros Carib



</doc>
<doc id="4918732" url="https://pl.wikipedia.org/wiki?curid=4918732" title="Acros Crystal">
Acros Crystal



</doc>
<doc id="4918735" url="https://pl.wikipedia.org/wiki?curid=4918735" title="CAPSTONE">
CAPSTONE

CAPSTONE (z ang. "Cislunar Autonomous Positioning System Technology Operations and Navigation Experiment") – amerykańska sonda kosmiczna. Sztuczny satelita Księżyca, za budowę którego na zlecenie NASA odpowiada kilka amerykańskich przedsiębiorstw. Start misji CAPSTONE zaplanowany został na początek 2021 roku. Start odbył się 28 czerwca 2022 roku. Satelita spędzi na orbicie Księżyca około 6 miesięcy.
Budowa.
CAPSTONE to prostopadłościenny satelita typu CubeSat o wymiarach 20 x 20 x 30 cm (12U) i masie 25 kg. Zasilanie podzespołów zapewnić mają dwa panele solarne, komunikacja będzie przeprowadzana z użyciem rozkładanej anteny talerzowej. Za napęd oraz pozycjonowanie odpowiadać będzie osiem silników napędzanych hydrazyną, każdy wygeneruje 0,25 N ciągu. Cztery z nich będą odpowiadać za rozpędzanie i wyhamowywanie satelity podczas gdy pozostałe umożliwią obrót i pozycjonowanie w przestrzeni. Aluminiowy zbiornik paliwa pomieści 3,2 kg hydrazyny.
Głównym administratorem misji pozostaje NASA. Za skonstruowanie satelity w ramach kontraktu "Small Business Innovation Research" (SBIR), opiewającego na 13,7 miliona dolarów odpowiedzialne będą następujące przedsiębiorstwa:
Przebieg misji.
Misja satelity CAPSTONE ma na celu przede wszystkim weryfikacje parametrów wejścia i użytkowania księżycowej orbity NRHO (z ang. "Near-rectilinear halo orbit") przebiegającej w pobliżu punktu libracyjnego L2. Umożliwi to wyniesienie na tę właśnie orbitę i późniejsze bezpieczne eksploatowanie jej przez załogową stację kosmiczną Gateway, której budowa rozpocznie się w 2022 w ramach programu Artemis.
CAPSTONE ma zostać wystrzelony w przestrzeń kosmiczną z początkiem 2021 roku na pokładzie rakiety Electron ze stanowiska LC-2 kosmodromu Mid-Atlantic Regional Spaceport (MARS) zlokalizowanego na wyspie Wallops Island w Wirginii. Koszt startu i wyniesienia satelity na orbitę NRHO to 9,95 miliona dolarów. Dwa stopnie rakiety nośnej mają wynieść CAPSTONE na 250 kilometrową, kołową orbitę Ziemi. Następnie trzeci stopień ("Photon") wykona serie manewrów podnoszących orbitę i ustawi satelitę na trajektorii zmierzającej ku Księżycowi. Lot na Księżyc i wejście na docelową orbitę pochłonie kolejne trzy miesiące trwania misji. CAPSTONE będzie okrążał naturalnego satelitę Ziemi znajdując się w perycyntion około 1600 kilometrów nad jednym z jego biegunów. Po upłynięciu 7 dni znajdzie się w apocyntion 70 tys. km nad drugim biegunem.
Przez następne sześć miesięcy trwać będzie główny etap misji, w trakcie którego NASA sprawdzi nową metodę ustalania pozycji w przestrzeni polegającej na dwukierunkowej komunikacji z już znajdującą się na orbicie Księżyca sondą Lunar Reconnaissance Orbiter (LRO). Dotychczasowe sposoby pozycjonowania sond polegające na bezpośredniej komunikacji ze stacjami znajdującymi się na Ziemi są nieskuteczne w przypadku gdy obiekt, którego pozycje chce się określić znika za tarczą Księżyca. Powoduje to czasowe zaniki komunikacji co może stanowić niebezpieczeństwo dla załogowych misji planowanych na pokładzie stacji Gateway.

</doc>
<doc id="4918736" url="https://pl.wikipedia.org/wiki?curid=4918736" title="Penicillium montanense">
Penicillium montanense

Penicillium montanense M. Chr. &amp; Backus – gatunek grzybów z klasy "Eurotiomycetes".
Systematyka i nazewnictwo.
Pozycja w klasyfikacji według Index Fungorum: "Penicillium, Aspergillaceae, Eurotiales, Eurotiomycetidae, Eurotiomycetes, Pezizomycotina, Ascomycota, Fungi".
Po raz pierwszy wyizolowany został w glebie lasu iglastego w stanie Montana w USA w 1962 r..
Charakterystyka.
"Penicillium montanense" charakteryzuje się wysokimi, nierozgałęzionymi lub luźno rozgałęzionymi, bezbarwnymi konidioforami, zakończonymi monowertyklatowymi metulami tworzącymi kuliste, grubościenne konidia o ciemnych ścianach w kolumnach lub splątanych łańcuchach. Kolonie na agarze z ekstraktem słodowym (MEA) osiągają szerokość 4,6–5,4 cm.
W Polsce stwierdzono występowanie tego gatunku na korzeniach brzozy brodawkowatej.
Gatunki podobne.
Opisano około 300 gatunków "Penicillium". Rozróżniane są poprzez mikroskopową analizę ich morfologii, analizę metodami biologii molekularnej i analizę budowy DNA. Najbardziej podobne do "P. montanense" gatunki to "Penicillium glabrum", "Penicillium purpurescens" i "Penicillium spinulosum". Sugerowano, że może to być ten sam gatunek. Badania wykonane na 35 izolatach tych gatunków wykazały jednak, że są to odrębne gatunki. Modele statystyczne oparte na danych morfologicznych i ogólnych danych fizjologicznych wskazały, że pięć cech miało znaczenie dla rozróżnienia tych gatunków: tekstura ścian konidiów, średnice kolonii na podłożu Czapek i 25% agarze z azotanem glicerolu, szerokość fialid i średnica pęcherzyka.

</doc>
<doc id="4918737" url="https://pl.wikipedia.org/wiki?curid=4918737" title="Bekas syberyjski">
Bekas syberyjski

Bekas syberyjski ("Gallinago stenura") – gatunek średniej wielkości wędrownego ptaka z rodziny bekasowatych (Scolopacidae), podrodziny słonek (Scolopacinae). Tereny lęgowe położone są w północno-środkowej i wschodniej Rosji oraz w Azji Środkowej, od Uralu na zachodzie po Morze Ochockie na wschodzie, do szerokości około 70°N na północy i między 58°N i 60°N na południu. Zimowiska ciągną się na obszarze Azji Południowej i Południowo-Wschodniej. Gatunek nie jest zagrożony wyginięciem.
Taksonomia.
Po raz pierwszy gatunek opisał Karol Lucjan Bonaparte w 1831. Holotyp pochodził z Małych Wysp Sundajskich. Autor nadał nowemu gatunkowi nazwę "Scolopax stenura".
Obecnie (2020) Międzynarodowy Komitet Ornitologiczny umieszcza bekasa syberyjskiego w rodzaju "Gallinago". Nie wyróżnia podgatunków, podobnie jak autorzy "Handbook of the Birds of the World".
Morfologia.
Długość ciała wynosi 25–27 cm, masa ciała – 84–182 g. W poniższej tabeli przedstawiono wymiary szczegółowe podane w milimetrach; dotyczą ptaków obojga płci.
Bekasy syberyjskie są podobne do kszyków ("Gallinago gallinago"), jednak możliwe do odróżnienia w terenie dzięki pewnym cechom w upierzeniu. Bardzo podobne są do bekasów japońskich ("G. hardwickii"), których zasięg gniazdowania nie pokrywa się z tym bekasów syberyjskich, i bekasów leśnych ("G. megala"), które w części zasięgu gniazdowania współwystępują z syberyjskimi. Prawdopodobnie w terenie są one niemożliwe do odróżnienia. W literaturze opisywano sposoby na identyfikację tych bekasów, jednak przypisywano zbyt duże znaczenie cechom mało istotnym oraz podatnym na błędną ocenę przez subiektywne wrażenia obserwatora oraz warunki obserwacji.
Bekasy syberyjskie są średniej wielkości przedstawicielami rodzaju ze stosunkowo krótkimi dziobami. Grzbiet u obserwowanego na ziemi ptaka jest brązowy z mocno zaznaczonym plamkowaniem i prążkowaniem. Dolne barkówki mają białawe brzegi przy końcach. Kremowe linie na wierzchu ciała słabiej widoczne niż u kszyków. Lotki I i II rzędu brązowe. Lotki II-rzędowe i najbardziej wewnętrzne I-rzędowe mają bardzo wąskie szarawe krawędzie przy końcach. Pokrywy I rzędu z wąskimi, jasnymi końcami. Tylna krawędź biała, lecz wąska i rozmyta, nie wyraźna jak u kszyka. Małe i średnie pokrywy, brązowo prążkowane, tworzą widoczne na rozłożonym skrzydle jasne pole. Od spodu skrzydła ciemne. Boki ciała jednolicie poprzecznie prążkowane. Ogon stosunkowo krótki, złożony z 24–28 sterówek (przeważnie 26). Jest to istotna cecha pozwalająca odróżnić bekasy syberyjskie od leśnych, u których ogon składa się z 18 do 26 sterówek, przeważnie 20. Ponadto u bekasów syberyjskich przeważnie 8, a ogółem 6–9 zewnętrznych par sterówek ma niecałe 2 mm szerokości. U bekasów leśnych tak zmodyfikowana jest tylko jedna zewnętrzna para. Barwa dzioba u nasady szarozielona, na końcu ciemnobrązowa. Tęczówka ciemnobrązowa. Nogi szarozielone lub brązowozielone.
Zasięg występowania.
Zasięg gniazdowania.
Bekasy syberyjskie gniazdują na terenie północno-środkowej i wschodniej Rosji oraz w Azji Środkowej (część Kazachstanu i Mongolii). Tereny lęgowe ciągną się przez Syberię i Zabajkale po Morze Ochockie. 
Granice zasięgu gniazdowania nie są dobrze ustalone. Na zachodzie przechodzą przez północno-wschodnie regiony Uralu. Najdalej wysunięte na północ tereny lęgowe sięgają południowych krańców tundry właściwej, blisko szerokości 70°N. Obejmują między innymi Jamał. Potwierdzono też gniazdowanie na położonym na zachód od niego Półwyspie Jugorskim oraz u wybrzeża pobliskiej Zatoki Chajpudyrskiej. W okolicach rzeki Jenisej bekasy syberyjskie gniazdują do szerokości 68°N. Skrajnie północno-wschodnia część areału lęgowego obejmuje obszar od Półwyspu Czukockiego na zachód wzdłuż niego, w tym między innymi deltę Leny, Indygirki (na szerokości 71°N; obserwowano aktywność lęgową, ale nie same gniazda, jaja lub młode), Kołymy (do szerokości 68°4’N) i deltę Czaun, i dalej na południe przez zachodni rejon anadyrski po południowy Amur oraz zachodnie wybrzeże Morza Ochockiego (na Kamczatce bekasy syberyjskie nie występują).
Południowe granice zasięgu gniazdowania przebiegają w przybliżeniu między równoleżnikami 58°N i 60°N. Na terenach górskich bekasy syberyjskie występują też dalej na południe. W Kazachstanie gniazdują w górnym biegu Białej Uby i Czarnej Uby, na jeziorach w regionie miasta Ridder oraz na Markaköl. W Mongolii tereny lęgowe bekasów syberyjskich leżą między Tannu-Oła a Bajkałem, między innymi przy jeziorze Chubsuguł.
Zasięg zimowisk.
Zimowiska w części kontynentalnej ciągną się od Omanu oraz subkontynentu indyjskiego, włącznie z Pakistanem i Malediwami, na wschód po Półwysep Indochiński, Tajwan i południowo-wschodnie Chiny (Guangdong, Fujian, Hajnan, Hongkong). Dalej na południe usytuowane są na Filipinach, Celebesie i zachodnich Małych Wyspach Sundajskich. Nieregularnie w niewielkich liczbach bekasy syberyjskie pojawiają się w Arabii Saudyjskiej, wschodniej Afryce, na Aldabrze i w północno-zachodniej Australii.
Ekologia i zachowanie.
Bekasy syberyjskie w okresie lęgowym i poza nim występują w nieco suchszych środowiskach niż kszyki ("Gallinago gallinago"). W granicach ich areału lęgowego znajduje się niemal cała zalesiona część Syberii. Gniazdują na śródleśnych mokradłach, terasach zalewowych (między innymi porośniętych brzozami, modrzewiami i świerkami), wilgotnych łąkach i w tundrze krzewinkowej ze skupiskami brzozy karłowatej ("Betula nana"). Na terenach lęgowych ogółem odnotowywane były do 2500 m n.p.m., do linii drzew, w Kazachstanie – między 800 a 2000 m n.p.m. Informacje o gniazdowaniu na torfowiskach i trawiastych mokradłach mogą być błędne i dotyczyć kszyków. Poza sezonem lęgowym przebywają na różnych obszarach podmokłych – między innymi na podmokłych łąkach, polach ryżowych, bagnach. W Nepalu podczas przelotów i zimą były odnotowywane do 1370 m n.p.m.
Bekasy syberyjskie są aktywne o zmierzchu i nocą, a jeśli nie są niepokojone również za dnia. Żywią się owadami i ich larwami, mięczakami, dżdżownicami, czasami zjadają również skorupiaki, nasiona i inny pokarm roślinny.
Lęgi.
Bekasy syberyjskie prawdopodobnie są monogamiczne. Wyprowadzają jeden lęg w roku. Okres składania jaj trwa od końca maja do połowy czerwca. W Kazachstanie bekasy syberyjskie przybywają na swoje tereny lęgowe od końca marca do maja. Na Jamale, w Tundrze Małoziemelskiej i Bolszeziemielskiej do miejsc gniazdowania docierają w czerwcu.
Zagęszczenie gniazdujących ptaków jest bardzo zmienne; lokalnie sięga do 0,34 osobnika na hektar, zwłaszcza na przecinkach leśnych. Gniazdo ma formę płytkiego zagłębienia w ziemi wyściełanego roślinnością. Z reguły jest dobrze ukryte w gęstym podszycie. Zniesienie liczy cztery jaja, niekiedy trzy, które składane są w odstępach jednej doby. Inkubacja trwa około 20 dni. Podział obowiązków między obydwoje rodziców – zarówno podczas wysiadywania jaj, jak i opieki nad potomstwem – nie jest jasny. Młode stają się samodzielne w wieku około dwóch miesięcy.
Status i zagrożenia.
IUCN uznaje bekasa syberyjskiego za gatunek najmniejszej troski (LC, Least Concern) nieprzerwanie od 1988 (stan w 2020). BirdLife International nie określa trendu liczebności populacji, który jest trudny do ustalenia ze względu na brak wystarczających danych o wpływie przekształcania środowiska na populację bekasów syberyjskich. Niektóre działania człowieka na terenach leśnych, w szczególności tworzenie przecinek, prowadzą do wzrostu liczebności i poszerzania zasięgu gniazdowania.

</doc>
<doc id="4918738" url="https://pl.wikipedia.org/wiki?curid=4918738" title="Penicillium aurantiogriseum">
Penicillium aurantiogriseum

Penicillium aurantiogriseum Dierckx – gatunek grzybów z klasy "Eurotiomycetes".
Systematyka i nazewnictwo.
Pozycja w klasyfikacji według Index Fungorum: "Penicillium, Aspergillaceae, Eurotiales, Eurotiomycetidae, Eurotiomycetes, Pezizomycotina, Ascomycota, Fungi".
Neotyp IMI 195050 (Designated by Frisvad &amp; Samson, Stud. Mycol. 49: 27. 2004). 
Charakterystyka.
"Penicillium aurantiogriseum" to patogen roślinny infekujący szparagi i truskawki. Wyizolowano z niego związki chemiczne o nazwie anicequol i aurantyna. Jest pospolity, często izolowany z pożywienia, z warzyw i owoców. Jest szkodliwy dla ludzi, wytwarza bowiem mykotoksyny, które mogą się dostawać do organizmu wraz z pożywieniem lub przez wdychanie zarodników. Wytwarzane przez niego mykotoksyny mają działanie rakotwórcze. Ale ma również pożyteczne działanie. Jest uznawany za obfite źródło biologicznie aktywnych metabolitów wtórnych, które można stosować przeciwnowotworowo. Prowadzone są badania nad ich wykorzystaniem w medycynie.
W Polsce stwierdzono występowanie tego gatunku w glebie lasów iglastych na włośnikach i korzeniach drzew i sadzonek, oraz w glebie pod starymi budynkami.

</doc>
<doc id="4918739" url="https://pl.wikipedia.org/wiki?curid=4918739" title="Penicillium italicum">
Penicillium italicum

Penicillium italicum Wehmer – gatunek grzybów z klasy "Eurotiomycetes". Wraz z "Penicillium digitatum" wywołuje niebieską zgniliznę owoców cytrusowych, która powszechnie występuje w przechowalniach tych owoców, również w Polsce.
Systematyka i nazewnictwo.
Pozycja w klasyfikacji według Index Fungorum: "Penicillium, Aspergillaceae, Eurotiales, Eurotiomycetidae, Eurotiomycetes, Pezizomycotina, Ascomycota, Fungi". 
Po raz pierwszy wyizolowany został na Sycylii na pomarańczy gorzkiej ("Citrus aurantium") w 1894 r. 
Synonimy:
Charakterystyka.
W 25 °C kolonie " P. italicum" na agarze Czapek rosną w ograniczonym stopniu, ale szybciej na podłożach MEA i PDA. Kolonie są płaskie, silnie zarodnikujące, o zabarwieniu niebieskim lub szaro-zielonym i często wydają się ziarniste z powodu obecności wiązek konidioforów i główek konidiów. Odwrotna strona jest bezbarwna lub szara do żółtobrązowej, ale na podłożach takich jak agar z ekstraktem drożdżowym Czapek Dox + (CYA) lub sacharoza z ekstraktem drożdżowym barwa może zmienić się w brązowawo-pomarańczową lub czerwonobrązową. Tekstura jest aksamitna do pofałdowanej, skorupiasta, z nieobecnymi lub bardzo ograniczonymi wydzielinami. Na podłożu CYA średnice kolonii po 7 dniach inkubacji w temperaturach 5, 15, 30 i 37° C wynoszą odpowiednio 2–4, 17–34, 0–12 i 0 mm. Zapach jest wywoływany przez lotne metabolity, takie jak octan etylu, izopentanol, linalool, izobutanol, 1-okten, butanian etylu, 1-nonen, styren lub cytronelen. Konidia wytwarzane są na asymetrycznych metulach w postaci splątanych łańcuszków. Konidiofory wyrastają wprost z podłoża lub czasami z powierzchownych strzępek i są terwertykylowe, hialinowe, zwykle z odgałęzieniami. Pojedynczy człon konidioforu ma wymiary 100–250 × 3,5–5,0 μm, jest mniej lub bardziej cylindryczny, gładkościenny i powstaje na nim 3-6 fialid. Są one ą smukłe, cylindryczne z krótkimi, ale wyraźnymi szyjami. Konidia są gładkie, zielonkawe, początkowo cylindryczne, ale później często stają się eliptyczne lub prawie kuliste. Mają wielkość 4,0–5,0 × 2,5–3,5 μm. Na świeżych izolatach sporadycznie obserwowano powstawanie sklerocjów o wymiarach 200–500 μm i barwie od bezbarwnej do jasnobrązowej.

</doc>
<doc id="4918744" url="https://pl.wikipedia.org/wiki?curid=4918744" title="Niebieska zgnilizna owoców cytrusowych">
Niebieska zgnilizna owoców cytrusowych

Niebieska zgnilizna owoców cytrusowych (ang. "blue contact mould of citrus fruits", "blue mould of citrus fruits", "green mould of citrus fruits") – grzybowa choroba owoców cytrusowych wywołana przez "Penicillium italicum" i "Penicillium digitatum".
Występowanie i szkodliwość.
Patogeny "P. italicum" i "P. digitatum" rozwijają się na owocach cytrusowych. Spowodowana przez nie choroba występuje powszechnie na całym świecie, we wszystkich rejonach uprawy tych owoców, a także poza nimi, w przechowalniach owoców. Jest pospolita również w Polsce.
"P. italicum" i "P. digitatum" to najczęściej atakujące cytrusy gatunki grzybów. Częściej występuje "P. digitatum", w kalifornijskich sadach wywołuje on aż 90% przypadków niebieskiej zgnilizny owoców cytrusowych. "P. italicum" rośnie jednak szybciej w temperaturach poniżej 10 °C i w związku z tym częściej występuje w chłodniach. Obydwa gatunki preferują niskie temperatury i z tego powodu niebieska zgnilizna owoców cytrusowych często rozwija się w lodówkach. 
Objawy choroby i jej etiogeneza.
Na skórce porażonych owoców pojawiają się początkowo małe i nasiąknięte wodą szarawe obszary bez wyraźnego marginesu. Szybko powiększają się, tworząc białe mokre zgnilizny o średnicy kilku centymetrów. Na skórce powstaje pleśń wytwarzająca masy zarodników konidialnych, które nadają jej barwę zieloną ("P. digitatum") lub niebieską ("P. italicum"). Grzybnia przerasta cały owoc, szybko powodując jego zepsucie się i zapadanie. Przy niskiej wilgotności owoce mogą się kurczyć i mumifikować.
Dwa gatunki "Penicillium" można rozpoznać po wielkości zarodników, długości konidioforów, na których znajdują się zarodniki, w mniejszym stopniu także na podstawie koloru zarodników. Zarodniki tych grzybów są powszechne w atmosferze, rozprzestrzeniając się na wietrze. Infekują owoce przez rany w owocach, ale może również dojść do zakażenia przez kontakt. Infekcji owoców sprzyja mechaniczne uszkodzenie skórki (np. podczas transportu) i mikroskopijne ranki spowodowane przez muszki owocowe i inne owady. Infekcji owoców sprzyja również ich chłodzenie podczas przechowywania.
Istnieją dowody na to, że z zainfekowanych owoców wydzielają się gazy, które zwiększają zdolność kiełkowania zarodników gatunków "Penicillium" także na innych, jeszcze niezainfekowanych owocach.
W wyniku rozwoju grzybni "P. digitatum" wewnątrz owoców zmieniają one kolor na oliwkowy, gdy zaczyna się produkcja konidiów. Pod koniec cyklu chorobowego owoc ostatecznie zmniejsza się i przekształca w pustą, suchą skorupę. Ten wynik końcowy jest powszechnie stosowany do odróżnienia infekcji "P. digitatum" od infekcji "P. italicum", które wytwarzają niebiesko-zieloną pleśń i ostatecznie powodują, że owoce są śluzowate.
Zapobieganie chorobie.
Ostrożne obchodzenie się z owocami i właściwa utylizacja owoców dotkniętych chorobą to główne sposoby jej ograniczania.

</doc>
<doc id="4918747" url="https://pl.wikipedia.org/wiki?curid=4918747" title="Litewskie nazwy polskich miejscowości">
Litewskie nazwy polskich miejscowości



</doc>
<doc id="4918749" url="https://pl.wikipedia.org/wiki?curid=4918749" title="Polskie odpowiedniki litewskich nazw geograficznych">
Polskie odpowiedniki litewskich nazw geograficznych



</doc>
<doc id="4918751" url="https://pl.wikipedia.org/wiki?curid=4918751" title="Metula (grzyby)">
Metula (grzyby)

Metula – część trzonka (konidioforu) u grzybów z rodziny kropidlakowatych ("Aspergillaceae"). Metule znajdują się między pierwszym odcinkiem konidioforu wyrastającym z bazalanej komórki strzępki a fialidami. Zazwyczaj są cylindryczne i wydłużone, mogą być pojedyncze lub rozgałęzione.
Morfologia metuli ma duże znaczenie przy oznaczaniu gatunków "Aspergillaceae". Bierze się pod uwagę ich wielkość, liczbę, kształt, strukturę powierzchni, oraz czy są pojedyncze, czy rozgałęzione.

</doc>
<doc id="4918752" url="https://pl.wikipedia.org/wiki?curid=4918752" title="Natasha Joe-Mayers">
Natasha Joe-Mayers



</doc>
<doc id="4918757" url="https://pl.wikipedia.org/wiki?curid=4918757" title="Penicillium digitatum">
Penicillium digitatum

Penicillium digitatum (Pers.) Sacc. – gatunek grzybów z klasy "Eurotiomycetes". Wraz z "Penicillium italicum" wywołuje niebieską zgniliznę owoców cytrusowych, która powszechnie występuje w przechowalniach tych owoców, również w Polsce.
Systematyka i nazewnictwo.
Pozycja w klasyfikacji według Index Fungorum: "Penicillium, Aspergillaceae, Eurotiales, Eurotiomycetidae, Eurotiomycetes, Pezizomycotina, Ascomycota, Fungi". 
Po raz pierwszy zdiagnozował go w 1801 r. Christiaan Hendrik Persoon nadając mu nazwę "Monilia digitata". Obecną, uznaną przez Index Fungorum nazwę nadał mu Pier Andrea Saccardo w 1881 r.
Synonimy:
Morfologia.
Są to grzyby mikroskopijne tworzące na powierzchni nalot potocznie zwany pleśnią. Strzępki są podzielone septami. Ze strzępek wyrastają prostopadle do nich konidiofory, które na szczycie rozwidlają się wielokrotnie. Na końcach konidioforów powstają zarodniki konidialne tworzące łańcuszki bazypetalne. Nadaje to strzępkom kształt pędzelków – stąd polska nazwa grzyba pędzlak. Konidiofry "P. digitatum" mają długość 70–150 μm. Podczas rozwoju rozgałęziają się na trzy gałęzie, chociaż często obserwuje się struktury z dwoma lub nawet jedną gałęzią. Gałęzie te następnie rozgałęziają się na metule. Mają one długość od 15–30 μm, szerokość 4–6 μm, a ich liczba jest zmienna. Na dystalnym końcu każdej metuli tworzą się fialidy o kształcie od kolbowego do cylindrycznego i długości 10–20 μm. Powstające na nich w łańcuszkach konidia są gładkie i mają kształt od kulistego do cylindrycznego, czasami są owalne.
Znany jest wyłącznie w postaci anamorfy. Jak dotąd nie zaobserwowano rozmnażania płciowego (jego teleomorfa jest nieznana).
"P. digitatum" można zidentyfikować w laboratorium przy użyciu różnych metod. Zazwyczaj szczepy hoduje się przez tydzień na trzech chemicznie zdefiniowanych pożywkach w różnych warunkach temperaturowych. Używanymi podłożami są agar Czapka (w 5, 25 i 37 °C), agar z ekstraktem słodowym (w 25 °C) i 25% agar z azotanem glicerolu (w 25 °C). Różnice we wzroście i morfologii kolonii na tych podłożach pozwalają zidentyfikować "P. digitatum". Blisko spokrewnione gatunki z rodzaju "Pencillium" można rozróżnić tą metodą także przy użyciu neutralnego agaru kreatynowego z sacharozą. Metody molekularne mogą również pomóc w identyfikacji. Można użyć do identyfikacji gatunków również metod genetycznych, jednak nie wszystkie "Penicillium" mają zsekwencjonowane genomy, co ogranicza możliwość zastosowania takich metod. Wreszcie, "P. digitatum" można również rozróżnić makroskopowo na podstawie obserwacji konidiów, które mają barwę od żółto-zielonej do oliwkowej, a ich fialidy i konidia są stosunkowo duże.
Rozwój.
"Penicillium digitatum" rozwija się w temperaturze od 6–7 °C do maksymalnie 37 °C, z optymalną temperaturą wzrostu wynoszącą 24 °C. Wykazuje stosunkowo niską tolerancję na stres osmotyczny. Minimalna zawartość wody wymagana do wzrostu w 25 °C wynosi 0,90, w 37 °C 0,95, a przy 5 °C 0,99. Kiełkowanie nie zachodzi przy zawartości wody poniżej 0,87.Jeśli chodzi o substancje chemiczne wpływające na wzrost grzybów, minimalne stężenie inhibitorów wzrostu kwasu sorbinowego wynosi 0,02–0,025% przy pH 4,7 i 0,06–0,08% przy pH 5,5. 

</doc>
<doc id="4918765" url="https://pl.wikipedia.org/wiki?curid=4918765" title="Antonino Spirlì">
Antonino Spirlì

Antonino „Nino” Spirlì (ur. 13 lipca 1961 w Taurianovie) – włoski polityk, dziennikarz i prezenter telewizyjny, od 2020 pełniący obowiązki prezydenta Kalabrii.
Życiorys.
W latach 80. i 90. był aktorem i reżyserem przedstawień teatralnych (głównie antycznych greckich i rzymskich), współpracował z Centre Dramatique National Theatre du Campagnol w Paryżu. Później pracował w mediach, związany z telewizjami RAI i Mediaset, w których prowadził m.in. programy "Forum", "La fattoria" i "Né con te né senza di te". Od 2013 do 2017 kierował również kanałem Sud TV oraz tworzył programy reklamowe. Był dziennikarzem gazet „Il Giornale” oraz „Corriere della Calabria”. Został jednym z założycieli think tanku Cultura Identità, zajął się również działalnością publicystyczną.
Do 1994 należał do Włoskiego Ruchu Socjalnego. Później działał w Forza Italia Silvio Berlusconiego oraz powiązanych z nim formacjach Lud Wolności i Bracia Włosi. W 2017 wstąpił do Ligi Północnej. W lutym 2020 z ramienia Ligi objął stanowisko wiceprezydenta Kalabrii, odpowiedzialnego m.in. za rzemiosło, handel, kulturę i sprawy prawne. 15 października 2020 został tymczasowym prezydentem regionu po śmierci Jole Santelli (do czasu przeprowadzenia wyborów).
Życie prywatne.
Deklaruje się jako homoseksualista i katolik.

</doc>
<doc id="4918773" url="https://pl.wikipedia.org/wiki?curid=4918773" title="Dialekt baturro">
Dialekt baturro

Dialekt aragoński – odmiana języka hiszpańskiego używana w Aragonii. Jego cechy charakterystyczne kształtowały się pod wpływem kontaktów z językiem aragońskim. Aragońskie określenie tego dialektu, "parla baturra" (mowa chłopska) wynika z faktu, iż była to mowa niższych warstw społecznych, jej użycie najczęściej było związane z brakiem wykształcenia. 

</doc>
<doc id="4918776" url="https://pl.wikipedia.org/wiki?curid=4918776" title="Mlask boczny nosowy dziąsłowy dźwięczny">
Mlask boczny nosowy dziąsłowy dźwięczny

Mlask boczny nosowy dziąsłowy dźwięczny – rodzaj dźwięku spółgłoskowego występujący w niektórych językach naturalnych. W Międzynarodowym alfabecie fonetycznym oznaczany jest symbolem [ǁ̃], [ŋǁ] lub [ᵑǁ].
Artykulacja.
W czasie artykulacji podstawowego wariantu [ŋǁ]:
Wykorzystanie.
Mlask boczny dziąsłowy dźwięczny występuje m.in. w języku !Xóõ. W języku tym oddawany jest za pomocą dwuznaku nǁ.

</doc>
<doc id="4918778" url="https://pl.wikipedia.org/wiki?curid=4918778" title="Kazimiera Maria Alma Białkowska">
Kazimiera Maria Alma Białkowska



</doc>
<doc id="4918779" url="https://pl.wikipedia.org/wiki?curid=4918779" title="Józef Kozioł (ujednoznacznienie)">
Józef Kozioł (ujednoznacznienie)



</doc>
<doc id="4918781" url="https://pl.wikipedia.org/wiki?curid=4918781" title="Caja Rural">
Caja Rural



</doc>
<doc id="4918785" url="https://pl.wikipedia.org/wiki?curid=4918785" title="Francesco Acquaroli">
Francesco Acquaroli

Francesco Acquaroli (ur. 25 września 1974 w Maceracie) – włoski polityk i samorządowiec, parlamentarzysta, w latach 2014–2018 burmistrz Potenza Picena, od 2020 prezydent regionu Marche.
Życiorys.
Studiował ekonomię i zarządzanie w biznesie na Uniwersytecie w Maceracie, pracował następnie jako konsultant finansowy. Należał do Sojuszu Narodowego. W kadencjach 1999–2004 i 2009–2014 zasiadał w radzie miejskiej Potenza Picena, w 2009 był kandydatem centroprawicowej koalicji na burmistrza tej miejscowości. W 2010 wybrany radnym regionu Marche z listy Ludu Wolności, w trakcie kadencji przeszedł do ugrupowania Bracia Włosi. W 2014 wybrano go burmistrzem Potenza Picena. Rok później po raz pierwszy ubiegał się o fotel prezydenta Marche, zajmując trzecie miejsce. Zrezygnował z funkcji burmistrza przed końcem kadencji w 2018, gdy dostał się do Izby Deputowanych. W 2019 bez powodzenia kandydował do Parlamentu Europejskiego.
W czerwcu 2020 ogłoszono go kandydatem na prezydenta Marche z ramienia koalicji Braci Włochów, Ligi, Forza Italia i lokalnych partii centroprawicowych. Po wygranym głosowaniu 30 września tegoż roku objął stanowisko prezydenta (jako pierwszy kandydat prawicy od 1995, kiedy to wprowadzono wybory bezpośrednie).
Życie prywatne.
Od 2013 żonaty z Lucią Appignanesi.

</doc>
<doc id="4918789" url="https://pl.wikipedia.org/wiki?curid=4918789" title="Jegor Korszkow">
Jegor Korszkow

Jegor Aleksiejewicz Korszkow, ros. Егор Алексеевич Коршков (ur. 10 lipca 1996 w Nowosybirsku) – rosyjski hokeista, reprezentant Rosji.
Syn Aleksieja (ur. 1974), także hokeisty oraz trenera, reprezentanta Kazachstanu.
Kariera.
Wychowanek szkoły DJuSSz w Nowosybirsku, gdzie szkolił się pod okiem ojca. Potem został wychowankiem kazachskiego klubu Kazakmys Karaganda, gdzie grał jego ojciec. W edycji ligi kazachskiej 2011/2012 grał w zespole rezerwowym Barysu Astana i rywalizował wówczas w tym rozgrywkach ze swoim ojcem Aleksiejem, grającym wówczas w Jertysie Pawłodar. Od 2012 był zawodnikiem w strukturze Łokomotiwu Jarosław. Od 2013 do 2016 przez cztery sezony grał w rozgrywkach MHL w barwach drużyny Łoko. W międzyczasie, w KHL Junior Draft w 2013 został wybrany przez macierzysty Łokomotiw (z numerem 7), a w drafcie NHL z 2016 został wybrany przez Toronto Maple Leafs (z numerem 31 – jako pierwszy zawodnik w drugiej rundzie). Od 2014 do 2019 był zawodnikiem seniorskiego zespołu Łokomotiwu w seniorskich rozgrywkach KHL. Przedłużał kontrakt z klubem w listopadzie 2015 o dwa lata, w sierpniu 2017 o rok. 1 maja 2019 ogłoszono, że podpisał kontrakt wstępujący z Toronto Maple Leafs. Wiosną 2019 zdążył jeszcze rozegrać 9 spotkań w zespole farmerskim, Toronto Marlies, w lidze AHL. W kolejnym sezonie nadal występował w tej drużynie w AHL. W edycji NHL (2019/2020) zagrał jeden mecz (16 lutego 2020), w którym zdobył gola przeciw Buffalo Sabres. W sierpniu 2020 został wypożyczony do Łokomotiwu. W połowie lutego 2021 w ramach NHL został przetransferowany do Carolina Hurricanes, zaś pod koniec kwietnia 2021 przedłużył kontrakt z Łokomotiwem i rozegrał kolejnych sezon w tej lidze. Rok potem, w marcu 2022 jego prawa zawodnicze w NHL nabył klub Florida Panthers.
W barwach juniorskiej kadry Rosji uczestniczył w turniejach mistrzostw świata juniorów do lat 17 edycji 2013, mistrzostw świata juniorów do lat 18 edycji 2014, mistrzostw świata juniorów do lat 20 edycji 2016. W późniejszym czasie został kadrowiczem reprezentacji seniorskiej Rosji.

</doc>
<doc id="4918790" url="https://pl.wikipedia.org/wiki?curid=4918790" title="Lista światowego dziedzictwa UNESCO w Kirgistanie">
Lista światowego dziedzictwa UNESCO w Kirgistanie

Lista światowego dziedzictwa UNESCO w Kirgistanie – lista miejsc w Kirgistanie wpisanych na listę światowego dziedzictwa UNESCO, ustanowioną na mocy Konwencji w sprawie ochrony światowego dziedzictwa kulturowego i naturalnego, przyjętą przez UNESCO na 17. sesji w Paryżu 16 listopada 1972 i ratyfikowaną przez Kirgistan 3 lipca 1995 roku.
Obecnie (stan na koniec 2019 roku) na liście znajdują się trzy obiekty: dwa o charakterze dziedzictwa kulturowego i jeden o charakterze przyrodniczym.
Na kirgiskiej liście informacyjnej UNESCO – liście obiektów, które Kirgistan zamierza rozpatrzyć do zgłoszenia do wpisu na listę światowego dziedzictwa – znajdują się dwa obiekty (stan na koniec 2019).
Obiekty na liście światowego dziedzictwa UNESCO.
Poniższa tabela przedstawia kirgiskie obiekty na liście światowego dziedzictwa UNESCO:
Obiekty na kirgiskiej liście informacyjnej UNESCO.
Poniższa tabela przedstawia obiekty na kirgiskiej liście informacyjnej UNESCO:

</doc>
<doc id="4918795" url="https://pl.wikipedia.org/wiki?curid=4918795" title="Radulomycetaceae">
Radulomycetaceae

Radulomycetaceae Leal-Dutra, Dentinger &amp; G.W. Griff. – rodzina grzybów należąca do rzędu pieczarkowców ("Agaricales").
Systematyka.
Pozycja w klasyfikacji według Index Fungorum: "Radulomycetaceae, Agaricales, Agaricomycetidae, Agaricomycetes, Agaricomycotina, Basidiomycota, Fungi".
Jest to takson utworzony w 2020 roku. Na podstawie badań filogenetycznych włączono do niego niektóre gatunki wcześniej zaliczane do rodziny piórniczkowatych ("Pterulaceae").
Według aktualizowanej klasyfikacji CABI databases bazującej na "Dictionary of the Fungi" do rodziny tej należą rodzaje:
Polskie nazwy na podstawie pracy Władysława Wojewody z 2003 r.

</doc>
<doc id="4918796" url="https://pl.wikipedia.org/wiki?curid=4918796" title="Music is the Weapon">
Music is the Weapon

Music is the Weapon – czwarty album studyjny grupy muzycznej Major Lazer, wydany 23 października 2020 roku przez Mad Decent. Będzie to pierwszy album wyprodukowany wspólnie z DJem Ape Drums, który zastąpił długoletniego członka zespołu Jillionare'a. 26 marca 2021 pojawiło się rozszerzone wydanie albumu wzbogacone o kilka nowych piosenek.

</doc>
<doc id="4918798" url="https://pl.wikipedia.org/wiki?curid=4918798" title="Pomnik księdza Ignacego Skorupki w Ossowie">
Pomnik księdza Ignacego Skorupki w Ossowie

Pomnik księdza Ignacego Skorupki w Ossowie – pomnik upamiętniający postać księdza Ignacego Skorupki zlokalizowany w Ossowie, na terenie dawnych działań Bitwy Warszawskiej z 1920.
Pięciometrowy monument w formie grupy figuralnej z brązu na wysokim cokole, stojący przy ossowskiej szkole, odsłonięto 15 sierpnia 2000, w osiemdziesiątą rocznicę Bitwy Warszawskiej. Centralną postacią grupy jest ksiądz Skorupka w sutannie, ze stułą na piersiach, z uniesioną ręką, błogosławiący polskich żołnierzy Legii Akademickiej idących do boju. Żołnierze ci zostali ukazani na tle skrzydeł orła zrywającego się do lotu. Na cokole umieszczony jest napis: "Ks. kapelan Ignacy Skorupka 1893-1920. Ossów 1920". Projektantem pomnika był prof. Czesław Dźwigaj. W uroczystościach odsłonięcia udział wzięli premier Jerzy Buzek, prezydent Ryszard Kaczorowski i wiceminister obrony narodowej Romuald Szeremietiew. Monument poświęcił biskup Kazimierz Romaniuk.
Pomnik jest jednym z najważniejszych punktów, przy którym odbywają się uroczystości upamiętniające Bitwę Warszawską.

</doc>
<doc id="4918799" url="https://pl.wikipedia.org/wiki?curid=4918799" title="Stanisław Wincenty Dobrowolski">
Stanisław Wincenty Dobrowolski



</doc>
<doc id="4918802" url="https://pl.wikipedia.org/wiki?curid=4918802" title="Alicja Maksymowicz">
Alicja Maksymowicz

Alicja Maksymowicz (ur. w 1930 r. we Włocławku, zm. w 2016 r. w Olsztynie) – pielęgniarka i położna, doktor nauk medycznych, docent. 
Życiorys.
W latach 1956–1974 była dyrektorką Szkoły Pielęgniarstwa w Olsztynie (obecnie Szkoła Policealna im. prof. Zbigniewa Religi w Olsztynie). Od roku 1974 do 1981 dziekan Wydziału Pedagogicznego Wyższej Szkoły Pedagogicznej w Olsztynie. Stypendystka Fundacji Rockefellera.
Autorka podręczników dotyczących metodyki nauczania na kierunkach pielęgniarskich i położniczych:
Matka neurochirurga, prof. Wojciecha Maksymowicza i babcia socjologa medycyny dr. Stanisława Maksymowicza.

</doc>
<doc id="4918805" url="https://pl.wikipedia.org/wiki?curid=4918805" title="Aleksiej Korszkow">
Aleksiej Korszkow

Aleksiej Władimirowicz Korszkow, ros. Алексей Владимирович Коршков (ur. 9 stycznia 1974 w Nowosybirsku) – rosyjski hokeista, reprezentant Kazachstanu, trener.
Jego syn, Jegor (ur. 1996), także został hokeistą.
Kariera zawodnicza.
Przez wiele lat grał w ligach rosyjskich na pierwszym, drugim i trzecim poziomie rozgrywkowym. Od 2004 do 2012 był zawodnikiem drużyn kazachskich, występujących zarówno w lidze kazachskiej, jak i w rozgrywkach rosyjskich. W ostatnim w karierze sezonie 2011/2012 rywalizował w lidze kazachskiej ze swoim 17-letnim synem Jegorem, grającym wówczas w Barysie 2 Astana.
Po otrzymaniu obywatelstwa Kazachstanu został reprezentantem tego kraju. Uczestniczył w turnieju mistrzostw świata edycji 2007 (Dywizja I) oraz w kwalifikacjach do Zimowych Igrzysk Olimpijskich 2010.
Kariera trenerska.
Po zakończeniu kariery zawodniczej został trenerem. Początkowo pracował w rodzinnym Nowosybirsku. W sezonie 2016/2017 był asystentem w drużynie Krasnojarskije Rysi w juniorskich rozgrywkach NMHL. Pracował tam do początku stycznia 2017, po czym został asystentem w sztabie HK Riazań w rozgrywkach WHL. Od września do grudnia 2017 był szkoleniowcem drużyny Kuznieckije Miedwiedi Nowokuźnieck w juniorskich rozgrywkach MHL edycji 2017/2018. W kolejnym sezonie MHL (2018/2019) był w sztabie Sibirskich Snajpierów w Nowosybirsku. W 2020 został głównym trenerem kazachskiego zespołu HK Aktobe.

</doc>
<doc id="4918807" url="https://pl.wikipedia.org/wiki?curid=4918807" title="Superpuchar Niemiec w piłce siatkowej mężczyzn (2020)">
Superpuchar Niemiec w piłce siatkowej mężczyzn (2020)

Superpuchar Niemiec w piłce siatkowej mężczyzn 2020 (oficjalnie comdirect Supercup Männer 2020) – piąta edycja rozgrywek o Superpuchar Niemiec rozegrana 11 października 2020 roku we Fraport Arenie we Frankfurcie nad Menem. W meczu o Superpuchar udział wzięły dwa kluby: zdobywca Pucharu Niemiec w sezonie 2019/2020 – oraz drużyna, która zajęła 2. miejsce w Bundeslidze przed zakończeniem sezonu, tj. .
Po raz drugi z rzędu zdobywcą Superpucharu Niemiec został klub .
MVP spotkania wybrany został Ben Bierwisch.

</doc>
<doc id="4918813" url="https://pl.wikipedia.org/wiki?curid=4918813" title="Stadion im. Atanasiosa Diakosa">
Stadion im. Atanasiosa Diakosa

Stadion im. Atanasiosa Diakosa – wielofunkcyjny stadion w Lamii, w Grecji. Został otwarty w 1952 roku. Może pomieścić 5500 widzów. Swoje spotkania rozgrywają na nim piłkarze klubu PAS Lamia 1964.
Stadion został otwarty w 1952 roku. W 2004 roku został zmodernizowany, w roku 2008 zainstalowano na nim plastikowe krzesełka. Kolejne prace modernizacyjne miały miejsce w 2017 roku, po awansie gospodarzy, klubu PAS Lamia 1964, do najwyższej klasy rozgrywkowej (m.in. zadaszono wówczas centralną część głównej trybuny). Pojemność stadionu wynosi obecnie 5500 widzów. Trybuny otaczają obiekt z trzech stron, za południowo-zachodnim łukiem, gdzie mieści się główne wejście na stadion, brak jest miejsc dla widowni. Trybuna wzdłuż boiska po stronie południowo-wschodniej, ze względu na ograniczenia przestrzenne, zwęża się ku końcowi. Boisko otoczone jest bieżnią lekkoatletyczną o niestandardowym, zbliżonym do prostokąta, kształcie. W 2020 roku nadano stadionowi imię Atanasiosa Diakosa, jednego z bohaterów greckiej wojny o niepodległość (pierwotnie stadion zwano Narodowym Stadionem Lamii, później znany był jako Stadion Miejski).

</doc>
<doc id="4918815" url="https://pl.wikipedia.org/wiki?curid=4918815" title="Aspidella">
Aspidella



</doc>
<doc id="4918818" url="https://pl.wikipedia.org/wiki?curid=4918818" title="Józef Geronis de Libuschin">
Józef Geronis de Libuschin

Józef Eugeniusz Geronis de Libuschin (ur. 6 stycznia 1894 w Kosowie Huculskim na Pokuciu, zm. wiosną 1940 w Charkowie) – major piechoty Wojska Polskiego.
Życiorys.
Urodził się w rodzinie Józefa i Modesty z kniaziów Łabuńskich. Ukończył seminarium nauczycielskie.
W czasie I wojny światowej walczył w szeregach cesarsko-królewskiej Obrony Krajowej. Jego oddziałem macierzystym był pułk strzelców nr 34. Na stopień podporucznika rezerwy został mianowany ze starszeństwem z 1 sierpnia 1916.
Z dniem 1 listopada 1918 został przyjęty do Wojska Polskiego z zatwierdzeniem posiadanego stopnia porucznika i przydzielony do 1 baonu strzelców. W czasie wojny z bolszewikami walczył w szeregach 20 pułku piechoty. Był dowódcą batalionu. Został ciężko ranny w bitwie pod Brodami.
Później służył w 75 Pułku Piechoty w Królewskiej Hucie. 2 kwietnia 1929 został mianowany majorem ze starszeństwem z 1 stycznia 1929 i 66. lokatą w korpusie oficerów piechoty, a w lipcu tego roku zatwierdzony na stanowisku kwatermistrza. W kwietniu 1934 został przeniesiony do Powiatowej Komendy Uzupełnień Łańcut na stanowisko komendanta. W lipcu 1935 został zwolniony z zajmowanego stanowiska i oddany do dyspozycji dowódcy Okręgu Korpusu Nr X. W tym samym roku został przeniesiony w stan spoczynku.
Po zakończeniu służby wojskowej pracował jako kierownik szkoły powszechnej.
W czasie kampanii wrześniowej 1939 dostał się do sowieckiej niewoli. Przebywał w obozie w Starobielsku. Wiosną 1940 został zamordowany przez funkcjonariuszy NKWD w Charkowie i pogrzebany w Piatichatkach. Od 17 czerwca 2000 spoczywa na Cmentarzu Ofiar Totalitaryzmu w Charkowie.
5 października 2007 minister obrony narodowej Aleksander Szczygło mianował go pośmiertnie na stopień podpułkownika. Awans został ogłoszony 9 listopada 2007, w Warszawie, w trakcie uroczystości „Katyń Pamiętamy – Uczcijmy Pamięć Bohaterów”.

</doc>
<doc id="4918820" url="https://pl.wikipedia.org/wiki?curid=4918820" title="Ignacy Rawicz Dembiński">
Ignacy Rawicz Dembiński

Ignacy Aleksy Jakub Dembiński herbu Rawicz (ur. 1766 w Szczekocinach, zm. 8 lipca 1829 w Warszawie) – polski ziemianin, kompozytor, autor listów.
Życiorys.
Był jedynym synem Franciszka i Urszuli z Morsztynów. Otrzymał gruntowne wykształcenie (m.in. w wieku czterech lat uczył się języka francuskiego w Krakowie, na pensji pani Cameline). Potem przeszedł na wychowanie do księdza Rykaczewskiego. Pod jego kuratelą uczył się w Akademii Stuttgarckiej. Obaj odbyli też podróż po Włoszech. Dysponował talentem muzycznym oraz kompozytorskim i zostawił po sobie kilka, popularnych ówcześnie, kompozycji. Był też autorem obszernych listów, stanowiących jedyną spuściznę literacką po nim. W 1786 ożenił się z Marianną Przebendowską, jednak po dwóch latach się rozwiódł (być może pod naciskiem matki, Urszuli Dembińskiej). Zainteresowała się nim Katarzyna Gostkowska z Kromołowa, córka generała Konstantego Gostkowskiego, czemu przeciwna była matka. W wyniku tego został porwany przez Katarzynę i para pospiesznie wzięła ślub, a potem wyjechała do Tarnowa. Następnie małżonkowie tułali się po dworach Małopolski.
W 1788 otrzymał od matki w dzierżawę dobra Sędziszów i Małoszów, ale w wyniku fatalnego gospodarowania, matka odebrała mu je i wyznaczyła alimenty w wysokości tysiąca złotych reńskich. W czerwcu 1797 małżonkowie rozpoczęli proces z matką poprzez plenipotenta Ignacego Głogowskiego. Był on pilnie śledzony przez opinię publiczną w Galicji. Obie strony odwoływały się do cesarza, który zalecił szybką ugodę. Proces zakończył się w 1800. W jego wyniku otrzymał dobra warte dwa miliony złotych polskich: klucze przysuski i korytkowski oraz folwark Małoszów ze wsiami Małoszów, Sietejów i Bolowiec. Dembińscy zamieszkali w modrzewiowym dworze w Przysusze. Odbywali liczne podróże zagraniczne, bywali w Wiedniu, Warszawie i Krakowie. W Warszawie przebywali najczęściej (do 1818) w pałacu przy ul. Senatorskiej 12. Z uwagi na trwonienie majątku Urszula Dembińska zwołała na początku 1814 radę rodzinną, na której dokonano podziału majątku. Ratowanie zasobów rodzinnych było potem przedmiotem kolejnych rad familijnych.
Zmarł w Warszawie i został pochowany w katakumbach cmentarza Powązkowskiego. Katarzyna Gostkowska zmarła w 1841.

</doc>
<doc id="4918826" url="https://pl.wikipedia.org/wiki?curid=4918826" title="Ruszan Rafikow">
Ruszan Rafikow

Ruszan Rusłanowicz Rafikow, ros. Рушан Русланович Рафиков (ur. 15 maja 1995 w Saratowie) – rosyjski hokeista, reprezentant Rosji.
Kariera.
Wychowanek Łokomotiwu Jarosław. Od 2011 do 2016 przez pięć sezonów grał w rozgrywkach MHL w barwach drużyny Łoko. W międzyczasie, w KHL Junior Draft w 2012 został wybrany przez macierzysty Łokomotiw (z numerem 71), a w drafcie NHL z 2013 został wybrany przez Calgary Flames (z numerem 187). Był przekazywany do zespołu farmerskiego z Riazania w rozgrywkach WHL, a od 2015 był w kadrze seniorskiego zespołu Łokomotiwu w seniorskich rozgrywkach KHL. W styczniu 2015 przedłużył kontrakt z klubem o dwa lata. W październiku tego roku został przetransferowany do Admirała Władywostok, a dwa miesiące później, w grudniu powrócił do Łokomotiwu. Przedłużał tam umowę o dwa lata w kwietniu 2017 i w kwietniu 2019.
W barwach juniorskiej kadry Rosji uczestniczył w turniejach mistrzostw świata juniorów do lat 17 edycji 2012, mistrzostw świata juniorów do lat 18 edycji 2013, mistrzostw świata juniorów do lat 20 edycji 2015. W późniejszym czasie został kadrowiczem reprezentacji seniorskiej Rosji. W składzie reprezentacji Rosyjskiego Komitetu Olimpijskiego (ang. ROC) brał udział w turnieju MŚ edycji 2021.

</doc>
<doc id="4918832" url="https://pl.wikipedia.org/wiki?curid=4918832" title="César Garza Miranda">
César Garza Miranda

César Garza Miranda OFM (ur. 18 października 1971 w San Nicolás de los Garza) – meksykański duchowny katolicki, biskup pomocniczy Monterrey od 2020.
Życiorys.
Prezbiterat.
Święcenia kapłańskie otrzymał 14 grudnia 2002 w zakonie franciszkanów. Był m.in. wicedyrektorem zakonnego kolegium w Etzatlán oraz wykładowcą w instytucie filozoficznym.
Episkopat.
17 października 2020 papież Franciszek mianował go biskupem pomocniczym archidiecezji Monterrey, ze stolicą tytularną "Magnetum". Sakry udzielił mu 17 grudnia 2020 arcybiskup Rogelio Cabrera López.

</doc>
<doc id="4918834" url="https://pl.wikipedia.org/wiki?curid=4918834" title="Juan Carlos Arcq Guzmán">
Juan Carlos Arcq Guzmán

Juan Carlos Arcq Guzmán (ur. 17 października 1966 w Monterrey) – meksykański duchowny katolicki, biskup pomocniczy Monterrey od 2020.
Życiorys.
Prezbiterat.
Święcenia kapłańskie otrzymał 15 sierpnia 1997 i został inkardynowany do archidiecezji Monterrey. Był m.in. dyrektorem archidiecezjalnego centrum formacji misyjnej, prefektem seminarium w Monterrey oraz jego rektorem.
Episkopat.
17 października 2020 papież Franciszek mianował go biskupem pomocniczym archidiecezji Monterrey, ze stolicą tytularną "Milevum". Sakry udzielił mu 17 grudnia 2020 arcybiskup Rogelio Cabrera López.

</doc>
<doc id="4918837" url="https://pl.wikipedia.org/wiki?curid=4918837" title="José Manuel Garza Madero">
José Manuel Garza Madero

José Manuel Garza Madero (ur. 15 stycznia 1952 w Monterrey) – meksykański duchowny katolicki, biskup pomocniczy Monterrey od 2020.
Życiorys.
Prezbiterat.
Święcenia kapłańskie otrzymał 8 września 1979 i został inkardynowany do archidiecezji Monterrey. Pracował głównie jako duszpasterz parafialny, był też m.in. diecezjalnym asystentem Odnowy w Duchu Świętym, wikariuszem biskupim oraz rektorem kościoła katedralnego.
Episkopat.
17 października 2020 papież Franciszek mianował go biskupem pomocniczym archidiecezji Monterrey, ze stolicą tytularną "Tetci". Sakry udzielił mu 17 grudnia 2020 arcybiskup Rogelio Cabrera López.

</doc>
<doc id="4918842" url="https://pl.wikipedia.org/wiki?curid=4918842" title="Venanides">
Venanides

Venanides – rodzaj błonkówek z rodziny męczelkowatych. Gatunkiem typowym jest "Venanides xeste".
Zasięg występowania.
Rodzaj obejmuje gatunki występujące na cały świecie.
Biologia i ekologia.
Prawdopodobnymi żywicielami gatunków z tego rodzaju są motyle z 6 rodzin.
Gatunki.
Do rodzaju zalicza się 14 opisanych żyjących gatunków (kilka gatunków jest nieopisanych):

</doc>
<doc id="4918844" url="https://pl.wikipedia.org/wiki?curid=4918844" title="Panther Kallista">
Panther Kallista

Panther Kallista – samochód sportowy klasy kompaktowej produkowany pod brytyjską marką Panther w latach 1982 – 1992 oraz pod południowokoreańską marką SsangYong jako SsangYong Kallista w latach 1992 – 1993.
Historia i opis modelu.
Model Kallista został wprowadzony do produkcji w 1982 roku przez brytyjskie przedsiębiorstwo Panther jako nowy, niewielki lekki samochód sportowy opracowany jako następca modelu Panther Lima. Podobnie jak poprzednik, samochód wyróżniał się podłużną maską, łukowatymi przednimi nadkolami i nisko osadzoną, dwumiejscową kabiną pasażerską z umieszczonym tuż za nią krótkim, ściętym tyłem.
Roadster został wykonany z połączenia włókna szklanego i tworzywa sztucznego, a także komponentów zapożyczonych od Forda, aby osiągnąć jak najlżejsze nadwozie i optymalne osiągi. Wykończona skórzaną tapicerką kabina pasażerska miała nawiązywać do pojazdów luksusowych.
Zmiana nazwy.
W 1992 roku południowokoreański SsangYong zdecydował się przejąć produkcję Kallisty, kontynuując ją pod własną marką jako SsangYong Kallista. Przez kolejny rok powstało pod tą nazwą 78 egzemplarzy roadstera, po czym jego produkcja została zakończona.

</doc>
<doc id="4918845" url="https://pl.wikipedia.org/wiki?curid=4918845" title="SsangYong Kallista">
SsangYong Kallista



</doc>
<doc id="4918847" url="https://pl.wikipedia.org/wiki?curid=4918847" title="Venanus">
Venanus

Venanus – rodzaj błonkówek z rodziny męczelkowatych. Gatunkiem typowym jest "Venanus pinicola".
Zasięg występowania.
Rodzaj obejmuje gatunki występujące w Nowym Świecie, głównie w krainie neotropikalnej.
Biologia i ekologia.
Żywicielami gatunków z tego rodzaju są motyle z rodzin skośnikowatych i kibitnikowatych.
Gatunki.
Do rodzaju zalicza się 11 opisanych żyjących gatunków (kilka gatunków jest nieopisanych):

</doc>
<doc id="4918849" url="https://pl.wikipedia.org/wiki?curid=4918849" title="Kościół Matki Boskiej Nieustającej Pomocy w Rostarzewie">
Kościół Matki Boskiej Nieustającej Pomocy w Rostarzewie

Kościół Matki Boskiej Nieustającej Pomocy – rzymskokatolicki kościół filialny należący do parafii św. Józefa w Rostarzewie (dekanat wolsztyński archidiecezji poznańskiej).
Jest to świątynia poewangelicka wybudowana w 1886 roku. Budowla jest murowana i pokryta dachówką. Zachowała się w dobrym stanie.
Kościół reprezentuje styl neoromański. Wzniesiony został z cegły i posiada wysoką, strzelistą wieżę. Od 1945 roku należy do katolików.

</doc>
<doc id="4918854" url="https://pl.wikipedia.org/wiki?curid=4918854" title="Wilkinsonellus">
Wilkinsonellus

Wilkinsonellus – rodzaj błonkówek z rodziny męczelkowatych. Gatunkiem typowym jest "Wilkinsonellus iphitus".
Zasięg występowania.
Rodzaj obejmuje gatunki występujące w cieplejszych regionach całego świata.
Biologia i ekologia.
Żywicielami gatunków z tego rodzaju są motyle z rodziny wachlarzykowatych.
Gatunki.
Do rodzaju zalicza się 23 opisane gatunki (wiele gatunków jest nieopisanych):

</doc>
<doc id="4918856" url="https://pl.wikipedia.org/wiki?curid=4918856" title="Cameron Waters">
Cameron Waters

Cameron Waters (ur. 3 sierpnia 1994 w Mildura) – australijski kierowca wyścigowy startujący w wyścigach Supercars.
Życiorys.
Waters rozpoczął ściganie od kartingu w 2001 roku w wieku 7 lat. Kolejnymi krokami w karierze była Australijska Formuła Vee (2009) i Australijska Formuła Ford (2010-2011) którą wygrał w drugim sezonie startów.
W 2011 zaliczył też pierwsze starty w serii Fujitsu V8 Supercar Series, czyli w kategorii będącej niższym szczeblem głównej serii Supercars. Kontynuował w niej starty do 2015 roku (wtedy pod nazwą V8 Supercar Dunlop Series), gdy został jej mistrzem.
W 2011 wystartował również po raz pierwszy w prestiżowym wyścigu Bathurst 1000 jako najmłodszy kierowca w historii. Start w wyścigu był nagrodą za zwycięstwo w telewizyjnym programie reality show "Shannons Supercar Showdown" w którym rywalizowało dziesięciu młodych kierowców.
W 2015 zaliczył pierwsze solowe starty w głównej serii Supercars (wcześniej startował regularnie w rundach enduro jako drugi kierowca), zastępując Chaza Mosterta, który miał duży wypadek podczas kwalifikacji do Bathurst 1000 i musiał pauzować do końca sezonu.
Od sezonu 2016 startuje Supercars w zespole Ford Performance Racing (obecnie pod nazwą Tickford Racing). W 2017 wygrał swój pierwszy wyścig tej serii.

</doc>
<doc id="4918859" url="https://pl.wikipedia.org/wiki?curid=4918859" title="Marco Marsilio">
Marco Marsilio

Marco Marsilio (ur. 17 lutego 1968 w Rzymie) – włoski polityk, samorządowiec i nauczyciel akademicki, parlamentarzysta, od 2019 prezydent Abruzji.
Życiorys.
Urodził się w Rzymie, natomiast jego ojciec pochodzi z Tocco da Casauria w Abruzji, skąd wyjechał w poszukiwaniu pracy. Ukończył studia filozoficzne na Uniwersytecie Rzymskim „La Sapienza”. Został nauczycielem akademickim na "Università degli studi Link Campus University" w Rzymie, gdzie nauczał estetyki, muzeologii i marketingu dziedzictwa kulturowego. Pracował również jako dyrektor przedsiębiorstwa zajmującego się publikacją gazety i urzędnik.
Działał w organizacjach studenckich. Należał do Włoskiego Ruchu Socjalnego i Sojuszu Narodowego, od 1996 do 2000 pozostawał wiceszefem Azione Giovani (młodzieżówki AN). Od 1993 do 1997 był radnym jednej ze stołecznych gmin, następnie do 2008 zasiadał w radzie miejskiej Rzymu przez trzy kadencje. W 2008 uzyskał mandat w Izbie Deputowanych XVI kadencji z ramienia Ludu Wolności. W 2012 przeszedł do ugrupowania Bracia Włosi, z jego listy rok później bezskutecznie ubiegał się o reelekcję. W ramach partii zajmował stanowiska sekretarza administracyjnego i koordynatora w Lacjum. W 2018 wybrano go do Senatu XVIII kadencji, gdzie dołączył do frakcji Braci Włochów.
W listopadzie 2018 ogłoszono go kandydatem na prezydenta Abruzji z ramienia koalicji Braci Włochów, Ligi, Forza Italia i Unii Centrum. Po wygranym głosowaniu 23 lutego 2019 objął stanowisko prezydenta regionu. W lutym wybrany wiceprzewodniczącym Europejskich Konserwatystów i Reformatorów w Komitecie Regionów Unii Europejskiej.
Życie prywatne.
Jest żonaty, ma córkę.

</doc>
<doc id="4918860" url="https://pl.wikipedia.org/wiki?curid=4918860" title="Haikyū!! Karasuno Kōkō VS Shiratorizawa Gakuen Kōkō">
Haikyū!! Karasuno Kōkō VS Shiratorizawa Gakuen Kōkō

 – trzeci sezon telewizyjnego serialu anime Haikyū!! wyprodukowanego na podstawie mangi autorstwa Haruichiego Furudate o tej samej nazwie, emitowany od 7 października do 9 grudnia 2016 na antenach MBS, TBS, CBC, RKB Mainichi Broadcasting, HBC, TBC, kanały BS-TBS. Sezon składa się z 10 odcinków, obejmujących tomy od połowy siedemnastego do 21 (rozdziały 150–190).
Produkcja i premiera.
Pierwsze zapowiedzi trzeciego sezonu pojawiły się w numerze 16/2016 magazynu „Shūkan Shōnen Jump”, wydanym 16 marca 2016. Ponad tydzień później podczas festiwalu AnimeJapan 2016 pojawił się plakat promocyjny, na którym podano do informacji, że premiera będzie miała miejsce jesienią. 16 czerwca na oficjalnej stronie internetowej anime data premiery została doprecyzowana, tym razem na październik, a następnie na 7 października, o czym wspomniano 25 sierpnia, wraz z wydaniem numeru 39/2016 magazynu „Shūkan Shōnen Jump”, a także podano informację, że trzeci sezon emitowany będzie na antenach MBS i TBS, CBC, RKB Mainichi Broadcasting, HBC, TBC oraz na kanałach BS-TBS. Wcześniej, 19 sierpnia pojawiła się informacja, że sezon będzie składał się z zaledwie 10 odcinków. Ostatni odcinek sezonu został wyemitowany 9 grudnia. Kolejne odcinki emitowane były premierowo na antenie TBS w piątki o 25.55 (czasu japońskiego JST).
Ponadto wszystkie odcinki dostępne są również na platformie Crunchyroll oraz Netflix.
Odcinek specjalny.
W maju 2017 zapowiedziano wydanie odcinka OVA zatytułowanego , którego premiera miała miejsce 4 sierpnia 2017 i stanowił dodatek do edycji specjalnej 27. tomu mangi.
Blu-ray/DVD.
Wszystkie odcinki sezonu zostały skompilowane do pięciu wydań na Blu-ray i DVD. Pierwszy z nich pojawił się w sprzedaży 7 grudnia 2016, zaś ostatni – 12 kwietnia 2017.

</doc>
<doc id="4918861" url="https://pl.wikipedia.org/wiki?curid=4918861" title="Popowszczyzna (rejon głębocki)">
Popowszczyzna (rejon głębocki)

Popowszczyzna – dawny folwark. Tereny na których był położony, leżą obecnie na Białorusi, w obwodzie witebskim, w rejonie głębockim, w sielsowiecie Hołubicze.
Historia.
W czasach zaborów folwark leżał w granicach Imperium Rosyjskiego. W tym okresie własność pobliskiej cerkwi.
W latach 1921–1945 folwark leżał w Polsce, w województwie wileńskim, w powiecie dziśnieńskim, do 11 kwietnia 1929 w gminie Dokszyce, następnie w gminie Hołubicze.
Według Powszechnego Spisu Ludności z 1921 roku zamieszkiwało tu 13 osób, wszystkie były wyznania prawosławnego. Jednocześnie 8 mieszkańców zadeklarowało białoruską przynależność narodową a 5 inną (rosyjską). Były tu 3 budynki mieszkalne. W 1931 w 4 domach zamieszkiwało 20 osób.
Miejscowość należała do parafii rzymskokatolickiej prawosławnej w Hołubiczach. Podlegała pod Sąd Grodzki w Głębokiem i Okręgowy w Wilnie; właściwy urząd pocztowy mieścił się w Hołubiczach.
Jedynym budynkiem który pozostał z miejscowości to samotnie stojąca cerkiew.

</doc>
<doc id="4918862" url="https://pl.wikipedia.org/wiki?curid=4918862" title="SsangYong Family">
SsangYong Family

SsangYong Family – samochód osobowy typu SUV klasy średniej produkowany pod południowokoreańską marką SsangYong w latach 1988 – 1995.
Historia i opis modelu.
W 1988 roku SsangYong uzyskał licencję od japońskiego Isuzu, uruchamiając we własnych zakładach w Pyeongtaek produkcję bliźniaczego wobec Isuzu Troopera modelu Family. Samochód uplasował się w ofercie jako średniej wielkości SUV, stanowiący przestronniejszą, 5-drzwiową alternatywę dla kompaktowego modelu Korando. 
Po zakończeniu produkcji Family, rolę średniej wielkości SUV-a w ofercie SsangYonga przejął nowszy, samodzielnie opracowany model Musso.
Sprzedaż.
SsangYong Family oferowany był poza rodzimym rynkiem Korei Południowej także na wybranych rynkach eksportowych pod nazwą SsangYong Korando Family, obejmujących m.in. Amerykę Południową, Europę Zachodnią czy Azję Wschodnią.

</doc>
<doc id="4918863" url="https://pl.wikipedia.org/wiki?curid=4918863" title="Popowszczyzna">
Popowszczyzna



</doc>
<doc id="4918864" url="https://pl.wikipedia.org/wiki?curid=4918864" title="SsangYong Korando Family">
SsangYong Korando Family



</doc>
<doc id="4918865" url="https://pl.wikipedia.org/wiki?curid=4918865" title="Anton Krasotkin">
Anton Krasotkin

Anton Dmitrijewicz Krasotkin, ros. Антон Дмитриевич Красоткин (ur. 20 maja 1997 w Jarosławiu) – rosyjski hokeista.
Syn Dmitrija (ur. 1971), także hokeisty oraz trenera drużyn Łokomotiwu i Łoko.
Kariera.
Wychowanek klubu Łokomotiw w rodzinnym mieście. Początkowo był zawodnikiem drużyn juniorskich, w rozgrywkach MHL (cztery sezony od 2013 do 2017) i MHL-B (trzy sezony od 2013 do 2016). W międzyczasie, w KHL Junior Draft w 2014 został wybrany przez macierzysty Łokomotiw (z numerem 70). Był przekazywany do zespołu farmerskiego z Riazania w rozgrywkach WHL. W sezonach KHL (2015/2016) i KHL (2016/2017) łącznie sześć razy zagrał w barwach Łokomotiwu w rozgrywkach KHL. W sierpniu 2017 został przetransferowany z Łokomotiwu do Łady. W maju 2018 powrócił do Jarosławia, skąd w lipcu tego roku został przekazany do Admirała Władywostok. Rok później, w połowie 2019 przedłużył tam kontrakt o dwa lata. Po wycofaniu tej drużyny z KHL, w maju 2020 przeszedł do Sibiru Nowosybirsk. Stamtąd przekazany do zespołu farmerskiego w Orsku.
W barwach juniorskiej kadry Rosji uczestniczył w turniejach mistrzostw świata juniorów do lat 18 edycji 2015, mistrzostw świata juniorów do lat 20 edycji 2017.

</doc>
<doc id="4918866" url="https://pl.wikipedia.org/wiki?curid=4918866" title="SsangYong New Family">
SsangYong New Family



</doc>
<doc id="4918867" url="https://pl.wikipedia.org/wiki?curid=4918867" title="Santa Catalina (departament)">
Santa Catalina (departament)

Departament Santa Catalina (hiszp. "Departamento de Santa Catalina") – departament położony jest w północnej części prowincji Jujuy. Jego powierzchnia wynosi 2960 km². Stolicą departamentu jest Santa Catalina, założona w XVII w. W 2010 roku populacja departamentu wynosiła 2644. Departament został utworzony na mocy ustawy prowincjonalnej z 13 listopada 1899 roku, określającej jego granice. na zachodzie i północnym zachodzie z Boliwią, na wschodzie z departamentem Yavi (granica przebiega przez rzeki Corral Blanco i Sarcari oraz lagunę Pozuelos), a na południu z departamentem Riconada (granica przebiega wzdłuż strumieni Guayatayoc i Chuspinayo oraz rzek San Juan Mayo, Granadas i Queñoal).
Na terenie departamentu oraz dwóch z nim sąsiadujących departamentów Yavi i Riconada, znajduje się utworzony w 1980 roku pomnik przyrody Laguna Pozuelos (hiszp. "Monumento natural Laguna de los Pozuelos"). W 1990 roku Laguna de los Pozuelos została uznana za pierwszy rezerwat biosfery w Argentynie. Na terenie laguny występują rzadkie gatunki ptaków m.in. łyska wielka, płatkonóg trójbarwny, szablodziób andyjski, szlamnik amerykański. Jednak największą atrakcją laguny Pozuelos są trzy gatunki flamingów, które występują w ilości dochodzącej do 30 tysięcy sztuk. Są to flaming andyjski, flaming chilijski i flaming krótkodzioby. 
Przez departament przebiega Droga krajowa 40 (ruta nacional n.º 40 «Libertador General Don José de San Martín»), sama w sobie będąca dużą atrakcją turystyczną, a także kilka dróg prowincjonalnych (wojewódzkich) o numerach: 5, 7, 64, 65, 66, 69, 76, 85, 86 i 87. 
Departament składa się z trzech gmin (municipios): Cieneguillas (893 mieszkańców), Cusi Cusi (1117 mieszkańców) i Santa Catalina (1062).
W skład departamentu wchodzą m.in. miejscowości: Casira, Cieneguillas, El Angosto, Timón Cruz, Piscuno, Yoscaba, Misarrumi, Oratorio, Cusi Cusi, San Juan de Oros, Paicone, Stare Miasto, Chusimayo, Oros i La Perdida.

</doc>
<doc id="4918871" url="https://pl.wikipedia.org/wiki?curid=4918871" title="Ledenika">
Ledenika

Ledenika (bułg. "Леденика") – jaskinia krasowa w północno-zachodniej Bułgarii, w północno-wschodnim skraju Wraczańskiej Płaniny, 16 km od miejscowości Wraca.
W jaskini występuje bogata szata naciekowa z kalcytu oraz niewielkie cieki wodne i jeziorka.
Ledenika jest znana od dawna, natomiast od 1961 r. jest udostępniona turystom.

</doc>
<doc id="4918872" url="https://pl.wikipedia.org/wiki?curid=4918872" title="Pistolet Stieczkina">
Pistolet Stieczkina



</doc>
<doc id="4918874" url="https://pl.wikipedia.org/wiki?curid=4918874" title="Coleogyne ramosissima">
Coleogyne ramosissima

Coleogyne ramosissima – gatunek z monotypowego rodzaju roślin Coleogyne z rodziny różowatych. Występuje w południowo-zachodniej części USA, gdzie rośnie w stanach: Arizona, Kalifornia, Kolorado, Nevada i w południowym Utah. Roślina rośnie na terenach suchych i skalistych, dominując na rozległych obszarach i stanowiąc w takich warunkach istotne źródło pożywienia dla mulaków, owiec i kóz, w mniejszym stopniu dla bydła.
Biologia i ekologia.
Roślina kseromorficzna zasiedlająca skrajnie suche siedliska w obrębie Wielkiej Kotliny i pustyni Mojave. Rośnie do 1800 m n.p.m., rzadko do 2400 m n.p.m. W wielu miejscach rośnie jako dominant na płytkich glebach powstających na skałach caliche, podczas gdy w miejscach o głębszej glebie udział tego gatunku ogranicza konkurencja innych krzewów i traw. Często obecny jest w zbiorowiskach jałowców i sosen oraz na terenach porośniętych przez jukkę krótkolistną (tzw. drzewo Jozuego). Rośliny tego gatunku są bardzo długowieczne, kwitną w kwietniu i maju, a owoce dojrzewają od czerwca do października.
Zarośla tego gatunku nie regenerują się po pożarach.
Systematyka.
Gatunek z monotypowego rodzaju należący do plemienia "Kerrieae" w obrębie podrodziny "Amygdaloideae" w rodzinie różowatych "Rosaceae".

</doc>
<doc id="4918875" url="https://pl.wikipedia.org/wiki?curid=4918875" title="Akeem Hill">
Akeem Hill

Akeem Hill (ur. 1 listopada 1996 w Bridgetown) – barbadoski piłkarz grający na pozycji pomocnika – reprezentant Barbadosu
Kariera klubowa.
Akeem Hill swoją przygodę z piłką rozpoczynał w klubie Notre Dame Bayville. W 2017 roku dołączył do drużyny Barbados Defence Force SC, z którą w sezonie 2018/2019 zdobył mistrzostwo Barbadosu.
Kariera reprezentacyjna.
Akeem Hill jest wielokrotnym reprezentantem Barbadosu. W seniorskiej kadrze zadebiutował zwycięskim meczem z Saint Vincent i Grenadyny dnia 6 marca 2015 roku. Do dnia 17 października 2020 jego bilans występów to 24 mecze i jeden gol

</doc>
<doc id="4918877" url="https://pl.wikipedia.org/wiki?curid=4918877" title="Pedro Serrano Laktaw">
Pedro Serrano Laktaw

Pedro Serrano Laktaw (ur. 24 października 1853, zm. 22 września 1928) – filipiński językoznawca, leksykograf i dziennikarz.
Urodził się w prowincji Bulacan na wyspie Luzon w rodzinie kreolskiej o bogatych tradycjach intelektualnych. Jego ojciec, Rosalío Serrano Reyes, opracował dwa cieszące się uznaniem słowniki języka tagalskiego. Odebrał gruntowne wykształcenie w zakresie nauk humanistycznych, w 1877 ukończył jezuicką Escuela Normal Superior de Maestros w Manili. Pracował jako nauczyciel w rozmaitych miejscowościach, przede wszystkim w prowincji Pampanga w centralnej części Luzonu. W 1887 wyjechał do Hiszpanii, gdzie dzięki uzyskanemu stypendium studiował w Salamance i w Madrycie. Ceniony za swoje zdolności dydaktyczne, był jedynym filipińskim nauczycielem małoletniego króla Alfonsa XIII.
Żywo zaangażowany w życie społeczne i kulturalne kolonialnych Filipin, w publikowanych przez siebie artykułach prasowych występował przeciwko nadużyciom kleru katolickiego, domagał się też demokratycznej reprezentacji archipelagu w hiszpańskich Kortezach. Był również jednym z pionierów filipińskiego wolnomularstwa.
Znany wszakże przede wszystkim ze swojej aktywności językoznawczej. Opracował "Diccionario hispano-tagálog", wydany w Manili w 1889, a także jego kontynuację, "Diccionario tagálog-hispano" (1914). Pośmiertnie światło dzienne ujrzały także jego "Estudios gramaticales sobre la lengua tagálog" (1929). Jest uznawany, wraz z José Rizalem i Trinidad Hermenegildo José Pardo de Taverą za jednego z wielkich reformatorów ortografii tagalskiej.

</doc>
<doc id="4918881" url="https://pl.wikipedia.org/wiki?curid=4918881" title="Coleogyne">
Coleogyne



</doc>
<doc id="4918890" url="https://pl.wikipedia.org/wiki?curid=4918890" title="Xanthapanteles cameronae">
Xanthapanteles cameronae

Xanthapanteles cameronae – gatunek błonkówki z rodziny męczelkowatych, jedyny przedstawiciel rodzaju "Xanthapanteles". 
Zasięg występowania.
Gatunek notowany w Argentynie.
Biologia i ekologia.
Żywiciele tego gatunku nie są znani.

</doc>
<doc id="4918891" url="https://pl.wikipedia.org/wiki?curid=4918891" title="Xanthapanteles">
Xanthapanteles



</doc>
<doc id="4918894" url="https://pl.wikipedia.org/wiki?curid=4918894" title="Mariano Medrano y Cabrera">
Mariano Medrano y Cabrera

Mariano Medrano y Cabrera (ur. 8 września 1767 w Buenos Aires, zm. 7 kwietnia 1851 tamże) – argentyński duchowny rzymskokatolicki, pierwszy biskup Buenos Aires mianowany po uzyskaniu przez Argentynę niepodległości.
Życiorys.
Młodość i prezbiteriat.
Studiował w Córdobie, gdzie w 1788 zdobył dyplom z filozofii, a następnie na Uniwersytecie św. Franciszka Ksawerego w Chuquisaca, gdzie uzyskał tytuły doktora teologii i obojga praw. Po skończeniu studiów powrócił do Buenos Aires, gdzie 17 grudnia 1791 otrzymał święcenia prezbiteriatu i został kapłanem diecezji Buenos Aires.
Pracował jako wykładowca filozofii oraz duszpasterz. Jako filozof opierał się na scholastyce, a szczególnie promował myśl Franciszka Suáreza. W 1808 został proboszczem parafii Nuestra Señora de la Piedad w Buenos Aires, który to urząd sprawował do wyboru na biskupa. Podczas rewolucji majowej w 1810 poparł antyhiszpańskie wystąpienia.
7 czerwca 1822 został mianowany wikariuszem kapitulnym wakującej od 1812 diecezji Buenos Aires. Na tym stanowisku ostro sprzeciwił się polityce ministra Bernardino Rivadaviego, zwanej "reformą kościelną", która ograniczała wolność Kościoła, podkreślając brak możliwości interwencji władzy cywilnej w reformowanie Kościoła. 14 października 1822 kapituła pod naciskiem rządu odwołała ks. Medrano y Cabrera z funkcji wikariusza kapitulnego.
Wieści o okolicznościach odwołania ks. Medrano y Cabrery dotarły do wysłannika papieskiego, bp Muzziego, który miał za zadanie zbadanie położenia Kościoła w postkolonialnej Ameryce Łacińskiej, gdy w 1824 odwiedził Buenos Aires. 5 lutego 1825 bp Muzzi mianował ks. Medrano y Cabrerę delegatem apostolskim Río de la Plata (stanowisko to zostało utworzone specjalne w celu zaradzenia problemom jakie narosły od śmierci ostatniego biskupa Buenos Aires w 1812 i braku możliwości mianowania jego następcy w obliczu antyklerykalnych rządów). Ks. Medrano y Cabrera otrzymał wszystkie prerogatywy przysługujące administratorowi wakującej diecezji.
Episkopat.
Po częściowej zmianie polityki rządu wobec Kościoła i prośbie o mianowanie biskupa, którą wysłał do Watykanu gubernator Buenos Aires Juan José Viamonte, 7 października 1829 papież Pius VIII mianował ks. Medrano y Cabrerę wikariuszem (administratorem) apostolskim Buenos Aires oraz biskupem in partibus infidelium aulońskim. 26 września 1830 w Rio de Janeiro przyjął sakrę biskupią z rąk nuncjusza apostolskiego w Brazylii abpa Pietro Ostiniego. Współkonsekratorem był bp Antônio da Arrábida OFMRef.
Objęcie władzy przez nowego biskupa napotkało przeszkody ze strony niektórych członków rządu. Ostatecznie gubernator Juan Manuel de Rosas 12 sierpnia 1831 zezwolił mu na wykonywanie posługi biskupiej.
2 lipca 1832 papież Grzegorz XVI mianował go biskupem Buenos Aires, co rząd uznał dopiero 25 maja 1834.
Diecezja za jego pontyfikatu była w trudnym położeniu, ze względu na antyklerykalne działania rządu i niewielką liczbę kapłanów. Biskup Medrano y Cabrera wznowił wizyty biskupie w parafiach, które ostatni raz miały miejsce w 1804, jednak ograniczenia narzucone przez rząd, jak i podeszły wiek purpurata, spowodowały, że miały one ograniczony rozmiar. Bez pozytywnego rezultatu zabiegał o zezwolenie na wznowienie działalności seminarium duchownego.
Urząd biskupa Buenos Aires pełnił do śmierci 7 kwietnia 1851.

</doc>
<doc id="4918898" url="https://pl.wikipedia.org/wiki?curid=4918898" title="Xanthomicrogaster">
Xanthomicrogaster

Xanthomicrogaster – rodzaj błonkówek z rodziny męczelkowatych. Gatunkiem typowym jest "Xanthomicrogaster fortipes".
Zasięg występowania.
Rodzaj obejmuje gatunki występujące w krainie neotropikalnej.
Biologia i ekologia.
Żywiciele gatunków z tego rodzaju nie są znani.
Gatunki.
Do rodzaju zalicza się 6 opisanych gatunków (wiele gatunków jest nieopisanych):

</doc>
<doc id="4918901" url="https://pl.wikipedia.org/wiki?curid=4918901" title="Ypsilonigaster">
Ypsilonigaster

Ypsilonigaster – rodzaj błonkówek z rodziny męczelkowatych. Gatunkiem typowym jest "Ypsilonigaster tiger".
Zasięg występowania.
Rodzaj obejmuje gatunki występujące w Afryce i Azji Południowo-Wschodniej.
Biologia i ekologia.
Żywiciele gatunków z tego rodzaju nie są znani.
Gatunki.
Do rodzaju zalicza się 6 opisanych gatunków (kilka gatunków jest nieopisanych):

</doc>
<doc id="4918903" url="https://pl.wikipedia.org/wiki?curid=4918903" title="Częstochowskie Zakłady Materiałów Biurowych">
Częstochowskie Zakłady Materiałów Biurowych

Częstochowskie Zakłady Materiałów Biurowych – polskie przedsiębiorstwo przyrządów biurowych w Częstochowie. Producent popularnych w PRL długopisów Zenith.
Historia.
Początki przedsiębiorstwa sięgają międzywojnia. W 1934 roku w Częstochowie przy ówczesnej ulicy Fabrycznej (obecnie Mielczarskiego) uruchomiono Fabrykę Wiecznych Piór „Omega” M. Szaja i A. Wrocławski.
W czasie II wojny światowej, po zajęciu Częstochowy, Niemcy nie zamknęli ani nie przekształcili fabryki – produkowała ona ten sam asortyment, choć pod niemieckim zarządem.
W 1949 roku doszło do nacjonalizacji i połączenia kilku przed wojną prywatnych przedsiębiorstw produkujących asortyment papierowy (m.in. zeszyty szkolne, opakowania tekturowe i pióra wieczne) oraz świadczących usługi introligatorskie. Te ostatnie przed wojną firma świadczyła również w Gnaszynie (od 1977 roku w granicach Częstochowy). W 1950 roku wznowiono produkcję i sprzedaż jako Częstochowskie Zakłady Materiałów Biurowych. W 1950 roku w zakładach pracowało 70 osób. W 1954 roku zrestrukturyzowano firmę – przy ul. Żwirki i Wigury w Częstochowie wytwarzano pióra wieczne i ołówki automatyczne, zaś Gnaszyńskie Zakłady Przetworów Papierowych przejęły produkcję wyrobów papierniczych i tekturowych.
W 1997 roku z połączenia działów handlowych częstochowskiego Zenitha i firmy Astra powstało przedsiębiorstwo A-Z, które przejęło dystrybucję wyrobów obu firm. Kolejne przekształcenie nastąpiło w 2000 roku, kiedy doszło do fuzji z Zenith S.A. i powstała firma Astra – Zenith S.A. w Częstochowie. Celem przekształcenia było stworzenie holdingu produkcyjnego na artykuły szkolne i biurowe, poszerzono wówczas przedmiot działalności o artykuły do pisania. Od 2003 spółka funkcjonuje pod nazwą ASTRA S.A. w Warszawie do chwili obecnej.
Pióro Zenith.
Na początku lat 60. XX wieku w ówczesnych kręgach rządowych pojawił się pomysł stworzenia polskiego pióra wiecznego. Postawiono na Częstochowę jako miasto posiadające już tradycje w produkcji nowoczesnych narzędzi piśmienniczych i kadrę inżynierską. Kierowanie projektem powierzono trzydziestoletniemu inżynierowi tworzyw sztucznych Józefowi Koszkulowi. W wyniku powojennego procesu dekolonizacji w Azji, Ludowe Chiny przejęły znajdującą się w Szanghaju fabrykę amerykańskiego Parkera, m.in. zyskując dostęp do technologii produkcji modelu Parker 51. Władze częstochowskiej fabryki sprowadziły do kraju maszyny i narzędzia. „Polski Parker” nie był jednak dokładną kopią amerykańskiego oryginału. Przy produkcji najważniejszego elementu – stalówki – wykorzystano technologię stworzoną w kraju. Zespół w składzie: inżynier Józef Koszkul, dyrektor techniczny zakładów Eugeniusz Helm i technolog Jan Frymus zastosował własną metodę przecinania stalówek z kulką irydową. W 1967 roku opatentowano ją. Był to sposób przecinania twardych metali tarczką z miękkiej blachy. W początkowym etapie produkcji Zenitha jego stalówki wytwarzano ze złota przekazanego przez Mennicę Polską w Warszawie. Rozwiązanie okazało się nieefektywne, szlachetny kruszec był miękki, zdecydowano się zatem na wykorzystanie stali nierdzewnej. Na skalę masową zaczęto produkować pióro wieczne Zenith w 1965 roku.
Długopisy automatyczne Zenith 4 i Zenith 7.
Najbardziej znanymi produktami częstochowskich zakładów są długopisy automatyczne Zenith 4, Zenith 5 i Zenith 7. Przy projektowaniu Zenith 4 inspirowano się długopisem Parker Jotter. Produkcja „polskiego Parkera” zainicjowały również władze PRL. Po wcześniejszym sukcesie pióra wiecznego wzorowanego na Parkerze 51 na początku lat 70. XX wieku przed częstochowską fabryką postawiono zadanie stworzenia niezawodnego długopisu, który stałby się ikoną polskiej nowoczesności na zbliżającym się zjeździe PZPR (6–11 grudnia 1971 roku). Pierwszą wersję Zenith 4 wyprodukowano więc w 1971 roku, korzystając ze sprowadzonych ze Szwajcarii urządzeń, a opatentowano w 1974 roku. Polski odpowiednik Parkera miał również górną część stworzoną ze stali nierdzewnej w naturalnym metalicznym kolorze. Bardziej znany w Polsce był jednak Zenith 7, który produkowano na większą skalę i który był tańszy od poprzednika. Był on wykonany już w większości z tworzywa sztucznego, przez co konstruktorzy odeszli już od inspiracji amerykańskim Parkerem Jotterem. Zenith 7 miał ośmioboczną część górną z gwintem u dołu, do którego wkręcało się gładką część dolną z chromowaną stalową obwódką, która otaczała końcówkę piszącą. Miejsce łączenia dwóch głównych części przesłonięte było stożkową metalową nakładką. Przycisk do manipulowania wkładem wsuwał się w otwór stanowiący podstawę klipsa z logo i nazwą długopisu.

</doc>
<doc id="4918904" url="https://pl.wikipedia.org/wiki?curid=4918904" title="Cap de Creus">
Cap de Creus

Cap de Creus – przylądek w północno-wschodniej części Hiszpanii, w prowincji Katalonia, nad Morzem Śródziemnym, przy granicy z Francją. Jest to najdalej na wschód wysunięty punkt Półwyspu Iberyjskiego.
Na przylądku znajduje się latarnia morska.

</doc>
<doc id="4918905" url="https://pl.wikipedia.org/wiki?curid=4918905" title="Halina Gutsche">
Halina Gutsche

Halina Gutsche, także Halina Gutsche-Siewierska (ur. 14 lutego 1928 w Poznaniu, zm. 25 czerwca 2011) – polska ilustratorka.
Życiorys.
Urodziła się 14 lutego 1928 w Poznaniu. Jej ojcem był prawnik i publicysta Jerzy Gutsche, a matka malarką, absolwentką Akademii Sztuk Pięknych w Dreźnie. Podczas II wojny światowej oficjalnie uczęszczała do szkoły krawieckiej, jednocześnie biorąc udział w tajnym nauczaniu. Wstąpiła również do Armii Krajowej, gdzie zajmowała się kolportażem prasy podziemnej.
Po wojnie rozpoczęła studia w Wyższej Szkole Sztuk Plastycznych w Poznaniu, po czym przeniosła się na Akademię Sztuk Pięknych w Warszawie, gdzie ukończyła grafikę.
Tworzyła ilustracje dla licznych wydawnictw i magazynów, projektowała także okładki, kalendarze, pocztówki oraz portrety. Jej specjalnością były ilustracje dla dzieci. Pracowała m.in. w redakcji czasopisma „Miś”. W latach 1955–1962 była kierownikiem artystycznym „Płomyka”, a w latach 1962–1968 pełniła tę funkcję w redakcji „Polski”. Jej prace ukazywały się również m.in. w „Perspektywach”, „Świecie Mody” czy w „Światowidzie”. Jej charakterystyczne ilustracje cechuje uproszczenie kształtów i płaski, intensywny kolor, formą nawiązując do wczesnoszkolnych prac plastycznych takich jak wycinanki. Postaci u Gutsche-Siewierskiej przypominają zabawki czy lalki.
Wyszła za mąż za inżyniera elektryka Andrzeja Siewierskiego; małżeństwo miało jedną córkę.
Zmarła 25 czerwca 2011 roku. Została pochowana w grobie rodzinnym na Powązkach.

</doc>
<doc id="4918906" url="https://pl.wikipedia.org/wiki?curid=4918906" title="Marta Ignerska">
Marta Ignerska

Marta Ignerska (ur. 1978 w Lublinie) – polska artystka współczesna, ilustratorka, rysowniczka, graficzka, projektantka książek i designerka. 
Absolwentka Wydziału Grafiki Akademii Sztuk Pięknych w Warszawie, gdzie w 2005 r. obroniła dyplom w Pracowni Multimedialnej Kreacji Artystycznej u prof. Stanisława Wieczorka oraz w Pracowni Projektowania Książki u prof. Macieja Buszewicza, za który otrzymała wyróżnienie rektorskie.
Wybrane realizacje.
Prace w zbiorach.
Prace artystki znajdują się w zbiorach m.in.: Małopolskiej Fundacji Muzeum Sztuki Współczesnej. 
Nagrody i wyróżnienia.
2022
2021
2020
2017
2016
2015
2014
2013
2012
2011
2010
2009
2008
2007
2006

</doc>
<doc id="4918908" url="https://pl.wikipedia.org/wiki?curid=4918908" title="Wyspy Dziewicze na World Games 2017">
Wyspy Dziewicze na World Games 2017



</doc>
<doc id="4918910" url="https://pl.wikipedia.org/wiki?curid=4918910" title="Zachterbergius tenuitergum">
Zachterbergius tenuitergum

Zachterbergius tenuitergum – gatunek błonkówki z rodziny męczelkowatych, jedyny przedstawiciel rodzaju "Zachterbergius". 
Zasięg występowania.
Gatunek notowany w Tajlandii.
Biologia i ekologia.
Żywiciele tego gatunku nie są znani.

</doc>
<doc id="4918911" url="https://pl.wikipedia.org/wiki?curid=4918911" title="Zachterbergius">
Zachterbergius



</doc>
<doc id="4918912" url="https://pl.wikipedia.org/wiki?curid=4918912" title="Drużynowe Mistrzostwa Polski na Żużlu 2020">
Drużynowe Mistrzostwa Polski na Żużlu 2020

Drużynowe Mistrzostwa Polski na Żużlu 2020 – 73. edycja Drużynowych Mistrzostw Polski, organizowanych przez Polski Związek Motorowy.

</doc>
<doc id="4918913" url="https://pl.wikipedia.org/wiki?curid=4918913" title="Xbox series S">
Xbox series S



</doc>
<doc id="4918917" url="https://pl.wikipedia.org/wiki?curid=4918917" title="A. Andrade">
A. Andrade



</doc>
<doc id="4918919" url="https://pl.wikipedia.org/wiki?curid=4918919" title="A.M. Avilez">
A.M. Avilez



</doc>
<doc id="4918922" url="https://pl.wikipedia.org/wiki?curid=4918922" title="Adam Niemczewski">
Adam Niemczewski

Adam Niemczewski (ur. 23 grudnia 1968 w Białymstoku) – polski prawnik i urzędnik państwowy, od 2020 szef Kancelarii Senatu.
Życiorys.
Ukończył studia na Wydziale Prawa i Administracji Uniwersytetu Warszawskiego, a także studia podyplomowe w Szkole Głównej Handlowej w Warszawie. Uzyskał uprawnienia radcy prawnego. Od 1995 zawodowo związany z Kancelarią Senatu. Pracował jako legislator w Biurze Legislacyjnym, od 2007 pełnił funkcję zastępcy dyrektora biura. Wykładowca kursów doskonalenia zawodowego legislatorów, a także członek Polskiego Towarzystwa Legislacji, był członkiem zarządu i skarbnikiem tej organizacji.
12 sierpnia 2020 marszałek Senatu Tomasz Grodzki powołał go na szefa Kancelarii Senatu. Zastąpił na tej funkcji Piotra Świąteckiego.

</doc>
<doc id="4918923" url="https://pl.wikipedia.org/wiki?curid=4918923" title="TV3 (Malezja)">
TV3 (Malezja)

TV3 – malezyjska stacja telewizyjna. Została uruchomiona w 1984 roku.

</doc>
<doc id="4918925" url="https://pl.wikipedia.org/wiki?curid=4918925" title="Antonio Andrade">
Antonio Andrade



</doc>
<doc id="4918927" url="https://pl.wikipedia.org/wiki?curid=4918927" title="António Andrade">
António Andrade



</doc>
<doc id="4918929" url="https://pl.wikipedia.org/wiki?curid=4918929" title="Antonio Avilez">
Antonio Avilez



</doc>
<doc id="4918931" url="https://pl.wikipedia.org/wiki?curid=4918931" title="Feliks Pamin">
Feliks Pamin

Feliks Pamin (ur. 19 maja 1894 w Pleszewie, zm. 12 lutego 1936) – major piechoty Wojska Polskiego, kawaler Orderu Virtuti Militari.
Życiorys.
Urodził się w rodzinie Michała i Antoniny. W 1918, po zakończeniu I wojny światowej jako podporucznik armii niemieckiej wrócił do rodzinnej miejscowości i zorganizował 1. Kompanię Pleszewską. Na czele tej kompanii walczył w powstaniu wielkopolskim na odcinku Pleszew, Jarocin, Krotoszyn, Zduny, Ostrzeszów, Kobyla Góra (odcinek Prosna - Rawicz). Pod Kobylą Górą został lekko ranny.
W wojnie polsko-bolszewickiej 1920 walczył na froncie ukraińskim i litewsko-białoruskim. Ciężko ranny podczas bitwy nad rzeką Szczarą.
Służył w 59 Pułku Piechoty Wielkopolskiej w Inowrocławiu. 3 maja 1922 został zweryfikowany w stopniu kapitana ze starszeństwem z 1 czerwca 1919 i 391. lokatą w korpusie oficerów piechoty. Później został przeniesiony do 44 Pułku Piechoty w Równem i 10 lipca tego roku zatwierdzony na stanowisku pełniącego obowiązki dowódcy I batalionu. 3 maja 1926 został mianowany majorem ze starszeństwem z 1 lipca 1925 i 41. lokatą w korpusie oficerów piechoty. W październiku tego roku został wyznaczony na stanowisko dowódcy III batalionu. W kwietniu 1928 został przeniesiony do 17 Pułku Piechoty w Rzeszowie na stanowisko dowódcy I batalionu, a w styczniu 1930 do 2 Pułku Piechoty Legionów na stanowisko dowódcy batalionu. W marcu 1931 został przesunięty na stanowisko kwatermistrza, a w październiku tego roku zwolniony ze stanowiska. W maju 1932 został przeniesiony do 75 Pułku Piechoty w Chorzowie na stanowisko dowódcy batalionu. W marcu 1934 został zwolniony z zajmowanego stanowiska i oddany do dyspozycji dowódcy Okręgu Korpusu Nr V, a z dniem 31 lipca tego roku przeniesiony w stan spoczynku. 17 lutego 1936 został pochowany w rodzinnym grobowcu na cmentarzu parafialnym w Pleszewie.
Upamiętnienie.
9 listopada 2018 na fasadzie urzędu Starostwa Powiatowego w Pleszewie odsłonięto tablicę pamiątkową ku czci "„Bohaterów Niepodległości Ziemi Pleszewskiej 1918–1919”," dedykowaną siedmiu pleszewskim działaczom politycznym okresu Niepodległości i dowódcom wojskowym z Powstania Wielkopolskiego 1918–1919, w tym ppor. Feliksowi Paminowi - dowódcy I Komp. Pleszewskiej.

</doc>
<doc id="4918932" url="https://pl.wikipedia.org/wiki?curid=4918932" title="J. Barcelo">
J. Barcelo



</doc>
<doc id="4918934" url="https://pl.wikipedia.org/wiki?curid=4918934" title="C. Bruxelas">
C. Bruxelas



</doc>
<doc id="4918938" url="https://pl.wikipedia.org/wiki?curid=4918938" title="Mario Branco">
Mario Branco



</doc>
<doc id="4918940" url="https://pl.wikipedia.org/wiki?curid=4918940" title="Kopalnia złota Kumtor">
Kopalnia złota Kumtor

Kopalnia złota Kumtor– kopalnia złota w Kirgistanie działająca od 1997 roku. Znajduje się na wysokości 4000 m n.p.m. w górach Tienszan.
Historia.
Złoże złota zostało odkryte w 1978 roku przez ekipę radzieckich naukowców. W 1991 roku Kirgistan postanowił uruchomić kopalnię. Oferty złożyły firmy z Republiki Południowej Afryki, USA, Turcji i Kanady. Rząd kirgiski wybrał kanadyjską firmę Cameco, która zajmowała się wydobywaniem uranu, a nie złota. Umowa została podpisana 4 grudnia 1992 roku w Toronto w Kanadzie z udziałem premiera Tursunbeka Czyngyszewa i ministra przemysłu Kirgistanu. Stronę kanadyjską reprezentował prezydent Cameco Andrew Lewis. Powstała Kumtor Gold Company (KGC), której udziałowcem było Cameco i przedsiębiorstwo państwowe Kyrgyzaltyn. Budowę kopalni rozpoczęto w 1994 roku, a wydobycie w 1997 roku. W 2004 roku na podstawie decyzji Cameco i rządu kirgiskiego z Askarem Akajewem na czele KGC przekształcono w nową firmę Centerra Gold Inc. z siedzibą w Kanadzie. Kirgizja otrzymała w niej tylko 16% udziałów. Spotkało się to z krytyką ze względu na mały udział Kirgizów w zyskach z kopalni. Podejrzewano, że zyski z kopalni czerpią osoby powiązane z rządem, a nie państwo.
W 2005 roku, gdy zmienił się rząd, prezydent Kurmanbek Bakijew próbował renegocjować warunki umowy, grożąc uchyleniem koncesji. Podpisane w kwietniu 2009 roku nowe porozumienie dało Kirgistanowi 33% udziału w akcjach kopalni, a firma Centerra miała zapłacić około 22,4 milionów dolarów zaległych podatków. Podobnie jednak jak poprzednio, ówczesny rząd był podejrzany o czerpanie nielegalnych zysków ze sprzedaży złota. Po obaleniu prezydenta Bakijewa w 2010 roku pojawiły się wnioski o upaństwowienie kopalni w Kumtorze. W 2010 roku premier Omurbek Babanow przekazał kopalni 16 000 gruntów. Decyzja ta została unieważniona w 2012 roku przez nowy rząd na wniosek komisji sejmowej badającej działalność kopalni. W 2018 roku premier Muchammedkałyj Abyłgazijew zapowiedział zamknięcie kopalni w 2026 roku.
We wrześniu 2020 kopalnia przekazała 1 milion dolarów Ministerstwu Zdrowia Kirgistanu na walkę z koronawirusem COVID-19.
Ochrona środowiska.
Na początku 2012 roku w prowincji Issyk-Kul, gdzie znajduje się Kumtor, zostało przez mieszkańców zorganizowanych kilka protestów polegających na blokowaniu drogi do kopalni. Związane one były z brakiem inwestycji na rzecz rejonu prowadzonych przez kopalnię, która jest szkodliwa dla środowiska naturalnego. Chodziło o przypadki, gdy niebezpieczne odpady dostawały się do wody, powodując zatrucia i przypadki śmierci. W 1998 roku podczas wypadku ciężarówki 2 tony cyjanku spłynęły do strumienia w dolinie Barskoon, powodując zatrucia i śmierć kilku osób. W tym samym roku w rzece znalazło się 70 litrów kwasu azotowego. W styczniu 2000 roku woda została zatruta ilością 1,65 tony azotanu amonu (saletry amonowej). Specjalne komisje prowadziły dochodzenia, ale władze lokalne zastraszały ekologów i ofiary zatruć. Miały one również problem z uzyskaniem odszkodowań z powodu przeciągania spraw sądowych, a uzyskane odszkodowania były niewielkie.
Produkcja.
Kopalnia złota w Kumtorze jest zlokalizowana na wysokości 4000 m n.p.m. w górach Tienszan. Wyrobisko ma głębokość 560 metrów. Kopalnia dostarcza rocznie ok. 15-23 ton złota. Od momentu powstania do końca 2019 roku kopalnia wydobyła ponad 12,6 miliona uncji złota. Wydobycie jest prowadzone na kilku poziomach równocześnie w wyrobisku stokowo-wgłębnym. Skały są odstrzeliwane, a koparki przedsiębierne ładują nakład na samochody CAT 789C i D, które wywożą je na zwałowisko. Ruda jest kruszona w zakładzie kruszenia wstępnego, a potem mielona w młynach. Tak przygotowana trafia do huty.
Film dokumentalny.
W 2020 roku powstał film dokumentalny, którego autorami są Brigitte Noël i Matt Joycey. Producentem jest kanadyjską firma Quebecor. Pokazuje on niszczenie lodowców, zanieczyszczenie wody, łamanie praw człowieka i korupcję. Film miał premierę w sierpniu 2020 roku. Został w tym samym roku nominowany do dwóch nagród Prix Gémeaux kanadyjskiej akademii kina i telewizji w dwóch kategoriach na najlepszy film dokumentalny dotyczący przyrody, nauki i środowiska oraz na najlepszy scenariusz dokumentu fabularnego. 

</doc>
<doc id="4918941" url="https://pl.wikipedia.org/wiki?curid=4918941" title="M. Garcia">
M. Garcia



</doc>
<doc id="4918949" url="https://pl.wikipedia.org/wiki?curid=4918949" title="Dacnusites">
Dacnusites

Dacnusites – wymarły rodzaj błonkówek z rodziny męczelkowatych. Oba gatunki z tego rodzaju odkryto w eoceńskich osadach Formacji Bouldnor..
Systematyka.
Do rodzaju zaliczane są 2 gatunki:

</doc>
<doc id="4918952" url="https://pl.wikipedia.org/wiki?curid=4918952" title="Who Wants to Be a Millionaire? (Stany Zjednoczone)">
Who Wants to Be a Millionaire? (Stany Zjednoczone)



</doc>
<doc id="4918954" url="https://pl.wikipedia.org/wiki?curid=4918954" title="Rewizjonizm (marksizm)">
Rewizjonizm (marksizm)

Rewizjonizm – kierunek ideologiczny powstały w XIX wieku i wyrosły z rewizji podstawowych założeń filozoficznych i doktrynalnych marksizmu. Był to termin pejoratywny: „renegaci komunizmu”, „zdrajcy”, „dżuma socjalizmu” czy „zaprzańcy” – to tylko niektóre z epitetów, jakimi bywali określani zwolennicy rewizji klasycznego marksizmu. Za głównego teoretyka rewizjonizmu uważa się E. Bernsteina. Poglądy określane mianem rewizjonistycznych rozwinęły się głównie w Czechosłowacji (w okresie „praskiej wiosny”), Polsce (rewizjoniści), Jugosławii (grupa Praxis) i na Węgrzech.

</doc>
<doc id="4918956" url="https://pl.wikipedia.org/wiki?curid=4918956" title="Bett1Hulks Championship 2020">
Bett1Hulks Championship 2020

Bett1Hulks Championship 2020 – tenisowy turniej ATP kategorii ATP Tour 250 w sezonie 2020 z cyklu Bett1Hulks Championship rozgrywany w dniach 19–25 października 2020 roku w Kolonii na kortach twardych w hali o puli nagród wynoszącej 325 610 euro.

</doc>
<doc id="4918958" url="https://pl.wikipedia.org/wiki?curid=4918958" title="Giovanni Lolli">
Giovanni Lolli

Giovanni Lolli (ur. 3 czerwca 1950 w L’Aquila) – włoski polityk i samorządowiec, parlamentarzysta, były sekretarz stanu, od 2018 do 2019 pełniący obowiązki prezydenta Abruzji.
Życiorys.
Absolwent liceum naukowego, następnie przez pięć lat studiował medycynę na Uniwersytecie Bolońskim (bez uzyskania dyplomu). Działał we Włoskiej Partii Komunistycznej. Został sekretarzem jej młodzieżówki FGCI w Abruzji i Włoszech, a później sekretarzem PCI w prowincji L’Aquila i Abruzji. Pomiędzy 1985 a 1990 był radnym miejskim L’Aquili. Później dołączył do Demokratycznej Partia Lewicy oraz będących jej następcami Demokratów Lewicy i Partii Demokratycznej. Pełnił funkcję koordynatora ds. stowarzyszeń i spotu we władzach pierwszego z ugrupowań, należał do sekretariatu PD.
W 2001 uzyskał mandat w Izbie Deputowanych XIV kadencji. W 2006 nie został wybrany do Senatu, natomiast objął stanowisko sekretarza stanu ds. młodzieży i sportu w rządzie Romano Prodiego (do 2008). W 2008 powrócił do niższej izby parlamentu XVI kadencji, w 2013 nie uzyskał reelekcji. W czerwcu 2014 wybrano go radnym Abruzji i zastępcą prezydenta regionu, w międzyczasie sprawował mandat posła od 26 września do 7 października 2014 (zrezygnował z niego). Od sierpnia 2018 do lutego 2019 pozostawał pełniącym obowiązki prezydenta (po odejściu do Senatu Luciano D’Alfonso). Zakończył pełnienie funkcji w 2019.
Życie prywatne.
Żonaty, ma syna.

</doc>
<doc id="4918959" url="https://pl.wikipedia.org/wiki?curid=4918959" title="Eocardiochiles">
Eocardiochiles

Eocardiochiles – wymarły rodzaj błonkówek z rodziny męczelkowatych. 
Do rodzaju zaliczany jest jeden gatunek – Eocardiochiles fritschii znany z eocenu (priabon). Jego skamieniałości odnaleziono w bursztynie bałtyckim na terenie obwodu kaliningradzkiego.

</doc>
<doc id="4918962" url="https://pl.wikipedia.org/wiki?curid=4918962" title="Ágnes Kunhalmi">
Ágnes Kunhalmi

Ágnes Kunhalmi (ur. 31 października 1982 w Kiskunmajsie) – węgierska polityk, posłanka do Zgromadzenia Narodowego, od 2020 współprzewodnicząca Węgierskiej Partii Socjalistycznej (MSZP).
Życiorys.
Studiowała komunikację na Uniwersytecie Segedyńskim (2004–2009) i nauki polityczne na Uniwersytecie Loránda Eötvösa w Budapeszcie (2005–2011). Pracowała w resorcie rolnictwa, biurze premiera i administracji II dzielnicy Budapesztu. Zaangażowała się w działalność polityczną w ramach Węgierskiej Partii Socjalistycznej. Od 2010 do 2014 zasiadała w zgromadzeniu miejskim Budapesztu. W 2014 po raz pierwszy z ramienia MSZP uzyskała mandat posłanki do Zgromadzenia Narodowego. Z powodzeniem ubiegała się o reelekcję w wyborach w 2018 i 2022.
W czerwcu 2018 objęła funkcję przewodniczącej rady krajowej MSZP. We wrześniu 2020 została współprzewodniczącą socjalistów (obok dotychczasowego przewodniczącego Bertalana Tótha, którego w 2022 zastąpił Imre Komjáthi).

</doc>
<doc id="4918963" url="https://pl.wikipedia.org/wiki?curid=4918963" title="Stadion AO Ksanti">
Stadion AO Ksanti

Stadion AO Ksanti – stadion piłkarski w Ksanti, w Grecji. Został otwarty w 1909 roku. Może pomieścić 9500 widzów. Pierwotnie był areną domową klubu Orfeas Ksanti, w latach 1967–2004 gospodarzem obiektu był klub AO Ksanti.
Historia.
Pierwsze próby utworzenia obiektu podjęto w 1906 roku, ale turecka władza nie zezwalała wówczas na tego typu inicjatywy. Po rewolucji w lipcu 1908 roku doszło do zwiększenia praw i swobód obywatelskich. Reaktywowany został klub Orfeas Ksanti i przystąpiono do budowy stadionu. Pierwsze zawody odbyły się na nim 31 maja 1909 roku.
W 1967 roku Orfeas połączył się z Aspidą Ksanti, w wyniku czego powstał nowy klub, AO Ksanti, który odtąd pełnił rolę gospodarza stadionu. W latach 70. XX wieku stadion zaczął nabierać obecną formę. Kolejne modernizacje i rozbudowy przeprowadzono w latach 80. XX wieku. W 1989 roku oddano do użytku największą, południową trybunę stadionu. W tym samym roku AO Ksanti awansował do najwyższej klasy rozgrywkowej. W latach 90. XX wieku pojemność stadionu wynosiła 12 000 widzów (rekord sprzedanych biletów – 11 764 – zanotowano przy okazji meczu z PAOK-iem Saloniki 27 sierpnia 1995 roku). W 1998 roku zainstalowano plastikowe krzesełka na zadaszonej trybunie północnej, a w roku 2000 także na pozostałych sektorach, co zmniejszyło pojemność obiektu do 9500 widzów. W roku 2000 zainstalowano również maszty oświetleniowe.
Na stadionie dwa spotkania towarzyskie rozegrała reprezentacja Grecji, 16 sierpnia 1999 roku z Meksykiem (3:2) i 13 grudnia 2000 roku z Jugosławią (1:1), odbył się na nim także jeden mecz Pucharu UEFA z udziałem gospodarzy (od początku lat 90. XX wieku pod nazwą Skoda Ksanti), 3 października 2002 roku przeciwko Lazio Rzym (0:0, był to mecz rewanżowy I rundy, po którym zespół z Ksanti odpadł z rozgrywek – w pierwszym spotkaniu na Stadio Olimpico zespół z Ksanti przegrał 0:4).
Piłkarze Skody Ksanti rozgrywali swoje spotkania na tym obiekcie do końca sezonu 2003/2004 (występując nieprzerwanie na najwyższym poziomie ligowym od czasu awansu w roku 1989), następnie przenieśli się na nowy stadion, powstały we wsi Pigadia położonej niedaleko Ksanti. Ostatni oficjalny mecz Skody Ksanti na starym stadionie miał miejsce 22 maja 2004 roku przeciwko Iraklisowi Saloniki (0:1).

</doc>
<doc id="4918964" url="https://pl.wikipedia.org/wiki?curid=4918964" title="Hieołah">
Hieołah

Hieołah (, ; dosł. "Geolog") – przystanek kolejowy w pobliżu miejscowości Liski, w rejonie rzeczyckim, w obwodzie homelskim, na Białorusi. Leży na linii Homel - Łuniniec - Żabinka.

</doc>
<doc id="4918966" url="https://pl.wikipedia.org/wiki?curid=4918966" title="Zofia Fijałkowska">
Zofia Fijałkowska

Zofia Elżbieta Fijałkowska (ur. 30 września 1909 w Warszawie, zm. 1989) – polska graficzka i malarka działająca w Warszawie.
Edukacja.
W latach 1927−1938 studiowała w Szkole Sztuk Pięknych w Warszawie u Władysława Skoczylasa, Edmunda Bartłomiejczyka i Stanisława Ostoi-Chrostowskiego.
Twórczość.
Zofia Fijałkowska zadebiutowała w 1936 roku na II Międzynarodowej Wystawie Drzeworytów w Warszawie, gdzie została wyróżniona. W latach 1936–1939 była członkiem grupy grafików „Czerń i Biel”. W tym okresie uprawiała głównie drzeworyt. W latach 1937–1938 powstał cykl drzeworytów o tematyce górskiej. W drugiej połowie lat 30 do ulubionych tematów artystki należały pejzaże: aleje parkowe, leśne polany, widoki górskie. Poza drzeworytem projektowała kartki okolicznościowe, ilustracje, tworzyła ekslibrisy a także zajmowała się grafiką użytkową – tworzyła ilustracje do książek dla dzieci. Po roku 1945 porzuciła grafikę na rzecz rysunku, malarstwa ilustracyjnego i projektowania użytkowego. Należała do Bloku Zawodowych Artystów Plastyków oraz do Związku Polskich Artystów Grafików.

</doc>
<doc id="4918967" url="https://pl.wikipedia.org/wiki?curid=4918967" title="Sławęta">
Sławęta

Sławęta – staropolskie imię męskie, obecnie funkcjonujące także jako nazwisko.
Imię.
Staropolskie imię męskie Sławęta pojawiało się już w średniowieczu i było charakterystyczne dla rodu Leszczyców. Według Encyklopedii staropolskiej imię "Sławęta", zapisywane także jako "Sławota" występowało już w 1258 roku. Etymologia tego imienia wywodzi się od przymiotnika "sławny". Od tego imienia wywodzi się nazwa miejscowości Sławęcin na Podkarpaciu. 
Nazwisko.
W Polsce najwięcej osób o nazwisku Sławęta żyje w województwie małopolskim i śląskim. Najwięcej mieszkańców nosząch to nazwisko jest w: Laskowej (22), Rozdzielu (16) i Mikołowie (15). 

</doc>
<doc id="4918970" url="https://pl.wikipedia.org/wiki?curid=4918970" title="Palaeomicrogaster">
Palaeomicrogaster

Palaeomicrogaster – wymarły rodzaj błonkówek z rodziny męczelkowatych.. 
Do rodzaju zaliczany jest jeden gatunek - Palaeomicrogaster oculatus znany z eocenu (priabon). Jego skamieniałości odnaleziono w osadach formacji Bouldnor na terenie Wielkiej Brytanii. Osiągał on 2,7 mm długości ciała i 2,5 mm rozpiętości przednich skrzydeł. Skały w których znaleziono skamieniałości "Palaeomicrogaster" wytworzyły się w słodkowodnych jeziorach oraz przybrzeżnych lagunach.

</doc>
<doc id="4918973" url="https://pl.wikipedia.org/wiki?curid=4918973" title="Rzepisko (wzniesienie)">
Rzepisko (wzniesienie)

Rzepisko ("Rybna", niem. "Fischerberg") – wzniesienie w południowo-zachodniej części Gór Czarnych w Sudetach Środkowych o wysokości 560 m n.p.m.
Wzniesienie położone na północny wschód od Kobieli 583 m n.p.m. Stanowi kulminację bliźniaczą z Mniszym Lasem 572 m n.p.m. Zasłania od północy część uzdrowiskową miasta Jedlina-Zdrój.

</doc>
<doc id="4918976" url="https://pl.wikipedia.org/wiki?curid=4918976" title="Michał Głaznecki">
Michał Głaznecki

Michał Głaznecki herbu Prus II – skarbnik podlaski w latach 1669-1677.
Był elektorem Michała Korybuta Wiśniowieckiego z ziemi drohickiej w 1669 roku.

</doc>
<doc id="4918979" url="https://pl.wikipedia.org/wiki?curid=4918979" title="Popówka (rejon dokszycki)">
Popówka (rejon dokszycki)

Popówka – dawny folwark. Tereny na których był położony, leżą obecnie na Białorusi, w obwodzie witebskim, w rejonie dokszyckim, w sielsowiecie Dokszyce.
Historia.
W czasach zaborów w granicach Imperium Rosyjskiego.
W dwudziestoleciu międzywojennym ówczesny zaścianek leżał w Polsce, w województwie wileńskim, w powiecie dziśnieńskim, do 11 kwietnia 1929 w gminie Dokszyce, następnie w gminie Hołubicze.
Według Powszechnego Spisu Ludności z 1921 roku zamieszkiwało tu 11 osób, wszystkie były wyznania rzymskokatolickiego i zadeklarowali polską przynależność narodową. Były tu 2 budynki mieszkalne. W 1931 w 2 domach zamieszkiwało 12 osób.
Miejscowość należała do parafii rzymskokatolickiej i prawosławnej w Dokszycach. Podlegała pod Sąd Grodzki w Dokszycach i Okręgowy w Wilnie; właściwy urząd pocztowy mieścił się w Dokszycach.

</doc>
<doc id="4918982" url="https://pl.wikipedia.org/wiki?curid=4918982" title="Kobiela (szczyt)">
Kobiela (szczyt)

Kobiela (niem. "Wilhelmshöhe") – szczyt w południowej części Gór Czarnych w Sudetach Środkowych o wysokości 587(8) m n.p.m.
Szczyt zasłania od południowego zachodu część uzdrowiskową miasta Jedlina-Zdrój. W latach 40. XIX w. na szczycie utworzono park według założenia C. C. Beinerta z altanami, punktami widokowymi, pomnikami. 

</doc>
<doc id="4918984" url="https://pl.wikipedia.org/wiki?curid=4918984" title="Bett1Hulks Championship">
Bett1Hulks Championship

Bett1Hulks Championship – męski turniej tenisowy kategorii ATP Tour 250 zaliczany do cyklu ATP Tour, rozgrywany na kortach twardych w hali w niemieckiej Kolonii w sezonie 2020.

</doc>
<doc id="4918986" url="https://pl.wikipedia.org/wiki?curid=4918986" title="Zuzanna Zielińska">
Zuzanna Zielińska

Zuzanna Zielińska (ur. 8 kwietnia 1994) – polska aktorka teatralna i filmowa.
Życiorys.
W 2018 roku ukończyła studia na Wydziale Aktorskim Państwowej Wyższej Szkoły Filmowej, Telewizyjnej i Teatralnej im. Leona Schillera w Łodzi. Jest aktorką w Teatrze Powszechnym w Łodzi, grała również w Teatrze Studyjnym w Łodzi.
Filmografia.
Sporządzono na podstawie materiału źródłowego.

</doc>
<doc id="4918987" url="https://pl.wikipedia.org/wiki?curid=4918987" title="Paweł Władysław Sawicki">
Paweł Władysław Sawicki

Paweł Władysław Sawicki herbu Lubicz – sędzia mielnicki w latach 1665-1671.
Był elektorem Michała Korybuta Wiśniowieckiego z ziemi mielnickiej w 1669 roku.

</doc>
<doc id="4918988" url="https://pl.wikipedia.org/wiki?curid=4918988" title="Bank of Manhattan Trust Building">
Bank of Manhattan Trust Building



</doc>
<doc id="4918989" url="https://pl.wikipedia.org/wiki?curid=4918989" title="Promieszki">
Promieszki

Promieszki (; ) – wieś na Białorusi, w obwodzie witebskim, w rejonie głębockim, w sielsowiecie Hołubicze.
Historia.
W czasach zaborów w granicach Imperium Rosyjskiego.
W latach 1921 – 1945 wieś leżała w Polsce, w województwie wileńskim, w powiecie dziśnieńskim, do 11 kwietnia 1929 w gminie Dokszyce, następnie w gminie Hołubicze.
Według Powszechnego Spisu Ludności z 1921 roku zamieszkiwało tu 75 osób, 1 była wyznania rzymskokatolickiego a 74 prawosławnego. Jednocześnie wszyscy mieszkańcy zadeklarowali białoruską przynależność narodową. Było tu 17 budynków mieszkalnych. W 1931 w 17 domach zamieszkiwały 73 osoby.
Miejscowość należała do parafii rzymskokatolickiej w m. Zaszcześle i prawosławnej w Hołubiczach. Podlegała pod Sąd Grodzki w Głębokiem i Okręgowy w Wilnie; właściwy urząd pocztowy mieścił się w Hołubiczach.

</doc>
<doc id="4918991" url="https://pl.wikipedia.org/wiki?curid=4918991" title="Puzyry">
Puzyry

Puzyry – nazwa trzech miejscowości na Białorusi.

</doc>
<doc id="4918993" url="https://pl.wikipedia.org/wiki?curid=4918993" title="Joanna Balasz">
Joanna Balasz

Joanna Balasz "również jako Joanna Balas" (ur. 1991) – polska aktorka teatralna i filmowa.
Życiorys.
W 2018 roku ukończyła studia na Wydziale Aktorskim Akademii Teatralnej im. Aleksandra Zelwerowicza w Warszawie. Od 2018 jest aktorką Teatru Capitol w Warszawie.
Szerszą rozpoznawalność przyniosły jej role w serialach "Wojenne dziewczyny" (2017–2019) i "Zawsze warto" (2019–2020).
Życie prywatne.
Jest związana ze środowiskiem LGBT+, od 2017 w związku z Ivy Piotrowską.
Filmografia.
Sporządzono na podstawie materiału źródłowego.

</doc>
<doc id="4918994" url="https://pl.wikipedia.org/wiki?curid=4918994" title="Maurizio Fugatti">
Maurizio Fugatti

Maurizio Fugatti (ur. 7 kwietnia 1972 w Bussolengo) – włoski polityk i samorządowiec, parlamentarzysta, były wiceminister zdrowia, od 2018 prezydent prowincji Trydent.
Życiorys.
Urodził się w prowincji Werona, zamieszkał jednak w Avio. Z zawodu księgowy, pracował w zawodzie rewidenta i jako konsultant biznesowy. Zdobył uprawnienia technika rolnictwa, ukończył także studia politologiczne na Uniwersytecie Bolońskim.
Został członkiem Ligi Północnej, od 2005 sekretarz regionalny partii w Trydencie. Zasiadał w radzie miejskiej w Avio. W 2006 i 2008 uzyskiwał mandat w Izbie Deputowanych XV i XVI kadencji. W latach 2013–2018 radny regionu Trydent-Górna Adyga, kandydował także na prezydenta prowincji Trydent (zajął trzecie miejsce). Powrócił do parlamentu na okres od marca 2018 do stycznia 2019, jednocześnie od czerwca do listopada 2018 pozostawał wiceministrem zdrowia w pierwszym rządzie Giuseppe Contego. W wyborach na prezydenta Trydentu w 2018 uzyskał poparcie centroprawicowej koalicji złożonej z Ligi, Braci Włochów, Forza Italia oraz ugrupowań lokalnych. Po zwycięstwie objął stanowisko prezydenta z dniem 8 listopada 2018 (jako pierwszy kandydat centroprawicy od II wojny światowej). W 2019 wybrany wiceprezydentem władz całego regionu Trydent-Górna Adyga.
Życie prywatne.
Żonaty, ma dwoje dzieci-bliźniąt.

</doc>
<doc id="4918999" url="https://pl.wikipedia.org/wiki?curid=4918999" title="Jurij Uglicki">
Jurij Uglicki

Jurij Wasiljewicz Uglicki (ur. 30 października 1532 r. - zm. 24 listopada 1563 r.) – książę Uglicza od 1533 z dynastii Rurykowiczów, młodszy syn Wasyla III i Heleny Glińskiej, brat cara Rosji Iwana Groźnego.
Życiorys.
Urodził się 30 października 1532 r. jako młodszy syn wielkiego księcia moskiewskiego Wasyla III i jego drugiej żony, Heleny Glińskiej. Wobec tego, iż z pierwszą żoną Sołomonią wielki książę nie doczekał się żadnego potomka mimo trwającego ponad 20 lat małżeństwa, w 1525 r. rozkazał zamknąć ją w klasztorze. W styczniu 1526 r. Wasyl poślubił Helenę Glińską. 
Tuż po przyjściu na świat Jurija pojawiły się pogłoski, że jego biologicznym ojcem jest główny koniuszy dworu wielkoksiążęcego, Iwan Owczina Tielepniew. Podobnie było 2 lata wcześniej, gdy Helena urodziła następcę tronu, Iwana. 
Wasyl III zmarł pod koniec 1533 r. Będąc na łożu śmierci zażądał, aby przyprowadzono mu obu synów. Jurij otrzymał w testamencie majątek ziemski i miasto Uglicz. Regencję nad 3-letnim nowym wielkim księciem sprawowała Helena Glińska wraz ze swoim faworytem Iwanem Tielepniewem. Jurij został sierotą w 1538 r., gdy otruto jego matkę. 
Jurij był głuchoniemy, w związku z tym nie był brany pod uwagę w kwestiach dynastycznych. 
3 listopada 1547 r. poślubił córkę bojara, Juliannę Dmitrievną Paletską. Ich jedyny syn, Wasyl, żył tylko rok. 
Jurij zmarł 24 listopada 1563 r. z nieznanych przyczyn. Rok później wdowa po nim wstąpiła do klasztoru, gdzie zmarła w 1574 r. 

</doc>
<doc id="4919001" url="https://pl.wikipedia.org/wiki?curid=4919001" title="Xanthi FC Arena">
Xanthi FC Arena

Xanthi FC Arena – stadion piłkarski we wsi Pigadia niedaleko Ksanti, w Grecji. Został otwarty w 2004 roku. Może pomieścić 7361 widzów. Swoje spotkania rozgrywają na nim piłkarze klubu AO Ksanti.
Budowa nowego stadionu klubu AO Ksanti (do 2016 roku pod nazwą Skoda Ksanti) rozpoczęła się w 2003 roku. Obiekt powstał na terenie kompleksu treningowego klubu AO Ksanti. Pierwszy mecz ligowy na nowym stadionie został rozegrany 18 września 2004 roku (Skoda Ksanti – Aris Saloniki 3:1). Przed oddaniem obiektu do użytku piłkarze Skody Ksanti występowali na starym stadionie położonym w centrum Ksanti. Nowy stadion może pomieścić 7361 widzów, z czego 6000 miejsc jest zadaszonych. Pierwotnie planowano wybudować jedynie dwie zadaszone trybuny wzdłuż boiska, ale w trakcie prac zdecydowano się także na wybudowanie odkrytej trybuny za północną bramką. Przestrzeń za południową bramką pozostaje niezabudowana, choć możliwa jest tam również budowa w przyszłości kolejnej trybuny. Koszt budowy areny wyniósł 6,5 mln euro. Oficjalna ceremonia otwarcia stadionu z udziałem Brazylijczyka Pelé miała miejsce 12 maja 2005 roku. Pierwotnie obiekt nosił nazwę Skoda Xanthi Arena, po zakończeniu współpracy ze sponsorem w 2016 roku stadion przemianowano na Xanthi FC Arena. Na stadionie odbyło się m.in. kilka meczów Pucharu UEFA i Ligi Europy z udziałem Skody Ksanti, jak również kilka spotkań młodzieżowej reprezentacji Grecji.

</doc>
<doc id="4919003" url="https://pl.wikipedia.org/wiki?curid=4919003" title="Skoda Xanthi Arena">
Skoda Xanthi Arena



</doc>
<doc id="4919004" url="https://pl.wikipedia.org/wiki?curid=4919004" title="Roczniki Sennacheryba">
Roczniki Sennacheryba

Roczniki Sennacheryba – zapisane pismem klinowym w języku akadyjskim kroniki asyryjskiego króla Sennacheryba wyryte na wielu starożytnych asyryjskich artefaktach. Ich ostateczne wersje zachowały się na trzech glinianych pryzmach zwanych graniastosłupami Sennacheryba. Są to heksagonalne graniastosłupy: Pryzma Taylora znajdująca się w British Museum (BM 91032), Pryzma Instytutu Orientalnego (Oriental Institute of Chicago, OIM A2793) i Pryzma Jerozolimska znajdująca się w Muzeum Izraela w Jerozolimie. Zawierają one w zasadzie ten sam tekst opisujący główne kampanie wojskowe Sennacheryba. Są one datowane na ok. 690 rok p.n.e. 
Kroniki Sennacheryba zasługują na uwagę ze względu na opis najazdu asyryjskiego króla na Judę za panowania króla judzkiego Ezechiasza. Wydarzenie to zostało opisane w kilku miejscach w Biblii, w tym w Księdze Izajasza rozdziały 36 i 37, 2 Królewskiej 18:17 i 2 Kronik 32: 9. O kampanii Sennacheryba wspomina również Herodot, który jednak nie opisuje podboju Judei.
Historia odkrycia i badania.
Pryzma Taylora jest najbardziej znanym graniastosłupem z zapisem kronik Sennacheryba. Została znaleziona przez pułkownika Roberta Taylora w latach 30. XIX wieku, na kilka lat przed odczytaniem pisma klinowego. Była jednym z pierwszych artefaktów zapisanych pismem klinowym analizowanych we współczesnej asyrologii. W roku 1855 dla Muzeum Brytyjskiego artefakt od wdowy po pułkowniku Taylorze nabył Henry Rawlinson.
Pryzma Instytutu Orientalnego została zakupiona w 1919 roku przez Jamesa Henry’ego Breasteda od handlarza antykami z Bagdadu dla Oriental Institute of Chicago gdzie jest przechowywana.
Pryzma Jerozolimska została zakupiona przez Muzeum Izraela na aukcji Sotheby’s w roku 1970. Została opisana w 1990.
Wszystkie pryzmy opisują kampanię Sennacheryba do rozpoczęcia jego ostatecznej wojny z Babilonem. Zawierają też opis daniny otrzymanej przez Sennacheryba w Niniwie od Ezechiasza, króla Judy w 701 r. p.n.e.
Chociaż zachowały się dziesiątki kopii kronik Sennacheryba zapisanych na różnych artefaktach to jednak większość z nich jest fragmentaryczna i często przedstawia wczesne redakcje. Trzy zachowane heksagonalne graniastosłupy zawierają najpełniejszą i ostateczną redakcję jego kronik. Wszystkie są w zasadzie kompletne. Każdy graniastosłup zawiera opis wszystkich ośmiu kampanii wojskowych Sennacheryba przeprowadzonych w latach 704–694 p.n.e. Są one najobszerniejszym asyryjskim źródłem informacji o jego panowaniu.
Jednakże żaden z graniastosłupów nie został znaleziony w trakcie prowadzonych naukowo wykopalisk archeologicznych. Z tego względu dokładne okoliczności odkrycia oraz miejsce ich pierwotnego ustawienia pozostają nieznane. Wewnętrzne poszlaki wskazują, że trzy sześciokątne graniastosłupy zawierające na końcu opis budowy arsenału Nebi Junus mogły pierwotnie znajdować się w tym arsenale.
Fragment dotyczący Judy.
Opis tych samych wydarzeń znajduje się w biblijnych księgach: Izajasza 36:1–37:8; 2 Królewskiej 18:13–19:18 oraz 2 Kronik 32:1-22.

</doc>
<doc id="4919005" url="https://pl.wikipedia.org/wiki?curid=4919005" title="Graniastosłup Sennacheryba">
Graniastosłup Sennacheryba



</doc>
<doc id="4919007" url="https://pl.wikipedia.org/wiki?curid=4919007" title="SsangYong Musso">
SsangYong Musso



</doc>
<doc id="4919008" url="https://pl.wikipedia.org/wiki?curid=4919008" title="Pryzma Taylora">
Pryzma Taylora



</doc>
<doc id="4919009" url="https://pl.wikipedia.org/wiki?curid=4919009" title="Aleksandra i Daniel Mizielińscy">
Aleksandra i Daniel Mizielińscy

Aleksandra i Daniel Mizielińscy – polscy ilustratorzy i graficy.
Urodzili się w 1982 roku, poznali się na studiach. W 2007 roku ukończyli studia w Pracowni Projektowania Książki u prof. Macieja Buszewicza i Grażki Lange na Akademii Sztuk Pięknych w Warszawie, gdzie Daniel w 2008 został asystentem. Na trzecim roku studiów założyli Hipopotam Studio, które trudni się m.in. projektowaniem książek, fontów i stron internetowych. Są małżeństwem.
Tworzą przede wszystkim dla dzieci. Ich prace graficzne cechuje pozornie naiwna, komiksowa poetyka połączona z odważnymi kolorami i elementami komizmu, co daje efekt wysokiej czytelności wizualnej. W swoich książkach przekazują wiedzę w atrakcyjnej wizualnie formie. Przy tworzeniu struktur książek czerpią z doświadczenia w programowaniu i tworzeniu gier. Ich debiutancką publikacją była książka obrazkowa dla dzieci "D.O.M.E.K." (2008), którą przygotowali na zamówienie Wydawnictwa Dwie Siostry. Publikacja przedstawia dzieciom najbardziej oryginalne i nietypowe budynki wraz z informacją o ich funkcji i twórcach. W tej samej konwencji Mizielińscy później zilustrowali książkę "D.E.S.I.G.N." z tekstem Ewy Solarz i "S.Z.T.U.K.A." Sebastiana Cichockiego.
W 2012 roku ukazała się ich wielkoformatowa publikacja "Mapy. Obrazkowa podróż po lądach, morzach i kulturach świata", w której znajduje się 51 map dotyczących 42 krajów wraz ze szczegółowymi ilustracjami lokalnych strojów, zabytków, fauny i flory. Na potrzeby książki Mizielińscy stworzyli font naśladujący pismo odręczne, a całość projektu zajęła im trzy lata. W ciągu roku od wydania książka ukazała się w ponad dziesięciu krajach, a międzynarodowy nakład wyniósł ponad 120 tys. egzemplarzy, do tego na niektórych rynkach zamówiono dodruki. W 2015 roku "Mapy" były już dostępne w 21 obcojęzycznych edycjach, a także znalazły się w pierwszej szóstce bestsellerów „New York Timesa”.
Oprócz książek, małżeństwo projektuje także strony internetowe, takie jak "Bubole", czy "Co z Ciebie wyrośnie" dla dzieci, oraz stronę "Pica Pic" dla starszych odbiorców, która udostępnia zdigitalizowane gry z czasów PRL-u.
Mizielińscy są laureatami szeregu wyróżnień. Ich publikacja "D.O.M.E.K." została Książką Roku 2008 Polskiej Sekcji IBBY, a w 2010 roku została wpisana na Listę Honorową IBBY 2010 oraz na listę Białych Kruków (White Ravens). Tego samego roku Mizielińscy zdobyli nagrodę Bologna Ragazzi Award za "Co z Ciebie wyrośnie?". Książka "Mapy" przyniosła im z kolei francuską Prix Sorcières i włoską Premio Andersen. W 2013 roku Mizielińscy wraz z Dorotą Sidor otrzymali Nagrodę Literacką m.st. Warszawy w kategorii książka dla dzieci za książkę "Gdzie jest wydra? – czyli śledztwo w Wilanowie", której tekst napisała Sidor, a Mizielińscy przygotowali ilustracje.
Książki Mizielińskich ukazały się w przeszło 30 językach.

</doc>
<doc id="4919017" url="https://pl.wikipedia.org/wiki?curid=4919017" title="Wyższe Seminarium Duchowne w Kaliszu">
Wyższe Seminarium Duchowne w Kaliszu



</doc>
<doc id="4919018" url="https://pl.wikipedia.org/wiki?curid=4919018" title="Leonia Janecka">
Leonia Janecka

Leonia Janecka, przed wojną Nadelman (ur. 20 lipca 1909 w Warszawie, zm. 2 stycznia 2003 tamże) – polska graficzka, ilustratorka książkowa, malarka.
Życiorys.
Urodziła się w Warszawie jako Leonia Nadelman, w rodzinie pochodzenia żydowskiego. Była bratanicą rzeźbiarza Eliego Nadelmana.
W 1935 roku ukończyła Akademię Sztuk Pięknych w Warszawie, gdzie uczyła się w pracowni Tadeusza Pruszkowskiego.
Po wybuchu wojny, w 1939 roku, artystka wraz z rodzicami i siostrą przeniosła się do Lwowa. Po wkroczeniu Niemców do miasta rodzina wróciła do Warszawy. Początkowo Nadelmanowie mieszkali w getcie, następnie ukrywali się u zaprzyjaźnionych osób. W tym czasie na podstawie metryki zmarłej osoby wyrobiła kenkartę na nazwisko Leonia Janecka, którym posługiwała się również po wojnie.
W 1945 roku związała się z malarzem Arturem Nachtem-Samborskim.
Działalność artystyczna.
Twórczość Janeckiej obejmowała malarstwo, rysunek, grafikę oraz grafikę użytkową, a w okresie powojennym przede wszystkim ilustrację książkową.
Karierę rozpoczęła przed II wojną światową, pod nazwiskiem Nadelmanówna. Należała do Loży Wolnomalarskiej, grupy artystycznej założonej w 1932 roku przez uczniów Tadeusza Pruszkowskiego. Zajmowała się już także grafiką, np. w 1933 roku otrzymała trzecią nagrodę w konkursie na plakat reklamowy kosmetyków Elida, organizowanym przez Instytut Propagandy Sztuki.
Po wojnie Janecka właściwie od razu wróciła do działalności artystycznej. We wrześniu 1945 roku wzięła udział w ekspozycji czasowej „Ruiny Warszawy, rysunki – akwarele – gwasze”, która towarzyszyła słynnej wystawie „Warszawa oskarża” pokazywanej w Muzeum Narodowym w Warszawie. Za wystawione prace artystka otrzymała nagrodę przyznawaną przez Biuro Odbudowy Stolicy.
W latach 50. graficzka otrzymywała kolejne nagrody: wyróżnienie na I Ogólnopolskiej Wystawie Książki i Ilustracji (1951), I nagrodę na II Ogólnopolskiej Wystawie Ilustracji (1955), nagrodę Prezesa Rady Ministrów za twórczość dla dzieci i młodzieży (1956). Wśród późniejszych sukcesów warto wspomnieć honorowe wyróżnienie na I Biennale Sztuki dla Dziecka (1973).
Jako ilustratorka współpracowała m.in. z wydawnictwami „Nasza Księgarnia”, „Czytelnik” oraz „Książka i Wiedza”. Do jej najbardziej znanych realizacji należy oprawa ilustracyjna książki "Chłopcy z Placu Broni" Ferenca Molnára.

</doc>
<doc id="4919019" url="https://pl.wikipedia.org/wiki?curid=4919019" title="Superpuchar Bułgarii w piłce siatkowej mężczyzn (2020)">
Superpuchar Bułgarii w piłce siatkowej mężczyzn (2020)

Superpuchar Bułgarii w piłce siatkowej mężczyzn 2020 (oficjalnie IVECO Суперкупа на България по волейбол за мъже 2020 / IVECO Superkupa na Byłgarija po wolejboł za myże 2020) – piąta edycja rozgrywek o Superpuchar Bułgarii rozegrana 10 października 2020 roku w hali sportowej "Christo Botew" w Sofii. W meczu o Superpuchar udział wzięły dwa kluby: mistrz Bułgarii w sezonie 2019/2020 – oraz zdobywca Pucharu Bułgarii – .
Po raz czwarty zdobywcą Superpucharu Bułgarii został klub .
MVP spotkania wybrany został Walentin Bratoew.

</doc>
<doc id="4919021" url="https://pl.wikipedia.org/wiki?curid=4919021" title="Pierluigi Marquis">
Pierluigi Marquis

Pierluigi Marquis (ur. 30 maja 1964 w Aoście) – włoski samorządowiec i architekt, od marca do października 2017 prezydent prowincji Dolina Aosty.
Życiorys.
Ukończył studia z architektury na Politechnice Turyńskiej. Związany z władzami miasta Saint-Vincent, gdzie był asesorem (1995–2003, 2010–2013) i zastępcą burmistrza (2010–2013). Kierował także związkiem komunalnym Mont-Cervin oraz zasiadał w radach nadzorczych spółek samorządowych.
W 2013 wybrany do rady prowincji Dolina Aosty z ramienia partii Stella Alpina, od 2015 do 2017 kierował jej frakcją. 10 marca 2017 po uchwaleniu wotum nieufności wobec Augusto Rollandina objął fotel prezydenta prowincji (z poparciem ugrupowań lokalnych i Ruchu Pięciu Gwiazd. Zrezygnował z dniem 11 października 2017 w związku z wszczęciem postępowania o pomówienie poprzednika o oszustwo (umorzono je we wrześniu 2018 z racji śmierci oskarżycielki). W 2018 ponownie wybrany do rady Doliny Aosty, powrócił na fotel szefa frakcji.

</doc>
<doc id="4919022" url="https://pl.wikipedia.org/wiki?curid=4919022" title="Powiat Asakura">
Powiat Asakura

 – powiat w Japonii, w prefekturze Fukuoka. W 2020 roku liczył mieszkańców.

</doc>
<doc id="4919031" url="https://pl.wikipedia.org/wiki?curid=4919031" title="Przezcewkowa elektroresekcja gruczołu krokowego">
Przezcewkowa elektroresekcja gruczołu krokowego

Przezcewkowa elektroresekcja gruczołu krokowego (stercza, prostaty), TURP (od ) – zabieg polegający na wycinaniu kolejnych warstw tkanki gruczolaka stercza elektroresektorem wyposażonym w monopolarną elektrodę tnącą, przy zastosowaniu prądu o wysokiej częstotliwości i mocy cięcia 200 W. 
Historia.
Przezcewkowa elektroresekcja gruczołu krokowego znana jest w praktyce urologicznej przeszło 70 lat. Na przestrzeni tego okresu była wielokrotnie modyfikowana i udoskonalana, aż stała się podstawową chirurgiczną metodą w BPH (łagodny rozrost gruczołu krokowego). Obecnie określana jest mianem „złotego standardu” chirurgicznego leczenia, do którego porównywane są inne interwencyjne metody terapii. 
Wskazania do przezcewkowej elektroresekcji gruczołu krokowego.
Głównymi wskazaniami do tego zabiegu są: 
Przeciwwskazania.
Do przeciwwskazań zaliczyć należy: zesztywnienie stawów biodrowych uniemożliwiające ułożenie chorego w pozycji ginekologicznej oraz rozległe uchyłki pęcherza moczowego, wymagające wycięcia z dostępu przezpęcherzowego. Przeciwwskazaniem do elektroresekcji przezcewkowej jest także nieleczone zakażenie układu moczowego oraz zaburzenia krzepnięcia. 
Przebieg zabiegu.
Zabieg polega na wycinaniu kolejnych warstw tkanki gruczolaka stercza pętlą tnącą. Dokonuje się tego konwencjonalnym elektroresektorem, wyposażonym w monopolarną elektrodę tnącą i zasilanym prądem o wysokiej częstotliwości i mocy do 200 W. Moc cięcia dostosowywana jest w czasie rzeczywistym do warunków za pomocą przetwornika, przekazującego ciągły sygnał do wyposażonego w mikroprocesor generatora. 
Obecnie elektroresekcję przezcewkową wykonuje się także w technice bipolarnej, umożliwiającej przeprowadzanie zabiegów w płynie fizjologicznym. Temperatura wytwarzana podczas cięcia jest niższa niż podczas tradycyjnej resekcji, dzięki czemu uszkodzenie termiczne okolicznych tkanek powinno być mniejsze. 
Badania porównujące technikę monopolarną i bipolarną wykazały: 
Powikłania.
Elektroresekcja przezcewkowa, mimo że jest metodą mniej inwazyjną niż operacyjne wyłuszczenie gruczolaka stercza, nie jest pozbawiona ryzyka powikłań, wśród których należy wymienić:

</doc>
<doc id="4919035" url="https://pl.wikipedia.org/wiki?curid=4919035" title="Królewska Huta w Świętochłowicach (stacja kolejowa)">
Królewska Huta w Świętochłowicach (stacja kolejowa)

Królewska Huta w Świętochłowicach (niem. "Königshütte in Schwientochlowitz") – nieistniejąca stacja z dworcem kolejowym w Świętochłowicach, funkcjonująca w latach 1845–1913.
Historia.
W dniu 16 listopada 1845 roku oddano do użytku odcinek linii Kolei Górnośląskiej ("Oberschlesische Eisenbahn") z Gliwic, z końcową stacją (ósmą na linii) "Königshütte" ('Królewska Huta'), przedłużony rok później do Mysłowic. Od 1849 roku stacja ta nosiła nazwę "Königshütte in Schwientochlowitz" ('Królewska Huta w Świętochłowicach'). Stacja miała status dworca I klasy (niem. "Bahnhof I. Klasse") z pełnym zakresem obsługi ruchu pasażerskiego i była oddalona od Rynku w Królewskiej Hucie o 2,7 km (w linii prostej 2,3 km).
W latach 1848–1849 wytyczono i rozpoczęto budowę utwardzonej drogi o długości 2 km, prowadzącej w linii prostej w okolicę dworca z późniejszego Rynku w Królewskiej Hucie, którą nazwano "Schwientochlowitzerstrasse" (‘ul. Świętochłowicka’), czyli dzisiejszej ul. Wolności.
Po oddaniu do użytku 27 października 1872 roku nowego dworca w centrum Królewskiej Huty (dzisiejszy dworzec Chorzów Miasto) na odgałęzieniu Kolei Górnośląskiej ze Świętochłowic (od Górnych Hajduk) do Bytomia, starą stację w 1873 roku przemianowano na "Schwientochlowitz" ('Świętochłowice'). Dworzec w 1880 roku znalazł się w gminie Górne Hajduki, a w 1903 roku w nowej gminie Bismarkhuta.
Od 30 grudnia 1894 roku koło dworca przebiegała linia tramwaju parowego, łącząca Gliwice z Niemieckimi Piekarami (przez Chebzie, Zgodę, Królewską Hutę i Bytom – dzisiejszymi ulicami Wojska Polskiego, Katowicką i Wolności). Druga, łącznikowa linia tramwajowa (elektryczna) z Piaśnik do Dolnych Hajduk, dotarła w pobliże dworca 29 lipca 1900 roku, przebiegając obecnymi ulicami Katowicką, Wiktora Polaka i dalej obok koryta Rawy aż do skrzyżowania z ob. ul. Wolności, gdzie krzyżowała się z linią tramwaju parowego.
Niedogodne skomunikowanie dworca z poprowadzonym w 1860 roku w okolicy huty „Bismarck” odgałęzieniem do Królewskiej Huty, było jedną z przyczyn podjęcia decyzji o zastąpieniu go nowym obiektem dworcowym przy głównym skrzyżowaniu dróg w Hajdukach (umożliwiającym pełne skomunikowanie również z liniami tramwajowymi) oraz przystankiem osobowym w zachodniej części Świętochłowic. Ostatnie pociągi odprawiono we wtorek, 30 września 1913 roku, a następnego dnia dworzec wyłączono z ruchu. Większość zabudowań stacji (m.in. parowozownię, wieżę wodną, nastawnię i posterunki) przejął nowy dworzec w Hajdukach.
Lokalizacja dworca.
Budynek dworca znajdował się po północnej stronie torów, na przedłużeniu obecnej ul. Konstytucji 1997 roku (odcinek prostopadły do torów kolejowych), która prowadziła do niego z Królewskiej Huty poprzez dzisiejszą ul. Wolności w Chorzowie, a ze Świętochłowic przez "Bahnhofstrasse" (dzisiejsza ul. Katowicka).
Budynek dworca jest jeszcze widoczny na mapach topograficznych w skali 1:25.000 z 1939 i 1942 roku. Wieża wodna stała jeszcze w latach 60. XX wieku, a ośmiostanowiskową parowozownię wyburzono w 2016 roku.
Współcześnie pamiątką po dworcu z lat 1845–1913 jest Kolonia Dworcowa w Świętochłowicach (wzdłuż ul. Hajduki), leżąca po południowej stronie torów, oraz wspomniany odcinek obecnej ul. Konstytucji 1997 roku, prostopadły do ul. Katowickiej.
Następcy dworca.
Z dniem 1 października 1913 roku (środa) dworzec wyłączono z ruchu, a w jego miejsce uruchomiono dwa nowo wybudowane obiekty:

</doc>
<doc id="4919038" url="https://pl.wikipedia.org/wiki?curid=4919038" title="Puzyry (rejon głębocki)">
Puzyry (rejon głębocki)

Puzyry (; ) – wieś na Białorusi, w obwodzie witebskim, w rejonie głębockim, w sielsowiecie Hołubicze.
Historia.
W czasach zaborów ówczesny zaścianek leżał w granicach Imperium Rosyjskiego.
W latach 1921 – 1945 wieś leżała w Polsce, w województwie wileńskim, w powiecie dziśnieńskim, do 11 kwietnia 1929 w gminie Dokszyce, następnie w gminie Hołubicze.
Według Powszechnego Spisu Ludności z 1921 roku zamieszkiwało tu 106 osób, 56 było wyznania rzymskokatolickiego a 50 prawosławnego. Jednocześnie 45 mieszkańców zadeklarowało polską przynależność narodową a 61 białoruską. Było tu 18 budynków mieszkalnych.
Wykaz miejscowości zgodnie ze Spisem Powszechnym z 1931 wyróżnił wieś i kolonię Puzyry. We wsi w 9 domach zamieszkiwało 40 osób, a kolonia liczyła 97 mieszkańców i 18 domów.
Miejscowość należała do parafii rzymskokatolickiej w m. Zaszcześle i prawosławnej w Hołubiczach. Podlegała pod Sąd Grodzki w Głębokiem i Okręgowy w Wilnie; właściwy urząd pocztowy mieścił się w Hołubiczach.

</doc>
<doc id="4919041" url="https://pl.wikipedia.org/wiki?curid=4919041" title="Wiktor Daszczuk">
Wiktor Daszczuk

Wiktor Bohdan Daszczuk (ur. 13 kwietnia 1958 w Olsztynie) – polski informatyk, doktor habilitowany, specjalizujący się w oprogramowaniu podstawowym, systemach operacyjnych, systemach rozproszonych oraz weryfikacji systemów. Adiunkt na Wydziale Elektroniki i Technik Informacyjnych Politechniki Warszawskiej.
Życiorys.
Absolwent II Liceum Ogólnokształcącego im. Konstantego Ildefonsa Gałczyńskiego w Olsztynie w 1978. W 1982 ukończył studia magisterskie z informatyki na Wydziale Elektroniki Politechniki Warszawskiej. Doktoryzował się w 2003, pisząc pracę pt. "Weryfikacja własności temporalnych w systemach współbieżnych" przygotowanej pod kierunkiem Janusza Sosnowskiego, natomiast habilitację z informatyki technicznej i telekomunikacji uzyskał 2020 na podstawie cyklu publikacji pt. "Modelowanie, specyfikacja, weryfikacja i symulacja systemów rozproszonych". Ponadto, w latach 2011-2012 ukończył studia podyplomowe z ochrony własności intelektualnej na Wydziale Prawa Uniwersytetu Warszawskiego.
Po ukończeniu studiów rozpoczął pracę w Przedsiębiorstwie Systemów Komputerowych MERA-SYSTEM, gdzie realizował projekty związane z systemami operacyjnymi i oprogramowaniem. Zajmował się również systemami baz danych. Na Wydziale Elektroniki PW, w Instytucie Informatyki pracuje od 1990, w tym od 2003 na stanowisku adiunkta. W swojej działalności naukowej skupił się na specyfikacji, modelowaniu i weryfikacji systemów współbieżnych i wieloagentowych. Publikował prace w czasopismach, takich jak „IET Intelligent Transport Systems”, „Journal of Advanced Transportation”, „The Computer Journal”, „Theoretical and Applied Informatics” czy „Archives of Transport”.
W 2018 został odznaczony Medalem Komisji Edukacji Narodowej.

</doc>
<doc id="4919043" url="https://pl.wikipedia.org/wiki?curid=4919043" title="Bromba i filozofia">
Bromba i filozofia

Bromba i filozofia – zbiór opowiadań Macieja Wojtyszki wydany przez wyd. Jacek Santorski &amp; Co w roku 2004. Książka została wpisana na Listę Honorową IBBY w roku 2006.
Treść.
Tytulowa Bromba jest postacią z jednej z wcześniejszych powieści Wojtyszki, Bromba i inni, przeznaczonej zarówno dla dzieci jak i dorosłych. Wojtyszko używając postaci ze swojej twórczości przedstawia najważniejsze zagadnienia filozoficzne w przystępny sposób, na poziomie dziecka. Porusza takie problemy, jak podstawy myślenia, tworzenie definicji czy też istota czasu.

</doc>
<doc id="4919048" url="https://pl.wikipedia.org/wiki?curid=4919048" title="Adobe Lightroom">
Adobe Lightroom



</doc>
<doc id="4919050" url="https://pl.wikipedia.org/wiki?curid=4919050" title="PSR-A Pilica">
PSR-A Pilica

PSR-A Pilica – polski przeciwlotniczy system rakietowo-artyleryjski bardzo krótkiego zasięgu (VSHORAD, ang. "Very Short Range Air Defence").
Historia rozwoju.
Prace nad systemem Pilica rozpoczęto w 2006 roku w Wojskowej Akademii Techniczej. W latach 2010–2013 były one współfinansowane ze środków Narodowego Centrum Badań i Rozwoju i realizowane przez konsorcjum składające się z Wojskowej Akademii Technicznej jako lidera programu, Zakładów Mechanicznych Tarnów oraz spółki Bumar Łabędy. Finalnie wykonawcą Pilicy jest konsorcjum PGZ-PILICA, które tworzą spółki PGZ: PIT-Radwar, PCO oraz Zakłady Mechaniczne Tarnów. W 2015 roku zakończono badania zakładowe systemu. 24 listopada 2016 roku podpisano umowę o wartości 746,16 mln zł brutto na dostawę sześciu systemów PSR-A Pilica. Łącznie to 6 stanowisk dowodzenia, 36 jednostek ogniowych, 6 stacji radiolokacyjnych oraz 60 pojazdów zabezpieczających, w tym 36 ciągników artyleryjskich, 12 pojazdów transportowych i 12 wozów amunicyjnych. W 2018 roku podpisano aneks do umowy kierujący system do produkcji seryjnej. W latach 2019–2020 prowadzono zgrupowania poligonowe mające sprawdzić działanie całego systemu. W październiku 2020 roku PGZ poinformowała, że PSR-A Pilica zakończył próby zdawczo-odbiorcze, co otwiera drogę na dostawy systemu do Sił Zbrojnych RP.
4 października 2022 poinformowano o podpisaniu umowy ramowej na opracowanie ulepszonej wersji systemu, pod oznaczeniem „Pilica +”. Dotychczasowa konfiguracja zostanie uzupełniona o wyrzutnie rakiet krótkiego zasięgu CAMM, radary Bystra, amunicje programowalną oraz system przeznaczony do zwalczania bezzałogowych statków powietrznych. Zakontraktowano opracowanie dwudziestu jeden systemów, włącznie z przebudową obecnie powstałych systemów do standardu PSR-A Pilica +. Dostawa pierwszego uzupełnionego zestawu przewidywana jest w 2024 roku.
Eksploatacja w Polsce.
18 grudnia 2020 roku przekazano do Sił Zbrojnych RP pierwszy, prototypowy z sześciu zamówionych zestawów, który trafił na wyposażenie 37 Dywizjonu Rakietowej Obrony Powietrznej (3 BROP). Podstawowym zadaniem systemu jest osłona baz lotniczych jako podstawowy system, uzupełniający strefy ogniowe zestawów rakietowych na małych wysokościach. 30 marca 2022 roku przekazano do służby pierwszy seryjny zestaw Pilicy. Trzeci i czwarty zestaw przekazano 22 grudnia 2022 do 3 Brygady Rakietowej Obrony Powietrznej.
Jednostki wyposażone w system PSR-A Pilica:
Konstrukcja.
PSR-A Pilica to zestaw przeciwlotniczy bardzo krótkiego zasięgu (VSHORAD), będący elementem najniższej warstwy obrony przeciwlotniczej w zakresie zwalczania bezzałogowych statków powietrznych, śmigłowców, samolotów oraz pocisków manewrujących w odległości do 5000 m, oraz punktowej osłony ważnych obszarów lub obiektów.
Głównym uzbrojeniem systemu Pilica jest zestaw rakietowo-artyleryjski ZUR-23-2SP Jodek składający się z podwójnej armaty przeciwlotniczej o szybkostrzelności teoretycznej 2000 strz./min i zasięgu skutecznym ognia do 3 km, będącej polską modyfikacją armaty ZU-23-2 kalibru 23 mm, połączonej z dwiema wyrzutniami pocisków rakietowych PPZR Grom o zasięgu 5,5 km lub PPZR Piorun o zasięgu 6,5 km.
W skład pojedynczego systemu (baterii) wchodzi sześć jednostek ogniowych (JO), z których każda składa się z zestawu rakietowo-artyleryjskiego ZUR-23-2SP Jodek. Każda jednostka ogniowa ma własną głowicę optoelektroniczną GOS-1, wyposażoną w kamerę termowizyjną, telewizyjną i dalmierz laserowy, co umożliwia samodzielne działanie w trybie awaryjnym. Stosowana jest kamera termowizyjna KMW-1 Teja polskiej produkcji PCO. W skład zestawu wchodzi zaś skomputeryzowane stanowisko dowodzenia (SD) na podwoziu ciężarówki Jelcz 442.32, trójwspółrzędna stacja radiolokacyjna (SR) SRL-97 na bazie radaru IAI ELM-2106NG ADSR-3D Tactical Air Defense Radar, produkowanego przez firmę Israel Aerospace Industries, sześć ciągników artyleryjskich (CA) osadzonych na podwoziu ciężarówki Jelcz 442.32 (po jednym dla każdego efektora ogniowego), dwa pojazdy transportowe (PT) na podwoziu Jelcz 442.32 oraz dwa pojazdy amunicyjne (PA) również zbudowane na podwoziu ciężarówki Jelcz 442.32. Jednostka ogniowa może strzelać także z platformy ciągnika.
Sterowanie uzbrojeniem odbywa się automatycznie w pełnym zakresie, z użyciem skomputeryzowanego układu naprowadzania. Działa on w układzie półautomatycznym, namierzając cele i niszcząc je po potwierdzeniu przez operatora. System celowniczy jest zintegrowany z układem śledzącym i systemem identyfikacji swój-obcy (IFF), który jest w stanie zablokować uzbrojenie i przerwać prowadzenie ognia, gdy namierzony cel będzie zidentyfikowany przez system IFF jako własny bądź też sojuszniczy środek latający. Pilica może być obsługiwana zdalnie, a w wypadku awarii zasilania możliwe jest też działanie efektora ogniowego w trybie manualnym. Zestaw może prowadzić ogień zarówno z ziemi jak i ciągnika artyleryjskiego.
Zestaw wyposażony jest w stabilizowaną głowicę optoelektroniczną działającą w trybie dzienno-nocnym, mogącą pracować niezależnie od uzbrojenia w zakresie obserwacji oraz wykrywania i identyfikacji celów. Głowica stanowi nie tylko element systemu naprowadzania, ale też źródło informacji dla całego systemu. Każdy zestaw jest też wyposażony w system ostrzegający przed opromieniowaniem wiązką lasera.

</doc>
<doc id="4919054" url="https://pl.wikipedia.org/wiki?curid=4919054" title="Marcin Szczurkiewicz">
Marcin Szczurkiewicz

Marcin Szczurkiewicz (ur. 28 lipca 1981 w Kielcach) – polski artysta kabaretowy.
Życiorys.
Jest absolwentem V Liceum Ogólnokształcącego im. ks. Piotra Ściegiennego w Kielcach. Ukończył Akademię Świętokrzyską w Kielcach oraz Uniwersytet Śląski na wydziale w Sosnowcu. Magister filologii angielskiej. 
Współzałożyciel Kabaretu Skeczów Męczących, który obecnie współtworzy razem z Karolem Golonką, Jarosławem Sadzą i Michałem Terczem. Od roku 2006 scenarzysta telewizyjnych programów rozrywkowych, reżyser felietonów telewizyjnych ("Duże dzieci", "Podróże z żartem", "Mój pierwszy raz"). Jesienią 2010 roku, wspólnie z Karolem Golonką, prowadził na antenie TVP2 teleturniej Kabaretożercy.
Od 2015 roku współprowadzący Świętokrzyską Galę Kabaretową (m.in. z Barbarą Kurdej-Szatan i Pauliną Sykut-Jeżyną), której gospodarzem jest Kabaret Skeczów Męczących. Od września 2020 roku, wraz z Karolem Golonką, gospodarz programu Klinika Skeczów Męczących na antenie Polsatu. Od 2018 roku twórca humorystycznego instagramowego bloga o tematyce około-sportowej o nazwie Biegam i pije.
Rodzina.
Żonaty, ma dwóch synów - Stanisława i Franciszka.

</doc>
<doc id="4919057" url="https://pl.wikipedia.org/wiki?curid=4919057" title="Kaplica Panny Maryi w Bir Miftuħ">
Kaplica Panny Maryi w Bir Miftuħ



</doc>
<doc id="4919059" url="https://pl.wikipedia.org/wiki?curid=4919059" title="SM UC-64">
SM UC-64

SM UC-64 – niemiecki podwodny stawiacz min z okresu I wojny światowej, jedna z 64 zbudowanych jednostek typu "UC II". Zwodowany 23 stycznia 1917 roku w stoczni AG Weser w Bremie, został przyjęty do służby w Kaiserliche Marine 22 lutego 1917 roku. W czasie służby operacyjnej w składzie Flotylli Flandria okręt odbył 15 patroli bojowych, w wyniku których zatonęło 26 statków o łącznej pojemności  BRT, zaś cztery statki o łącznej pojemności  BRT zostały uszkodzone. SM UC-64 zatonął na minie wraz z całą załogą w Cieśninie Kaletańskiej 20 czerwca 1918 roku.
Projekt i budowa.
Dokonania pierwszych niemieckich podwodnych stawiaczy min typu "UC I", a także zauważone niedostatki tej konstrukcji, skłoniły dowództwo Cesarskiej Marynarki Wojennej z admirałem von Tirpitzem na czele do działań mających na celu budowę nowego, znacznie większego i doskonalszego typu okrętu podwodnego. Opracowany latem 1915 roku projekt okrętu, oznaczonego później jako typ "UC II", tworzony był równolegle z projektem przybrzeżnego torpedowego okrętu podwodnego typu "UB II". Głównymi zmianami w stosunku do poprzedniej serii były: instalacja wyrzutni torpedowych i działa pokładowego, zwiększenie mocy i niezawodności siłowni, oraz wzrost prędkości i zasięgu jednostki, kosztem rezygnacji z możliwości łatwego transportu kolejowego (ze względu na powiększone rozmiary).
SM UC-64 zamówiony został 12 stycznia 1916 roku jako jednostka z III serii okrętów typu "UC II" (numer projektu 41, nadany przez Inspektorat Okrętów Podwodnych), w ramach wojennego programu rozbudowy floty. Został zbudowany w stoczni AG Weser w Bremie jako jeden z czterech okrętów III serii zamówionych w tej wytwórni. UC-64 otrzymał numer stoczniowy 262 ("Werk 262"). Stępkę okrętu położono 3 kwietnia 1916 roku, a zwodowany został 23 stycznia 1917 roku.
Dane taktyczno-techniczne.
SM UC-64 był średniej wielkości dwukadłubowym przybrzeżnym okrętem podwodnym. Długość całkowita wynosiła 51,85 metra, szerokość 5,22 metra i zanurzenie 3,67 metra. Wykonany ze stali kadłub sztywny miał 39,3 metra długości i 3,61 metra szerokości, a wysokość (od stępki do szczytu kiosku) wynosiła 7,46 metra. Wyporność w położeniu nawodnym wynosiła 422 tony, a w zanurzeniu 504 tony. Jednostka miała wysoki, ostry dziób przystosowany do przecinania sieci przeciwpodwodnych; do jej wnętrza prowadziły trzy luki: pierwszy przed kioskiem, drugi w kiosku, a ostatni w części rufowej, prowadzący do maszynowni. Cylindryczny kiosk miał średnicę 1,4 metra i wysokość 1,8 metra, obudowany był opływową osłoną. Okręt napędzany był na powierzchni przez dwa 6-cylindrowe, czterosuwowe silniki wysokoprężne MAN S6V26/36 o łącznej mocy 440 kW (600 KM), zaś pod wodą poruszał się dzięki dwóm silnikom elektrycznym SSW o łącznej mocy 460 kW (620 KM). Dwa wały napędowe obracały dwie śruby wykonane z brązu manganowego (o średnicy 1,9 metra i skoku 0,9 metra). Okręt osiągał prędkość 11,9 węzła na powierzchni i 7,2 węzła w zanurzeniu. Zasięg wynosił 8000 Mm przy prędkości 7 węzłów w położeniu nawodnym oraz 59 Mm przy prędkości 4 węzłów pod wodą. Zbiorniki mieściły 43 tony paliwa, a energia elektryczna magazynowana była w dwóch bateriach akumulatorów 26 MAS po 62 ogniwa, zlokalizowanych pod przednim i tylnym pomieszczeniem mieszkalnym załogi. Okręt miał siedem zewnętrznych zbiorników balastowych. Dopuszczalna głębokość zanurzenia wynosiła 50 metrów, zaś czas wykonania manewru zanurzenia 40 sekund.
Głównym uzbrojeniem okrętu było 18 min kotwicznych typu UC/200 w sześciu skośnych szybach minowych o średnicy 100 cm, usytuowanych w podwyższonej części dziobowej jeden za drugim w osi symetrii okrętu, pod kątem do tyłu (sposób stawiania – „pod siebie”). Układ ten powodował, że miny trzeba było stawiać na zaplanowanej przed rejsem głębokości, gdyż na morzu nie było do nich dostępu (co znacznie zmniejszało skuteczność okrętów). Wyposażenie uzupełniały dwie zewnętrzne wyrzutnie torped kalibru 500 mm (umiejscowione powyżej linii wodnej na dziobie, po obu stronach szybów minowych), jedna wewnętrzna wyrzutnia torped kal. 500 mm na rufie (z łącznym zapasem 7 torped) oraz umieszczone przed kioskiem działo pokładowe kal. 88 mm L/30, z zapasem amunicji wynoszącym 130 naboi. Okręt wyposażony był w trzy peryskopy Zeissa oraz kotwicę grzybkową o masie 272 kg.
Załoga okrętu składała się z 3 oficerów oraz 23 podoficerów i marynarzy.
Służba.
1917 rok.
22 lutego 1917 roku SM UC-64 został przyjęty do służby w Cesarskiej Marynarce Wojennej. Dowództwo jednostki objął por. mar. (niem. "Oberleutnant zur See") Ernst Müller-Schwarz, dowodzący wcześniej UB-16. Po okresie szkolenia okręt został 13 maja 1917 roku przydzielony do Flotylli Flandria.
20 maja nieopodal Terschelling U-Boot zatrzymał i po ewakuacji załogi próbował zatopić przy pomocy działa pokładowego i ładunków wybuchowych zbudowany w 1881 roku holenderski żaglowiec „Voorwaarts” o pojemności 114 BRT, płynący z ładunkiem tarcicy i stempli z Karlskrony do Rotterdamu. Statek został odholowany do Great Yarmouth, gdzie uznano go za nienadający się do naprawy. Trzy dni później u wybrzeży Holandii okręt zatrzymał i po zdjęciu załogi zatopił zbudowany w 1898 roku holenderski żaglowiec „Alberdina” (100 BRT), płynący z Saint-Valery-en-Caux do Rotterdamu z ładunkiem kamieni i gipsu.
21 czerwca w okolicy Schagen UC-64 zatopił bez strat w ludziach zbudowany w 1911 roku holenderski żaglowy statek rybacki „Hendrika” o pojemności 109 BRT. Trzy dni później jego los podzielił zbudowany w 1914 roku holenderski parowiec „Telegraaf XVIII” (306 BRT), przewożący ładunek drobnicy na trasie Rotterdam – Londyn, zatopiony w odległości 26 Mm na zachód od Hoek van Holland.
16 lipca na wodach Noordhinder Bank okręt zatrzymał i zatopił pochodzący z 1910 roku holenderski żaglowiec z pomocniczym napędem motorowym „Timor” o pojemności 135 BRT, przewożący smołę z Londynu do Rotterdamu. Miesiąc później, 17 sierpnia, na postawioną przez okręt podwodny minę wszedł zbudowany w 1897 roku francuski trawler „Esperance” (97 BRT). Jednostka zatonęła 10 Mm na północny zachód od Le Tréport ze stratą 10 członków załogi.
13 września nowym kapitanem UC-64 został mianowany por. mar. Erich Hecht, dowodzący wcześniej UC-4. 16 września w odległości 8 Mm od IJmuiden U-Boot zatrzymał i po ewakuacji załogi zatopił zbudowany w 1916 roku motorowy statek rybacki „Eendracht VII” o pojemności 251 BRT. Nazajutrz na wschód od Kingston upon Hull okręt zatopił zbudowany w 1894 roku francuski parowiec „Paraciers” (2542 BRT), transportujący węgiel z Newcastle upon Tyne do Boulogne (nikt nie zginął). 22 września w odległości 5 Mm na południowy wschód od latarni morskiej Flamborough został zatopiony bez strat w załodze pochodzący z 1897 roku francuski parowiec „Ville De Valenciennes” o pojemności 1734 BRT, przewożący węgiel z Newcastle upon Tyne do Bordeaux.
18 października u północnych wybrzeży Kornwalii UC-64 wykonał dwa skuteczne skryte ataki torpedowe, zatapiając zbudowany w 1884 roku norweski parowiec „Altair” o pojemności 1674 BRT, płynący z Rouen do Cardiff (na pozycji , ze stratą pięciu załogantów) oraz o rok starszy brytyjski parowiec „Sten” (928 BRT), transportujący węgiel z Barry do Saint-Malo, zatopiony o godzinie 14:10 na pozycji (na pokładzie śmierć poniosło dziewięć osób, w tym kapitan). Niemal miesiąc później, 16 listopada na postawionej przez okręt minie zatonął nieopodal Dieppe zbudowany w 1907 roku francuski drewniany jol „Jules Verne” o pojemności 157 BRT. 27 listopada w odległości 13 Mm na północny wschód od latarni morskiej Lizard U-Boot zatopił zbudowany w 1880 roku francuski parowiec „Ville De Thann” (1416 BRT), płynący pod balastem z Hawru do Newport (obyło się bez strat w ludziach).
4 grudnia na postawioną przez UC-64 minę wszedł zbudowany w 1904 roku brytyjski parowiec „Manchester Mariner” o pojemności 4106 BRT, płynący z Leith z ładunkiem węgla, który doznał uszkodzeń na południe od Falmouth (nikt nie zginął). 14 grudnia na tych samych wodach na minę wpłynął też zbudowany w 1910 roku uzbrojony brytyjski parowiec „Volnay” (4610 BRT), przewożący materiały należące do Admiralicji z Montrealu do Plymouth (statek zatonął bez strat w załodze na pozycji ). 19 grudnia 30 Mm na południowy zachód od Barfleur okręt storpedował i zatopił zbudowany w 1913 roku norweski parowiec „Borgsten” o pojemności 1718 BRT, płynący pod balastem z Rouen do Newport (nikt nie zginął). Tego dnia U-Boot uszkodził na tych samych wodach zbudowany w 1894 roku brytyjski parowiec „Trevelyan” (3066 BRT), płynący z Rouen do Barry (statek został sztrandowany nieopodal Barfleur, a później został podniesiony i naprawiony). 23 grudnia na południe od Scilly okręt zatrzymał zbudowany w 1883 roku norweski żaglowiec „Manicia” o pojemności 1868 BRT, płynący pod balastem z Southampton do Zatoki Delaware, jednak mimo ostrzału z działa pokładowego statek nie zatonął i został później doholowany do portu.
1918 rok.
20 stycznia w odległości 1 Mm na wschód od latarni morskiej Nab Tower na postawionej przez UC-64 minie został uszkodzony zbudowany w 1912 roku brytyjski parowiec „Queen Margaret” (4972 BRT), przewożący ładunek drobnicy z Halifax do Boulogne (nikt nie zginął). 26 stycznia okręt zatopił dwie brytyjskie jednostki: zbudowany w 1893 roku kecz rybacki „May” o pojemności 24 BRT (bez strat w ludziach w odległości 18 Mm na południowy wschód od latarni morskiej Berry Head) oraz pochodzący z 1867 roku drewniany szkuner „Rob Roy” (112 BRT), płynący pod balastem z Fécamp do Teignmouth, zatrzymany i zatopiony po ewakuacji załogi ogniem artyleryjskim w odległości 20 Mm na południowy zachód od latarni morskiej St Catherine (na pozycji ).
23 lutego komendę nad załogą UC-64 objął por. mar. Ferdinand Schwartz, dowodzący wcześniej UC-11. 28 marca nieopodal Whitby ofiarą działalności U-Boota padły cztery brytyjskie motorowe łodzie rybackie, zatrzymane i zatopione po ewakuacji załóg: „Botha” (17 BRT), „Brotherly Love” (19 BRT), „Honora” (29 BRT) i „Noel” (21 BRT). Trzy dni później w odległości 4 Mm na wschód od Seaham okręt storpedował bez ostrzeżenia i zatopił zbudowany w 1899 roku uzbrojony brytyjski parowiec „Vianna” o pojemności 401 BRT, płynący z ładunkiem węgla z Newcastle upon Tyne do Ipswich (na pozycji , zginęły cztery osoby).
23 kwietnia na postawioną przez UC-64 nieopodal Skegness minę wszedł zbudowany w 1896 roku brytyjski uzbrojony parowiec „Laurium” (582 BRT), płynący z ładunkiem węgla z Kingston upon Hull do Rouen (na pokładzie śmierć poniósł jeden marynarz). Dwa dni później nieopodal latarni morskiej Flamborough okręt storpedował płynący w konwoju HZ-26 zbudowany w 1883 roku szwedzki parowiec „Sote” o pojemności 1353 BRT, transportujący drobnicę z Göteborga do Londynu. W wyniku eksplozji zginęła jedna osoba, a statek przełamał się na dwie części – dziobową odholowała do Bridlington kanonierka HMS „Cicala”, a rufowa została wysadzona na rzece Humber. 26 kwietnia w odległości 5 Mm na południowy wschód od Seaham U-Boot storpedował bez ostrzeżenia i zatopił zbudowany w 1913 roku uzbrojony brytyjski parowiec „Llwyngwair” o pojemności 1304 BRT, płynący pod balastem z Dunkierki do Newcastle upon Tyne (zginęło ośmiu członków załogi statku wraz z kapitanem). 23 maja w odległości 7 Mm na południowy wschód od latarni morskiej Trevose Head okręt storpedował i zatopił zbudowany w 1914 roku norweski parowiec „Mefjord” o pojemności 720 BRT, płynący z ładunkiem węgla z Newport do Rouen (na pozycji , nikt nie zginął).
18 czerwca okręt wyszedł na kolejną operację, z zadaniem postawienia zagród minowych pod Brestem i u ujścia Żyrondy. 20 czerwca, kiedy U-Boot był w trakcie pokonywania na powierzchni Cieśniny Kaletańskiej, został o godzinie 4:15 zmuszony do zanurzenia przez wrogi uzbrojony trawler i siedem dryfterów. SM UC-64 wpłynął na minę i zatonął wraz z całą, liczącą 30 osób załogą na pozycji .
Podsumowanie działalności bojowej.
SM UC-64 odbył 15 rejsów operacyjnych, w wyniku których zatonęło 26 statków o łącznej pojemności  BRT, zaś cztery statki o łącznej pojemności  BRT zostały uszkodzone. Pełne zestawienie zadanych przez niego strat przedstawia poniższa tabela:

</doc>
