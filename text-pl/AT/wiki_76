<doc id="4919064" url="https://pl.wikipedia.org/wiki?curid=4919064" title="European Open 2020">
European Open 2020

European Open 2020 – tenisowy turniej ATP kategorii ATP Tour 250 w sezonie 2020 z cyklu European Open rozgrywany w dniach 19–25 października 2020 roku w Antwerpii na kortach twardych w hali o puli nagród wynoszącej 472 590 euro.

</doc>
<doc id="4919067" url="https://pl.wikipedia.org/wiki?curid=4919067" title="Mark-Anthony Kaye">
Mark-Anthony Kaye

Mark-Anthony Kaye (ur. 2 grudnia 1994 w Toronto) – kanadyjski piłkarz pochodzenia jamajskiego występujący na pozycji środkowego pomocnika, zawodnik Toronto FC. Od 2017 reprezentant Kanady.
Życiorys.
Po dwuletniej karierze uniwersyteckiej na Uniwersytecie York w Kanadzie, gdzie strzelił 18 bramek w 29 meczach Kaye w 2013 dołączył do Toronto FC Academy.
Kariera klubowa.
W latach 2013–2015 był zawodnikiem rezerw Toronto FC, skąd 22 sierpnia 2014 został wypożyczony do Louisville City FC z USL Championship. 12 marca 2015 Kaye i siedmiu innych graczy podpisało kontrakt z drużyną USL Toronto FC II przed ich inauguracyjnym sezonem. W Toronto FC II zadebiutował 22 marca 2015 na stadionie MUSC Health Stadium (Charleston, Karolina Południowa) w przegranym 2:3 meczu przeciwko Charleston Battery. 13 stycznia 2016 Kaye podpisał umowę z drużyną USL Louisville City FC.
5 lutego 2018 po dwóch sezonach w Louisville Kaye został sprzedany do amerykańskiej drużyny Los Angeles FC z Major League Soccer. W MLS zadebiutował 4 marca 2018 na stadionie CenturyLink Field (Seattle, Waszyngton) w wygranym 1:0 meczu przeciwko Seattle Sounders FC.
Kariera reprezentacyjna.
Reprezentant Kanady w kategorii U-23, wystąpił w czterech meczach.
W seniorskiej reprezentacji Kanady zadebiutował 14 czerwca 2017 na stadionie Stade Saputo (Montreal, Quebec) w wygranym 2:1 meczu towarzyskim z Curaçao. 27 czerwca 2017 został wybrany do drużyny Kanady na turniej Złoty Puchar CONCACAF 2017, a 20 maja 2019 na Złoty Puchar CONCACAF 2019.

</doc>
<doc id="4919069" url="https://pl.wikipedia.org/wiki?curid=4919069" title="Marek Sekielski">
Marek Sekielski

Marek Piotr Sekielski (ur. 1978) – polski producent telewizyjny, producent filmów dokumentalnych i autor książek.
Producent zrealizowanych wspólnie z bratem Tomaszem Sekielskim filmów "Tylko nie mów nikomu" (2019) i "Zabawa w chowanego" (2020), które poruszyły temat wykorzystywania seksualnego dzieci w Kościele katolickim w Polsce i wywołały ogólnokrajową dyskusję. Za pierwszy z tych filmów otrzymał szereg nagród, m.in. Grand Press, Nagrodę im. Andrzeja Woyciechowskiego i Polską Nagrodę Filmową za najlepszy film dokumentalny.
Życiorys.
Jako producent telewizyjny współtworzył program "Fakty TVN", a także "Teraz my!". Nawiązał współpracę ze swoim bratem Tomaszem Sekielskim, produkując jego programy "Teraz Ja", "Po prostu – program Tomasza Sekielskiego" oraz "Teoria spisku".
11 maja 2019 premierę internetową miał wyprodukowany przez niego film dokumentalny "Tylko nie mów nikomu", podejmujący problem wykorzystywania seksualnego dzieci w polskim Kościele katolickim. Film był szeroko komentowany w polskich mediach. Kilka godzin po premierze oświadczenia w jego sprawie wydali prymas Polski Wojciech Polak i arcybiskup Stanisław Gądecki. Następnie wyprodukował film "Zabawa w chowanego", po czym zaangażował się w produkcję filmów dokumentalnych o SKOK-ach i Janie Pawle II.
W 2020 zapoczątkował na platformie YouTube autorski cykl wideoblogów "Sekielski o nałogach".
Życie prywatne.
Żonaty z Dominiką, pracowniczką telewizji TVN; mają córkę Amelię.
W 2020 ujawnił, że cierpi na uzależnienie od alkoholu, w związku z czym już wcześniej podjął terapię antyuzależnieniową. Ujawnił, że zmaga się również z zaburzeniami odżywiania.

</doc>
<doc id="4919070" url="https://pl.wikipedia.org/wiki?curid=4919070" title="Bitwa pod Nachowem">
Bitwa pod Nachowem

Bitwa pod Nachowem – walki polskiego 64 pułku piechoty kpt. Ludwika Bociańskiego z oddziałami sowieckimi toczone w okresie wojny polsko-bolszewickiej.
Sytuacja ogólna.
14 maja 1920 ruszyła sowiecka ofensywa wojsk Frontu Zachodniego Michaiła Tuchaczewskiego. 15 Armia Augusta Korka i Grupa Północna Jewgienija Siergiejewa uderzyły na pozycje oddziałów polskich 8 Dywizji Piechoty i 1 Dywizji Litewsko-Białoruskiej w ogólnym kierunku na Głębokie. Wykonująca uderzenie pomocnicze 16 Armia Nikołaja Sołłohuba zaatakowała oddziały 4 Armii gen. Stanisława Szeptyckiego i podjęła próbę sforsowania Berezyny pod Murawą i Żukowcem oraz pod Żarnówkami i Niehoniczami.
Wobec skomplikowanej sytuacji operacyjnej, 23 maja rozpoczął się ogólny odwrót wojsk polskich w kierunku zachodnim.
Po zatrzymaniu sowieckiej ofensywy Armia Rezerwowa gen. Kazimierza Sosnkowskiego, przy współudziale oddziałów 1. i 4 Armii, zepchnęła przeciwnika na linię rzek Auta i górna Berezyna. W pierwszej dekadzie czerwca front polsko-sowiecki na Białorusi ustabilizował się.
Na Ukrainie, w związku z przerwaniem polskiego frontu przez 1 Armię Konną Siemiona Budionnego, Naczelne Dowództwo Wojska Polskiego zarządziło generalny odwrót znad Dniepru. 18 czerwca odwrót rozpoczęła Grupa Poleska gen. Sikorskiego.
Wódz Naczelny Józef Piłsudski wydał rozkaz przeprowadzenia na północy serii wypadów na tyły sowieckie, aby stworzyć wrażenie przygotowywania natarcia dużych sił polskich.
W tym czasie oddziały Grupy Poleskiej broniły dostępu do Mozyrza i Kalenkowicz.
Działania pod Nachowem.
W drugiej dekadzie czerwca 1920 Grupa Poleska odchodziła znad Dniepru na rubież Ippy.
W nocy z 18 na 19 czerwca 64 pułk piechoty wysadził utrzymywany przez pięć tygodni most na Dnieprze, opuścił przedmoście Rzeczycy i osłaniany przez pociągi pancerne „Danuta” i „Poznańczyk” wycofywał się wzdłuż linii kolejowej Homel – Pińsk.
27 czerwca pułk przeszedł do obrony odcinka frontu Nachów – Zamoście. Nocą z 27 na 28 czerwca, przeprowadzone lasami przez miejscowych przewodników, oddziały sowieckie przeniknęły przez polska obronę na styku 64. i 35 pułku piechoty i do świtu wyszły na tyły I batalionu 64 pułku piechoty ppor. Pawła Błaszkowskiego. Sowieci opanowali także Nachów.
Dowódca polskiego batalionu zostawił na stanowiskach obronnych dwie swoje kompanie wzmocnione bronią maszynową, a sam na czele dwóch pozostałych uderzył na czerwonoarmistów. Polacy kilkakrotnie szturmowali „na bagnety”. Ciężko ranny dowódca batalionu nie pozwolił wynieść się z pola bitwy i kierował do końca walką swoich pododdziałów. Po nadejściu odwodowych kompanii II/ 64 pułku piechoty odzyskano Nachów i zmuszono Sowietów do odwrotu.
Bilans walk.
Na polu bitwy pozostało około 140 poległych i ciężko rannych czerwonoarmistów. Dowódca I batalionu ppor. Paweł Błaszkowski za bohaterstwo w walce odznaczony został Orderem Virtuti Militari V klasy.

</doc>
<doc id="4919076" url="https://pl.wikipedia.org/wiki?curid=4919076" title="SsangYong Musso (2018)">
SsangYong Musso (2018)

SsangYong Musso – samochód osobowy typu pickup klasy średniej produkowany pod południowokoreańską marką SsangYong od 2018 roku.
Historia i opis modelu.
Na początku marca 2018 roku SsangYong zdecydował się powrócić do stosowania nazwy Musso po 13 latach przerwy po tym, jak między 1993 a 2005 rokiem nosił ją globalnie oferowany duży SUV.
Tym razem przyjęła ją wersja pickup przedstawionej przez rokiem drugiej generacji modelu Rexton, która w dotychczasowej gamie producenta zastąpiła model Actyon Sports.
Od Rextona, czterodrzwiowy, czteromiejscowy pickup Musso odróżnia się innym ukształtowaniem nadwozia za drugim rzędem siedzeń. Za ściętą kabiną pasażerską przykrytą pionowo umieszczoną szybą znalazł się przedział transportowy, którego wymiary to kolejno 1570 mm szerokości, 1300 mm długości i 570 mm wysokości.
Musso Grand.
Rok po debiucie Musso, oferta pickupa południowokoreańskiego producenta została poszerzona o przedłużony wariant Musso Grand. Zyskał on przedłużony rozstaw osi o 110 mm, a także wyraźnie większy przedział transportowy, który zamiast podstawowych 1300 mm długości wydłużono do 1610 mm.
Lifting.
W kwietniu 2021 roku SsangYong Musso przeszedł obszerną restylizację, która przyjęły zmiany w wyglądzie nadwozia oraz kabiny pasażerskiej. Pas przedni zyskał rozległą, kanciastą atrapę chłodnicy z poziomymi poprzeczkami, a także czarną plastikową nakładką pomiędzy lampami tylnymi. W środku pojazd zyskał m.in. nowe koło kierownicy i zmodernizowany system multimedialny zapożyczony z SUV-a Rexton. W gamie wersji wyposażeniowych pojawiła się nowa, topowa odmiana Khan.
Sprzedaż.
SsangYong Musso oferowany jest na globalnych rynkach pod różnymi nazwami. Na rodzimym rynku Korei Południowej, a także m.in. w Austrii pojazd nosi nazwę SsangYong Rexton Sports, z kolei w Australii nazywa się SsangYong Musso XLV. Jeszcze inny emblemat pojazd obrał w Nowej Zelandii, gdzie sprzedaje się go pod nazwą SsangYong Rhino.

</doc>
<doc id="4919078" url="https://pl.wikipedia.org/wiki?curid=4919078" title="Wyciśnięcie łożyska sposobem Credégo">
Wyciśnięcie łożyska sposobem Credégo



</doc>
<doc id="4919079" url="https://pl.wikipedia.org/wiki?curid=4919079" title="SsangYong Rexton XL">
SsangYong Rexton XL



</doc>
<doc id="4919083" url="https://pl.wikipedia.org/wiki?curid=4919083" title="Programowanie wizualne">
Programowanie wizualne

Wizualny język programowania – język programowania, który pozwala tworzyć programy poprzez manipulowanie elementami programu w sposób graficzny, a nie poprzez specyfikowanie ich tekstowo. Programowanie wizualne umożliwia programowanie za pomocą wyrażeń wizualnych, przestrzennych układów tekstu i symboli graficznych, używanych jako elementy składni języka. Na przykład wiele języków wizualnych opiera się na idei „pól i strzałek”, w których pola lub inne obiekty na ekranie są traktowane jako byty połączone strzałkami, liniami lub łukami, które reprezentują relacje węzłów.
Definicja.
Języki wizualne można dalej klasyfikować, w zależności od typu i zakresu używanych wyrażeń wizualnych, na języki oparte na ikonach, języki oparte na formularzach i języki diagramów. Wizualne środowiska programistyczne zapewniają elementy graficzne lub ikoniczne, którymi użytkownicy mogą manipulować w sposób interaktywny, zgodnie z określoną gramatyką przestrzenną do budowy programu.
Ogólnym celem programowania wizualnego jest uczynienie programowania bardziej przejrzystym dla nowicjuszy i wspieraniu programistów na trzech różnych poziomach:
Język przekształcony wizualnie to język niewizualny z nałożoną reprezentacją wizualną. Oczywiście języki wizualne mają nieodłączną ekspresję wizualną, dla której nie ma oczywistego odpowiednika tekstowego.
Obecne rozwiązania próbują zintegrować podejście programowania wizualnego z popularnymi interpretowanymi językami programowania, aby mieć natychmiastowy dostęp do stanu programu, co skutkuje debugowaniem online lub automatycznym generowaniem programu i dokumentacją. Języki Dataflow umożliwiają również automatyczną równoległość, która prawdopodobnie stanie się jednym z największych wyzwań programistycznych w przyszłości.
Języki Visual Basic, Visual C#, Visual J# itd. i pozostałe języki środowiska Microsoft Visual Studio IDE nie są wizualnymi językami programowania: reprezentacja algorytmów itp. Jest tekstowa, mimo że IDE wzbogaca czynności związane z edycją i debugowaniem za pomocą bogatego interfejsu użytkownika. Podobna uwaga dotyczy większości innych środowisk szybkiego tworzenia aplikacji, które zazwyczaj obsługują projektanta formularzy, a czasami mają również narzędzia graficzne do zilustrowania (ale nie definiowania) przepływu sterowania i zależności danych.
Parsery dla wizualnych języków programowania można zaimplementować za pomocą gramatyki grafowej.

</doc>
<doc id="4919084" url="https://pl.wikipedia.org/wiki?curid=4919084" title="Budapest Trophy 2020">
Budapest Trophy 2020

Budapest Trophy 2020 – drugie zawody łyżwiarstwa figurowego z cyklu Challenger Series 2020/2021. Zawody rozgrywano od 15 do 17 października 2020 roku w hali Vasas Jégcentrum w Budapeszcie.
Z powodu pandemii COVID-19 zawody należące do cyklu Challenger Series, w tym Budapest Trophy 2020, zostały wyłączone z możliwości zdobywania przez łyżwiarzy punktów do rankingu światowego (ang. World Standing). W związku z pandemią COVID-19 granice Węgier zostały zamknięte z dniem 1 września 2020 roku, jednak wytyczne węgierskiego rządu dopuściły, aby zagraniczni sportowcy występujący w zawodach i ich trenerzy zostali dopuszczeni do wjazdu na terytorium kraju po złożenia zaświadczenia zawierającego negatywny wynik na COVID-19 z badania wykonanego maksymalnie trzy dni przed zawodami.
W konkurencji solistów zwyciężył Włoch Daniel Grassl, zaś wśród solistek Belgijka Loena Hendrickx. W parach tanecznych triumfowali Ukraińcy Ołeksandra Nazarowa i Maksym Nikitin.

</doc>
<doc id="4919094" url="https://pl.wikipedia.org/wiki?curid=4919094" title="Jan VI Starszy">
Jan VI Starszy

Jan VI Starszy (ur. 23 listopada 1535, zm. 8 października 1606) – książę Nassau, od 1578 roku stadhouder Geldrii i Zütphen.
Jan urodził się w Dillenburgu jako drugi syn Wilhelma I von Nassau-Dillenburg, księcia Nassau i jego drugiej żony Juliany von Stolberg. Był jednym z autorów Unii utrechckiej.

</doc>
<doc id="4919097" url="https://pl.wikipedia.org/wiki?curid=4919097" title="SsangYong Musso (2016)">
SsangYong Musso (2016)



</doc>
<doc id="4919102" url="https://pl.wikipedia.org/wiki?curid=4919102" title="Edmund Fidler">
Edmund Fidler

Edmund Fidler (ur. 20 kwietnia 1907 w Warszawie, zm. 21 września 1999 tamże) – polski aktor teatralny.
Kariera sceniczna.
Przed wojną.
Jego debiut miał miejsce 3 listopada 1932 r. na deskach warszawskiego Teatru Ateneum. Jako Dezerter pojawił się w dramacie Carla Zuckmayera pt. "Kapitan z Köpenick" (reż. Leon Schiller).
Na dwa sezony Fidler pojawił na scenie warszawskiego Teatru Nowa Komedia:
Przez kilka miesięcy roku 1935 występował w warszawskim Teatrze Kameralnym:
Po wojnie.
Po zakończeniu wojny, wiosną roku 1946 pojawił się na krótko w Łodzi, gdzie trafił do Teatru Powszechnego TUR, będącego filią Teatru Wojska Polskiego:
Kolejne dwa sezony (od IX 1946 do I 1948 r.) spędził na deskach warszawskich Miejskich Teatrów Dramatycznych (MTD):
Przez 6 sezonów (od 1948 do 1953 r.) stał członkiem zespołu aktorskiego warszawskiego Teatru Nowego, głównie jego Sceny Komediowo-Muzycznej:
Na krótko (od VII 1955 do IV 1956 r.) pojawił się na deskach warszawskiego Teatru Narodowego:
Przez kolejne ćwierć wieku (od 1953 do 1978 r.), związany był z warszawskim Teatrem Współczesnym:
U schyłku swej kariery (od 1981 do 1989 r.) trafił na scenę warszawskiego Teatru Kwadrat:
Telewizja.
Widzowie po raz pierwszy na ekranach telewizorów mogli go obejrzeć w spektaklu Teatru Telewizji. 3 marca 1958 r. wystąpił w niewielkiej roli w komedii Jerzego Szaniawskiego pt. "Żeglarz".
Radio.
W trakcie swej 45-letniej karierze radiowej wystąpił w prawie 400 słuchowiskach Teatru Polskiego Radia.
Początki.
Pierwszy raz przed mikrofonami radiowymi pojawił się 17 sierpnia 1948 r. Wystąpił wówczas w niewielkiej roli, w słuchowisku pt. "Wołga Wsiesławicz" reżyserowanym przez Jerzego Kreczmara.
Nagrody.
W roku 1960 został wyróżniony nagrodą Komitetu ds. Polskiego Radia i Telewizji.
Przebieg pracy.
W trakcie trwającej 60 lat kariery aktorskiej, występował łącznie na deskach 11 teatrów, głównie warszawskich (10) i łódzkich.
Śmierć.
Aktor dożył sędziwego wieku, zmarł w wieku 92 lat. Został pochowany na warszawskim Cmentarzu Wolskim.

</doc>
<doc id="4919104" url="https://pl.wikipedia.org/wiki?curid=4919104" title="SsangYong Korando Sports">
SsangYong Korando Sports



</doc>
<doc id="4919106" url="https://pl.wikipedia.org/wiki?curid=4919106" title="Małgorzata Kotwicka">
Małgorzata Kotwicka

Małgorzata Kotwicka (ur. 22 października 1963 w Inowrocławiu) – polska internistka, profesor nauk medycznych, prorektor Uniwersytetu Medycznego w Poznaniu (2020–2024). 
Życiorys.
W latach 1983–1989 studiowała na Wydziale Lekarskim Akademii Medycznej w Poznaniu. W 1997 uzyskała tamże stopień doktora nauk medycznych na podstawie rozprawy pt. „Dynamika zmian stężenia wolnych jonów wapniowych w plemnikach ludzkich pod wpływem hormonów steroidowych” (promotorka – Halina Karoń). W 1998 ukończyła specjalizację I stopnia z zakresu chorób wewnętrznych. 17 listopada 2008 na Wydziale Nauk o Zdrowiu habilitowała się na podstawie monografii „Błonowa translokacja fosfatydyloseryny jako wykładnik biologiczny procesów zachodzących w plemnikach ludzkich”. W 2018 otrzymała tytuł naukowy profesora.
Od 1989 do 1995 pracowała w Katedrze i Zakładzie Chemii Fizjologicznej macierzystej uczelni. Od 1995 związana z Zakładem Radiobiologii i Biologii Komórki. W 1998 Zakład przeniesiono z Wydziału Lekarskiego I na Wydział Nauk o Zdrowiu, zaś w 2000 Zakład przekształcono w Katedrę i Zakład Radiobiologii i Biologii Komórki. W 2009 objęła stanowisko kierownika Pracowni Biologii Rozrodu w Katedrze, zaś rok później samej Katedry i Zakładu Radiobiologii i Biologii. W 2011 objęła etat profesor nadzwyczajnej Uniwersytetu Medycznego. Pełniła bądź pełni szereg funkcji na uczelni: prodziekan ds. nauki (2012–2016) oraz dziekan (2016–2020) na Wydziale Nauk o Zdrowiu, prorektor ds. dydaktyki w kadencji 2020–2024.
W latach 2007–2012 członkini Komisji Nauk Medycznych oddziału poznańskiego Polskiej Akademii Nauk, od 2015 wiceprzewodnicząca Komisji. Od 2009 przewodnicząca oddziału poznańskiego Polskiego Towarzystwa Cytometrycznego.
Jej zainteresowania obejmują m.in. zagadnienia zmian w jądrach u mężczyzn z delecjami genu DAZ, rolę genu DAZ w regulacji procesu spermatogenezy, rolę apoptozy w regulacji wydzielania prolaktyny przez przysadkę, zmiany parametrów ruchu subpopulacji plemników pod wpływem czynników fizycznych, mechanizmy działania analogów somatostatyny in vitro i in vivo u pacjentów z nowotworami przysadki, rolę greliny w guzach przysadki, molekularne mechanizmy działania estrogenów i ksenoestrogenów na mitochondria plemników ludzkich, udziału gonadotropiny kosmówkowej w procesie nowotworzenia w żeńskich narządach płciowych, przyczyny niezamierzonej bezdzietności mężczyzn ze szczególnym uwzględnieniem niegenowego mechanizmu działania hormonów steroidowych, przyczyny i diagnostykę oraz terapię endometriozy.
W 2016 odznaczona Złotym Krzyżem Zasługi za zasługi w działalności na rzecz ochrony zdrowia.

</doc>
<doc id="4919107" url="https://pl.wikipedia.org/wiki?curid=4919107" title="Kopoc">
Kopoc

Kopoc - lokalna nazwa doliny nieckowatej o charakterze rozłogu, zlokalizowana jest w Nidku.
Dolina powstała w utworach lessowych i lessopodobnych powstałych podczas plejstocenu (zlodowacenie południowopolskie) które przykrywają żwiry mioceńskie wypełniające zapadlisko przedkarpackie. Rozłóg charakteryzuje się płytką oraz szeroką rzeźbą, stoki są słabo nachylone, jest to forma charakterystyczna dla obszarów podgórskich (Podgórze Wilamowickie). Utwory tworzące stoki są słabo przepuszczalne, dolina odwadniana jest przez niewielki potok który sporadycznie zanika w lecie na skutek zwiększonego parowania. Potok płynący w dnie doliny jest dopływem Włosienia będącego dopływem Wieprzówki, w okolicach koryt cieków wytworzyły się młodsze (holoceńskie) osady aluwialne. Dominującym procesem geomorfologicznym wpływającym na kształt doliny jest spłukiwanie. Najwyższe partie stoków położone są około 15 - 20 metrów od dna doliny. 
Dno doliny sięga czwartorzędowego poziomu wodonośnego wód podziemnych, ich jakość jest średnia, woda wymaga prostego uzdatniania. 
Zbocza użytkowane są rolniczo, głównymi uprawami jest rzepak oraz jęczmień. Gleby tworzące dolinę należą do pszennego oraz zbożowo-pastewnego mocnego kompleksu glebowo-rolniczego. 
Średnia temperatura wynosi około 8 °C. Topografia terenu wpływa na mikroklimat, na skutek podmuchów wiatru najmniejsza suma opadów występuje na wierzchowinach doliny i rośnie aż do jej dna. Pokrywa śnieżna zalega dłużej na stokach eksponowanych na północ. Lokalne różnice w rozkładzie temperatury szczególnie widoczne są nocą, gdy cięższe chłodne powietrze spływa w dół doliny.

</doc>
<doc id="4919111" url="https://pl.wikipedia.org/wiki?curid=4919111" title="Ata-Bejit">
Ata-Bejit

Ata-Bejit – cmentarz i miejsce pamięci w Kirgistanie, 30 km na południe od Biszkeku, we wsi Süjmönkuł Czokmorow, istniejące od 2000 roku.
Historia.
Nazwę cmentarza można przetłumaczyć jako "mogiła ojców". Inicjatorem budowy był pierwszy prezydent Kirgistanu Askar Akajew. Uroczyste otwarcie miało miejsce 10 listopada 2000 roku. Cały kompleks zajmuje powierzchnię 2 ha. Wcześniej na tym miejscu znajdował się ośrodek wypoczynkowy Czong-Tasz dla oficerów KGB. W listopadzie 1938 roku rozstrzelano tu 137 osób, a ciała wrzucono do pieca do wypalania cegieł. W 1991 roku miejsce pochówku ujawniła córka jednego ze strażników. Koparki odkryły szczątki ofiar na głębokości 40 cm. Po ekshumacji 30 sierpnia 1991 roku pochowano szczątki ofiar około 100 metrów od grobu, gdzie postawiono pomnik przypominający tradycyjny dom koczowników – jurtę. Na tablicy wypisano nazwiska ofiar. Wśród 137 ofiar znaleźli się przedstawiciele 17 narodowości, w tym 46 Kirgizów, 36 Ujgurów, 11 Rosjan, 10 Niemców oraz kilku Chińczyków, Polaków, Koreańczyków, Tatarów, Żydów i Uzbeków. Pozostałe 9 narodowości ma po jednym przedstawicielu. Wśród zamordowanych Polaków znaleźli się: weterynarz Władysław Gorbaczewski, urzędnik Ludwik Krynicki i ekonomista Bronisław Jackowski. Wśród zamordowanych Kirgizów znaleźli się przedstawiciele kirgiskiej inteligencji. Byli to między innymi: Jusup Abdrachmanow, Murat Salichow, Bajały Isakejew, Törökuł Ajtmatowa – ojciec pisarza Czingiza Ajtmatowa. Obok pomnika powstał budynek muzeum, w którym umieszczono odnalezione podczas ekshumacji osobiste rzeczy, zdjęcia ofiar i kopie wyroków. Został również zachowany piec, w którym znaleziono szczątki ofiar.
Druga część cmentarza upamiętnia ofiary wydarzeń z kwietnia 2010 roku. 16 listopada 2011 roku został odsłonięty w tym miejscu pomnik ofiar rewolucji. Składa się on z trzech części: 8,5-metrowego pomnika z okładziną z czerwonego granitu i białego marmuru, 19-metrowej ściany pamięci z okładziną z czerwono-czarnego granitu, na której umieszczono nazwiska 85 ofiar wydarzeń z 7 kwietnia oraz 27 nagrobków z czarnego granitu.
30 lipca 2020 roku, w dniu żałoby narodowej na terenie kompleksu, odbyły się uroczystości upamiętniające Kirgizów, którzy stali się ofiarami zakażenia koronawirusem SARS-CoV-2.
Grób Czingiza Ajtmatowa.
14 czerwca 2008 roku na cmentarzu pochowano kirgiskiego pisarza Czingiza Ajtmatowa. Początkowo na grobie umieszczono płytą nagrobną, a obok niej dzwon. 15 marca 2013 dekretem rządu podjęto decyzję o budowie pomnika poświęconego pisarzowi, który został odsłonięty 14 listopada.
Narodowy pomnik pamięci.
W 2016 roku premier Sooronbaj Dżeenbekow wydał dekret o przemianowaniu kompleksu na narodowy pomnik historii i pamięci. Zgodnie z wydanym dokumentem koszty utrzymania kompleksu ponosi budżet państwa. Od 7 listopada 2017 roku w Kirgistanie obchodzony jest Dzień Historii i Pamięci Przodków, na pamiątkę mordu dokonanego na ojcach narodu w dniach 7, 8 i 9 listopada 1938 roku. W tym dniu organizowane są obchody na terenie Ata–Bejit.
Pomnik ofiar powstania w Azji Środkowej z 1916 roku.
2 września 2016 roku został odsłonięty pomnik ofiar pacyfikacji powstania w Azji Środkowej. Ucieczka Kirgizów do Chin w Kirgistanie nosi miano Ürkün – uchodźstwa.
Film dokumentalny.
W 2016 roku powstał film dokumentalny o kompleksie zatytułowany "Ata-Bejit" w reżyserii Alidżana Nasyrowa. Został on nagrodzony na XII Międzynarodowym Festiwalu Filmów Muzułmańskich w Kazaniu w kategorii najlepszego krótkometrażowego filmu dokumentalnego.

</doc>
<doc id="4919119" url="https://pl.wikipedia.org/wiki?curid=4919119" title="SsangYong Musso (2012)">
SsangYong Musso (2012)



</doc>
<doc id="4919121" url="https://pl.wikipedia.org/wiki?curid=4919121" title="Mitsubishi Typ 89">
Mitsubishi Typ 89



</doc>
<doc id="4919127" url="https://pl.wikipedia.org/wiki?curid=4919127" title="Jan Kazimierz von Toedwen">
Jan Kazimierz von Toedwen



</doc>
<doc id="4919128" url="https://pl.wikipedia.org/wiki?curid=4919128" title="Franz Haniel">
Franz Haniel

Johannes Franciscus „Franz“ Haniel (ur. 20 listopada 1779 w dzielnicy Ruhrort – dzisiaj Duisburg, zm. 24 kwietnia 1868 tamże) – niemiecki przedsiębiorca. Jego imieniem i nazwiskiem nazwano rodzinny biznes – Franz Haniel &amp; Cie.. Syn niemieckiej przedsiębiorczyni – Aletty Haniel.
Życiorys.
Franz Ha­ni­el był najmłodszym synem Alet­ty i Ja­coba Wil­helma Ha­ni­ela, który to w 1756, przed bramami dzielnicy Ruhrort zbudował tak zwany – niem. "Pack­haus" – budynek mieszkalno-biurowy. Dzisiaj znajduje się tam "Muzeum Haniel". Zgodę na zbudowanie tam domu otrzymał od króla Prus – Fryderyka II Wielkiego. W tym budynku, 23 lata później urodził się Franz Haniel.
Haniel miał jedenaścioro rodzeństwa. Tylko czworo dzieci osiągnęło wiek dorosły – w tym Franz Haniel i jego starszy brat, Ger­hard (1774-1834).
Matka Haniela przywiązywała dużą wagę do wszechstronnego wykształcenia, więc Haniel uczył się czytać, pisać, ortografii, geografii, francuskiego, tańca, gry na flecie i skrzypcach. Podczas rewolucji francuskiej, 15- letni Haniel musiał porzucić szkołę i pomagać w biurze, przy rodzinnym biznesie.
Rodzinny biznes.
Od 1796 Haniel pracował razem ze swoim bratem Gerhardem w rodzinnej firmie, ale dopiero później, w 1798 Franz Haniel pogłębił swoje zainteresowanie spedycją podczas dalszego szkolenia w firmie handlowej – (niem. "J. Hr. Weingärtner Sohn"). W 1799 zakończył edukacje w Moguncji i wrócił do domu.
Prawdopodobnie w 1802, a być może jeszcze dłużej, Franz Haniel był właścicielem własnej firmy węglowo-spedycyjnej, firmy Franz Haniel. Od tego czasu część jego zainteresowań biznesowych koncentrowała się na węglu.
W 1803 Haniel zainteresował się hutami żelaza – "St. Antony" i "Neu-Essen". Obliczył wtedy, że posiadanie dwóch hut, w których Hanielowie prowadzili już interesy od dziesięciu lat, powinno być opłacalne. Huty w dzisiejszym Oberhausen zakupił w 1805, później nabył trzecią – "Gute Hoffnung". 
Związek i przedstawicielstwo hut stali – Jacobi, Haniel &amp; Huyssen (JHH) został założony w 1808. Oprócz Franza Haniela w ten biznes zaangażowani byli także jego brat Gerhard i dwaj szwagrowie: Heinrich Huyssen (1779–1870) i Gottlob Jacobi (1770–1823). Budując maszyny parowe, statki, lokomotywy, szyny i mosty, Ha­ni­el &amp; Huys­sen wnieśli istotny wkład w uprzemysłowienie Zagłębia Ruhry: pierwszą maszynę parową zbudowano w 1814.
W 1829 firma (JHH) zbudowała stocznię w dzielnicy Ruhrort. Rok później ukończono budowę pierwszego parowca, który został nazwany – niem. "Stadt Mainz". W 1839 Jacobi, Haniel &amp; Huyssen (JHH) wyprodukowali pierwszą lokomotywę parową – niem. "Ruhr", z której korzystała kolej "Main-Taunus". Od tego czasu firma (JHH) dostarczała indywidualne komponenty do mostów. Haniel i spółka budowali mosty kolejowe, które dostarczano również za granicę, najpierw do Holandii – następnie w latach 1875–1876 do Rosji, a od 1883 do 1884 – do Kolumbii Południowoamerykańskiej.
W 1847 Franz Haniel otworzył kopalnię węgla – niem. "Zeche Zollverein" w Essen.
Życie prywatne.
14 lutego 1806 Franz Haniel poślubił Friederike Christine Huyssen, pochodzącą z rodziny patrycjuszy. Huyssen była współwłaścicielką kopalni i od 1819 zarządzała dużą częścią majątku rodziny Haniel. Friederike Haniel urodziła jedenaścioro dzieci, dziesięciu synów i jedną córkę – Thusneldę, która po wyjściu za mąż była częścią znaczącej rodziny – Cockerill.
Franz Haniel zmarł kilka miesięcy po śmierci swojej żony, Friederike – 24 kwietnia 1868 z tęsknoty za ukochaną. W domu, w którym urodził się, na Ruhrorcie. Jego syn – Hugo Haniel przejął po jego śmierci firmę i obowiązki.

</doc>
<doc id="4919131" url="https://pl.wikipedia.org/wiki?curid=4919131" title="Raszkówka">
Raszkówka

Raszkówka (; ) – wieś na Białorusi, w obwodzie witebskim, w rejonie dokszyckim, w sielsowiecie Dokszyce.
Historia.
W czasach zaborów w granicach Imperium Rosyjskiego.
W dwudziestoleciu międzywojennym majątek leżał w Polsce, w województwie wileńskim, w powiecie dziśnieńskim, w gminie Dokszyce.
Według Powszechnego Spisu Ludności z 1921 roku zamieszkiwało tu 26 osób, wszystkie były wyznania rzymskokatolickiego. Jednocześnie 9 mieszkańców zadeklarowało polska przynależność narodową a 17 białoruska. Było tu 7 budynków mieszkalnych.
Wykaz miejscowości z 1938 wymienia majątek, parcele i kolonię Raszkówka. Zgodnie z Wykazem w 1931 majątek w 9 domach zamieszkiwało 50 osób, parcele - w 2 domach 11 osób. Kolonię Raszkówka, dawniej zwana Uroczysko-Wołk, zamieszkiwały 4 osoby w 1 domu.
Miejscowość należała do parafii rzymskokatolickiej i prawosławnej w Dokszycach. Podlegała pod Sąd Grodzki w Dokszycach i Okręgowy w Wilnie; właściwy urząd pocztowy mieścił się w Dokszycach.

</doc>
<doc id="4919135" url="https://pl.wikipedia.org/wiki?curid=4919135" title="Johnny Bush">
Johnny Bush

Johnny Bush wł. John Bush Shinn III (ur. 17 lutego 1935 w Houston, zm. 16 października 2020 w San Antonio) – amerykański piosenkarz i perkusista country, autor tekstów piosenek. Bush, nazywany "„Country Caruso”", jest najbardziej znany ze swojego charakterystycznego głosu i jako autor „Whiskey River”, przeboju z pierwszej dziesiątki listy przebojów. 
Biografia.
Urodził się jako John Bush Shinn III w robotniczej dzielnicy Kashmere Gardens w Houston w Teksasie, Bush słuchał zachodniej muzyki swingowej Boba Willsa i jego "Texas Playboys" oraz szlachetnych dźwięków artystów takich jak Ernest Tubb, Lefty Frizzell i Hank Thompson. Dzięki wujowi disc jockeyowi Bush zasmakował w występach. W 1952 roku przeniósł się do San Antonio w Teksasie, gdzie rozpoczął karierę solową w lokalach typu honky-tonks, takich jak "Texas Star Inn", po czym przeszedł na perkusję. W tym okresie zyskał pseudonim sceniczny, gdy spiker omyłkowo przedstawił go jako „Johnny Bush”. Jako perkusista pracował dla takich zespołów jak "Mission City Playboys", "Texas Plainsmen" i "Texas Top Hands".
W 1963 roku Bush dołączył do zespołu Raya Price'a, Cherokee Cowboys, wraz z Williem Nelsonem i Darrellem McCallem. Jego znajomość z Price doprowadziła Busha do Nashville i podpisał kontrakt na śpiewanie dla rekordowej publiczności. Grał także w zespole Nelsona, "Record Men". Przy wsparciu finansowym Nelsona, Bush nagrał swój pierwszy album w 1967 roku, "The Sound of a Heartache". 
W 1986 roku Bush współpracował z Darrellem McCallem, nagrywając udany album "„Hot Texas Country”", i zaczął być rozpoznawalny w świecie muzyki country (podobnie jak Willie Nelson), występując w całym południowym Teksasie. W 1994 roku zespół wydał "Time Changes Everything", w tym samym roku, w którym RCA wydała album z największymi hitami. Wkrótce nastąpiła duża trasa koncertowa. W ostatnich latach Bush nadal regularnie koncertował, często występując z Nelsonem.
Wkrótce pojawiło się kilka albumów w lokalnych wytwórniach w Teksasie. Jego rozpoznawalność uczyniła go mentorem dla młodszych muzyków z Teksasu, którzy szanowali "honky-tonk - hardcore country", w którym Bush zrobił tak wiele, aby utrzymać go w oczach opinii publicznej. Muzycy z Austina, tacy jak Dale Watson i Cornell Hurd, chcieli go na swoich albumach. W 2003 roku został wprowadzony do "Texas Country Music Hall of Fame" ze swoim wieloletnim przyjacielem Williem Nelsonem, który go wypromował. W 2007 roku wydał swoją autobiografię, z pomocą Ricka Mitchella: "Whiskey River (Take My Mind): The True Story of Texas Honky-Tonk, wydanej przez University of Texas Press". Nowy album, "Kashmere Garden Mud: A Tribute to Houston’s Country Soul", został wydany w wytwórni Icehouse w tym samym czasie. 
W czerwcu 2017 roku Bush wydał samodzielnie "The Absolute Johnny Bush", pełnometrażowy album zawierający nowe nagrania, w tym współpracę z Dale'em Watsonem i Reckless Kelly.
Bush zmarł 16 października 2020 roku w wieku 85 lat i w okresie poprzedzającym śmierć cierpiał na zapalenie płuc.

</doc>
<doc id="4919139" url="https://pl.wikipedia.org/wiki?curid=4919139" title="Mindaugas Lingė">
Mindaugas Lingė

Mindaugas Lingė (ur. 18 listopada 1981 w Retowie) – litewski polityk, współpracownik prezydentów Litwy, poseł na Sejm Republiki Litewskiej.
Życiorys.
W 2007 ukończył studia na Uniwersytecie Wileńskim, uzyskując magisterium z pracy socjalnej. Pracował w strukturze Litewskich Chrześcijańskich Demokratów, pełnił m.in. funkcję dyrektora biura partii (2005–2006). W latach 2006–2009 był doradcą prezydenta Valdasa Adamkusa. Następnie przez dziesięć lat zatrudniony w administracji prezydent Dalii Grybauskaitė – początkowo jako doradca, a w latach 2016–2019 jako główny doradca do spraw polityki wewnętrznej. Działacz Związku Ojczyzny. W 2019 został zastępcą sekretarza wykonawczego partii. W tym samym roku podjął też pracę jako nauczyciel akademicki w Instytucie Nauk Politycznych i Stosunków Międzynarodowych Uniwersytetu Wileńskiego.
W wyborach w 2020 uzyskał mandat posła na Sejm Republiki Litewskiej.

</doc>
<doc id="4919143" url="https://pl.wikipedia.org/wiki?curid=4919143" title="Budapest Trophy">
Budapest Trophy

Budapest Trophy – międzynarodowe zawody w łyżwiarstwie figurowym seniorów rozgrywane na Węgrzech. Zawody odbywają się w Budapeszcie. W jego trakcie rozgrywane są zawody w konkurencji solistów, solistek, par sportowych i tanecznych, choć nie zawsze rozgrywane są wszystkie konkurencje. Od sezonu 2020/21 rozgrywki w kategorii seniorów wchodzą w cykl zawodów Challenger Series organizowanych przez Międzynarodową Unię Łyżwiarską.
Medaliści.
CS: Challenger Series

</doc>
<doc id="4919145" url="https://pl.wikipedia.org/wiki?curid=4919145" title="Jan Skiwski (zm. 1678)">
Jan Skiwski (zm. 1678)

Jan Skiwski herbu Lubicz (zm. w 1678 roku) – sędzia bielski w latach 1664-1678, surogator brański w latach 1659-1664, pisarz grodzki brański w latach 1645-1659.
Poseł sejmiku brańskiego na sejm zwyczajny 1654 roku, sejm 1664/1665 roku, poseł na sejm 1667 roku.
W 1648 roku był elektorem Jana II Kazimierza Wazy z województwa podlaskiego. Jako poseł ziemi bielskiej na sejm elekcyjny 1669 roku był elektorem Michała Korybuta Wiśniowieckiego z ziemi bielskiej w 1669 roku.

</doc>
<doc id="4919149" url="https://pl.wikipedia.org/wiki?curid=4919149" title="Laurent Viérin">
Laurent Viérin

Laurent Viérin (ur. 7 sierpnia 1975 w Aoście) – włoski samorządowiec, działacz mniejszości francuskiej, wieloletni asesor regionu Dolina Aosty, od 2017 do 2018 jej prezydent.
Życiorys.
Jego ojciec Dino Viérin był od 1993 do 2002 prezydentem regionu, zaś matka Claudine Ottin kierowała lokalnym biurem języka francuskiego.
Ukończył studia z administracji i nauk politycznych, pracował jako nauczyciel. Autor sztuk teatralnych tworzonych w lokalnym dialekcie franko-prowansalskiego "patois valdostano", działacz na rzecz mniejszości francuskiej.
Od 1990 należał do Union Valdôtaine i jej młodzieżówki Jeunesse Valdôtaine. W 1995 po raz pierwszy wybrany radnym Jovençan, w 2000 został asesorem we władzach miasta. W 2003 wybrany do rady regionu Dolina Aosty, uzyskiwał reelekcję w 2008, 2013 i 2018. W lipcu 2006 został asesorem ds. edukacji i kultury we władzach regionalnych. Zajmował tę funkcję do grudnia 2012, kiedy po konflikcie wewnątrz partii przeszedł do ugrupowania Union Valdôtaine Progressiste. Później powracał do lokalnych władz jako asesor ds. zdrowia i polityki społecznej (czerwiec 2016–marzec 2017), rolnictwa i zasobów naturalnych (marzec–październik 2017) oraz budżet, finanse i partycypację społeczną (listopad 2017–styczeń 2018, p.o.).
Od 11 października 2017 do 27 czerwca 2018 pozostawał prezydentem Doliny Aosty (po dymisji Pierluigiego Marquisa), następnie przeszedł do opozycji po przegranych wyborach. Zasiadł również w Komitecie Regionów. Od grudnia 2018 do grudnia 2019 ponownie był asesorem (odpowiadał za sport, kulturę, handel, rolnictwo). Zrezygnował ze stanowiska po otworzeniu śledztwa dotyczącego jego związków z mafią.
W 2012 odznaczony Orderem Sztuki i Literatury.

</doc>
<doc id="4919151" url="https://pl.wikipedia.org/wiki?curid=4919151" title="Tadeusz Szucki">
Tadeusz Szucki

Tadeusz Szucki (ur. 1920, zm. 1 maja 2003) – polski uczony, specjalista w zakresie technologii maszyn i inżynierii materiałowej, profesor doktor habilitowany na Wydziale Transportu Politechniki Warszawskiej. 
Wykładowca akademicki, wybitny specjalista w zakresie technologii maszyn, w latach 1985-1988 Prodziekan ds. Nauki na Wydziale Transportu Politechniki Warszawskiej. 
Pochowany na Cmentarzu rzymskokatolickim w Białej Podlaskiej.

</doc>
<doc id="4919153" url="https://pl.wikipedia.org/wiki?curid=4919153" title="Rulaki">
Rulaki

Rulaki – dawny folwark. Tereny na których był położony, leżą obecnie na Białorusi, w obwodzie witebskim, w rejonie dokszyckim, w sielsowiecie Dokszyce.
Historia.
W czasach zaborów w granicach Imperium Rosyjskiego.
W dwudziestoleciu międzywojennym majątek leżał w Polsce, w województwie wileńskim, w powiecie dziśnieńskim, w gminie Dokszyce.
Według Powszechnego Spisu Ludności z 1921 roku zamieszkiwało tu 9 osób, 8 było wyznania rzymskokatolickiego a 1 prawosławnego. Jednocześnie 8 mieszkańców zadeklarowało polską przynależność narodową a 1 białoruska. Był tu 1 budynek mieszkalny. W 1931 w 2 domach zamieszkiwało 16 osób. 
Miejscowość należała do parafii rzymskokatolickiej i prawosławnej w Dokszycach. Podlegała pod Sąd Grodzki w Dokszycach i Okręgowy w Wilnie; właściwy urząd pocztowy mieścił się w Dokszycach.

</doc>
<doc id="4919157" url="https://pl.wikipedia.org/wiki?curid=4919157" title="Organy kinowe">
Organy kinowe

Organy kinowe – rodzaj organów piszczałkowych zaprojektowanych w pierwszej połowie XX w. w celu zapewnienia podkładu muzycznego do niemych filmów. Instrument ten można też nazwać organami teatralnymi (ang. "theater" "organ" lub "theatre organ"). Organy kinowe były pierwotnie instalowane w teatrach i salach kinowych, w których dźwięk pianina był niewystarczający, miały one większą siłę głosu oraz możliwość imitowania różnych instrumentów podobnie jak klasyczne organy piszczałkowe. Organy kinowe zostały jednak przystosowane do grania muzyki rozrywkowej poprzez zmianę pryncypialnego głosu oraz zastosowanie tremulantu (efekt tremolo).
 był pierwszym, który zaproponował stworzenie tego typu instrumentu. W 1911 prawa odkupił od niego Rudolph Wurlitzer (Wurlitzer Company). Firma ta stała się słynna z produkcji potężnych organów kinowych "Wurlitzera" w latach 20.–30. XX w. Jako że instrument był w stanie zastąpić całą orkiestrę, pierwotną jego nazwą było '"Wurlitzer Hope Jones unit orchestra" (jednostka orkiestralna).
Oprócz Wurlitzera organy kinowe były produkowane przez firmy takie jak: Robert Morton, Kimball, Barton, Compton, Möller.
Organy kinowe zazwyczaj są opisywane w formie: "nazwa instrumentu" liczba klawiatur ręcznych (manuały)/liczba głosów. Np. Tower Ballroom Wurlitzer 3/14 ma 3 manuały i 14 głosów.
Cechy charakterystyczne instrumentu.
-Tremulant (tremolo) – efekt, który zmienia w czasie amplitudę dźwięku (falowanie dźwięku) jest głębszy i obejmuje każdą rangę (głos) instrumentu. Niektóre większe organy kinowe mają kilka tremulantów, które można włączać dla poszczególnych głosów. Z wyłączonym efektem tremulantu i odpowiednimi głosami organy kinowe brzmią tak samo jak organy kościelne.
-Podstawowym głosem jest Tibia Clausa, organy kinowe mają też zazwyczaj wyższe ciśnienie w wiatrownicach. Wysokość ciśnienia zależy od komory, różne komory mają różne głośności. Rozwiązanie takie wymaga silnej dmuchawy.
-Komory organowe i żaluzje. Większość piszczałek organów kinowych jest zamontowana w komorach które są zakrywane i odkrywane przez system drewnianych żaluzji w ten sposób regulowana jest głośność instrumentu. Wyjątkiem są czasami głosy 32' gdzie długość piszczałki zwiększała by znacząco wielkość komory, największe piszczałki są wtedy zazwyczaj instalowane za sceną teatru. Zabudowana sekcja instrumentu sprawia iż w większości instalacji jedynym widocznym elementem instrumentu jest stół do gry.
-Sekcja perkusyjna. Organista może sprzężyc jedną z klawiatur instrumentu z różnymi rodzajami bębnów, talerzy perkusyjnych, tamburynów, grzechotek, trójkątów, gongów (perkusja niestrojona, naciśnięcie każdego klawisza da ten sam dźwięk). Elementami perkusji strojonej mogą być m.in. cymbałki, dzwony, ksylofon, marimba czy harfa. Organy kinowe często posiadają też sprzężenie dolnej klawiatury z pianinem.
-Efekty specjalne. Wykorzystywane podczas grania akompaniamentu niemego filmu, np. klakson, gong, dzwonek telefonu, odgłosy parowozu, odgłosy ptaków, grzmoty oraz odgłosy deszczu.
-Stół do gry (zabudowa z klawiaturami) w kształcie podkowy. Organy kinowe są obsługiwane przez jednego organistę obsługującego co najmniej dwie klawiatury ręczne (manuale: solo (górny manual) oraz accompaniment (dolny manual)), pedałową klawiaturę nożną (basową) oraz pedał ekspresji (regulujący otwieranie żaluzji). W celu łatwej rejestracji głosów przełączniki są zainstalowane dookoła klawiatur i w przeciwieństwie do starszych organów kościelnych nie są one wysuwane, a przełącza się je w dół. Przełączniki są często pokolorowane aby zaznaczyć rodzaj piszczałki i opisane (długość oraz nazwa np. czerwony Tuba 8' oznacza, że głos Tuba jest zbudowany z piszczałek językowych, a najdłuższa piszczałka w tym głosie ma 8 stóp). Dodatkowo przyciski kombinacji (pod każdą klawiaturą) pozwalają na szybką zmianę rejestracji. Większe organy mają więcej klawiatur, mogą mieć kilka komór organowych (co daje opcję regulacji siły głosu dla każdej komory osobno). Opcjonalny pedał crescendo aktywuje głosy instrumenty w celu zwiększenia siły głosu.
-Traktura elektryczna. Sygnały ze stołu do gry są przesyłane do elektromagnesów które otwierają dopływ powietrza z wiatrownic do piszczałek. Rozwiązanie to nie jest wyjątkowe dla organów teatralnych, ale było stosowane ze względu na niskie opóźnienie i możliwość wysuwania i opuszczana stołu do gry na windzie hydraulicznej. Stół do gry, mógł być schowany pod scenę i wysunięty na czas seansu.
Budowa.
W celu zmniejszenia kosztów instrumentu i zwiększenia liczby możliwych głosów organy kinowe dzielą piszczałki w inny sposób niż tradycyjne organy kościelne. Kolejne oktawy danego głosu są dodawane poprzez budowę kolejnych 12 piszczałek w górę lub w dół tonu, zamiast budowania całego dodatkowego głosu. Np. flet 4' i 8' to 61 piszczałek i 12 piszczałek niżej by pokryć dolną oktawę fletu 8' zamiast dwóch głosów po 61 piszczałek każdy. Jest to również oszczędność miejsca w komorze organów. Poprzez opisaną powyżej tzw. unifikację organy kinowe mają zazwyczaj mniej fizycznych głosów niż organy kościelne ale mają znacznie więcej przełączników głosów. Np. organy "Mighty Mo" teatru FOX Atlanta posiadają 42 głosy i 376 przełączników głosów. Ten sam głos może być dostępny na wielu klawiaturach co również zwiększa ilość przełączników oraz możliwych brzmień pozostawiając tą samą ilość piszczałek. Głosy które są często używane na dwóch klawiaturach jednocześnie mogą występować wielokrotnie np. Tibia 1 w komorze solo oraz Tibia 2 w komorze głównej (z ang. main chamber), różnicą pomiędzy takimi głosami będzie ich siła głosu.
Organy kinowe dzisiaj.
Wraz z pojawieniem się lepszych wzmacniaczy audio i możliwością zapisu dźwięku zsynchronizowanego z filmem (koniec lat 20 XX w.) Organy kinowe były coraz rzadziej instalowane w kinach i teatrach.
Ze spadkiem popularności potężnych pałaców filmowych wiele miejsc które kiedyś mieściły instalację organów kinowych zostało zniszczonych. W 1955 w celu zachowania istniejących jeszcze organów kinowych powstała amerykańska organizacja znana dzisiaj jako ATOS która opiekuje się organami z różnych części świata.
Szacuje się, że w samych Stanach Zjednoczonych zainstalowano 7000 organów kinowych, dziś pozostało ich około 300, z czego tylko kilkadziesiąt można uznać za egzemplarze oryginalne.
Po zakończeniu ery niemego kina organy teatralne znalazły nową rolę w muzyce rozrywkowej, używano ich m.in. do nagłaśniania sal balowych, popularni organiści tacy jak Jesse Crawford czy Reginald Dixon nagrywali aranżacje popularnych utworów. Nadawano też transmisje radiowe z organów kinowych Black Tower Ballroom (Anglia). Niektóre organy znalazły nowe miejsce w muzeach, restauracjach, kościołach, a nawet w prywatnych domach.
W Polsce w 1929 r. zainstalowano jedyny instrument tego typu. Obecnie trwają prace nad renowacją warszawskich organów Wurlitzera i instalacją instrumentu w warszawskim Muzeum Techniki.
Elektroniczne i cyfrowe organy kinowe.
Wraz z rozwojem technologii pojawiły się elektroniczne organy teatralne przeznaczone do domu. Produkowane m.in. przez firmy takie jak: Wurlitzer, Conn, Allen. Nie każde organy elektroniczne są organami teatralnymi\kinowymi, np. organy Hammonda. Dźwięk organów elektronicznych jest uzyskiwany w sposób analogowy poprzez oscylatory, dzielniki częstotliwości i specjalne filtry aby utworzyć głosy.
Organy cyfrowe pozwalają na wierną reprodukcję dźwięku przy użyciu nowszej technologii cyfrowej gdzie próbki dźwięku zostały nagrane z prawdziwych organów. Rozwiązaniem takim są programy Hauptwerk Paramount oraz MidiTizer które używają klawiatur MIDI jako kontrolera i odtwarzają dźwięk poprzez podłączone do komputera głośniki.

</doc>
<doc id="4919158" url="https://pl.wikipedia.org/wiki?curid=4919158" title="Pat i Patachon">
Pat i Patachon

Pat i Patachon, zapisywany także jako Pat i Pataszon (duń. "Fyrtårnet og Bivognen", w skrócie "Fy og Bi") – para duńskich komików filmowych, którą tworzyli Carl Schenström (1881–1942) i Harald Madsen (1890–1949) popularna w Europie w latach 20. i 30. XX wieku. Od 1921 (film reżysera L. Lauritzena) pierwsza para komików filmowych, skontrastowanych wzrostem, rozmaicie określanych w różnych krajach (np. w Anglii "Long and Short") do 1940 długi szereg groteskowych komedii, zrealizowanych wspólnie i bardzo popularnych. 
W rolach eksponowali kontrast sylwetek i charakterów (burleski m.in. "On, ona i Hamlet", "Don Kichot").
Wyrażenie.
Wyglądać jak Pat i Pataszon – powiemy o dwóch osobach, które bardzo różnią się wzrostem, tak jak odtwórcy tych postaci. Pat był wysoki, a Pataszon niski.

</doc>
<doc id="4919160" url="https://pl.wikipedia.org/wiki?curid=4919160" title="Władysław Gabriel">
Władysław Gabriel

Władysław Marian Gabriel (ur. 14 czerwca 1888, zm. 27 stycznia 1957) – podpułkownik piechoty Wojska Polskiego.
Życiorys.
Urodził się w rodzinie Franciszka (1861–1943) i Amalii Malwiny z Lenartowiczów (1859–1919). Był bratem: Franciszka Tadeusza (zm. 1976), Oskara (ur. 1895), Alfreda Juliusza (1896–1983), inż. górnika, Romana (1898–1965), Ludwika (1899–1940) i Mariana (1901–1942). Był zawodowym oficerem cesarskiej i królewskiej Armii. Jego oddziałem macierzystym był Galicyjski Pułk Piechoty Nr 55 w Tarnopolu, a później we Lwowie. W jego szeregach wziął udział w mobilizacji sił zbrojnych Monarchii Austro-Węgierskiej, wprowadzonej w związku z wojną na Bałkanach (1912–1913) oraz walczył na frontach I wojny światowej. Awansował na kolejne stopnie w korpusie oficerów piechoty: chorążego (starszeństwo z 1 września 1908), podporucznika (starszeństwo z 1 maja 1912), porucznika (starszeństwo z 1 stycznia 1915) i kapitana (starszeństwo z 1 lutego 1918).
7 lipca 1919 został przyjęty do Wojska Polskiego z byłej armii austro-węgierskiej z zatwierdzeniem posiadanego stopnia kapitana ze starszeństwem z 1 lutego 1918 i przydzielony do 11 Pułku Piechoty. 7 stycznia 1920 został przeniesiony z 17 Pułku Piechoty do Dowództwa Żandarmerii Okręgu Generalnego „Warszawa” na stanowisko dowódcy Szwadronu Zapasowego. 27 sierpnia 1920 został zatwierdzony z dniem 1 kwietnia 1920 w stopniu rotmistrza, w żandarmerii, w grupie oficerów byłej armii austriacko-węgierskiej. Pełnił wówczas służbę w Żandarmerii Wojskowej w Warszawie.
1 czerwca 1921 służył w 1 Dywizjonie Żandarmerii Wojskowej w Warszawie, a jego oddziałem macierzystym był 16 Pułk Piechoty w Tarnowie. 3 maja 1922 został zweryfikowany w stopniu majora ze starszeństwem z 1 czerwca 1919 i 259. lokatą w korpusie oficerów piechoty, a jego oddziałem macierzystym był nadal 16 pp. 10 lipca 1922 został przeniesiony do 41 Pułku Piechoty w Suwałkach na stanowisko pełniącego obowiązki zastępcy dowódcy pułku. W 1924 został przeniesiony do 4 Pułku Strzelców Podhalańskich w Cieszynie na stanowisko dowódcy III batalionu. W maju 1925 został przeniesiony do 34 Pułku Piechoty w Białej Podlaskiej na stanowisko dowódcy II batalionu, a w lipcu tego roku przeniesiony ponownie do 4 psp na stanowisko dowódcy III batalionu. 3 maja 1926 został mianowany podpułkownikiem ze starszeństwem z 1 lipca 1925 roku i 18. lokatą w korpusie oficerów piechoty. W kwietniu 1928 został przeniesiony do 44 Pułku Piechoty na stanowisko dowódcy III batalionu. W marcu 1929 został zwolniony z zajmowanego stanowiska i oddany do dyspozycji dowódcy Okręgu Korpusu Nr II, a z dniem 31 sierpnia tego roku przeniesiony w stan spoczynku.
Zmarł 27 stycznia 1957. Został pochowany na Cmentarzu Komunalnym w Krośnie (sektor C1-E-9).
Był mężem Rozalii z d. Bullawa (1889–1925).

</doc>
<doc id="4919163" url="https://pl.wikipedia.org/wiki?curid=4919163" title="Liga Światowa na Żużlu 2015">
Liga Światowa na Żużlu 2015



</doc>
<doc id="4919164" url="https://pl.wikipedia.org/wiki?curid=4919164" title="Liga Światowa na Żużlu 2014">
Liga Światowa na Żużlu 2014



</doc>
<doc id="4919166" url="https://pl.wikipedia.org/wiki?curid=4919166" title="Wyprawa Donnera">
Wyprawa Donnera

Wyprawa Donnera, Grupa Donnera lub Karawana Donnera () – grupa amerykańskich pionierów składająca się z wielu rodzin (mężczyzn, kobiet i dzieci), która wyemigrowała ze Środkowego Zachodu do Kalifornii. Opóźnieni serią nieszczęśliwych wypadków, spędzili zimę 1846–1847 w paśmie górskim Sierra Nevada. Niektórzy z nich, aby przeżyć, dopuścili się kanibalizmu, zjadając ciała członków grupy, którzy zmarli z powodu głodu, chorób i skrajnej niskiej temperaturze.
Geneza.
Wyprawę zainicjowali dwaj kupcy ze Springfield w Illinois, George Donner i James Fraser Reed, którzy postanowili dołączyć do potoku ludzi zmierzających drogą lądową na Zachodnie Wybrzeże poszukiwaniu lepszych możliwości gospodarczych, lub zmotywowanych ideą Objawionego Przeznaczenia. Wraz z kilkoma towarzyszami i z członkami własnych rodzin (klanów) Donnerów i Reedów oraz innych: Gravesów, Breenów, Murphych, Eddych i Kesebergów, stworzyli karawanę krytych wozów liczącą 87 osób, która wyruszyła 12 maja 1846 roku z miasta Independence w Missouri na zachód (tzw. "Dziki Zachód") szlakiem kalifornijskim. Szlak do Południowej Przełęczy w dzisiejszym Wyoming, był stosunkowo łatwy do pokonania.
Wyprawa.
Przebieg wyprawy.
Droga na wybrzeże zwykle trwała od czterech do sześciu miesięcy, ale Donner, zainspirowany przewodnikiem Lansforda Hastingsa, zamierzał skrócić podróż, podążając nową, rzekomo szybszą trasą, zwaną Skrótem Hastingsa (ang. "Hastings Cutoff"), która omijała dobrze znane szlaki i przecinała pasmo Wasatch w Górach Skalistych i Wielką Pustynię Słoną w dzisiejszym Utah. Sam Lansford Hastings nigdy wcześniej nie przebył drogi którą promował. Zrobił to dopiero w 1846 roku i przeciwieństwie do Wyprawy Donnera nie miał wozów pełnych jedzenia i dobytku, które by go spowalniały. Pierwotnie Hastings miał zamiar przeprowadzić podróżujących na zachód, czekając na nich w Forcie Bridger przy rzece Blacks Fork, gdzie rozpoczynał się jego skrót, ale kiedy Karawana Donnera dotarła na miejsce pod koniec lipca, okazało się, że Hastingsa już w forcie nie było, Donner i Reed postanowili jednak zgodnie z planem wkroczyć na wcześniej wyznaczoną trasę i pokonać skrót na własną rękę. Dziennikarz Edwin Bryant, który przez jakiś czas podróżował z członkami Grupy Donnera, dotarł do Fortu Bridger tydzień przed nimi. Obawiając się, że Skrót Hastingsa będzie zbyt trudny do przebycia dla karawany, zwłaszcza z dużą liczbą kobiet i dzieci, chciał ich uprzedzić, zostawiając im listy z ostrzeżeniem. Powierzył je założycielowi fortu Jimiemu Bridgerowi, któremu było jednak na rękę promowanie skrótu - tak aby jak najwięcej osadników odwiedzało jego faktorię, którą omijał główny szlak. Po przybyciu Wyprawy Donnera, z niewiadomych przyczyn, jej członkowie nie otrzymali ostrzeżenia Bryanta. Opustoszały i nierówny teren oraz trudności, jakie napotykali podczas przeprawy wzdłuż rzeki Humboldt w dzisiejszym stanie Nevada, spowodowały znaczące spowolnienie i stratę cennych zwierząt oraz wozów. Dodatkowo zagrażali im miejscowi Indianie z plemienia Pajutów i zaczęły się pojawiać wewnętrzne konflikty. Jeden z poważniejszych wydarzył się, kiedy James Reed w złości zabił woźnicę Johna Snydera za to, że ten źle traktował woły. Nie chcąc tracić czasu na wymierzenie kary, większość grupy była za wyrzuceniem go, poza niejakim Lewisem Kesebergiem, który optował za jego powieszeniem. Reed podróżował dalej sam i, zostawiając karawanę w tyle, dotarł wyczerpany do Sutter's Fort (w dzisiejszym Sacramento) pod koniec października.
Utknięcie w górach.
Na początku listopada osadnicy dotarli do Sierra Nevada, ale zostali zaskoczeni przez wczesne i obfite opady śniegu. Burza śnieżna odcięła im dalszą drogę zasypując Przełęcz Frémonta [obecnie Przełęcz Donnera (ang. "Donner Pass")]. Nie mając innego wyjścia, musieli założyć obozowiska nad Jeziorem Truckee (obecnie Jezioro Donner) i przeczekać, aż wczesny śnieg się stopi i będą mogli kontynuować podróż. Nadzieje te okazały się złudne - wysoko w górach zima nie ustępowała, a wręcz stawała się coraz intensywniejsza i końcu uniemożliwiła im jakiekolwiek poruszanie się z miejsca. Zapisy pogodowe pokazują, że zima w latach 1846-47 była sroga, z około dwudziestoma burzami i warstwą śniegu o wysokości około dwudziestu pięciu stóp nad jeziorem Donner. Każda kolejna próba pokonania przełęczy kończyła się fiaskiem, więc pozostało im jedynie rozbudowywanie obozów. Z czasem osadnicy zaczęli coraz bardziej cierpieć z powodu mrozu i wyczerpujących się zapasów żywności, z desperacji zabili i zjedli swoje ostatnie zwierzęta, potem zaczęli jeść, co się tylko dało – skóry, gałązki, kości i korę. Niektórzy mężczyźni próbowali polować, jednak z marnym skutkiem. W międzyczasie zaniepokojony James Reed próbował odszukać swoich wciąż nieobecnych towarzyszy i rodzinę, ale pogarszające się warunki zmusiły go do odwrotu, zwrócił się więc o pomoc do pułkownika Johna Frémonta, aby ten pomógł mu w poszukiwaniach i zebrał grupę ratunkową, z którą ruszyliby w celu znalezienia nieszczęśników, niestety trwająca wojna z Meksykiem angażująca zdrowych młodych mężczyzn, utrudniała ten cel. Nie wiedząc, ile dokładnie zwierząt straciła grupa, Reed wierzył, że mięso wystarczy im na kilka miesięcy.
Wyprawa po pomoc.
15 grudnia zmarła pierwsza osoba i grupa zdała sobie sprawę, że trzeba szybko coś zrobić, zanim wszyscy umrą. Następnego dnia piętnastka wytypowanych ojców, matek i młodych ludzi, wyruszyła pieszo na rakietach śnieżnych, planując pokonać drogę przez góry i zaspy do Sutter’s Fort. Mając jednak skromne racje żywnościowe i będąc już niedożywionymi, mieli niewielkie szanse. Zapasy skończyły się szóstego dnia marszu i w kolejnych dniach jeden po drugim zaczęli padać z głodu i wycieńczenia. Ci, którzy nadal żyli, żywili się ciałami zmarłych, przedzierając się dalej. Pomimo wiatru, mrozu i śniegu dotarli do siedzib ludzkich 12 stycznia 1847 roku, natrafiając na obóz Miwoków, którzy ich nakarmili tym co mieli i sprowadzili pomoc, która dotarła 17 stycznia, po ich 33 dniach gehenny. Wśród siódemki ocalałych byli William Eddy i William Foster; z ośmiu osób, które nie przeżyły, siedem zostało zjedzonych. Wieść o ocalałych rozeszła się po okolicy i mieszkańcy zaczęli się organizować, by uratować resztę Wyprawy Donnera.
Akcja ratunkowa.
Pierwsza ekipa ratunkowa złożona z siedmiu mężczyzn wyruszyła 5 lutego z Johnson’s ranch. Druga ekipa na czele z Jamesem Reedem ruszyła dwa dni później. 19 lutego pierwsza ekipa dotarła w nad jezioro Truckee; początkowo miejsce, które wskazał im William Eddy wydawało się bezludne, aż z dziury w śniegu wyłoniła się pani Murphy i spojrzała na ratowników pytając ich: "Are you men from California, or do you come from heaven?" („Jesteście z Kalifornii, czy pochodzicie z nieba?”). Prawie cztery miesiące po tym jak wyprawa została uwięziona, spośród jej żywych jeszcze członków wielu w było ciężkim stanie fizycznym, jak i psychicznym. Ratownicy wydawali jedzenie w małych porcjach, obawiając się, że wychudzeni osadnicy mogą umrzeć z przejedzenia. Wszystkie chaty były zasypane śniegiem, dachy były przegniłe, a zapach był przytłaczający. Trzynaście osób nie żyło, a ich ciała zostały luźno zakopane w śniegu przy chatach. Koszmar się jeszcze nie skończył, bowiem nie wszystkich można było zabrać, a warunki nie pozwalały wykorzystać zwierząt jucznych, więc tym, którzy nie mogli iść na własnych nogach i musieli zostać, pozostawiono trochę żywności. Pierwsza ekipa ratunkowa zabrała ze sobą 23 pionierów, głównie kobiet i dzieci. W trakcie podróży do Sutter’s Fort zmarło dwoje dzieci. W drodze w dół pierwsza ekipa ratunkowa minęła się z drugą, a rodzina Reedów spotkała się ponownie po pięciu miesiącach.
Druga ekipa dotarła 1 marca, znajdując na miejscu ślady kanibalizmu. Wszyscy pozostawieni przez pierwszą ekipę nadal żyli. 3 marca ekipa Reeda odeszła wraz z kolejnymi 17 ocalonymi, dwa dni później złapała ich zamieć, jedna osoba zmarła, a większość pionierów była zbyt słaba żeby iść dalej. Reed i inny ratownik, zabrali ze sobą trójkę ocalonych, reszta została pozostawiona w tak zwanym „Obozie głodu”.
12 marca trzecia ekipa ratunkowa na czele z Williamem Eddym i Williamem Fosterem dotarła do „Obozu głodu”, gdzie zginęły kolejne osoby, trzy ciała były okaleczone. Kolejnego dnia ratownicy dotarli do obozów nad jeziorem, gdzie okazało się, że George Donner zmarł z powodu infekcji ręki, którą zranił kilka miesięcy wcześniej, a przez którą nie mógł odejść z wcześniejszymi ekipami, jego żona Tamsen Donner, mimo stosunkowo dobrego zdrowia, odmówiła zostawienia go, wysyłając swoje trzy córki bez niej. Trzecia ekipa odeszła wraz z czterema kolejnymi członkami grupy, pozostawiając tych, którzy byli zbyt słabi by iść. Dwóch ratowników zostało by zająć się zostawionymi pionierami, ale wkrótce ich porzucili dołączając do reszty.
Czwarta ekipa ratunkowa wyruszyła pod koniec marca, ale utknęła w burzy śnieżnej na kilka dni. 17 kwietnia ratownicy dotarli na miejsce, gdzie wśród okaleczonych szczątków znaleźli żywego tylko Lewisa Keseberga. Keseberg był ostatnim uratowanym członkiem Wyprawy Donnera, który przybył do Sutter’s Fort 29 kwietnia. Uratowanie wszystkich ocalałych z Wyprawy Donnera wymagało dwóch miesięcy i czterech akcji ratunkowych.
Skutki.
W tragedii zginęło dwie trzecie mężczyzn, podczas gdy dwie trzecie kobiet i dzieci przeżyło. 41 osób zginęło, przeżyło 46. Ostatecznie pięciu ludzi zginęło przed dotarciem do gór, trzydziestu pięciu zginęło w obozach w górach lub przy próbach wydostania się, a jedna osoba zmarła tuż po wydostaniu się z gór. Wielu z tych, którzy przeżyli, straciło palce na skutek odmrożeń.
Historia wyprawy Donnera szybko stała się znana w całym kraju. Gazety oskarżały ocalałych pionierów o kanibalizm, a nawet morderstwa. Wiedza o tym co naprawdę się działo w obozach, nigdy nie była w stu procentach jasna. Ludzie, którzy przeżyli, różnie wspominali swoje przeżycia. Niektórzy za tragedię obwiniali Lansforda Hastingsa, inni – Jamesa Reeda.
Do wielu ocalałych przylgnęła łatka kanibala i mordercy, przykładem może być Lewis Keseberg, który był ciągle oskarżany o zamordowanie żony Donnera, Tamsen Donner, po tym jak ten po jakimś czasie przyznał się do zjedzenia ciała Tamsen, po jej rzekomej śmierci głodowej, mimo braku wiarygodnych dowodów do końca życia pozostał wyrzutkiem.
Po zdarzeniu emigracja do Kalifornii gwałtownie spadła, a Skrót Hastingsa prawie przestał być używany. Dopiero w następstwie gorączki złota ludzie zaczęli ponownie napływać (pod koniec 1849 roku ponad 100 tys. osób przybyło do Kalifornii).

</doc>
<doc id="4919168" url="https://pl.wikipedia.org/wiki?curid=4919168" title="Liga Światowa na żużlu">
Liga Światowa na żużlu



</doc>
<doc id="4919171" url="https://pl.wikipedia.org/wiki?curid=4919171" title="Trachyandra">
Trachyandra

Trachyandra – rodzaj roślin należący do rodziny złotogłowowatych ("Asphodelaceae"), obejmujący 60 gatunków, występujących w Afryce, na obszarze od Etiopii i Somalii do Afryki Południowej i na Madagaskarze, a także w Jemenie. Gatunek "Trachyandra divaricata" został introdukowany do Australii. Najwięcej gatunków występuje endemicznie w Kraju Przylądkowym w Afryce Południowej.
Systematyka.
Rodzaj z podrodziny "Asphodeloideae" z rodziny złotogłowowatych ("Asphodelaceae").
Zagrożenie i ochrona.
Dwa gatunki: "T. peculiaris" i "T. erythrorhiza" są ujęte w Czerwonej księdze gatunków zagrożonych IUCN ze statusem narażony na wyginięcie. Zagraża im przekształcanie i fragmentacja siedlisk w wyniku urbanizacji i rolnictwa oraz wypieranie przez gatunki inwazyjne.

</doc>
<doc id="4919176" url="https://pl.wikipedia.org/wiki?curid=4919176" title="Agupta danyi">
Agupta danyi

Agupta danyi – gatunek błonkówki z rodziny męczelkowatych.
Taksonomia.
Gatunek został opisany w 2018 roku przez Jose L Fernandaz-Triane oraz Caroline Boudreault. Epitet gatunkowy został nadany przez Caroline Boudreault, drugiego autora opisu, na cześć jej męża – Danego Girarda.
Zasięg występowania.
Występuje w płn. części Borneo, w malezyjskim stanie Sabah. Holotyp odłowiono w pobliżu Danum Valley.
Budowa ciała.
Długość ciała samicy wynosi do 6,2 mm zaś samca 5,5 mm; rozpiętość przednich skrzydeł odpowiednio 6,2 i 5,6 mm.
Ubarwienie grzbietowej części głowy i większości metasomy ciemnobrązowe mezozosoma zółto-pomarańczowa. Pierwsze dwie pary nóg w większości żółto-białe, trzecia para w większości ciemnobrązowa (z wyjątkiem biało-żółtej przedniej części goleni). Trzonek i nóżka czułka żółte, biczyk jasno lub ciemnobrązowy. Żyłkowanie skrzydeł ciemnobrązowe.
Biologia i ekologia.
Żywiciele tego gatunku nie są znani.

</doc>
<doc id="4919179" url="https://pl.wikipedia.org/wiki?curid=4919179" title="Bitwa pod Prudkiem">
Bitwa pod Prudkiem

Bitwa pod Prudkiem – walki polskiego 15 pułku piechoty mjr. Bolesława Zaleskiego z oddziałami Grupy Mozyrskiej toczone w okresie wojny polsko-bolszewickiej.
Sytuacja ogólna.
14 maja 1920 ruszyła sowiecka ofensywa wojsk Frontu Zachodniego Michaiła Tuchaczewskiego. 15 Armia Augusta Korka i Grupa Północna Jewgienija Siergiejewa uderzyły na pozycje oddziałów polskich 8 Dywizji Piechoty i 1 Dywizji Litewsko-Białoruskiej w ogólnym kierunku na Głębokie. Wykonująca uderzenie pomocnicze 16 Armia Nikołaja Sołłohuba zaatakowała oddziały 4 Armii gen. Stanisława Szeptyckiego i podjęła próbę sforsowania Berezyny pod Murawą i Żukowcem oraz pod Żarnówkami i Niehoniczami. 
Wobec skomplikowanej sytuacji operacyjnej, 23 maja rozpoczął się ogólny odwrót wojsk polskich w kierunku zachodnim.
Po zatrzymaniu sowieckiej ofensywy Armia Rezerwowa gen. Kazimierza Sosnkowskiego, przy współudziale oddziałów 1. i 4 Armii, zepchnęła przeciwnika na linię rzek Auta i górna Berezyna. W pierwszej dekadzie czerwca front polsko-sowiecki na Białorusi ustabilizował się.
Na Ukrainie, w związku z przerwaniem polskiego frontu przez 1 Armię Konną Siemiona Budionnego, Naczelne Dowództwo Wojska Polskiego zarządziło generalny odwrót znad Dniepru. 18 czerwca odwrót rozpoczęła Grupa Poleska gen. Sikorskiego.
Wódz Naczelny Józef Piłsudski wydał rozkaz przeprowadzenia na północy serii wypadów na tyły sowieckie, aby stworzyć wrażenie przygotowywania natarcia dużych sił polskich. 
W tym czasie oddziały Grupy Poleskiej broniły dostępu do Mozyrza i Kalenkowicz.
Działania pod Prudkiem.
W związku z postępami sowieckiej ofensywy na Ukrainie 18 czerwca 1920 Grupa Poleska gen. Władysława Sikorskiego rozpoczęła odwrót znad Dniepru. 
15 pułk piechoty mjr. Bolesława Zaleskiego maszerował nad Turię w trzech niezależnych kolumnach, a 24 czerwca został zaatakowany przez oddziały sowieckiej kawalerii.
Pod Ogrodnikiem został zaskoczony i stoczył ciężką walkę II batalion pułku. Co prawda odparł nieprzyjaciela, ale poniósł duże straty. Równocześnie zaatakowane zostały pozostałe bataliony pułku i zmuszone do odwrotu na Mozyrz. Tym samym oskrzydlona została maszerująca na Prudek kolumna główną z pododdziałami pułkowymi. Właśnie w Prudku uderzyła na nie sowiecka kawaleria. Walką pododdziałów sztabowych dowodził mjr Zalewski, a walczyli z bronią w ręku oficerowie sztabu, pisarze, sanitariusze i taboryci. Kolumnę ocaliło dopiero nadejście dwóch kompanii II batalionu, które podczas walki z kawalerią zmieniły kierunek marszu i przypadkiem znalazły się w rejonie walk. Po odrzuceniu przeciwnika, kolumna dowódcy pułku wycofała się na linie Damarki.

</doc>
<doc id="4919180" url="https://pl.wikipedia.org/wiki?curid=4919180" title="Kulture Yabra FC">
Kulture Yabra FC

Benny's Kulture Yabra Football Club – nieistniejący już belizeński klub piłkarski z siedzibą w mieście Belize City, w dystrykcie Belize. Funkcjonował w latach 1974–2005. Swoje domowe mecze rozgrywał na obiekcie MCC Grounds.
Historia.
Klub został założony 16 listopada 1974 pod nazwą Yabra Sporting Club (w skrócie Yabra SC), co czyni go czwartym najstarszym znanym klubem piłkarskim w Belize. Rzadziej źródła podają datę 14 czerwca 1983 jako początek jego funkcjonowania. Klub miał siedzibę w jednej z dzielnic Belize City, Yarborough Area (potocznie nazywanej „Yabra”), od której wziął swoją nazwę. Około 1985 roku zaczął brać udział w ligowych rozgrywkach, będąc sponsorowanym przez Lloyda „Bismarka” Arnolda. W 1991 roku pod nazwą Yabra Guinness wziął udział w historycznym, pierwszym sezonie ligi belizeńskiej mającym charakter półprofesjonalny (a nie, jak poprzednio, amatorski). Kilka lat później zmienił nazwę na Yabra Tropical. W 1999 roku właścicielem i głównym sponsorem klubu został Andrew „Pawpa” Brown, zaś rok później klub zmienił nazwę na Kulture Yabra FC (okazjonalnie zapisywany też jako Kulcha Yabra). 
Pod nazwą Kulture Yabra klub odniósł największe sukcesy w swojej historii, trzykrotnie zdobywając mistrzostwo Belize (2000/2001, 2001/2002, 2003). Ostatni z tych tytułów został wywalczony, gdy belizeńska liga BPFL nie była uznawana przez Belizeński Związek Piłki Nożnej, a co za tym idzie przez FIFA oraz CONCACAF. W 2004 roku Kulture Yabra reprezentował Belize w międzynarodowych rozgrywkach Copa Interclubes UNCAF (środkowoamerykańskich kwalifikacjach do Pucharu Mistrzów CONCACAF), gdzie uległ w pierwszej rundzie salwadorskiej Alianzie. Na początku XXI wieku wielu zawodników klubu występowało w reprezentacji Belize.
W ostatnich miesiącach działalności klub ze względów sponsorskich zmienił nazwę na Benny's Kulture Yabra FC. W 2005 roku zakończył swoją działalność. Kilka lat później byli zawodnicy klubu, właśnie pod nazwą Kulture Yabra, z powodzeniem brali udział w belizeńskich rozgrywkach oldbojów.

</doc>
<doc id="4919181" url="https://pl.wikipedia.org/wiki?curid=4919181" title="Edwin Luisi">
Edwin Luisi

Edwin Frederico Luisi (ur. 11 lutego 1947 w São Paulo) – brazylijski aktor, najbardziej znany z roli romantycznego młodego milionera, abolicjonistę Álvaro Mendonçy, zakochanego w głównej bohaterce granej przez Lucélię Santos w telenoweli "Niewolnica Isaura" (emisja w TVP1 w 1986 roku).
Urodził się w São Paulo, w stanie São Paulo, w rodzinie włoskiego pochodzenia jako syn Marii Migueliny „Ninon” Luisi i Vicentego Luisiego, księgowego, który zainwestował w fabrykę aluminiową. Edwin odkąd skończył 11 lat, trenował gimnastykę sportową. Jego rodzice chcieli, by został lekarzem. Jako nastolatek wybrał kurs ratownictwa medycznego, jednak wkrótce porzucił plany zostanie lekarzem na rzecz aktorstwa. Następnie w 1968 wyjechał do Francji, gdzie ukończył historię sztuki i język francuski. 
W 1970 rozpoczął studia w Szkole Sztuki Dramatycznej na Uniwersytecie w São Paulo. W latach 70. grywał w teatrze m.in. jako bandyta Beatinho w "Ewangelii Jana" (1973) i jako Lord Richmond w "Ryszardzie III" (1975)). Po raz pierwszy trafił na mały ekran jako Renato Medeiros w telenoweli "Camomila e Bem-me-quer" (1972) z Marcelo Picchi. W 1976 zadebiutował na kinowym ekranie jako Alípio w komedii "Kobieciarz" ("O Mulherengo"). Później wystąpił w wielu serialach, w tym "Dona Xepa" (1977) jako Daniel de Sousa, "O Astro" (1977) w roli Felipe Cerqueiry, "Salomé" (1991) jako Rosendo Pacheco i "Rebelde" (2011) w podwójnej roli jako Genaro Zanetti i Osvaldo Zanetti. Był też obsadzany w filmach takich jak dramat "Przysłowie słońca" ("Adágio ao Sol", 1996), dramat historyczny "Mauá - cesarz i król" ("Mauá - O Imperador e o Rei", 1999) jako Aurélio u boku Paula Bettiego i komedia "Radośni towarzysze" ("As Alegres Comadres", 2003) jako Pan Lima.

</doc>
<doc id="4919185" url="https://pl.wikipedia.org/wiki?curid=4919185" title="Kulture Yabra">
Kulture Yabra



</doc>
<doc id="4919186" url="https://pl.wikipedia.org/wiki?curid=4919186" title="Yabra SC">
Yabra SC



</doc>
<doc id="4919187" url="https://pl.wikipedia.org/wiki?curid=4919187" title="Yabra Tropical">
Yabra Tropical



</doc>
<doc id="4919190" url="https://pl.wikipedia.org/wiki?curid=4919190" title="Krzysztof Stanisław Mokrzecki">
Krzysztof Stanisław Mokrzecki

Krzysztof Stanisław Mokrzecki herbu Ostoja (zm. przed 27 sierpnia 1687 roku) – cześnik bielski od 1666 roku, pisarz grodzki brański i goniądzki w latach 1670-1680.
Był elektorem Michała Korybuta Wiśniowieckiego z ziemi bielskiej w 1669 roku, podpisał jego "pacta conventa".

</doc>
<doc id="4919191" url="https://pl.wikipedia.org/wiki?curid=4919191" title="Mr. Pitiful">
Mr. Pitiful

Mr. Pitiful – piosenka amerykańskiego piosenkarza Otisa Reddinga nagrana i wydana w 1964 roku na singlu, który promował album "The Great Otis Redding Sings Soul Ballads" (1965). Utwór napisali wspólnie Steve Cropper i Redding.
Singiel z piosenką „Mr. Pitiful” (strona B „That’s How Strong My Love Is”) dotarł do 41. pozycji w najważniejszym amerykańskim zestawieniu Hot 100, przygotowywanym przez branżowe czasopismo „Billboard”.
Historia.
Po wydaniu przez Reddinga trzeciego singla „Pain in My Heart” (1964), który był tytułową piosenką z jego pierwszego albumu studyjnego zawierającego głównie ballady opowiadające o utraconej miłości i złamanych sercach, DJ Moohah Williams zaczął określać muzyka jako Mr. Pitiful. Redding nie uznał tego za zniewagę i postanowił nawiązać współpracę z gitarzystą Steve’em Cropperem, by napisać wspólnie utwór pod tym samym tytułem. W 1965 roku „Mr. Pitiful” stał się najpopularniejszym singlem pochodzącym z drugiego albumu Reddinga, "The Great Otis Redding Sings Soul Ballads".
Charakterystyka.
Utwór „Mr. Pitiful” był pierwszym przebojem Reddinga, który znalazł się w czołowej dziesiątce amerykańskiej listy Hot R&amp;B/Hip-Hop Songs. Piosenka zapowiadała kierunek, który miał obrać muzyk w kolejnych latach, i który przyniósł Reddingowi największy sukces. Napędzający tę kompozycję rytm ("groove"), przypominający pędzącą lokomotywę, może być opisany jako zapowiedź muzycznego stylu funk. Wysoką jakość nagrania piosenki zapewnili jedni z najlepszych inżynierów dźwięku w Memphis (Tennessee). Według Matthew Greenwalda z AllMusic dzięki dopracowaniu w studio materiału tekst utworu został przyćmiony przez warstwę muzyczną, głównie instrumentalną.

</doc>
<doc id="4919194" url="https://pl.wikipedia.org/wiki?curid=4919194" title="Yabra Guinness">
Yabra Guinness



</doc>
<doc id="4919199" url="https://pl.wikipedia.org/wiki?curid=4919199" title="Daniel Felipe Martínez">
Daniel Felipe Martínez

Daniel Felipe Martínez Poveda (ur. 25 kwietnia 1996 w Soacha) – kolumbijski kolarz szosowy.
Osiągnięcia.
Opracowano na podstawie:

</doc>
<doc id="4919204" url="https://pl.wikipedia.org/wiki?curid=4919204" title="Kumara (roślina)">
Kumara (roślina)

Kumara – rodzaj roślin gruboszowatych należący do rodziny złotogłowowatych ("Asphodelaceae"), obejmujący dwa gatunki występujące w Kraju Przylądkowym w Afryce Południowej.
Systematyka.
Rodzaj z podrodziny "Asphodeloideae" z rodziny złotogłowowatych ("Asphodelaceae"). We wcześniejszych ujęciach klasyfikowany jako podrodzaj "Kumara" w rodzaju aloes.

</doc>
<doc id="4919207" url="https://pl.wikipedia.org/wiki?curid=4919207" title="Siergiej Szachraj (sportowiec)">
Siergiej Szachraj (sportowiec)



</doc>
<doc id="4919210" url="https://pl.wikipedia.org/wiki?curid=4919210" title="Ku jezioru">
Ku jezioru

Ku jezioru (, ) – rosyjski serial postapokaliptyczny, mający swoją premierę 14 listopada 2019 na rosyjskiej platformie Premier.
Od 8 października 2020 r. dostępny na platformie Netflix.
Fabuła.
Serial opowiada o ucieczce z otoczonej kordonem sanitarnym Moskwy. Celem podróży bohaterów jest tytułowe jezioro w Karelii, nad którym znajduje się specjalne schronienie, gdzie mogliby przeżyć epidemię nieznanego wirusa wywołującego zapalenie płuc.

</doc>
<doc id="4919211" url="https://pl.wikipedia.org/wiki?curid=4919211" title="Zofia Stępień-Bator">
Zofia Stępień-Bator

Zofia Stępień-Bator, także Zofia Ratyńska (ur. 3 czerwca 1920 w Radomiu, zm. 26 grudnia 2019) – polska malarka, więźniarka niemieckiego obozu koncentracyjnego Auschwitz-Birkenau. 
Życiorys.
Dzieciństwo i lata szkolne spędziła w Radomiu. W czasie okupacji włączyła się w działalność ruchu oporu i została łączniczką w podziemnej organizacji Szare Szeregi oraz kurierem w Związku Walki Zbrojnej. W ramach swojej działalność rozprowadzała między innymi egzemplarze podziemnego pisma „Biuletyn Informacyjny”. 16 października 1942 została aresztowana w swoim mieszkaniu w Radomiu za działalność konspiracyjną, a następnie przez cztery miesiące bito ją i przesłuchiwano na Gestapo w Radomiu, żądając wydania kolegów z organizacji. Nie zdradziła nikogo, wobec czego 3 marca 1943 została wywieziona do obozu koncentracyjnego Auschwitz-Birkenau, gdzie otrzymała numer obozowy 37255. 15 stycznia 1945 razem z tysiącami więźniów w marszu śmierci została wyprowadzona pieszo do obozu koncentracyjnego Ravensbrück oraz Neustadt-Glewe na terenie Niemiec. Po zakończeniu II wojny światowej wróciła do rodzinnego domu w Radomiu, gdzie czekała na nią matka i brat. Po wyjściu za mąż i urodzeniu syna przeprowadziła się do Krakowa, gdzie jej mąż dostał pracę.
Od najmłodszych lat wykazywała wielkie zdolności plastyczne, głównie w dziedzinie rysunku i malarstwa. Od początku pobytu w obozie Auschwitz-Birkenau rysowała portrety współwięźniów, z trudem zdobywając ołówek i papier. Obozowe rysunki i szkice Zofii Stępień wyróżniają się na tle wszystkich innych prac obozowych, ponieważ autorka malowała kobiety z bujnymi fryzurami, pięknymi ubraniami i w makijażu, czyli z tym, czego brakowało w obozie i o czym więźniowie marzyli. Była autorką między innymi portretu Mali Zimetbaum, a jej prace znajdują się w Muzeum Pamięci Auschwitz-Birkenau w Oświęcimiu.
Dwukrotnie wychodziła za mąż – jej pierwszym mężem był Ratyński, a drugim Bator. Przez cały czas żywo zajmowała się malarstwem należąc do różnych klubów i organizacji artystycznych, jak np. krakowska grupa Charaktery. Brała udział w kilkudziesięciu wystawach zbiorowych i indywidualnych, zdobywając wiele nagród i wyróżnień. Przez lata swojej aktywności artystycznej namalowała kilkaset obrazów, z których wiele znajduje się w różnych instytucjach, np. w Centrum Zdrowia Dziecka i w kolekcjach prywatnych właścicieli.
W 1976 pojechała wraz z synem i synową do Auschwitz-Birkenau, aby pokazać im barak, w którym była więziona, ale nie zwiedziła wówczas całego obozu. Dopiero w 2017 za namową wnuka pojechała razem z rodziną do Oświęcimia i w obecności kamer zwiedziła cały obóz. Po tej wizycie, również na prośbę wnuka, zdecydowała się opowiedzieć przed kamerą o swoich przeżyciach. Z tych opowieści oraz nagrań zrealizowanych podczas wizyty w byłym obozie powstała trzyczęściowa seria filmów dokumentalnych udostępnionych publicznie na portalu YouTube.
W 2021 wydano książkę "Przeżyłam", zawierającą wspomnienia obozowe Zofii Stępień-Bator. Autorka przystąpiła do ich utrwalenia na piśmie w 1970 roku, nie życzyła sobie jednak ich publikacji za swojego życia.
Bibliografia.
 

</doc>
<doc id="4919212" url="https://pl.wikipedia.org/wiki?curid=4919212" title="Eksometochi">
Eksometochi



</doc>
<doc id="4919213" url="https://pl.wikipedia.org/wiki?curid=4919213" title="Rytm (przystanek kolejowy)">
Rytm (przystanek kolejowy)

Rytm (, ) – przystanek kolejowy w lasach w pobliżu miejscowości Liski, w rejonie rzeczyckim, w obwodzie homelskim, na Białorusi. Leży na linii Homel - Łuniniec - Żabinka.

</doc>
<doc id="4919218" url="https://pl.wikipedia.org/wiki?curid=4919218" title="Gönyeli">
Gönyeli



</doc>
<doc id="4919225" url="https://pl.wikipedia.org/wiki?curid=4919225" title="Grand Hotel (serial)">
Grand Hotel (serial)



</doc>
<doc id="4919228" url="https://pl.wikipedia.org/wiki?curid=4919228" title="Mechanika Bohma">
Mechanika Bohma



</doc>
<doc id="4919230" url="https://pl.wikipedia.org/wiki?curid=4919230" title="David Silverman">
David Silverman

David Silverman (ur. 1943) – brytyjski profesor socjologii, autor oraz redaktor licznych publikacji z zakresu metodologii badań naukowych.
Kariera naukowa.
W latach 60. XX wieku uzyskał licencjat z ekonomii w London School of Economics. Następnie wyjechał do Stanów Zjednoczonych, gdzie uzyskał tytuł magistra w University of California w Los Angeles. Wkrótce powrócił do Londynu, gdzie w macierzystej uczelni uzyskał tytuł doktora teorii organizacji. 
David Silverman jest emerytowanym profesorem socjologii związanym, m.in. z Goldsmith College, King's College oraz University of London. Specjalizuje się w takich dziedzinach naukowych jak socjologia medycyny, socjologia języka, socjologia organizacji czy metodologia badań naukowych. Zainspirowany osiągnięciami Maxa Webera, Alfreda Schutza i Harolda Garfinkla, w 1970 roku stworzył nowy kierunek badań związany z perspektywą analizy organizacji - tzw. "rozumiejącą socjologię organizacji". W swojej karierze prowadził także projekty badawcze poświęcone podejmowaniu decyzji w Departamencie Personalnym Rady Wielkiego Londynu (1975), praktyce komunikacyjnej i medycznej poradni pediatrycznych (1987) oraz poradnictwu w zakresie testów na HIV (1997). 
Organizował warsztaty metodologiczne dla doktorantów w wielu krajach świata, m.in. w Finlandii, Norwegii, Szwecji, Danii, Francji, na Sri Lance i w Tanzanii.
Jest autorem 15 książek naukowych (w tym 4 podręczników) oraz 45 artykułów.
Obecnie.
David Silverman od 2000 roku poświęca się działalności wolontariackiej - opiekuje się osobami dotkniętymi demencją. Mieszka w domu starców.
Zainteresowania.
David Silverman interesuje się literaturą, muzyką klasyczną, brydżem oraz krykietem. Lubi spędzać wolne chwile ze swoimi wnukami.

</doc>
<doc id="4919232" url="https://pl.wikipedia.org/wiki?curid=4919232" title="Medalistki igrzysk olimpijskich w piłce nożnej">
Medalistki igrzysk olimpijskich w piłce nożnej

Medalistki igrzysk olimpijskich w piłce nożnej – lista zawodniczek i reprezentacji, które przynajmniej raz zdobyły medal letnich igrzysk olimpijskich w turniejach kobiet w piłce nożnej.
Piłka nożna, jako dyscyplina zadebiutowała na II Letnich Igrzyskach Olimpijskich, które odbyły się w 1900 roku w Paryżu, natomiast turniej kobiet po raz pierwszy pojawił się w programie XXVI Letnich Igrzysk Olimpijskich (1996, Atlanta).
W odróżnieniu od turnieju mężczyzn, w którym wstępować mogą jedynie zawodnicy do 23 lat oraz dodatkowo trzech starszych piłkarzy, w turnieju kobiet nie ma ograniczenia wiekowego.
Pierwsze miejsce w klasyfikacji medalowej wszech czasów zajmują Stany Zjednoczone z dorobkiem 4 złotych medali i 1 srebrnego. Posiadają również największą liczbę medali. Drugie w klasyfikacji są Niemcy z 1 złotym i 3 brązowymi medalami. Trzecia natomiast jest Norwegia z 1 złotym i 1 brązowym medalem.
Najbardziej utytułowaną piłkarką w turniejach kobiet na igrzyskach olimpijskich jest Amerykanka Christie Pearce, która zdobyła trzy złote medale i jeden srebrny w latach 2000–2012. Jest również zdobywczynią największej liczby, czterech medali.
Medalistki chronologicznie.
W poniższej tabeli przedstawiono wszystkie medalistki igrzysk olimpijskich w piłce nożnej w latach 1996–2016.
Klasyfikacje medalowe.
Klasyfikacja zawodniczek.
W poniższym zestawieniu ujęto klasyfikację zawodniczek, które zdobyły przynajmniej jeden medal olimpijski w piłce nożnej. W przypadku zawodniczek, które startowały pod kilkoma nazwiskami, ujęto wszystkie te nazwiska. Gdy dwie lub więcej zawodniczek zdobyło tę samą liczbę medali wszystkich kolorów, wzięto pod uwagę najpierw kolejność chronologiczną, a następnie porządek alfabetyczny.
Klasyfikacja państw.
Poniższa tabela przedstawia klasyfikację państw, które zdobyły przynajmniej jeden medal olimpijski w piłce nożnej kobiet.
Klasyfikacja państw według lat.
W poniższej tabeli zestawiono państwa według liczby medali zdobytych w piłce nożnej kobiet podczas kolejnych edycji letnich igrzysk olimpijskich.
Przypisy.
x

</doc>
<doc id="4919234" url="https://pl.wikipedia.org/wiki?curid=4919234" title="Rarities (album)">
Rarities (album)



</doc>
<doc id="4919236" url="https://pl.wikipedia.org/wiki?curid=4919236" title="Rarities">
Rarities



</doc>
<doc id="4919241" url="https://pl.wikipedia.org/wiki?curid=4919241" title="Verdes FC">
Verdes FC

Verdes Football Club – belizeński klub piłkarski z siedzibą w mieście San Ignacio, stolicy dystryktu Cayo. Występuje w rozgrywkach Premier League of Belize. Swoje domowe mecze rozgrywa na obiekcie Norman Broaster Stadium. Jest najstarszym wciąż funkcjonującym klubem piłkarskim w Belize oraz rekordzistą wśród belizeńskich klubów pod względem rozegranych meczów w rozgrywkach międzynarodowych (25).
Klub posiada również sekcję piłki nożnej kobiet o nazwie Verdes Rebels FC oraz sekcję koszykówki o nazwie Verdes Basketball.
Historia.
Klub został założony w 1976 roku pod nazwą Real Verdes. Słowo „verdes” oznacza „zieloni” w języku hiszpańskim i klub od początku istnienia posługuje się właśnie zielonymi barwami. W sezonie 1985/1986 zdobył mistrzostwo Belize. W 1986 roku wystąpił w Pucharze Mistrzów CONCACAF i został tym samym pierwszym zespołem, który reprezentował Belize w rozgrywkach międzynarodowych. Poległ wówczas w dwumeczu już z pierwszym rywalem, bermudzkim PHC Zebras, lecz w pierwszym spotkaniu pokonał rywala 2:1 (było to pierwsze zwycięstwo belizeńskiej drużyny na arenie międzynarodowej). 
W latach 80. i 90. Verdes miał siedzibę w mieście Benque Viejo del Carmen w dystrykcie Cayo i był pierwszym klubem z tej miejscowości w lidze belizeńskiej. Oprócz występów jako Real Verdes grał również w pojedynczych sezonach pod nazwami takimi jak Leslie’s Verdes (od nazwiska ówczesnego właściciela klubu, Tony’ego Leslie) czy Acros Verdes. W 1999 roku klub przeniósł się do stolicy dystryktu, San Ignacio. W 2001 roku zmienił nazwę z Real Verdes na Acros Real Verdes. W 2003 roku powrócił do Benque Viejo del Carmen, by już rok później ponownie przenieść się do San Ignacio. Właścicielem klubu na krótko został wówczas polityk Erwin Contreras, były piłkarz Verdes.
W 2004 roku klub przejęło przedsiębiorstwo Hankook Ltd., wobec czego zmienił on nazwę na Hankook Real Verdes, a później Hankook Verdes FC i Hankook Verdes United. Ponadto w 2007 roku na krótko powrócił do Benque Viejo. W sezonie 2007/2008 Hankook Verdes zdobył tytuł mistrza Belize, dzięki czemu został pierwszym belizeńskim klubem, który wystąpił w rozgrywkach Ligi Mistrzów CONCACAF (po zmianie formatu rozgrywek z Pucharu Mistrzów na Ligę Mistrzów).
W 2012 roku Hankook Verdes przystąpił do nowo powstałych rozgrywek Premier League of Belize. Po pół roku zmienił nazwę na Verdes FC i szybko dołączył do ścisłej czołówki ligowej.
Mecze pomiędzy dwoma największymi klubami belizeńskiej Premier League, a więc Belmopan Bandits FC i Verdes, są traktowane jako krajowe derby i określane mianem „belizeńskiego El Clásico”.

</doc>
<doc id="4919245" url="https://pl.wikipedia.org/wiki?curid=4919245" title="Hankook Verdes FC">
Hankook Verdes FC



</doc>
<doc id="4919246" url="https://pl.wikipedia.org/wiki?curid=4919246" title="Hankook Verdes">
Hankook Verdes



</doc>
<doc id="4919247" url="https://pl.wikipedia.org/wiki?curid=4919247" title="Real Verdes">
Real Verdes



</doc>
<doc id="4919248" url="https://pl.wikipedia.org/wiki?curid=4919248" title="Real Verdes FC">
Real Verdes FC



</doc>
<doc id="4919249" url="https://pl.wikipedia.org/wiki?curid=4919249" title="Łańcuchy dostaw">
Łańcuchy dostaw



</doc>
<doc id="4919252" url="https://pl.wikipedia.org/wiki?curid=4919252" title="Achacy Turobojski">
Achacy Turobojski

Achacy Turobojski herbu Bończa (zm. w 1671 roku) – skarbnik bielski w latach 1651-1671.
Jako poseł ziemi bielskiej na sejm elekcyjny 1669 roku był elektorem Michała Korybuta Wiśniowieckiego z ziemi bielskiej w 1669 roku.

</doc>
<doc id="4919253" url="https://pl.wikipedia.org/wiki?curid=4919253" title="Ean Lewis">
Ean Lewis

Ean „Gato” Lewis Sr. (ur. 25 lutego 1991 w Dangridze) – belizeński piłkarz występujący na pozycji środkowego pomocnika, reprezentant kraju, obecnie zawodnik Belize Defence Force.
Kariera klubowa.
Lewis pochodzi z miasta Dangriga i w młodości grał w tamtejszej drużynie New Site FC. Początkowo występował jako napastnik, zaś później został przekwalifikowany na pozycję środkowego pomocnika. W lidze belizeńskiej zadebiutował w barwach lokalnego klubu Wagiya FC. Stamtąd przeniósł się do wyżej notowanego Belize Defence Force FC, z którym wywalczył dwa wicemistrzostwa Belize (2016/2017 Opening, 2017/2018 Closing).
Kariera reprezentacyjna.
W seniorskiej reprezentacji Belize Lewis zadebiutował za kadencji selekcjonera Vincenzo Alberto Annese, 30 sierpnia 2019 w zremisowanym 1:1 meczu towarzyskim z Saint Vincent i Grenadynami. Premierowego gola w drużynie narodowej strzelił 14 listopada tego samego roku w wygranym 2:0 spotkaniu z Gujaną Francuską w ramach Ligi Narodów CONCACAF.

</doc>
<doc id="4919261" url="https://pl.wikipedia.org/wiki?curid=4919261" title="Bitwa pod Alamedą">
Bitwa pod Alamedą

Bitwa pod Alamedą lub bitwa pod Al-Musara - bitwa stoczona pomiędzy Abd al-Rahmanem I zwanym „al-Dājil” (الداخل, „ten, który wchodzi” lub „imigrant”) i umajjadzkim gubernatorem Al-Andalus, Yúsufem ibn Abd ar-Rahmanem al-Fihrim w 756 r. Bitwa była jednym z ostatnich etapów ustanowienia przez al-Dājila hiszpańskiego emiratu Umajjadów, niezależnego od kalifatu Damaszku.
Geneza.
Po buncie Berberów w 739/740–743 frakcje arabskie zamieszkujące Al-Andalus zawarły porozumienie, według którego gubernator miał być zmieniany co pewną ilość czasu. Jednakże po przejęciu władzy i zakończeniu swojej kadencji, Yúsuf ibn Abd ar-Rahman al-Fihri, członek rodziny Fihri, odmówił oddania władzy i rządził bez większych przeszkód aż do oficjalnego upadku kalifatu Umajjadów w 750 roku. Niektóre źródła podają, że Yúsuf rządził jako król (malik), a nie gubernator (wali). W 755 roku Yúsuf zmagał się z buntem w Saragossie oraz nieudaną kampanią przeciwko Baskom z Pampeluny, kiedy na scenie pojawił się Abd al-Rahman I, wnuk umajjadzkiego kalifa Hiszama ibn Abd al-Malika.
Abd al-Rahman I miał 20 lat kiedy jego rodzina, rządzący kalifatem Umajjadów, w tym Al-Andalus, została obalona przez dynastię Abbasydów. Młody książę zdołał uciec z Damaszku z kilkoma innymi członkami swojej rodziny, a schronienia udzielił im nieprzychylny Abbasydom Abd al-Rahman ibn Habib al-Fihri, kolejny członek rodziny Fihri rządzący Ifrikijją. Jednakże po jakimś czasie gubernator zwrócił się przeciwko nim i Abd al-Rahman był zmuszony uciekać po raz drugi, tym razem w kierunku Ceuty, gdzie dotarł w 755 roku. Udało mu się nawiązać porozumienie z syryjskimi żołnierzami (jund) oraz Jemeńczykami, południowoarabskimi potomkowie Qahtana, którzy stanowili armię i administrację Umajjadów w VII i VIII wieku. Napotkał za to opór lokalnego plemienia Berberów, które postanowiło schwytać go i uwięzić, żądając zapłaty za opuszczenie portu. W końcu umajjadzki książę zdołał wyruszyć do Hiszpanii, mając nadzieję, że uda mu się przejąć władzę wykorzystując napiętą sytuację pomiędzy walczącymi o dominację Kalbidami i Jemeńczykami. Abd al-Rahman opuścił Maroko, lądując prawdopodobnie w Almuñécar w 755.
W kraju panował chaos spowodowany słabymi rządami Yúsufa oraz ciągłymi napięciami pomiędzy Arabami i Berberami. W czasie, gdy armia Abd al-Rahmana I rosła o nowych żołnierzy, Yúsuf poniósł ciężkie straty na północy, gdzie walczył z rebeliantami oblegającymi Saragossę.
W 756 roku Abd al-Rahman I i jego wojska wkroczyły do Isbiliyi (dzisiejsza Sevilla). Następnie książę ruszył w stronę Qurtuby (dzisiejsza Kordoba), której bronił Abd al- Rahman Abul Zaid, syn Yúsufa. Wojsko oblegające Kordobę liczyło dziesięć tysięcy ludzi, a jego dowódcami byli między innymi Ibrahim ibn Xachra al-Audi, wódz kawalerii Berberów, Habib ibn Abd al-Malik z Qurax, szef kawalerii Umajjadów.
Bitwa.
W marcu 756 roku Abd al-Rahman wkroczył do Sewilli dominującej nad prowincjami Elviry, Sidony i Málagi. Jego wojsko, złożone z Syryjczyków, Jemeńczyków i Berberów, maszerowało przez dolinę Gwadalkiwir, podczas gdy Yúsef wyruszył z Kordoby w kierunku Sewilli, jednakże widząc postęp wroga wrócił do stolicy. Obie armie spotkały się na przeciwległych brzegach rzeki, której wody były na tyle głębokie, że uniemożliwiały jej przekroczenie. Obie siły maszerowały równolegle do miejscowości Al-Musara, znajdującej się na obrzeżach Kordoby.
Po zakończeniu okresu długiej suszy brakowało żywności i armia Abd al-Rahmana nie miała co jeść. Próbując zdemoralizować wojska Abd al-Rahmana, al-Fihri zadbał o to, aby jego żołnierze nie tylko byli dobrze odżywiani, ale także aby zjadali ogromne ilości pożywienia na oczach armii Umajjadów. Wkrótce wrogie strony rozpoczęły negocjacje i Yúsuf postanowił oddać Abd al-Rahmanowi I ziemie oraz rękę jednej ze swoich córek. 13 maja Abd al-Rahman, świadomy zmęczenia swoich żołnierzy i dobrej kondycji przeciwników, zaproponował swoim ludziom alternatywę: zaakceptować pokój albo walczyć dalej. Jego żołnierze zdecydowali się na tę drugą opcję. Widząc, że rzeka obniżyła swój bieg, Abd al-Rahman udał, że przyjmuje propozycję Yúsufa, który wysłał mu zwierzęta, aby książę mógł nakarmić swoich ludzi.  Jednakże o zmierzchu armia Umajjadów, licząca dwa tysiące jeźdźców i trzy tysiące piechoty, niezauważenie przekroczyła rzekę. O świcie obie siły przygotowywały się do bitwy pod Al-Musara. Podczas decydującego starcia Abd al-Rahman rozkazał swoim oddziałom piechoty ustawić się w środku, mimo braku kawalerii na flankach. Uzbrojony tylko w łuk i otoczony przez swoich najbardziej lojalnych ludzi, przyszły emir był jednym z niewielu, którzy dosiadali dobrego konia bojowego. Nie posiadał prawdziwej flagi, więc stworzył swoją własną z zielonego turbanu i włóczni (turban i włócznia stały się flagą hiszpańskich Umajjadów). Yúsuf rozkazał swoim ludziom przygotować się w ten sam sposób. Arabska kawaleria Umajjadów, złożona z niewolników i Berberów, zaatakowała środek i prawą stronę armii Yúsufa. W bitwie doszło do pojedynku między Jálidem Sudi, sługą Yúsufa i wodzem jego kawalerii, a Habidem ibn Adb al-Málikiem, dowódcą kawalerii Umajjadów. Podczas bitwy Jemeńczycy obawiali się ucieczki Abd al-Rahmana w przypadku klęski, ponieważ dosiadał on konia. Abd al-Rahman, usłyszawszy te plotki, przywołał do siebie Abu Sabbah Yahya al-Yahsubiego, wodza Jemeńczyków i poprosił go o oddanie mu swojego muła, co uspokoiło Jemeńczyków. W końcu umajjadzcy jeźdźcy i Syryjczycy zaatakowali środkową część wrogiego wojska, zabijając trzech dowódców piechoty; dwaj z nich byli synami Yúsufa, którzy w obliczu klęski zbiegli z pola walki, pozostawiając lewe skrzydło nieosłonięte, chociaż ich żołnierze dzielnie stawiali opór aż do końca dnia.
Po bitwie pod Alamedą 14 i 15 maja 756 roku Umajjadowie odnieśli całkowite zwycięstwo, a niektórzy szejkowie, którzy popierali Yúsufa, zostali zabici. Abd al-Rahman wkroczył do Kordoby i udał się do Alkazaru, gdzie odkrył grupę jemeńskich żołnierzy, która rabowała zamek. Nowy emir przepędził ich i zakazał grabieży, co rozwścieczyło Jemeńczyków. Jemeński przywódca, Abu Sabbah Yahya al-Yashubi, próbował przekonać innych do obalenia nowego emira, jednak jego propozycja została odrzucona. Abu Sabbah próbował przejąć władzę po raz kolejny w 766 roku podczas rebelii, na której czele stał Said al-Matari al-Yashubi. W końcu Abd al-Rahman podstępem zwabił Abu Sabbaha do Kordoby i zabił go.
Yusuf naraził się na niezadowolenie Jemeńczyków, którzy uważali, ze potraktował on rodzinę Yusufa zbyt pobłażliwie. Yusuf szybko zreorganizował swoją armię, jednakże kolejny traktat pokojowy został podpisany już w 756 roku. Yusuf został upoważniony do zamieszkania w Kordobie, a jego dzieci miały zostać zakładnikami w pałacu. 
Konsekwencje.
Yúsuf ibn Abd ar-Rahman al-Fihri wycofał się do Granady, gdzie zrzekł się tytułu gubernatora i uznał księcia Umajjadów Abd al-Rahmana I al-Dājila za emira; szejkowie także uznali go za prawowitego władcę. Nowy emir zniósł odmawianie jutba (modlitwy) w imieniu kalifa, co oznaczało, że jego emirat był od tej pory niezależny od kalifatu Abbasydów. Yusuf ibn Abd ar-Rahman al-Fihri próbował odzyskać władzę po raz kolejny w 759 roku, a Abd al-Rahman musiał walczyć o utrzymanie swojej pozycji do końca rządów.

</doc>
<doc id="4919262" url="https://pl.wikipedia.org/wiki?curid=4919262" title="In Private">
In Private

In Private – piosenka nagrana przez brytyjską wokalistkę Dusty Springfield, która w 1989 roku wydana została na singlu. Utwór napisali członkowie zespołu Pet Shop Boys, Chris Lowe i Neil Tennant. Zarówno ten singiel, jak i jej poprzedni „Nothing Has Been Proved” zostały wyprodukowane przez duet Pet Shop Boys i Juliana Mendelsohna. Piosenkę w wykonaniu Springfield umieszczono na jej albumie "Reputation" (1990).
Singiel z „In Private” dotarł do pozycji 14. na głównej brytyjskiej liście przebojów UK Singles Chart. W recenzji opublikowanej w branżowym czasopiśmie „Music &amp; Media” autor określił tę piosenkę jako „mocny numer w stylu lat 60.”.
Historia.
Singiel „In Private” wydany został 20 listopada 1989 roku. Wcześniej duet Pet Shop Boys zaproponował by Springfield nagrała tę piosenkę. Według relacji Tennanta, gdy tylko Lowe zagrał mu melodię tego utworu ten pierwszy zdecydował, że „to jest piosenka Dusty”.
Tekst.
Warstwa liryczna utworu odnosi się bezpośrednio do psychologicznych i społecznych niebezpieczeństw związanych z utrzymywaniem tajemnic seksualnych. W tekście autorzy zawarli też sugestywne i niebezpośrednie aluzje do homoseksualizmu skierowane do osób obeznanych w tym temacie. Słowa "What you’re gonna say in private / What you’re gonna do in public" miały według twórców nawiązywać ściśle do prywatnego życia Springfield.

</doc>
<doc id="4919269" url="https://pl.wikipedia.org/wiki?curid=4919269" title="Syringophilopsis">
Syringophilopsis

Syringophilopsis – rodzaj roztoczy z rzędu Trombidiformes i rodziny dutkowców. Obejmuje ponad 45 opisanych gatunków. Są obligatoryjnymi pasożytami zewnętrznymi ptaków, głównie wróblowych, rzadko żołn, bytującymi wewnątrz dutek ich piór, głównie lotek. Łącznie stwierdzono je u 19 rodzin ptaków. Rodzaj rozprzestrzeniony kosmopolitycznie.
Morfologia.
Roztocze te osiągają duże jak na dutkowce rozmiary. Długość ciała u dorosłych samic wynosi od 800 do 1350 μm, podczas gdy dorosłe samce osiągają od 600 do 1000 μm długości. Dymorfizm płciowy jest zaznaczony także w pokroju ciała – samce są bardziej krępe, zaś samice silniej wydłużone. Ciało podzielone jest na pseudotagmy – gnatosomę i idiosomę, a ta ostatnia z kolei na propodosomę i opistosomę, zwaną w tej grupie także hysterosomą.
Gnatosoma ma subkapitulum osadzone głęboko w idiosomie, stylofor o tylnej części zaokrąglonej lub przewężonej oraz M-kształtne perytremy z komorami dobrze widocznymi we wszystkich ich gałęziach. U samicy szczękoczułki cechują się palcem ruchomym przekształconym w harpun o trzech ząbkach, podczas gdy u samca palec ów ma postać bezzębnego sztyletu. Wierzchołek hypostomu u samca może być gładki lub zaopatrzony w jedną parę drobnych rozmiarów guzków, natomiast u samicy występują na nim jedna lub dwie pary guzków i dwie pary warg bocznych; brak natomiast bocznych ząbków hypostomalnych. Nogogłaszczki mają zaokrąglone krawędzie odsiebne stopogoleni.
Idiosoma jest całkowicie pozbawiona oczu i kupuli. Propodosoma ma na stronie grzbietowej (propodonotum) całobrzegą, pozbawioną kieszonkowatych struktur tarczkę propodonotalną i 6 par szczecinek, w tym parę "vi". Na grzbietowej stronie hysterosomy (hysteronotum) tarczka hysterosomalna (hysteronotalna) może być pojedyncza (u samca), wtórnie rozdzielona na dwie tarczki (u samicy), całkiem zanikła lub zrośnięta z leżącą na tyle hysterosomy tarczką pygidialną. Tarczka pygidialna również może być całkiem zanikła. U samicy szczecinki "d1, d2, e2, f2" i "h2" są długie, natomiast u samca szczecinki "d1, e2" i "f2" są krótkie, "h2" jest długa, a "d1" długa lub krótka. W regionie genitalno-analnym występują po 2 pary szczecinek pseudanalnych i genitalnych oraz 3 pary szczecinek aggenitalnych.
Na spodzie propodosomy apodemy przy odnóżach pierwszej pary są rozbieżne i zlane z apodemami przy odnóżach drugiej pary, a pola koksalne (pozostałości bioder) tychże odnóży różnią się kształtem i rozmiarami. Chetotaksja odnóży obejmuje pełny zestaw szczecin charakterystycznych dla rodziny, zobacz: odnóża kroczne dutkowców.
Biologia i ekologia.
Wszyscy przedstawiciele rodzaju są obligatoryjnymi pasożytami zewnętrznymi ptaków. Bytują wewnątrz dutek ich piór, głównie lotek pierwszorzędowych i drugorzędowych, rzadko zdarza im się zasiedlać lotki trzeciorzędowe lub pióra okrywowe. Żerują na płynie tkankowym, przebijając w tym celu ścianę dutki swymi sztyletowatymi lub harpunowatymi palcami ruchomymi szczękoczułków. Nowo wykształcające się dutki zajmowane są przez roztocze za pośrednictwem ich naturalnego otworu – "superior umbilicus".
Do żywicieli rodzaju "Syringophilopsis" należą głównie przedstawiciele rzędu wróblowych. Podawane były one dotąd z rodzin: astryldowatych, bilbili, drozdowatych, dzierzb, jaskółkowatych, kardynałów, krukowatych, lasówek, łuszczakowatych, muchołówkowatych, pliszkowatych, pokrzewek, siwuszek, słowikówek, szpakowatych, trznadli, tyrankowatych, wikłaczowatych i wróblowatych. Ponadto jeden gatunek stwierdzono na żołnach z rzędu kraskowych. Większość gatunków "Syringophilopsis" to pasożyty monokseniczne lub oligokseniczne, natomiast gatunki pasożytujące na żywicielach z różnych rodzajów są nieliczne.
Obie płcie przechodzą w rozwoju przez stadia larwy, protonimfy i tritonimfy; brak w ich rozwoju stadium deutonimfy. Rozwój i rozród odbywa się wewnątrz dutki. Samce spędzają w niej całe życie. Tylko dorosłe, zapłodnione samice opuszczają swoją dutkę celem zajęcia nowych.
Rozprzestrzenienie.
Rodzaj kosmopolityczny, znany ze wszystkich krain zoogeograficznych oprócz Antarktydy. Zasięg poszczególnych gatunków pokrywa się najpewniej z zasięgiem ich żywicieli, jednak ich rozmieszczenie jest tylko fragmentarycznie zbadane. W Polsce do 2015 roku stwierdzono 12 gatunków, w tym 5 nowych dla nauki.
Taksonomia.
Takson ten wprowadzony został w 1970 roku przez Johna Kethleya w ramach pierwszej dużej rewizji rodziny dutkowców. Jego gatunkiem typowym wyznaczył on "Syringophilus elongatus". Trzy lata później opublikował on wspólnie z Donaldem E. Johnstonem wyniki analizy fenetycznej, na podstawie której autorzy podzielili rodzinę na dwie podrodziny: Syringophilinae i Picobiinae, umieszczając "Syringophilopsis" w tej pierwszej. Pierwszej, morfologicznej, analizy filogenetycznej rodziny dokonali w 2013 roku Maciej Skoracki, Eliza Głowska i Andre Bochkov. W jej wynikach Syringophilinae okazały się parafiletyczne względem Picobiinae, a rodzaj "Syringophilopsis" zajął pozycję bazalną w obrębie linii ewolucyjnej obejmującej rodzaje: "Neosyringophilopsis", "Ascetomylla" i "Crotophagisyringophilus".
Rodzaj ten dzieli się na trzy grupy gatunków: "elongatus", "fringilla" i "turdi", głównie na podstawie chetotaksji. W sumie należy doń ponad 45 opisanych gatunków, w tym: 

</doc>
<doc id="4919270" url="https://pl.wikipedia.org/wiki?curid=4919270" title="Picobia">
Picobia

Picobia – rodzaj roztoczy z rzędu Trombidiformes i rodziny dutkowców. Są obligatoryjnymi pasożytami zewnętrznymi ptaków, bytującymi wewnątrz dutek ich piór. Do ich żywicieli należą przedstawiciele 15 rodzin ptaków z 4 rzędów: wróblowych, papugowych, dzięciołowych oraz dzioborożcowych.
Morfologia.
Roztocze o wydłużonym, robakowatym, ubarwionym mlecznobiało ciele, podzielonym na pseudotagmy – gnatosomę i idiosomę, a tej ostatniej z kolei na propodosomę i hysterosomę. Występuje silnie zaznaczony dymorfizm płciowy oraz polimorfizm samic w formie fizyogastrii. Samce są bardziej krępej budowy i osiągają od 335 do 645 μm długości. Samice formy typowej są bardziej wydłużone i osiągają od 450 do 770 μm długości. Samice fizyogastryczne mają hysterosomę bardzo silnie wydłużoną i osiągają od 380 do 1905 μm długości. Fizyogastria jest u nich adaptacją pozwalającą złożyć 2 lub 3 bardzo duże jaja, a nie, jak u większości stawonogów, pozwalającą składać duże ilości małych jaj.
Gnatosoma ma subkapitulum osadzone głęboko w idiosomie, stylofor o tylnej części zaokrąglonej oraz perytremy o kształcie litery „V”, „U” lub „M” z komorami dobrze widocznymi we wszystkich ich gałęziach. Wierzchołek hypostomu u samca jest zawsze zaokrąglony, natomiast u samicy może być spłaszczony. Boki hypostomu pozbawione są uzębienia. Szczękoczułki mają palce ruchome o wierzchołku grzbietowym bezzębnym, natomiast części tylnej u samic niekiedy zaopatrzonej w ząbki. Odsiebne końce stopogoleni nogogłaszczków są ścięte.
Idiosoma jest całkowicie pozbawiona oczu i kupuli. Propodosoma ma na stronie grzbietowej (propodonotum) tarczkę propodonotalną wtórnie podzieloną wzdłużnie na dwie wąskie tarczki; na tarczkach tych leżą trzy pary szczecinek: "ve", "si" i "se". Ponadto między tymi dwiema tarczkami pojawiać się może jeszcze nieparzysta tarczka środkowa. W sumie na wierzchu propodosomy obecnych jest 6 par szczecinek, z których szczecinki "vi" i "ve" leżą w jednym poprzecznym rządku, a szczeciny grzbietowe ("d") mają koralikowatą ornamentację. Na grzbietowej stronie hysterosomy (hysteronotum) samicy szczecinki są długie, a tarczka hysterosomalna (hysteronotalna) nie występuje. U samca na hysteronotum obecna jest całobrzega lub wzdłużnie podzielona, ale nigdy nie zrośnięta z tarczką pygidialną tarczka hysterosomalna, a spośród szczecinek hysteronotalnych te oznaczone "d1" i "e2" są krótkie. Tarczka pygidialna może nie występować u samicy. W regionie genitalno-analnym samicy występuje po 1 parze szczecinek genitalnych i aggenitalnych oraz 2 pary szczecinek pseudanalnych; ponadto obecne mogą być lub nie tarczka genitalna i płaty genitalne; tarczka aggenitalna nie występuje. U samca występują po 2 pary szczecinek pseudanalnych, genitalnych i aggenitalnych; obecna jest również tarczka aggenitalna, która może być całobrzega lub wzdłużnie podzielona.
Na spodzie propodosomy apodemy mają przebieg równoległy do położonych pośrodkowo cierniopodobnych wzgórków. Dwie pierwsze pary odnóży są grubsze niż dwie ostatnie. Na odnóżach występuje kompletny zestaw solenidiów spotykanych w rodzinie dutkowców: "ωI, φI, σI, ωII".
Biologia i ekologia.
Wszyscy przedstawiciele rodzaju są obligatoryjnymi pasożytami zewnętrznymi ptaków. Bytują wewnątrz dutek ich piór, w przeciwieństwie do większości dutkowców nie ograniczając się do lotek. Żerują na płynie tkankowym, przebijając w tym celu ścianę dutki swymi sztyletowatymi palcami ruchomymi szczękoczułków. Nowo wykształcające się dutki zajmowane są przez roztocze za pośrednictwem ich naturalnego otworu – "umbilicus superior".
Wśród żywicieli tego rodzaju wymienia się 15 rodzin ptaków z 4 rzędów. Spośród wróblowych "Picobia" stwierdzono u bilbili, cudowronków, jaskółkowatych, krukowatych, łuszczakowatych, nektarników, pokrzewek, raniuszków, skałowronów, skowronków, szpakowatych i wąsatek. Poza tym stwierdzono je u papugowatych z rzędu papugowych, dzięciołowatych z rzędu dzięciołowych oraz sierpodudków z rzędu dzioborożcowych.
Rozprzestrzenienie.
Rodzaj kosmopolityczny, znany ze wszystkich krain zoogeograficznych oprócz Antarktydy. Zasięg poszczególnych gatunków pokrywa się najpewniej z zasięgiem ich żywicieli, jednak ich rozmieszczenie jest tylko fragmentarycznie zbadane. W Polsce do 2015 roku stwierdzono 9 gatunków, w tym 7 nowych dla nauki.
Taksonomia.
Rodzaj i jego gatunek typowy opisane zostały po raz pierwszy w 1878 roku przez Gottfrieda Hallera na łamach „Zeitschrift fur Wissenschafliche Zoologie”. Początkowo rodzaj był monotypowy. Do rodziny dutkowców jako pierwszy zaliczył go w 1957 roku Wsiewołod Dubinin. W 1973 roku Donald E. Johnston i John Kethley ustanowili go typem nomenklatorycznym nowej podrodziny Picobiinae, wyróżnionej na podstawie analizy fenetycznej. Pierwszej, morfologicznej, analizy filogenetycznej rodziny dokonali w 2013 roku Maciej Skoracki, Eliza Głowska i Andre Bochkov – potwierdziła ona monofiletyzm podrodziny Picobiinae, a rodzaj "Picobia" umieściła w linii ewolucyjnej obejmującej też rodzaje "Columbiphilus" i "Calamincola" i zajmującej pozycję siostrzaną dla linii obejmującej rodzaje "Neopicobia" i "Rafapicobia".
Do rodzaju tego należy 39 opisanych gatunków:

</doc>
<doc id="4919271" url="https://pl.wikipedia.org/wiki?curid=4919271" title="Rosalío Benito">
Rosalío Benito

Rosalío Benito (ur. 1902, lub wg innych źródeł: 1914, zm. 22 lipca 1982 w La Puercie, departament Quiché) – gwatemalski męczennik, ofiara wojny domowej w Gwatemali, błogosławiony Kościoła katolickiego.
Życiorys.
Dokładna data jego urodzenia i miejsce jego urodzenia nie są znane, choć według niektórych źródeł miałby to być 1902 lub 1914 rok. Jako świecki czynnie angażował się w życie swojej rodzinnej parafii. Był tamtejszym katechetą. 22 lipca 1982 roku w La Puercie został aresztowany i zamordowany przez Szwadrony śmierci. 23 stycznia 2020 papież Franciszek podpisał dekret o jego męczeństwie, beatyfikacja jego i dziewięciu towarzyszy, jako tych, którzy zostali „zamordowani z nienawiści do wiary podczas długotrwałego prześladowania Kościoła, zaangażowanego w ochronę godności i praw ubogich” odbyła się 23 kwietnia 2021.

</doc>
<doc id="4919274" url="https://pl.wikipedia.org/wiki?curid=4919274" title="Peppa">
Peppa



</doc>
<doc id="4919275" url="https://pl.wikipedia.org/wiki?curid=4919275" title="Aleksander Łoski">
Aleksander Łoski

Aleksander Łoski herbu Brodzic – kustosz i oficjał łucki, proboszcz jasionecki w 1678 roku, kanonik łucki i proboszcz kleszczelowski w 1667 roku, pleban górski i proboszcz nowowiejski w 1661 roku.
Elektor w 1648 roku z ziemi czerskiej. Był elektorem Michała Korybuta Wiśniowieckiego z województwa rawskiego w 1669 roku.

</doc>
<doc id="4919277" url="https://pl.wikipedia.org/wiki?curid=4919277" title="Igrzyska Konferencji Pacyfiku">
Igrzyska Konferencji Pacyfiku

Igrzyska Konferencji Pacyfiku – międzynarodowe zawody lekkoatletyczne organizowane w latach 1969–1985.
Idea stworzenia tych zawodów powstała podczas letniej uniwersjady w 1967 w Tokio, która była zbojkotowana przez Związek Radziecki i sprzymierzone z nim państwa. Przedstawiciele pięciu państw: Australii, Japonii, Kanady, Nowej Zelandii i Stanów Zjednoczonych uzgodnili, że co cztery lata w roku poolimpijskim będą się odbywały zawody lekkoatletyczne skupiające sportowców z tych pięciu państw.
Odbyło się pięć edycji igrzysk Konferencji Pacyfiku. Do udziału w igrzyskach w 1981 dopuszczono lekkoatletów z wszystkich państw, w tym z Polski. Zwycięzcami zawodów w 1981 pochodzącymi spoza państw–założycieli byli András Paróczai, Bronisław Malinowski, Miklós Németh, Grażyna Rabsztyn i Tessa Sanderson.

</doc>
<doc id="4919283" url="https://pl.wikipedia.org/wiki?curid=4919283" title="Kolonia Wilhelmina">
Kolonia Wilhelmina



</doc>
<doc id="4919292" url="https://pl.wikipedia.org/wiki?curid=4919292" title="Czyściec kosmaty">
Czyściec kosmaty

Czyściec kosmaty ("Stachys germanica" L.) – gatunek rośliny należący do rodziny jasnotowatych. Występuje w Europie południowej i środkowej sięgając na północ do Wielkiej Brytanii, Niemiec, Polski, Białorusi i centralnej Rosji. Poza tym rośnie w regionie Kaukazu, w Azji Mniejszej i Iranie, w Maroku i na Teneryfie. Jako gatunek introdukowany rośnie we wschodniej części Ameryki Północnej. W Polsce spotykany głównie na południowym wschodzie, poza tym rzadki, na północy najdalej sięga wzdłuż krawędzi dolin Odry i Wisły. Roślina zasiedla słoneczne i suche miejsca, często na stokach, poza tym skraje zarośli, odłogi, preferując gleby zasobne w węglan wapnia.
Gęsto owłosione liście wykorzystywane były do opatrywania ran. Roślina wykorzystywana była także jako lecznicza w bólach brzucha i przy bolesnych menstruacjach.
Biologia i ekologia.
Bylina krótkowieczna lub roślina dwuletnia. Kwitnie od czerwca do sierpnia. Kwiaty zapylane są przez pszczoły, ale odwiedzane są także przez muchówki i słodyszka rzepakowca. Owoce dojrzewają od sierpnia do października. Bank nasion w glebie trwały – rośliny pojawiają się czasem ponownie po dłuższym czasie na dawnych stanowiskach po poprawie warunków świetlnych – np. usunięciu zarośli.
Czyściec kosmaty rośnie w miejscach nasłonecznionych – w murawach, na skrajach zarośli, lasów i żywopłotów, czasem na odłogach, kamienistych polach i pastwiskach. Preferuje gleby na skałach wapiennych. W klasyfikacji zbiorowisk roślinnych gatunek charakterystyczny dla muraw kserotermicznych z zespołu "Origano-Brachypodietum pinnati".
Włoski z rośliny zbierane są przez makatkę zbójnicę i używane do wyścielania podziemnych gniazd. Jej nasionami żywi się myszarka zaroślowa, nornica ruda i dzwońce. Pędy zgryzane są przez daniele, zające i króliki.

</doc>
<doc id="4919293" url="https://pl.wikipedia.org/wiki?curid=4919293" title="Stachys germanica">
Stachys germanica



</doc>
<doc id="4919297" url="https://pl.wikipedia.org/wiki?curid=4919297" title="Aleksiej Bielakow">
Aleksiej Bielakow

Aleksiej Stiepanowicz Bielakow (, 1907–1971) – radziecki naukowiec i dyplomata, pomocnik Otto Kuusinena, członek KC KPZR, zastępca kierownika , w latach 1970–1971 ambasador ZSRR w Finlandii. Brał udział w napisaniu podręcznika "Podstawy marksizmu-leninizmu" pod redakcją Otto Kuusinena. Był znany z zamiłowania do alkoholu.

</doc>
<doc id="4919300" url="https://pl.wikipedia.org/wiki?curid=4919300" title="André Petersson">
André Petersson

André Petersson (ur. 11 września 1990 w Olofström) – szwedzki hokeista, reprezentant Szwecji.
Kariera.
W drafcie NHL z 2008 wybrany przez kanadyjski klub Ottawa Senators. Do 2011 grał w lidze szwedzkiej w barwach HV71. W kwietniu tego roku został zawodnikiem ww. klubu z Ottawy, jednak w sezonie NHL (2011/2012) rozegrał tylko jeden mecz (21 stycznia 2012), a poza tym przez kolejne trzy sezony do 2014 grał w zespole farmerskim w AHL. W marcu 2014 został przetransferowany do Anaheim Ducks i przekazany do jego zespołu farmerskiego także w AHL.
W czerwcu 2014 został zawodnikiem rosyjskiego klubu HK Soczi, występującego w rozgrywkach KHL od edycji 2014/2015. W czerwcu 2015 przedłużył tam kontrakt o dwa lata. Po trzech sezonach w Soczi, w lipcu 2017 przeszedł do Awangarda Omsk. W czerwcu 2018 został graczem kazachskiego klubu Barys Astana, także w KHL. W czerwcu 2019 przetransferowany do Dinama Moskwa. W maju 2020 został ogłoszony jego transfer do Łokomotiwu Jarosław. W grudniu 2021 ponownie został zawodnikiem moskiewskiego Dinama. W trakcie fazy play-off sezonu 2021/2022 w połowie marca 2022 odszedł z klubu. Od czerwca 2022 ponownie w klubie HV71.
Uczestniczył w turniejach mistrzostw świata juniorów do lat 18 edycji 2007, 2008, mistrzostw świata juniorów do lat 20 edycji 2009, 2010. W późniejszych latach został reprezentantem kadry seniorskiej Szwecji.
Ma dwoje dzieci, z których syn urodził się w Kazachstanie.

</doc>
<doc id="4919301" url="https://pl.wikipedia.org/wiki?curid=4919301" title="Fabio Paparelli">
Fabio Paparelli

Fabio Paparelli (ur. 27 stycznia 1962 w Terni) – włoski samorządowiec i nauczyciel akademicki, w 2019 p.o. prezydenta Umbrii.
Życiorys.
Ukończył studia politologiczne, był wykładowcą z zakresu prawa i ekonomii. Należał do Włoskiej Partii Socjaldemokratycznej, później przeszedł do Partii Demokratycznej. Początkowo pracował jako doradca polityczny, w latach 90. należał do rady gminy Montecastrilli. Od 1995 do 1999 zasiadał w radzie prowincji Terni, następnie od 2000 był asesorem w prowincjonalnych władzach (odpowiedzialnym za środowisko, planowanie przestrzenne, pracę i turystykę). W 2013 został asesorem w Umbrii, odpowiedzialnym m.in. za handel, informację, planowanie przestrzenne, reformy i sport. Wybrano go radnym Umbrii, w 2018 został wiceprezydentem włoskiego forum bezpieczeństwa miast. Od 28 maja do 11 listopada 2019 tymczasowo sprawował funkcję prezydenta regionu po dymisji Catiuscii Marini.

</doc>
<doc id="4919304" url="https://pl.wikipedia.org/wiki?curid=4919304" title="Mistrzostwa Świata w Narciarstwie Dowolnym i Snowboardingu 2021">
Mistrzostwa Świata w Narciarstwie Dowolnym i Snowboardingu 2021

4. Mistrzostwa Świata w Narciarstwie Dowolnym i Snowboardingu – zawody w narciarstwie dowolnym i snowboardingu, będące jednocześnie 18. mistrzostwami świata w narciarstwie dowolnym oraz 14. mistrzostwami świata w snowboardingu. Rozegrane zostały w dniach 11–13 lutego 2021 roku w szwedzkim Idre Fjäll, 1–2 marca 2021 roku słoweńskiej Rogli, 8–11 marca 2021 roku w Ałmaty w Kazachstanie oraz 12–16 marca 2021 roku w Aspen w Stanach Zjednoczonych.
Ze względu na zawieszenie Rosji we wszelkich imprezach sportowych rangi mistrzostw świata (afera dopingowa), reprezentanci rosyjscy wystąpili pod szyldem ekipy „Rosyjskiej Federacji Narciarskiej” ("Russian Ski Federation"), flagą z symbolem Rosyjskiego Komitetu Olimpijskiego i skrótem "RSF".
Przełożenie zawodów.
Pierwotnie zawody miały zostać rozegrane w dniach 18–28 lutego 2021 roku w chińskim Zhangjiakou, jednak zostały odwołane z powodu pandemii COVID-19. Czempionat jednocześnie miał być próbą przedolimpijską przed igrzyskami w Pekinie w 2022 roku. W styczniu 2021 roku podjęto szereg decyzji dotyczących przełożenia mistrzostw. Konkursy skicrossu oraz snowcrossu zostały rozegrane w dniach 11–13 lutego w Idre Fjäll. Snowboardowe konkurencje alpejskie odbyły się w Rogli w dniach 1–2 marca. Kazachskie Ałmaty zorganizowało zawody w jeździe po muldach oraz skokach akrobatycznych w dniach 8–11 marca. Natomiast w lutym 2021 roku ogłoszono, że konkursy w konkurencjach slopestyle, halfpipe oraz big air zostaną rozegrane w Aspen w Stanach Zjednoczonych w dniach 12–16 marca.

</doc>
<doc id="4919309" url="https://pl.wikipedia.org/wiki?curid=4919309" title="Mistrzostwa Świata w Narciarstwie Dowolnym 2021">
Mistrzostwa Świata w Narciarstwie Dowolnym 2021



</doc>
<doc id="4919310" url="https://pl.wikipedia.org/wiki?curid=4919310" title="Mistrzostwa Świata w Snowboardzie 2021">
Mistrzostwa Świata w Snowboardzie 2021



</doc>
<doc id="4919315" url="https://pl.wikipedia.org/wiki?curid=4919315" title="Wacław Kaj">
Wacław Kaj

 
Wacław Kaj (ur. 20 grudnia 1889, zm. 19 lutego 1935) – podpułkownik piechoty Wojska Polskiego.
Życiorys.
Służył w 28 Pułku Strzelców Kaniowskich w Łodzi. 3 maja 1922 został zweryfikowany w stopniu kapitana ze starszeństwem z 1 czerwca 1919 i 356. lokatą w korpusie oficerów piechoty. Później został przeniesiony do 42 Pułku Piechoty w Białymstoku. Z dniem 15 sierpnia 1923 został przydzielony z Powiatowej Komendy Uzupełnień Wilno do Powiatowej Komendy Uzupełnień Mołodeczno w Wilejce na stanowisko pełniącego obowiązki komendanta. W lipcu 1924 został przydzielony do PKU Wilno na stanowisko I referenta. W październiku tego roku został przeniesiony do 41 Pułku Piechoty w Suwałkach na stanowisko kwatermistrza. 12 kwietnia 1927 został mianowany podpułkownikiem ze starszeństwem z 1 stycznia 1927 i 26. lokatą w korpusie oficerów piechoty. W następnym miesiącu został przeniesiony do 9 Pułku Piechoty Legionów w Zamościu na stanowisko zastępcy dowódcy pułku, a we wrześniu tego roku przeniesiony do kadry oficerów piechoty z równoczesnym przydziałem do Powiatowej Komendy Uzupełnień Suwałki na stanowisko pełniącego obowiązki komendanta. W styczniu 1931 został zwolniony z zajmowanego stanowiska i oddany do dyspozycji dowódcy Okręgu Korpusu Nr III, a z dniem 30 kwietnia tego roku przeniesiony w stan spoczynku.
Zmarł 19 lutego 1935. Został pochowany na cmentarzu parafii kościoła św. Piotra i Pawła w Wilnie.

</doc>
<doc id="4919317" url="https://pl.wikipedia.org/wiki?curid=4919317" title="Maciej z Krajny">
Maciej z Krajny

Maciej z Krajny (Mathiae de Crayna/Busuny, Maciej z Nakła, Maciej z Buzun), zw. Lisem lub Doktorem (ur. na przełomie lat 70. i 80. XV w., prawd. w Nakle lub w okolicy, w Krajnie, zm. ok. 1546) – polski doktor nauk medycznych, filozof, bibliofil, nadworny lekarz króla Zygmunta I Starego.
Życiorys.
Urodził się na przełomie lat 70.i 80. XV wieku w Nakle lub okolicy (Krajna), w rodzinie mieszczańskiej, jako syn Stanisława. W księdze przyjęć na Uniwersytet Krakowski zachowane są dwa wpisy, które mogą go dotyczyć. W 1496 na Uniwersytet wpisał się "Maciej z Nakła", a w 1500 "Maciej, syn Stanisława z Nakła". Został bakałarzem w 1501 (błędnie wpisany do "Liber Promotionum" jako "Mathias de Trayna"), a magistrem w 1505. W 1506 nauczał na Wydziale Sztuk Wyzwolonych filozofię (na podstawie Piotra Hiszpana) i przedmioty astronomiczno-astrologiczne ("Astrologia" Alkabicjusza, "Centiloquium" pseudo-Ptolemeusza). Niektóre z tych wykładów zachowały się w rękopisie jego studentów. Ponadto wykładał, prawdopodobnie prywatnie, traktat astrologiczno-lekarski Ganiveta "Amicu Medicorum".
W 1506 udał się na Uniwersytet Padewski studiować medycynę i prawdopodobnie tam uzyskał doktorat z medycyny (1508, jako "Mathias de Polonia"). W czasie studiów słuchał wykładów wybitnego filozofa renesansowego i anatoma, awerroisty Alessandra Achilliniego. 
Wrócił do kraju i został królewskim lekarzem Zygmunta I Starego. W 1513 uzyskał od monarchy nobilitację i adopcję przez Tęczyńskich do herbu Topór. Cieszył się zaufaniem nie tylko króla, ale i królowej Bony. Mogło to być źródłem plotek, zgodnie z którymi Maciej z Krajny miał przygotować na polecenie Bony truciznę, którą miano otruć Barbarę Radziwiłłównę. Informacje te są z pewnością nieprawdziwe. Barbara zmarła w 1551, kiedy od kilku lat medyk już nie żył.
Maciej z Krajny leczył również księcia mazowieckiego Stanisława, za co otrzymał 6 włók lasu w Postoliskach. W 1519 przebywał na zamku w Goniądzu, należącym do kanclerza wielkiego litewskiego Mikołaja Radziwiłła. W 1519 Maciej uzyskał od króla nadanie wsi Buzuny, natomiast w 1520 i 1524 otrzymał z woli monarchy (jako "służby") kolejne posiadłości w okolicach Mulawicz nad Narwią, w starostwie suraskim (pod nazwami "Szamolky" i "Sczochlowsczyca") oraz (prawdopodobnie) dzisiejsze Warpechy Stare. Jako siedzibę swych posiadłości, Maciej obrał Strablę. Dzięki tym nadaniom, uzyskał znaczny majątek, który w 1528 obejmował 1600 poddanych, 30,5 włók i był zobowiązany do wystawienia 20 koni na pospolite ruszenie. W 1524 osiadł na krótko w Krakowie, gdzie próbował podjąć wykłady na Uniwersytecie. Około 1530 ożenił się z nieznaną bliżej szlachcianką Eufemią, z którą miał córkę Barbarę, wydaną w 1554 za mąż za wojskiego bielskiego Mikołaja Arciechowskiego. W 1533 Maciej uzyskał od władz Suraża wieczyste użytkowanie wsi Kowale. 
Jest znanych kilka jego donacji na rzecz Kościoła, m.in. krucyfiks, ornat, kielich i księgi na rzecz klasztoru bernardynów w Tykocinie.
Zmarł około 1546 (data wnioskowana z zapisków w księgach przekazanych Uniwersytetowi Krakowskiemu).
Biblioteka.
Maciej z Krajny był bibliofilem, właścicielem jednej z największych w Polsce pierwszej połowy XVI w. bibliotek prywatnych. Jego zainteresowania były charakterystyczne dla uczonych renesansu, obejmując filozofię, teksty autorów starożytnych, oraz traktaty naukowe (astronomiczne, astrologiczne, medyczne). Znał łacinę i grekę. Jego zbiór obejmował 273 tomy i zawierał teksty autorów klasycznych i renesansowych, m.in. 3 egzemplarze "Iliady" i "Odysei", komentarze i wydania krytyczne Erazma z Rotterdamu czy Alda Manucjusza, traktaty medyczne i astrologiczne ("De orbibus" Alessandra Achilliniego, "Commentum in Theoricas planetarum Georgii Purbachii" Wojciecha Brudzewskiego, "De medicina" Celsusa), gramatyczne (m.in. Teodora Gazy, Niccola Perottiego). W 1546 biblioteka została przekazana bibliotece Collegium Minus Uniwersytetu Krakowskiego.

</doc>
<doc id="4919318" url="https://pl.wikipedia.org/wiki?curid=4919318" title="Letnie Mistrzostwa Polski w Kombinacji Norweskiej 2020">
Letnie Mistrzostwa Polski w Kombinacji Norweskiej 2020

Letnie Mistrzostwa Polski w Kombinacji Norweskiej 2020 – zawody o letni tytuł mistrza Polski w kombinacji norweskiej, zorganizowane przez Polski Związek Narciarski. Odbyły się 17 października 2020 roku w Szczyrku.
Tytułu wywalczonego przed rokiem bronił Adam Cieślar.
Zawodnicy rywalizowali o tytuł mistrza Polski na skoczni normalnej K-95. Złoty medal zdobył Szczepan Kupczak. Srebrny medal wywalczył Piotr Kudzia, a brązowy Kacper Konior.
Do zawodów zgłoszonych zostało 24 zawodników, a ukończyło je 23 z nich.

</doc>
<doc id="4919319" url="https://pl.wikipedia.org/wiki?curid=4919319" title="ڛ">
ڛ

 – litera rozszerzonego alfabetu arabskiego, powstała poprzez połączenie arabskiej litery س‬ z trzema kropkami. Wykorzystywana była dawniej w językach: białoruskim, polskim, perskim i dialektach maghrebskich języka arabskiego.
Wykorzystanie.
W dialektach maghrebskich języka arabskiego litera ڛ oznaczała dźwięk [], tj. spółgłoskę zwarto-szczelinowa zadziąsłową bezdźwięczną.
W stworzonej w 1056 r. kopii "Księgi lekarstw" w języku perskim (کتاب الابنیه عن حقائق الادویه, Kitāb al-Abnīyat ʿan ḥaqāʾiq al-adwiya), jej autor Abu Mansur Muvaffak Harawi wykorzystał literę ڛ jako wariant rękopiśmienny س w celu odróżnienia jej od ش.
W XVI, XVII i XX wieku litera ڛ była wykorzystywana przez polskich Tatarów do zapisu dźwięku [] (palatalizowanej spółgłoski szczelinowej dziąsłowej bezdźwięcznej) w różnych rękopisach sporządzanych w języku polskim i białoruskim. 

</doc>
<doc id="4919321" url="https://pl.wikipedia.org/wiki?curid=4919321" title="Anton Lander">
Anton Lander

Anton Lander (ur. 24 kwietnia 1991 w Sundsvall) – szwedzki hokeista, reprezentant Szwecji, dwukrotny olimpijczyk.
Jego ojciec Anders Karlsson (ur. 1969) i brat Filip Lander (ur. 1995) także zostali hokeistami.
Kariera.
Wychowanek Timrå IK. W drafcie NHL z 2009 wybrany przez kanadyjski klub Edmonton Oilers. Do 2011 grał w lidze szwedzkiej w barwach Timrå IK, po czym w kwietniu tego roku podpisał kontrakt z Edmonton Oilers i od sezonu NHL (2011/2012) grał w tym klubie. Przedłużał kontrakt w maju 2014 o rok, a w kwietniu 2015 o dwa lata. W maju 2017 został zawodnikiem Ak Barsa Kazań w rosyjskich rozgrywkach KHL. W maju 2019 przeszedł do Łokomotiwu Jarosław. Z końcem kwietnia 2021 odszedł z klubu. W maju 2021 został zaangażowany przez EV Zug.
Uczestniczył w turniejach mistrzostw świata juniorów do lat 18 edycji 2008, 2009, mistrzostw świata juniorów do lat 20 edycji 2010, 2011. W barwach seniorskiej reprezentacji brał udział w turniejach mistrzostw świata edycji 2015, 2019 oraz zimowych igrzysk olimpijskich 2018, 2022.
Ma dwóch synów. Jego przyjaciel, inny szwedzki hokeista Magnus Pääjärvi Svensson, urodził się 12 dni wcześniej od Landera, razem z nim występował Timrå IK oraz w juniorskich kadrach Szwecji, następnie w 2009 tak samo został wybrany w drafcie NHL przez Edmonton Oilers, później obaj grali razem w tej drużynie, a także w Oklahoma City Barons, a w 2019 obaj zostali zawodnikami Łokomotiwu Jarosław.

</doc>
<doc id="4919326" url="https://pl.wikipedia.org/wiki?curid=4919326" title="Antonella Stasi">
Antonella Stasi

Antonella Giovanna Stasi (ur. 26 października 1966 w Crotone) – włoska samorządowiec, przedsiębiorca i architekt, w 2014 p.o. prezydenta Kalabrii.
Życiorys.
Ukończyła studia z architektury na Uniwersytecie w Neapolu, następnie od 1992 pracowała w tym zawodzie. Od 1997 prowadziła wraz z mężem własne przedsiębiorstwo, przekształcone następnie w holding z branży dentystycznej zatrudniający około 160 pracowników. Od 2006 kierowała parkiem technologicznym w Crotone, wchodziła też w skład organizacji medycznych. W latach 2007–2012 była prezesem oddziału zrzeszenia pracodawców Confindustria w Crotone.
Należała do Ludu Wolności i następnie Nowej Centroprawicy. W 2010 została asesorem we władzach regionu Kalabria w randze wiceprezydenta (odpowiedzialnego za kontakty instytucjonalne). Po rezygnacji Giuseppe Scopellitiego od 29 kwietnia do 9 grudnia 2014 tymczasowo zajmowała stanowisko prezydenta Kalabrii. Jej następcą został Mario Oliverio.
Życie prywatne.
Zawarła związek małżeński z Massimo Marellim (zm. 2018), z którym ma dwoje dzieci.

</doc>
<doc id="4919327" url="https://pl.wikipedia.org/wiki?curid=4919327" title="Guy Ropartz">
Guy Ropartz

Joseph Guy Marie Ropartz (ur. 15 czerwca 1864 w Guingamp, zm. 22 listopada 1955 w Lanloup) – francuski kompozytor i dyrygent.
Życiorys.
Kształcił się kolegium jezuickim w Guingamp, następnie studiował prawo w Rennes. Ukończył studia muzyczne w Konserwatorium Paryskim, gdzie jego nauczycielami byli Théodore Dubois i Jules Massenet (kompozycja) oraz César Franck (organy). Od 1894 do 1919 roku był dyrektorem konserwatorium w Nancy. W latach 1919–1929 dyrektor konserwatorium w Strasburgu. W 1929 roku wycofał się z życia zawodowego i osiadł w Bretanii, poświęcając się komponowaniu. Od 1949 roku członek Académie des Beaux-Arts.
Twórczość.
Pozostawał pod wpływem Césara Francka. Jego twórczość cechuje się skłonnością do chromatyzmu. W swoich kompozycjach nawiązywał do rodzinnej Bretanii, odwołując się w tematyce swoich dzieł do jej kultury i tradycji, a także wykorzystując elementy melodii ludowych.
Pisał także wiersze, opublikował kilka tomików własnych poezji.

</doc>
<doc id="4919329" url="https://pl.wikipedia.org/wiki?curid=4919329" title="Mikael Wikstrand">
Mikael Wikstrand

Mikael Wikstrand (ur. 5 listopada 1993 w Karlstad) – szwedzki hokeista, reprezentant Szwecji, olimpijczyk.
Kariera.
Wychowanek IFK Ore. Karierę rozwijał w klubie Mora IK. Stamtąd w grudniu 2013 przeszedł do Frölunda HC. W drafcie NHL z 2012 wybrany przez kanadyjski klub Ottawa Senators. W maju 2014 podpisał kontrakt wstępujący do NHL z Ottawa Senators, po czym nadal występował w barwach Frölunda HC na zasadzie wypożyczenia, a w styczniu 2016 został wypożyczony do Färjestad BK. W maju tego roku przedłużył kontrakt o cztery lata. W sezonie Svenska hockeyligan (2018/2019) był kapitanem drużyny.
Jeszcze w 2016 został wybrany w KHL Junior Draft przez rosyjski klub Łokomotiw Jarosław. W czerwcu 2019 jego prawa zawodnicze w ramach rozgrywek KHL zostały zbyte przez ten klub na rzecz Ak Barsa Kazań i w tym samym miesiącu Wikstrand został zawodnikiem Ak Barsa. Z końcem kwietnia 2021 odszedł z klubu. W maju 2021 został zaangażowany ponownie przez szwedzki Färjestad BK.
Uczestniczył w turniejach mistrzostw świata juniorów do lat 18 edycji 2011, mistrzostw świata juniorów do lat 20 edycji 2013. W barwach seniorskiej reprezentacji brał udział w turniejach zimowych igrzysk olimpijskich 2018 oraz mistrzostw świata edycji 2018.

</doc>
<doc id="4919330" url="https://pl.wikipedia.org/wiki?curid=4919330" title="Janina Labocha">
Janina Labocha

Janina Labocha – polska filolog, dr hab. nauk humanistycznych, profesor Katedry Współczesnego Języka Polskiego Wydziału Polonistyki Uniwersytetu Jagiellońskiego, profesor zwyczajny Instytutu Humanistycznego Państwowej Wyższej Szkoły Zawodowej w Tarnowie.
Życiorys.
Obroniła pracę doktorską, 1 stycznia 1991 habilitowała się na podstawie pracy zatytułowanej "Opowiadanie ludowe ze Śląska Cieszyńskiego w świetle pragmalingwistyki tekstu". 22 października 1998 nadano jej tytuł profesora w zakresie nauk humanistycznych. Została zatrudniona na stanowisku profesora w Katedrze Współczesnego Języka Polskiego na Wydziale Polonistyki Uniwersytetu Jagiellońskiego i profesora zwyczajnego w Instytucie Humanistycznym Państwowej Wyższej Szkole Zawodowej w Tarnowie.
Jest kierownikiem Katedry Współczesnego Języka Polskiego Wydziału Polonistyki Uniwersytetu Jagiellońskiego, oraz była specjalistą Komitetu Językoznawstwa na I Wydziale Nauk Humanistycznych i Społecznych Polskiej Akademii Nauk.

</doc>
<doc id="4919339" url="https://pl.wikipedia.org/wiki?curid=4919339" title="Donner Party">
Donner Party



</doc>
<doc id="4919343" url="https://pl.wikipedia.org/wiki?curid=4919343" title="Joseph Canteloube">
Joseph Canteloube

Marie-Joseph Canteloube de Malaret (ur. 21 października 1879 w Annonay, zm. 4 listopada 1957 w Grigny) – francuski kompozytor, pianista i etnograf muzyczny.
Życiorys.
Uczył się gry na fortepianie u Amélie Doetzer w Paryżu. Następnie studiował kompozycję w Schola Cantorum de Paris u Vincenta d’Indy’ego. Prowadził działalność jako etnomuzykolog, podróżując po Francji i badając folklor muzyczny różnych regionów, z czasem całkiem zarzucił komponowanie. Opublikował m.in. zbiór "Anthologie des chants populaires français" (4 tomy, 1939–1944) oraz cieszące się dużą popularnością opracowanie pieśni z regionu owernijskiego "Chants d’Auvergne" (1923–1930). Napisał także biografię Vincenta d’Indy’ego (wyd. Paryż 1949).

</doc>
<doc id="4919344" url="https://pl.wikipedia.org/wiki?curid=4919344" title="Stadion Doksy Drama">
Stadion Doksy Drama

Stadion Doksy Drama – stadion piłkarski w Dramie, w Grecji. Został otwarty 1 lipca 1953 roku. Może pomieścić 7000 widzów. Swoje spotkania rozgrywają na nim piłkarze klubu Doksa Drama.

</doc>
<doc id="4919348" url="https://pl.wikipedia.org/wiki?curid=4919348" title="Alois Pfeiffer">
Alois Pfeiffer

Alois Pfeiffer (ur. 25 września 1924 w Bauerbach, zm. 1 sierpnia 1987 w Düsseldorfie) – niemiecki związkowiec i polityk, w latach 1985–1987 członek Komisji Europejskiej.
Życiorys.
Z zawodu wykwalifikowany pracownik leśny, pracował w tym zawodzie do 1949. W okresie II wojny światowej służył w Wehrmachcie. Pod koniec lat 40. kształcił się w Akademie der Arbeit we Frankfurcie nad Menem. Od 1946 członek Gewerkschaft Gartenbau, Land- und Forstwirtschaft, związku zawodowego pracowników ogrodnictwa, rolnictwa i leśnictwa. Od 1949 etatowy działacz związkowy, w latach 1969–1975 był przewodniczącym tej organizacji. Od 1975 do 1985 zasiadał w zarządzie Federacji Niemieckich Związków Zawodowych.
Członek Socjaldemokratycznej Partii Niemiec. W styczniu 1985 wszedł w skład Komisji Europejskiej, którą kierował Jacques Delors. Odpowiadał za sprawy gospodarcze i zatrudnienie, zmarł w trakcie urzędowania.

</doc>
<doc id="4919349" url="https://pl.wikipedia.org/wiki?curid=4919349" title="Wincenty Zbyszewski">
Wincenty Zbyszewski

Wincenty Antoni Zbyszewski (ur. 22 stycznia 1893 w Warszawie, zm. wiosną 1940 w Charkowie) – major piechoty Wojska Polskiego.
Życiorys.
Urodził się 22 stycznia 1893 w Warszawie, w rodzinie Szymona i Antoniny z Kauffmanów.
Służył w 34 Pułku Piechoty w Białej Podlaskiej. 3 maja 1926 został mianowany majorem ze starszeństwem z 1 lipca 1925 roku i 12. lokatą w korpusie oficerów piechoty. W październiku tego roku został wyznaczony na stanowisko dowódcy III batalionu. W maju 1927 został przeniesiony do 41 Pułku Piechoty w Suwałkach na stanowisko kwatermistrza. W marcu 1929 do Powiatowej Komendy Uzupełnień Kalisz na stanowisko pełniącego obowiązki kierownika I referatu administracji rezerw i zastępcy komendanta, a już w lipcu tego roku zwolniony z zajmowanego stanowiska i oddany do dyspozycji dowódcy Okręgu Korpusu Nr VII. Z dniem 30 listopada 1929 został przeniesiony w stan spoczynku. W 1934, jako oficer stanu spoczynku pozostawał w ewidencji PKU Kalisz. Posiadał przydział do Oficerskiej Kadry Okręgowej Nr VII. Był wówczas „przewidziany do użycia w czasie wojny”.
28 czerwca 1932 Komitet Krzyża i Medalu Niepodległości przyznał mu Medal Niepodległości, lecz nie przedstawiono wniosku prezydentowi RP z powodu „ujemnej opinii Związku Legionistów w Kaliszu”. 2 kwietnia 1936 Komitet ponownie rozpatrzył jego wniosek, lecz Krzyża Niepodległości nie przyznał
W czasie kampanii wrześniowej 1939 dostał się do sowieckiej niewoli. Przebywał w obozie w Starobielsku. Wiosną 1940 został zamordowany przez funkcjonariuszy NKWD w Charkowie i pogrzebany w Piatichatkach. Od 17 czerwca 2000 spoczywa na Cmentarzu Ofiar Totalitaryzmu w Charkowie.
5 października 2007 minister obrony narodowej Aleksander Szczygło mianował go pośmiertnie na stopień podpułkownika. Awans został ogłoszony 9 listopada 2007, w Warszawie, w trakcie uroczystości „Katyń Pamiętamy – Uczcijmy Pamięć Bohaterów”.

</doc>
<doc id="4919350" url="https://pl.wikipedia.org/wiki?curid=4919350" title="Indywidualne Mistrzostwa Europy Juniorów na Żużlu 2015">
Indywidualne Mistrzostwa Europy Juniorów na Żużlu 2015

Indywidualne Mistrzostwa Europy Juniorów na Żużlu 2015 – cykl zawodów żużlowych, mających wyłonić najlepszych zawodników indywidualnych mistrzostw Europy juniorów w sezonie 2015. Tytuł zdobył Duńczyk Anders Thomsen.

</doc>
<doc id="4919351" url="https://pl.wikipedia.org/wiki?curid=4919351" title="Queen + Adam Lambert Live Around The World">
Queen + Adam Lambert Live Around The World

Queen + Adam Lambert Live Around The World – kompilacja z występów zespołu Queen + Adam Lambert, wydana 2 października 2020 roku. Album muzyczny wydany został w formatach CD, DVD, Blu-Ray. Ma również zostać wydana seria płyt winylowych.
Albumowi towarzyszyć będą wszelakie gadżety m.in.: koszulka, plakat oraz replika skóry na bęben „Jolly Roger”. Perkusista zespołu Roger Taylor wspomina, że zespół dotychczas nie przesłuchał wszystkich nagrań z koncertów.
Adam Lambert – wokalista zespołu, dodał: "„Kiedy okazało się, że w tym roku nie będziemy mogli koncertować, chcieliśmy dać fanom coś w zamian, i taki album wydał nam się do tego odpowiedni. To pierwszy raz, kiedy przygotowywaliśmy razem album, a wybieranie naszych faworytów z całego dostępnego materiału z ostatnich siedmiu lat dało nam wiele radości.”"

</doc>
<doc id="4919352" url="https://pl.wikipedia.org/wiki?curid=4919352" title="Kacper Juroszek">
Kacper Juroszek

Kacper Juroszek (ur. 5 czerwca 2001 w Cieszynie) – polski skoczek narciarski, reprezentant klubu WSS Wisła, medalista mistrzostw kraju.
Przebieg kariery.
W FIS Cup po raz pierwszy wystartował w styczniu 2017 w Zakopanem. Pierwszy punkt cyklu zdobył w lipcu 2017 w Villach, zajmując 30. miejsce. Na Mistrzostwach Świata Juniorów w Narciarstwie Klasycznym 2018 zajął 29. pozycję indywidualnie i 5. w drużynie. W marcu 2018 w Zakopanem zadebiutował w Pucharze Kontynentalnym, zajmując 54. lokatę.
Na Mistrzostwach Świata Juniorów 2019 zajął 48. miejsce indywidualnie i 6. w drużynie. W marcu 2019 w Zakopanem zdobył pierwsze punkty Pucharu Kontynentalnego, dwukrotnie kończąc zawody na 27. pozycji.
W 2019 trzykrotnie wystąpił w zawodach Letniego Grand Prix. Najwyżej sklasyfikowany był na 33. miejscu, 24 sierpnia w Hakubie. W ramach Letniego Pucharu Kontynentalnego najwyżej sklasyfikowany był na 11. pozycji, w sierpniu we Frenštácie pod Radhoštěm. 22 listopada 2019 w Wiśle zadebiutował w kwalifikacjach do zawodów Pucharu Świata, nie uzyskując awansu do konkursu głównego. W najlepszym występie w Pucharze Kontynentalnym w zimowej części sezonu 2019/2020, w lutym 2020 w Iron Mountain, zajął 24. miejsce. Na Mistrzostwach Świata Juniorów w Narciarstwie Klasycznym 2020 zajął 27. miejsce indywidualnie i 9. w drużynie.
W sezonie 2020/2021 na arenie międzynarodowej punkty zdobywał jedynie na poziomie FIS Cupu. W Letnim Pucharze Kontynentalnym 2021 najwyżej klasyfikowany był na 5. miejscu, w sierpniowych zawodach w Râșnovie. We wrześniu 2021 zdobył pierwsze punkty Letniego Grand Prix, zajmując 20. pozycję w Hinzenbach. 12 lutego 2022 zajął 2. miejsce w zawodach Pucharu Kontynentalnego w Brotterode, po raz pierwszy w karierze stając na podium tego cyklu. Dzień później na tej samej skoczni zwyciężył. 25 lutego 2022 zadebiutował w konkursie głównym Pucharu Świata, w zawodach w Lahti zajmując 32. miejsce.
18 lutego 2023 zdobył pierwsze w karierze punkty Pucharu Świata, kończąc zawody w Râșnovie na 14. pozycji.
Na Letnich Mistrzostwach Polski 2020 zdobył złoty medal w zawodach drużynowych.

</doc>
<doc id="4919354" url="https://pl.wikipedia.org/wiki?curid=4919354" title="Układ jezdny">
Układ jezdny

Układ jezdny – zespół elementów umożliwiających poruszanie się pojazdu po drodze. W jego skład wchodzą koła jezdne oraz ich zawieszenia wraz z osiami lub mostami napędowymi. Od komplikacji konstrukcji układu jezdnego w dużym stopniu zależy zachowanie się pojazdu na drodze. Jest on więc bardzo ważnym elementem bezpieczeństwa biernego.

</doc>
<doc id="4919355" url="https://pl.wikipedia.org/wiki?curid=4919355" title="Aaron Dennis">
Aaron Dennis

Aaron Dennis (ur. 24 lutego 1993 roku) – piłkarz reprezentujący Wyspy Dziewicze Stanów Zjednoczonych. 
Kariera klubowa.
Aaron Dennis od początku swojej kariery reprezentował amerykańskie drużyny piłkarskie. Był członkiem drużyny uniwersyteckiej Villanova Wildcats. Pierwszy profesjonalny kontrakt podpisał w 2015 roku z Arizona United. Od 21 stycznia 2016 został zawodnikiem Miami FC, by w lutym 2018 roku przenieść się do Penn FC. 7 stycznia 2019 roku podpisał kontrakt z New York Cosmos, który reprezentuje do dzisiaj.
Kariera reprezentacyjna.
Aaron Dennis jest reprezentantem Wysp Dziewiczych Stanów Zjednoczonych. W kadrze zadebiutował 9 września 2018 roku przegranym 0:8 meczem z Kanadą. Na dzień 18.10.2020 zawodnik ma na swoim koncie 9 występów w narodowych barwach i 2 gole.

</doc>
<doc id="4919359" url="https://pl.wikipedia.org/wiki?curid=4919359" title="Jerzy Turaszwili">
Jerzy Turaszwili

Jerzy Turaszwili (ur. 27 czerwca 1901, zm. 25 maja 1977 w Krakowie) – polski wojskowy pochodzenia gruzińskiego.
Życiorys.
Był podchorążym armii gruzińskiej. Po aneksji Gruzji przez Rosję sowiecką przybył do Polski, wstępując do Wojska Polskiego jako oficer kontraktowy. Ukończył Oficerską Szkołę Artylerii (1924) i rozpoczął służbę w 6 pułku artylerii polowej w Krakowie, gdzie służył do 1939. W trakcie kampanii wrześniowej był dowódcą 8 baterii 25 pułku artylerii lekkiej i brał udział w bitwach nad Bzurą i pod Kutnem i Łęczycą. Za udział w kampanii otrzymał Krzyż Srebrny Orderu Virtuti Militari. W lipcu 1944 angażował się w działania 106 Dywizji Piechoty Armii Krajowej. Odznaczony trzykrotnie Krzyżem Walecznych, Złotym Krzyżem Zasługi z Mieczami oraz Krzyżem Kawalerskim Orderu Odrodzenia Polski.
Po zakończeniu działań wojennych mieszkał w Krakowie, pracując w Przedsiębiorstwie Energoprzem, amatorsko śpiewał w męskim chórze Hejnał. Członek założyciel Krakowskiego Klubu Jazdy Konnej i sędzia Polskiego Związku Jeździeckiego (od 1955). 
Upamiętnienie.
W 2018 imieniem Jerzego Turaszwiliego nazwany został skwer w Krakowie, znajdujący się u zbiegu ulic Zwierzynieckiej i Tarłowskiej. 

</doc>
<doc id="4919361" url="https://pl.wikipedia.org/wiki?curid=4919361" title="Siły Obrony Narodowej">
Siły Obrony Narodowej

Siły Obrony Narodowej (, ), NDF – syryjska ochotnicza formacja samoobrony, utworzona 1 listopada 2012. Została zorganizowana podczas wojny w Syrii, jako ochotnicza rezerwa dla Sił Zbrojnych Syrii.
Siły Obrony Narodowej składają się z jednostek z poszczególnych syryjskich prowincji (muhafaz), a każda z nich składa się z lokalnych ochotników. Każda z prowincjonalnych gałęzi NDF jest dowodzona przez wojskowego oficera.
Rola w konflikcie w Syrii.
Siły Obrony Narodowej działały w roli oddziałów samoobrony, odpierając ataki rebeliantów na bronione przez nie miejscowości, a także wspomagały operacje regularnej armii syryjskiej. Jednostki NDF miały działać głównie na swoim terenie, chociaż ich członkowie mogą również zgłosić się do udziału w regularnych operacjach wojskowych.
Siły Obrony Narodowej zrzeszały 60 000 ludzi w czerwcu 2013 i urosły do 100 000 w sierpniu tegoż roku. W 2015 roku NDF liczyły 90 000 osób w całym kraju, a ich dowódcą był gen.bryg. Hawasz Mohammed.
Oddziały NDF uważano za bardziej zmotywowane i lojalne od zwykłych poborowych. Składały się w większości z alawitów i szyitów, a więc grup szczególnie zagrożonych przez terrorystów.
W styczniu 2013 w szeregach NDF powstał 500-osobowy żeński batalion, zwany „Lwicami”, strzegący punktów kontrolnych w rejonie Himsu. Kobiety zostały przeszkolone w posługiwaniu się kałasznikowem, karabinem maszynowym i granatami.
Okres szkolenia bojownika NDF trwał od 2 tygodni do miesiąca, w zależności od tego, czy dana osoba miała zbyć wyszkolona do podstawowej walki, na snajpera czy zwiadowcę.

</doc>
<doc id="4919371" url="https://pl.wikipedia.org/wiki?curid=4919371" title="Yeni Eskişehir Stadyumu">
Yeni Eskişehir Stadyumu

Yeni Eskişehir Stadyumu ("Nowy Stadion w Eskişehirze") – stadion piłkarski w Eskişehirze, w Turcji. Został wybudowany w latach 2013–2016 i zainaugurowany 20 listopada 2016 roku. Może pomieścić 34 930 widzów. Swoje spotkania rozgrywają na nim piłkarze klubu Eskişehirspor, którzy przed otwarciem nowego obiektu występowali na starym stadionie im. Atatürka. Na obiekcie grywała również reprezentacja Turcji.

</doc>
<doc id="4919376" url="https://pl.wikipedia.org/wiki?curid=4919376" title="Gorey (Jersey)">
Gorey (Jersey)

Gorey (Jèrriais: "Gouôrray") – niewielka miejscowość na wyspie Jersey. Znajduje się w niej mały port rybacki oraz zamek Mont Orgueil. 
Dawniej Gorey było wioską utrzymującą się głównie z rybołówstwa, obecnie dzięki twierdzy górującej nad miasteczkiem zmienia się w miejscowość turystyczną, jednak połowy ryb i owoców morza dalej odgrywają ważną rolę w życiu mieszkańców. 
Historia.
Miejscowość jako najbliżej położone miejsce na wyspie w stosunku do kontynentu, od dawna miała strategiczne znaczenie. Między innymi dlatego w miasteczku znajduje się zamek Mont Orgueil, który zbudowano w latach 1204–1450 w celu ochrony wyspy przed francuskimi najazdami. Oprócz funkcji obronnych zamek w Gorey do końca XVI wieku pełnił również funkcję siedziby gubernatorów Jersey.
W czasie niemieckiej okupacji wyspy (1940–1945) w zamku górującym nad Gorey stacjonowali żołnierze Wehrmachtu, a w twierdzy dobudowywano nowoczesne fortyfikacje (które starano się budować tak, by wtapiały się i pasowały do średniowiecznego zamku).

</doc>
<doc id="4919377" url="https://pl.wikipedia.org/wiki?curid=4919377" title="Puchar Kontynentalny mężczyzn w kombinacji norweskiej 2020/2021">
Puchar Kontynentalny mężczyzn w kombinacji norweskiej 2020/2021

Sezon 2020/2021 Pucharu Kontynentalnego mężczyzn w kombinacji norweskiej rozpoczął się 11 grudnia 2020 w amerykańskim Park City, zaś ostatnie zawody z tego cyklu zostały rozegrane 14 marca 2021 w rosyjskim Niżnym Tagile. Zawody były rozgrywane w USA, Niemczech, Austrii, Finlandii i Rosji. 
Tytułu bronił Niemiec Jakob Lange oraz reprezentacja Norwegii w Pucharze Narodów.
W tym sezonie najlepszy okazał się Norweg Simen Tiller, natomiast w Pucharze Narodów ponownie najlepsi byli Norwegowie.

</doc>
<doc id="4919382" url="https://pl.wikipedia.org/wiki?curid=4919382" title="Wiesława Maliszewska">
Wiesława Maliszewska

Wiesława Maliszewska – polska śpiewaczka operowa (alt) i pedagog.
Absolwentka Akademii Muzycznej w Gdańsku (klasa śpiewu Alicji Legieć-Matosiuk, dyplom z wyróżnieniem w 1984). Pedagog tej uczelni od 1984 - prowadzi klasę śpiewu solowego. W 2004 roku uzyskała habilitację, w 2014 otrzymała tytuł profesora sztuk muzycznych. W 2018 brała udział w nagraniu płyty "" (DUX) nominowanej do Nagrody Muzycznej Fryderyk 2019 w kategorii Album Roku Muzyka Chóralna, Oratoryjna i Operowa.

</doc>
<doc id="4919386" url="https://pl.wikipedia.org/wiki?curid=4919386" title="Franciszek Rodziewicz">
Franciszek Rodziewicz



</doc>
<doc id="4919387" url="https://pl.wikipedia.org/wiki?curid=4919387" title="Rodło Opole">
Rodło Opole

Uczniowski Klub Sportowy Rodło Opole – wielosekcyjny klub sportowy z siedzibą w Opolu, powstały w 1996 roku.
Piłka nożna.
Klub powstał przy osiedlu Rodło (Kolonia Gosławicka) we wrześniu 1996 roku jako Parafialny Uczniowski Klub Sportowy Rodło Opole. Początkowo skupiał wyłącznie juniorów w wieku 9–12 lat, w szczególności ministrantów przy parafii św. Jacka. W 1997 roku dziewczęta zajęły drugie miejsce w ogólnopolskich zawodach Super Gol. W sezonie 2003/2004 seniorzy zadebiutowali w klasie C, awansując rok później do klasy B, a w 2006 roku do klasy A. W 2011 roku zastąpiła zmiana nazwy klubu na Uczniowski Klub Sportowy Rodło Opole oraz połączenie sekcji piłkarskiej z Ludowym Klubem Sportowym Wiking Opole. W sezonie 2011/2012 ten klub grał w klasie okręgowej, w 2012 roku spadł do klasy A, a w roku 2016 ponownie awansował do klasy okręgowej.
Szachy.
Sekcja szachowa została założona w 1997 roku przez Waldemara Tabołę. W latach 2015–2016 juniorzy zdobyli mistrzostwo Polski. W 2019 roku seniorska kadra klubu w swoim pierwszym w historii starcie w II lidze zajęła pierwsze miejsce i awansowała do I ligi. Rok później Rodło zajęło drugie miejsce w I lidze, za GCKiP Czarna, i wywalczyło awans do ekstraligi szachów.

</doc>
<doc id="4919388" url="https://pl.wikipedia.org/wiki?curid=4919388" title="Sajmałuu-Tasz">
Sajmałuu-Tasz

Sajmałuu-Tasz () – jedno z największych skupisk petroglifów na świecie, położone w Kotlinie Fergańskiej w Kirgistanie, w obwodzie dżalalabadzkim. Odkryto tu ok. 10 tys. rysunków z III–II tysiąclecia p.n.e. – epoki neolitu i brązu.
W 2001 roku Sajmałuu-Tasz zostało wpisane na listę informacyjną UNESCO – listę obiektów, które Kirgistan zamierza rozpatrzyć do zgłoszenia do wpisu na listę światowego dziedzictwa UNESCO.
Etymologia.
Nazwa "Sajmałuu-Tasz" oznacza w języku kirgiskim „haftowany kamień” lub „wzorzysty kamień”. Nazwa ta różni się od nazw innych skupisk rysunków naskalnych, które nazywane są zwykle Süröt-Tasz lub Tamgałuu-Tasz, czyli „kamień z rysunkami” lub „kamień ze znakami”. Najprawdopodobniej nazwa "Sajmałuu-Tasz" nawiązuje do krętych linii zdobiących kamienie.
Położenie.
Sajmałuu-Tasz znajduje się na wschodnich stokach Kotliny Fergańskiej na wysokości 3000 m n.p.m. w obwodzie dżalalabadzkim. 
Opis.
Sajmałuu-Tasz to jedno z największych skupisk petroglifów na świecie – odkryto tu ok. 10 tys. rysunków z III–II tysiąclecia p.n.e. – epoki neolitu i brązu. Sajmałuu-Tasz obejmuje dwa stanowiska: Sajmałuu-Tasz 1 i Sajmałuu-Tasz 2. Rysunki wykonane są na fragmentach skał bazaltowych, które najprawdopodobniej stanowiły dary wotywne. Saimaluu Tasz przez wieki było uznawane za miejsce święte, a do małego stawu w jego centralnej części pielgrzymowali szamani. Do dziś Sajmałuu-Tasz postrzegane jest jako miejsce mocy, które ma właściwości uzdrawiające.
Historia.
Saimaluu Tasz zostało „odkryte” w 1902 roku przez rosyjskich kartografów, mapujących teren pod budowę drogi z Dżalalabadu do Narynu. Pod wpływem opowieści lokalnych pasterzy o „malowanych kamieniach”, zorganizowali oni ekspedycje w pobliskie góry, a swoje obserwacje przekazali Towarzystwu Archeologicznemu w Taszkencie. Zainteresowanie Sajmałuu-Tasz zamarło na wiele lat, i dopiero w latach 50. XX w. podjęto kolejne badania. Kolejne prace prowadzono w latach 70. 
W 2001 roku Sajmałuu-Tasz zostało wpisane na listę informacyjną UNESCO – listę obiektów, które Kirgistan zamierza rozpatrzyć do zgłoszenia do wpisu na listę światowego dziedzictwa UNESCO. 

</doc>
<doc id="4919392" url="https://pl.wikipedia.org/wiki?curid=4919392" title="GESELLE Jubiler">
GESELLE Jubiler



</doc>
<doc id="4919394" url="https://pl.wikipedia.org/wiki?curid=4919394" title="SsangYong New Actyon">
SsangYong New Actyon



</doc>
<doc id="4919395" url="https://pl.wikipedia.org/wiki?curid=4919395" title="Puchar Kontynentalny kobiet w kombinacji norweskiej 2020/2021">
Puchar Kontynentalny kobiet w kombinacji norweskiej 2020/2021

Puchar Kontynentalny kobiet w kombinacji norweskiej 2020/2021 – czwarta w historii edycja Pucharu Kontynentalnego kobiet w kombinacji norweskiej. Zawody były rozgrywane w Austrii i Rosji. 
Tytułu broniła Amerykanka Tara Geraghty-Moats oraz reprezentacja Norwegii w Pucharze Narodów. 
W tym sezonie najlepsza okazała się Austriaczka Sigrun Kleinrath, natomiast w Pucharze Narodów najlepsze były Austriaczki.

</doc>
<doc id="4919402" url="https://pl.wikipedia.org/wiki?curid=4919402" title="Franciszek Rodziewicz (oficer piechoty)">
Franciszek Rodziewicz (oficer piechoty)

Franciszek Rodziewicz (ur. w Żupranach) – major piechoty Wojska Polskiego, kawaler Orderu Virtuti Militari.
Życiorys.
Urodził się w rodzinie Józefa i Józefy. Do Wojska Polskiego został przyjęty z byłych Korpusów Wschodnich i byłej armii rosyjskiej.
Służył w 19 Pułku Piechoty we Lwowie. Po 1924 został przeniesiony do 61 Pułku Piechoty w Bydgoszczy. 12 kwietnia 1927 został mianowany majorem ze starszeństwem z 1 stycznia 1927 i 54. lokatą w korpusie oficerów piechoty, a w następnym miesiącu wyznaczony na stanowisko dowódcy III batalionu. W lipcu 1929 został przeniesiony do 41 Pułku Piechoty w Suwałkach na stanowisko kwatermistrza. W marcu 1932 został przeniesiony do Korpusu Ochrony Pogranicza. W maju 1933 został przeniesiony z KOP do 79 Pułku Piechoty w Słonimie na stanowisko dowódcy batalionu. W lipcu 1935 został zwolniony z zajmowanego stanowiska i oddany do dyspozycji dowódcy Okręgu Korpusu Nr IX, a później przeniesiony w stan spoczynku.
W czasie kampanii wrześniowej 1939 walczył na stanowisku komendanta Kwatery Głównej 39 Dywizji Piechoty. 26 września pod Zamościem dostał się do niewoli niemieckiej. Do 1945 przebywał w Oflagu VII A Murnau.

</doc>
<doc id="4919408" url="https://pl.wikipedia.org/wiki?curid=4919408" title="Repiszcze Nowe">
Repiszcze Nowe

Repiszcze Nowe – dawny zaścianek. Tereny na których był położony, leżą obecnie na Białorusi, w obwodzie witebskim, w rejonie dokszyckim, w sielsowiecie Królewszczyzna.
Historia.
W czasach zaborów w granicach Imperium Rosyjskiego.
W dwudziestoleciu międzywojennym zaścianek leżał w Polsce, w województwie wileńskim, w powiecie dziśnieńskim, do 11 kwietnia 1929 w gminie Dokszyce, następnie w gminie Porpliszcze.
W 1931 w 2 domach zamieszkiwało 20 osób.
Miejscowość należała do parafii rzymskokatolickiej w Hołubiczach. Podlegała pod Sąd Grodzki w Dokszycach i Okręgowy w Wilnie; właściwy urząd pocztowy mieścił się w Hołubiczach.

</doc>
<doc id="4919411" url="https://pl.wikipedia.org/wiki?curid=4919411" title="Repiszcze Stare">
Repiszcze Stare

Repiszcze Stare – dawny zaścianek. Tereny na których był położony, leżą obecnie na Białorusi, w obwodzie witebskim, w rejonie dokszyckim, w sielsowiecie Królewszczyzna.
Historia.
W czasach zaborów w granicach Imperium Rosyjskiego.
W dwudziestoleciu międzywojennym zaścianek leżał w Polsce, w województwie wileńskim, w powiecie dziśnieńskim, do 11 kwietnia 1929 w gminie Dokszyce, następnie w gminie Porpliszcze.
Według Powszechnego Spisu Ludności z 1921 roku zamieszkiwało tu 3 osoby, wszystkie były wyznania prawosławnego i zadeklarowały białoruskąą przynależność narodową. Był tu 1 budynek mieszkalny. W 1931 w 2 domach zamieszkiwało 13 osób.
Miejscowość należała do parafii rzymskokatolickiej w Hołubiczach. Podlegała pod Sąd Grodzki w Dokszycach i Okręgowy w Wilnie; właściwy urząd pocztowy mieścił się w Hołubiczach.

</doc>
<doc id="4919417" url="https://pl.wikipedia.org/wiki?curid=4919417" title="Fiodor Burłacki">
Fiodor Burłacki

Fiodor Michajłowicz Burłacki (; ur. 4 stycznia 1927 w Kijowie, zm. 26 lutego 2014 w Moskwie) – radziecki politolog, dziennikarz i publicysta.
Życiorys.
Urodził się na Ukrainie. Matka dała mu imię Fiodora na cześć Friedricha Engelsa. W 1951 roku pod kierunkiem obronił pracę kandydacką na temat „Poglądy polityczne Nikołaja Dobrolubowa” (). W 1958 roku napisał rozdział o państwie do podręcznika "Podstawy marksizmu-leninizmu" pod redakcją Otto Kuusinena, a w 1961 roku został współautorem Kodeksu moralnego budowniczego komunizmu. W 1964 uzyskał stopień doktora nauk filozoficznych na podstawie rozprawy „Państwo a komunizm” (). W latach 1971–1989 kierował katedrą filozofii marksistowsko-leninowskiej w Instytucie Nauk Społecznych przy KC KPZR. Podczas "pieriestrojki" brał udział w opracowywaniu doktryny tzw. nowego myślenia.
Pochowany na Cmentarzu Trojekurowskim w Moskwie.
Linki zewnętrzne.
 

</doc>
<doc id="4919423" url="https://pl.wikipedia.org/wiki?curid=4919423" title="Sieliszcze (sielsowiet Hołubicze)">
Sieliszcze (sielsowiet Hołubicze)

Sieliszcze (; ) – wieś na Białorusi, w obwodzie witebskim, w rejonie głębockim, w sielsowiecie Hołubicze.
Historia.
W czasach zaborów w granicach Imperium Rosyjskiego.
W dwudziestoleciu międzywojennym wieś leżała w Polsce, w województwie wileńskim, w powiecie dziśnieńskim, do 11 kwietnia 1929 w gminie Dokszyce, następnie w gminie Hołubicze.
Według Powszechnego Spisu Ludności z 1921 roku zamieszkiwało tu 98 osób, 20 było wyznania rzymskokatolickiego a 78 prawosławnego. Jednocześnie 24 mieszkańców zadeklarowało polską przynależność narodową a 74 białoruska. Było tu 20 budynków mieszkalnych. W 1931 w 25 domach zamieszkiwało 108 osób.
Miejscowość należała do parafii rzymskokatolickiej w m. Zaszcześle i prawosławnej w Hołubiczach. Podlegała pod Sąd Grodzki w Głębokiem i Okręgowy w Wilnie; właściwy urząd pocztowy mieścił się w Hołubiczach.

</doc>
<doc id="4919424" url="https://pl.wikipedia.org/wiki?curid=4919424" title="Mikołaj Ciechanowiecki">
Mikołaj Ciechanowiecki



</doc>
<doc id="4919426" url="https://pl.wikipedia.org/wiki?curid=4919426" title="Alpen Cup w kombinacji norweskiej 2020/2021">
Alpen Cup w kombinacji norweskiej 2020/2021

Alpen Cup w kombinacji norweskiej 2020/2021 to kolejna edycja tego cyklu zawodów. Rywalizacja miała rozpocząć się 12 września 2020 r. w niemieckim Winterbergu, jednak ostatecznie rozpoczęła się 17 października 2020 r. w Klingenthal, a zakończyła się 14 marca 2021 r. we francuskim Prémanon.
Tytułu z poprzedniej edycji bronił Austriak Fabio Obermeyr. W tym sezonie natomiast najlepszy okazał się również Austriak, ale tym razem był to Florian Kolb.

</doc>
<doc id="4919427" url="https://pl.wikipedia.org/wiki?curid=4919427" title="ESP (motoryzacja)">
ESP (motoryzacja)



</doc>
<doc id="4919430" url="https://pl.wikipedia.org/wiki?curid=4919430" title="Mont Orgueil">
Mont Orgueil

Zamek Mont Orgueil (ang. "Mont Orgueil Castle, Gorey Castle"; jèrriais: "Mount Pride" lub "Haughty Mount") – zamek na wyspie Jersey w miejscowości Gorey (Saint Martin).
Historia.
Zamek dawniej.
Miejsce, w którym istnieje zamek, w celach obronnych wykorzystywane i ufortyfikowane było na długo przed wzniesieniem w tym miejscu twierdzy.
Budowa zamku Mont Orgueil rozpoczęła się w 1204 roku, a pierwsze wzmianki o nim pochodzą z 1212 roku.
Zamek przez wiele lat był głównym punktem obrony wyspy, jednak gdy udoskonalono artylerię, twierdza przestała pełnić kluczową rolę w odpieraniu ataków. Z czasem zdecydowano się na budowę nowej twierdzy obecnie znanej jako Elizabeth Castle, którą Mont Orgueil miał zostać zastąpiony. W 1600 roku planowano również wyburzenie twierdzy w Gorey, by wykorzystać uzyskany w ten sposób budulec do budowy nowego zamku w okolicach Saint Helier. Rozbiórce sprzeciwił się jednak ówczesny gubernator Jersey Walter Raleigh, który stwierdził, że „strach go burzyć”. Skutkiem sprzeciwu gubernatora było nierozebranie i pozostawienie zamku w spokoju.
Do XVI wieku zamek pełnił funkcję siedziby gubernatorów Jersey.
W późniejszym czasie stary zamek zaadaptowano na więzienie. Tę rolę pełnił do końca XVII wieku, kiedy to zbudowano nowe więzienie w St. Helier.
Podczas angielskiej wojny domowej zamek był w rękach rojalistów, jednak w 1651 roku wyspę najechały siły parlamentu, a zamek Mont Orgueil został oblężony i w końcu pod groźbą ostrzału załoga twierdzy skapitulowała.
Po wojnie zostały przeprowadzone dokładne oględziny zamku i okazało się, że pomieszczenia w zamku są w opłakanym stanie i nie nadają się do użytku. Dwa lata później stwierdzono natomiast, że zamek jest w stanie ruiny.
W późniejszym czasie zaniedbany i zniszczony zamek został wyremontowany, a jego pomieszczenia przystosowane do pełnienia funkcji wojskowych.
W 1846 roku zamek w Gorey odwiedziła królowa Wiktoria. Również później zamek Mont Orgueil był gospodarzem kolejnych królewskich wizyt: Jerzego V w 1921 roku i Elżbiety II.
W 1907 roku zamek w zrujnowanym stanie został przekazany mieszkańcom Jersey.
Od 1929 roku w zamku znajduje się muzeum i jest on dostępny dla zwiedzających.
W czasie niemieckiej okupacji Jersey w zamku Mont Orgueil stacjonowali żołnierze Wehrmachtu, a w samym zamku dobudowano nowoczesne fortyfikacje. Fortyfikacje te starano budować się w taki sposób, by nie odbiegały wyglądem od średniowiecznego zamku.
Pod koniec lat 90. XX wieku zamek został poddany renowacji; na ten cel zostały przeznaczone 3 miliony funtów.
Zamek obecnie.
Współcześnie zamek w Gorey jest jedną z atrakcji turystycznych wyspy. Muzeum znajdujące się w zamku zarządzane jest przez Jersey Heritage.

</doc>
<doc id="4919431" url="https://pl.wikipedia.org/wiki?curid=4919431" title="KF Bashkimi Koretin">
KF Bashkimi Koretin

KF Bashkimi Koretin (alb. Klubi Futbollistik Bashkimi Koretin, serb. cyr. 
Фудбалски клуб Коретин Унион) – kosowski klub piłkarski, mający siedzibę we wsi Koretin, we wschodniej części kraju.
Historia.
Chronologia nazw:
Klub piłkarski Bashkimi został założony w miejscowości Koretin w 1974 roku.
Narastający konflikt etniczny doprowadził ostatecznie do wybuchu wojny domowej w Kosowie w latach 1998–1999. W rezultacie bombardowania Kosowo znalazło się pod tymczasowym zarządem ONZ. Kosowskie kluby wycofały się z mistrzostw Jugosławii i od sezonu 1999/2000 najlepsze zespoły występowały w Superlidze Kosowa. KF Bashkimi Koretin startował w grupie A Liga e Parë. W sezonie 2002/03 zajął ostatnie miejsce w Liga e Dytë i w następnych latach nie występował w żadnych rozgrywkach. Dopiero od 2010 ponownie grał w "Liga e Dytë". W sezonie 2016/17 zajął 1. miejsce w grupie B i awansował do "Liga e Parë". W sezonie 2017/18 był siódmy w końcowej klasyfikacji. W następnej edycji po zajęciu 14. miejsca występował w barażach, w których przegrał z KF Dardana i wrócił do "Liga e Dytë".
Barwy klubowe, strój.
Klub ma barwy czerwono-białe. Zawodnicy swoje domowe spotkania zazwyczaj grają w czerwonych koszulkach, białych spodenkach oraz czerwonych getrach.
Sukcesy.
Trofea międzynarodowe.
Nie uczestniczył w rozgrywkach europejskich (stan na 31-05-2020).
Struktura klubu.
Stadion.
Klub piłkarski rozgrywa swoje mecze domowe na stadionie Koretin w Koretinie o pojemności 600 widzów.

</doc>
<doc id="4919432" url="https://pl.wikipedia.org/wiki?curid=4919432" title="Słoboda (sielsowiet Hołubicze)">
Słoboda (sielsowiet Hołubicze)

Słoboda (; ) – wieś na Białorusi, w obwodzie witebskim, w rejonie głębockim, w sielsowiecie Hołubicze.
Dawniej Słoboda Królewska.
Historia.
W czasach zaborów w granicach Imperium Rosyjskiego.
W dwudziestoleciu międzywojennym wieś leżała w Polsce, w województwie wileńskim, w powiecie dziśnieńskim, do 11 kwietnia 1929 w gminie Plissa, następnie w gminie Hołubicze.
Według Powszechnego Spisu Ludności z 1921 roku zamieszkiwało tu 146 osób, 87 było wyznania rzymskokatolickiego, 59 prawosławnego. Jednocześnie 27 mieszkańców zadeklarowało polską przynależność narodową, 119 białoruską. Było tu 27 budynków mieszkalnych. W 1931 w 31 domach zamieszkiwało 158 osób.
Miejscowość należała do parafii rzymskokatolickiej w m. Zaszcześle i prawosławnej w Hołubiczach. Podlegała pod Sąd Grodzki w Głębokiem i Okręgowy w Wilnie; właściwy urząd pocztowy mieścił się w Hołubiczach.

</doc>
<doc id="4919433" url="https://pl.wikipedia.org/wiki?curid=4919433" title="Night Lovell">
Night Lovell

Shermar Paul (ur. 29 maja 1997 r.), lepiej znany jako Night Lovell, to kanadyjski raper, autor tekstów i producent muzyczny. Jako producent muzyczny szerzej był znany pod pseudonimem KLNV (akronim od Killanov).
Początkowo zyskał sławę po tym, jak jego piosenka „"Dark Light"” stała się popularna w 2014 roku na platformie Soundcloud. Do tej pory wydał trzy albumy, "Concept Vague" 21 grudnia 2014 roku i "Red Teenage Melody" 13 czerwca 2016 roku. Latem 2018 roku ujawnił nazwę swojego trzeciego albumu "GOODNIGHT LOVELL", który ukazał się 22 lutego 2019 roku.

</doc>
<doc id="4919434" url="https://pl.wikipedia.org/wiki?curid=4919434" title="Teraflops">
Teraflops



</doc>
<doc id="4919435" url="https://pl.wikipedia.org/wiki?curid=4919435" title="Paweł Ryszkowski">
Paweł Ryszkowski

Paweł Ryszkowski herbu Nowina (zm. w 1702 roku) – kasztelan mścisławski w latach 1664-1702, podczaszy brzeskolitewski w 1657 roku.
Poseł powiatu brzeskolitewskiego na sejm 1661 roku. Poseł sejmiku mścisławskiego na sejm 1664/1665 roku.
Był elektorem Michała Korybuta Wiśniowieckiego z województwa mścisławskiego w 1669 roku. Przystąpił do senatorsko-żołnierskiej konfederacji kobryńskiej 1672 roku.

</doc>
<doc id="4919437" url="https://pl.wikipedia.org/wiki?curid=4919437" title="Nicholas Galitzine">
Nicholas Galitzine

Nicholas Galitzine (ur. 29 września 1994 w Londynie) – angielski aktor, znany przede wszystkim z roli Conora w filmie "Piękny drań" (2016) oraz Johnniego w filmie "High Strung" (2016).
Wczesne życie.
Dorastał w Londynie w Anglii. W wieku 10 lat śpiewał w chórze. Po ukończeniu szkoły średniej uczęszczał do Dulwich College w Londynie. Następnie zapisał się do młodzieżowego zespołu teatralnego w Pleasance w Islington, aby rozwijać swoją pasję do aktorstwa.
W dzieciństwie trenował rugby. Brał także udział w powiatowych zawodach lekkoatletycznych.
Kariera.
W 2014 zadebiutował rolą w filmie "The Beat Beneath My Feet", wykonał też kilka piosenek do oryginalnej ścieżki dźwiękowej filmu.
W 2016 zagrał w amerykańskim dramacie "High Strung", w którym wcielił się w rolę młodego skrzypka występującego na stacji metra. W tym samym roku wystąpił w filmie "Piękny drań", w którym zagrał młodego studenta, który przeniósł się do innej szkoły z powodu drwin uczniów z jego orientacji seksualnej. Film ten został później nominowany do pięciu nagród na "15. Irish Film &amp; Television Awards". W 2021 pojawił się jako książę Robert w filmie muzycznym "Kopciuszek".

</doc>
<doc id="4919444" url="https://pl.wikipedia.org/wiki?curid=4919444" title="Edwin Agustín Lozada">
Edwin Agustín Lozada

Edwin Agustín Lozada (ur. 1954) – filipiński pisarz i poeta.
Urodził się w San Fernando (La Union), dorastał w Kalifornii. Kształcił się w zakresie filologii hiszpańskiej i muzyki na Uniwersytecie Stanowym Kalifornii oraz na Uniwersytecie Complutense w Madrycie (1980-1981). Tworzy głównie w języku hiszpańskim, czasem dokonując autotłumaczeń na język angielski. Nawiązuje do tradycji literatury filipińskiej z XIX wieku, podkreśla również konieczność podtrzymania ciągłości oryginalnej filipińskiej produkcji literackiej w języku kastylijskim. 
Opublikował kilka zbiorów poezji, w tym "Sueños anónimos/Anonymous Dreams" (2001) i "Bosquejos/Sketches" (2002, 2003). Stypendysta San Francisco Individual Artist Commissions (2001), przewodniczy Philippine American Writers and Artists, Inc. Od 2017 redaktor naczelny internetowego półrocznika "Revista Filipina", poświęconego kulturze hiszpanofilipińskiej.
Przez krytykę zaliczany do nowej generacji pisarzy hiszpanofilipińskich, którzy swoją łączność ze światem hiszpańskojęzycznym wywodzą z międzynarodowego, nie zaś rodzimego, powiązanego z archipelagiem źródła.

</doc>
<doc id="4919446" url="https://pl.wikipedia.org/wiki?curid=4919446" title="Dżama'at al-Tawid wal-Dżihad">
Dżama'at al-Tawid wal-Dżihad



</doc>
<doc id="4919447" url="https://pl.wikipedia.org/wiki?curid=4919447" title="Alpen Cup kobiet w kombinacji norweskiej 2020/2021">
Alpen Cup kobiet w kombinacji norweskiej 2020/2021

Alpen Cup kobiet w kombinacji norweskiej 2020/2021 to kolejna edycja tego cyklu zawodów. Rywalizacja rozpoczęła się 17 października 2020 r. w niemieckim Klingenthal, a zakończyła się 14 marca 2021 r. we francuskim Prémanon.
Tytułu z poprzedniej edycji broniła Austriaczka Lisa Hirner. W tym sezonie natomiast najlepsza okazała się również Austriaczka, ale tym razem była to Sigrun Kleinrath.

</doc>
<doc id="4919449" url="https://pl.wikipedia.org/wiki?curid=4919449" title="Eryaman Stadyumu">
Eryaman Stadyumu

Eryaman Stadyumu – stadion piłkarski w Eryaman, na przedmieściach Ankary, w Turcji. Został wybudowany w latach 2016–2019 i zainaugurowany 28 stycznia 2019 roku. Może pomieścić 22 000 widzów. Swoje spotkania rozgrywają na nim piłkarze klubów Gençlerbirliği SK i MKE Ankaragücü.
Prace przygotowawcze do budowy stadionu w Eryaman (przedmieścia Ankary) rozpoczęły się w 2015 roku, a właściwa budowa ruszyła w roku 2016. W trakcie budowy obiektu nie było jeszcze pewności, który zespół będzie gospodarzem nowego obiektu, początkowo sugerowano, że będzie to Osmanlıspor, jednak ostatecznie nie doszło do przeprowadzki tego klubu na nowy obiekt. Gospodarzami zostały natomiast zespoły Gençlerbirliği SK oraz MKE Ankaragücü, których poprzedni obiekt, Stadion 19 Maja, został rozebrany w 2018 roku by zrobić miejsce pod nowy, bardziej nowoczesny stadion. Pojemność stadionu miała pierwotnie wynosić 15 000 widzów, jednak w trakcie planowania zdecydowno się zwiększyć ją najpierw do 18–20 tys. miejsc, a ostatecznie ustalono ją na poziomie 22 000 widzów. 7 sierpnia 2019 roku na obiekcie rozegrano mecz o Superpuchar Turcji (Akhisar Belediyespor – Galatasaray SK 0:1).

</doc>
<doc id="4919450" url="https://pl.wikipedia.org/wiki?curid=4919450" title="Wieża widokowa na Trójgarbie">
Wieża widokowa na Trójgarbie

Wieża widokowa na Trójgarbie – wieża widokowa na górze Trójgarb w paśmie Gór Wałbrzyskich w województwie dolnośląskim. 
Historia.
Pierwsza wieża widokowa stanęła na najwyższym szczycie Trójgarbu w roku 1882, wraz z parterowym schroniskiem. Budowę sfinansował właściciel restauracji „Złota Kotwica” w Starych Bogaczowicach Martin Engler. Oba obiekty zostały rozebrane po drugiej wojnie światowej. Następnie postawiono w tym miejscu wieżę triangulacyjną, później rozebraną. 
Wieża widokowa.
Wieża postawiona jest na planie trójkąta i stoi na żelbetowej płycie, o grubości 1 metra, na jej budowę zużyto 67 ton stali, około 60 kubików betonu i 50 kubików drewna modrzewiowego. Sam montaż tej konstrukcji zajął 2,5 miesiąca. Na górę prowadzi 160 stopni schodów. Wieża składa się z pięciu wysuniętych poza podstawę platform widokowych na pięciu kondygnacjach, na wysokości od 17 do 23 metrów nad podstawą. Całkowita wysokość wieży to 27 metrów. Po zmroku wieża oświetlana jest ogniwami fotowoltaicznymi. Otwarcie wieży odbyło się 29 grudnia 2018. 
Wieża została sfinansowana z funduszy gmin Czarny Bór, Stare Bogaczowice i Szczawno-Zdrój a także Urzędu Marszałkowskiego Województwa Dolnośląskiego. Budowę zrealizowano w ramach projektu Ekomuzeum wokół Trójgarbu – etap II – sposób na ochronę i udostępnianie zasobów przyrodniczych masywu Trójgarbu i Chełmca”. Ogólny koszt wyniósł 2 687 900 złotych, z czego dofinansowanie wynosiło 70 procent. 
Szlaki turystyczne piesze.
Na szczyt Trójgarbu i na wieżę widokową prowadzą następujące szlaki turystyczne:

</doc>
<doc id="4919455" url="https://pl.wikipedia.org/wiki?curid=4919455" title="Filipinoszczur luzoński">
Filipinoszczur luzoński

Filipinoszczur luzoński ("Bullimus luzonicus") – gatunek ssaka z podrodziny myszy (Murinae) w rodzinie myszowatych (Muridae), występujący na Filipinach; według IUCN nie jest zagrożony wyginięciem.
Zasięg występowania.
Filipinoszczur luzoński jest endemitem wyspy Luzon w północnych Filipinach.
Taksonomia.
Gatunek po raz pierwszy naukowo opisał w 1895 roku angielski zoolog Oldfield Thomas nadając mu nazwę "Mus luzonicus". Opis ukazał się w czasopiśmie "The Annals and Magazine of Natural History". Jako miejsce typowe odłowu holotypu Thomas wskazał Mount Data w Lepanto na Luzonie na Filipinach na wysokości 8000 stóp (2440 m). Holotypem był samica z kolekcji Johna Whiteheada. W rodzaju "Bullimus" umieścił go w 1913 roku Ned Hollister. Gatunek monotypowy.
Badania C.C. Kyriazisa i współpracowników z 2017 roku wykazały znaczące zróżnicowanie genetyczne między populacjami tego gatunku.
Morfologia.
Długość ciała (bez ogona) 234—267 mm, długość ogona 190–233 mm, długość ucha 28,5–36 mm, długość tylnej stopy 49–56 mm; masa ciała 351–520 g. Sierść na grzbiecie koloru brązowego, spód ciała jest ciemnoszary, rozjaśniony białymi końcówkami włosów. Ogon jest bezwłosy (stanowi 77–92% długości ciała) i zasadniczo ciemny powyżej oraz jaśniejszy poniżej, z białą końcówką. Samica ma od 3 do 4 par gruczołów mlekowych.
Ekologia.
Słabo poznany gatunek. Filipinoszczur luzoński zamieszkuje pierwotny las nizinny, górski i mszysty oraz lasy zdegradowane z częściowo otwartym sklepieniem, najliczniej spotykany na wysokości 1000–1450 m n.p.m. (zakres 200–2400 m n.p.m.). Jest aktywny zarówno w dzień jak i w nocy, szukając roślin rosnących na ziemi. Filipinoszczur luzoński spożywa głównie zielony materiał roślinny, ale może być wszystkożerny. Buduje ścieżki przez wysokie trawy lub gęstą, zakrytą roślinność, pozostawiając wzdłuż nich kawałki skoszonej trawy (o długości około 10–20 cm). U samic stwierdzono średnio dwa zarodki (zakres 1–3).
Status i ochrona.
W Czerwonej księdze gatunków zagrożonych Międzynarodowej Unii Ochrony Przyrody i Jej Zasobów został zaliczony do kategorii LC ( „najmniejszej troski”). Nie stwierdzono większych zagrożeń dla tego gatunku, jako że jest prawdopodobnie szeroko rozpowszechniony i dobrze adaptuje się do zdegradowanych siedlisk.

</doc>
<doc id="4919457" url="https://pl.wikipedia.org/wiki?curid=4919457" title="Bullimus luzonicus">
Bullimus luzonicus



</doc>
<doc id="4919463" url="https://pl.wikipedia.org/wiki?curid=4919463" title="KSz Silesia Racibórz">
KSz Silesia Racibórz



</doc>
<doc id="4919470" url="https://pl.wikipedia.org/wiki?curid=4919470" title="Deepspot">
Deepspot

Deepspot – basen nurkowy przeznaczony do freedivingu i nurkowania sportowego, zlokalizowany w Mszczonowie w powiecie żyrardowskim. Został otwarty 21 listopada 2020.
Deepspot ma głębokość 45,4 metrów. W chwili otwarcia był najgłębszym basenem nurkowym na świecie, głębszym o 3,4 m od poprzedniego rekordzisty basenu Y-40 w Padwie. W lipcu 2021 otwarto jeszcze głębszy basen – Deep Dive Dubai w Dubaju o głębokości 60 m. Oczekuje się ponadto, że w 2023 roku zostanie otwarty planowany w Liverpoolu basen Blue Abyss o głębokości 50 m.
Pojemność basenu wynosi 8000 metrów sześciennych. Pod powierzchnią wody został poprowadzony szklany tunel dla zwiedzających.

</doc>
<doc id="4919475" url="https://pl.wikipedia.org/wiki?curid=4919475" title="Kopalnia złota Makmal">
Kopalnia złota Makmal

Kopalnia złota Makmal – kopalnia złota w Kirgistanie w rejonieToguz-Toro w obwodzie dżalalabadzkim. 
Historia.
Kopalnia znajduje się 630 km od Biszkeku i 47 km od wsi Kazarman na wysokości 2350–2800 m n.p.m. Około 400 metrów na wschód od kopalni płynie rzeka Makmal, a 1,3 km na zachód rzeka Kichi-Makmal. Na potrzeby kopalni zbudowano ujęcie wód podziemnych. Wydobycie rozpoczęto w 1986 roku i prowadzono metodą odkrywkową do 2001 roku. 
Po 2001 roku zbudowano sztolnie i rozpoczęto podziemne wydobywanie rudy złota. Kopalnia miała zakład, w którym odzyskiwano złoto z rudy przy pomocy cyjanku. Pozostałości odprowadzano do osadnika znajdującego się 12 km od wsi Kazamaran. Początkowo planowano wydobycie przez 10 lat, potem czas wydobycia wydłużano. W 2016 roku kopalnia zatrudniała 1006 pracowników w tym 370 przy wydobyciu. Ponieważ od 2012 roku kopalnia musiała być dotowana w sierpniu 2018 roku podjęto decyzję o zaprzestaniu wydobycia. 
W 2018 roku przetarg na zarządzanie kopalnią wygrała chińska firma Manson Group LLC. Miała ona przeznaczyć 75 mln USD na sfinansowanie projektu i zatrudnić 800 osób. W zamian otrzymała 70% udziałów spółki joint venture, a firma Kirgizaltyn – pozostałe 30%. Firma ma przeznaczać rocznie 10 mln dolarów na regionalny fundusz rozwoju. Nowa spółka nosi nazwę Makmal Gold Company. Spółka planuje dodatkowe rozpoznanie złoża, przeróbkę odpadów poflotacyjnych i hałd zakładu.
Kopalnia wydobywała ponad 1,2 miliona funtów złota rocznie. 

</doc>
<doc id="4919476" url="https://pl.wikipedia.org/wiki?curid=4919476" title="Grand Prix Alanya">
Grand Prix Alanya

Grand Prix Alanya – jednodniowy wyścig kolarski rozgrywany corocznie od 2018 w okolicach tureckiego miasta Alanya.
Od początku istnienia należy do cyklu UCI Europe Tour, w którym posiada kategorię 1.2.
Odbywa się również kobiecy wyścig o tej samej nazwie.
Zwycięzcy.
Opracowano na podstawie:

</doc>
<doc id="4919478" url="https://pl.wikipedia.org/wiki?curid=4919478" title="GP Alanya">
GP Alanya



</doc>
<doc id="4919483" url="https://pl.wikipedia.org/wiki?curid=4919483" title="Diego Palacios">
Diego Palacios

Diego José „Chiqui” Palacios Espinoza (ur. 12 lipca 1999 w Guayaquil) – ekwadorski piłkarz występujący na pozycji obrońcy, zawodnik Los Angeles FC. Od 2018 reprezentant Ekwadoru.
Życiorys.
Wychowanek CS Norte América, Deportivo Azogues i SD Aucas.
Kariera klubowa.
1 stycznia 2017 podpisał kontrakt z SD Aucas, występujący w Serie A. W Serie A zadebiutował 18 lutego 2018 na stadionie Estadio Gonzalo Pozo Ripalda (Quito, Pichincha) w zremisowanym 0:0 meczu przeciwko Delfín SC, zagrał całe spotkanie. W S.D. Aucas wystąpił w 23 meczach strzelając jednego gola i zdobywając trzy asysty. 23 lipca 2018 został wypożyczony na jeden sezon do holenderskiego klubu Willem II Tilburg z Eredivisie. W holenderskiej Eredivisie zadebiutował 11 sierpnia 2018 na stadionie Willem II Stadion (Tilburg, Brabancja Północna) w przegranym 0:1 meczu przeciwko VVV Venlo, grając pełne 90 minut.
12 sierpnia 2019 amerykański klub Los Angeles FC poinformował, że 7 sierpnia o godzinie 23:59 pozyskał 20-letniego obrońcę Diego Palaciosa za pomocą Targeted Allocation Money. W Major League Soccer zadebiutował 30 września 2019 na stadionie Allianz Field (Saint Paul, Minnesota) w zremisowanym 1:1 meczu przeciwko Minnesota United FC, w 84 minucie został zmieniony przez Mohammeda Monira. 
Kariera reprezentacyjna.
W reprezentacji Ekwadoru U-20 wystąpił w 20 meczach, w tym zwycięskiej kadrze Mistrzostw Ameryki Południowej do lat 20 w 2019 oraz na Mistrzostwach świata U-20 w 2019.
W seniorskiej reprezentacji Ekwadoru zadebiutował 12 października 2018 na stadionie Jassim Bin Hamad Stadium (Doha, Katar) w przegranym 3:4 meczu towarzyskim przeciwko Katarowi, w 46 minucie został zmieniony przez Aníbala Chalá.

</doc>
<doc id="4919485" url="https://pl.wikipedia.org/wiki?curid=4919485" title="Fuckowa Góra">
Fuckowa Góra

Fuckowa Góra (dawniej: "Kokorzyk"; 644 m) – góra w Beskidzie Makowskim w polskich Beskidach Zachodnich.
Położenie.
Znajduje się w Pasmie Koskowej Góry, w jej bocznym ramieniu, odchodzącym od głównego grzbietu pasma w Parszywce w kierunku południowym, a następnie południowo-wschodnim i opadającym ku dolinie Krzczonówki w Tokarni. Położona jest na południowy wschód od Kusikówki (706 m), stanowiąc ostatnie znaczniejsze wzniesienie we wspomnianym bocznym ramieniu. Od strony północno-wschodniej jej masyw ogranicza dolina Więcierzy, zaś od strony południowo-zachodniej dolina Bogdanówki.
Szczyt leży w granicach wsi Skomielna Czarna w gminie Tokarnia.
Charakterystyka.
Stoki łagodne, w dolnych partiach dość silnie rozczłonkowane dolinkami szeregu drobnych dopływów wspomnianych potoków: Bogdanówki, Krzczonówki i Więcierzy. Aż po sam szczyt pokryte mozaiką pół uprawnych, pastwisk i niewielkich areałów lasów.
Nazwa.
Nazwa szczytu pochodzi od roli Fuckowej (obecnie osiedle Skomielnej Czarnej), wspinającej się z doliny Bogdanówki na południowe stoki góry. Nazwa Kokorzyk, pod jaką szczyt występuje na starszych mapach (np. , ) i w przewodnikach turystycznych (np. ,), odnosi się do południowo-wschodniego ramienia Fuckowej Góry, opadającego ku dolinie Bogdanówki.
Turystyka.
Zachodnimi stokami Fuckowej Góry biegną znaki zielone szlaku turystycznego ze Skomielnej Czarnej do Więcierzy (przysiółek Tokarni w dolinie Więcierzy). Sam wierzchołek jest pokryty lasem, jednak wiele łąk i polan w strefie podszczytowej oferuje łącznie dookolny widok na bliższą okolicę.

</doc>
<doc id="4919487" url="https://pl.wikipedia.org/wiki?curid=4919487" title="OEC Taipei WTA Challenger">
OEC Taipei WTA Challenger



</doc>
<doc id="4919488" url="https://pl.wikipedia.org/wiki?curid=4919488" title="Kamienica przy ul. Śląskiej 38 w Szczecinie">
Kamienica przy ul. Śląskiej 38 w Szczecinie

Kamienica przy ul. Śląskiej 38 w Szczecinie – zabytkowy budynek mieszkalno-usługowy, znajdujący się na obszarze szczecińskiego osiedla Centrum, w dzielnicy Śródmieście. Wraz z bliźniaczą kamienicą przy ulicy Rayskiego 29 tworzy południowo-zachodnią pierzeję placu Grunwaldzkiego.
Kamienica powstała w latach 1892–1893.
Opis.
Budynek jest obiektem pięciokondygnacyjnym, przy czym elewacja od strony ulicy Śląskiej jest dłuższa, dziewięcioosiowa, a od strony placu Grunwaldzkiego krótsza, czteroosiowa. Parter budynku ozdobiono boniowaniem. Między 5 a 6 osią od strony ulicy Śląskiej umiejscowiono obramowaną paskiem bramę wejściową, którą wieńczą dwa putta. Lewe, przysłaniające joński kapitel i trzymające w ręku tablicę, jest alegorią nauki. Prawe, przysłaniające koło zębate i trzymające w rękach młot i kielnię, jest alegorią rzemiosła.
Przestrzeń pod niektórymi oknami pięter wypełniono płycinami i konsolami. Osie nr 2, 3 i 6, 7 od strony ulicy Śląskiej umieszczono w ryzalitach. Okna ryzalitów na pierwszym i drugim piętrze ozdobiono półkolumnami w porządku korynckim, a okna trzeciego piętra zwieńczono maszkaronami. Ryzality koronują szczyty z owalnymi okienkami poddasza. Pomiędzy ryzalitami na każdym z pięter rozmieszczono balkony. Na pierwszym piętrze balkony ogrodzono tralkową balustradą, a na wyższych piętrach balustradą kutą. Po obu stronach niektórych okien pierwszego piętra umieszczono półkolumny doryckie dźwigające trójkątne naczółki. Poszczególne kondygnacje kamienicy wydzielają gzymsy. Narożnik w formie wykusza, pod którym umieszczono wejście do lokalu usługowego ujęte w portal zamknięty łukiem. Narożnikowy wykusz wieńczy dwuczęściowy hełm z przezroczem i iglicą. Elewacja frontowa od strony placu Grunwaldzkiego charakteryzuje się skromniejszym wystrojem od elewacji bocznej. Najbogatszy wystrój otrzymały dwie środkowe osie. Na każdym z pięter do drugiej i trzeciej osi przylega balkon z kutą balustradą. Na pierwszym piętrze ozdobę środkowych okien stanowią pilastry korynckie i głowy maszkaronów. Elewację wieńczy szczyt z trójkątnym naczółkiem i owalnym okienkiem poddasza. Dach kamienicy jest dwupołaciowy, jednospadowy. Połacie dachu pokrywa czerwona dachówka ceramiczna.

</doc>
<doc id="4919489" url="https://pl.wikipedia.org/wiki?curid=4919489" title="Open GDF Suez de Limoges">
Open GDF Suez de Limoges



</doc>
<doc id="4919493" url="https://pl.wikipedia.org/wiki?curid=4919493" title="Grand Prix Velo Alanya">
Grand Prix Velo Alanya

Grand Prix Velo Alanya – jednodniowy wyścig kolarski rozgrywany corocznie od 2019 w okolicach tureckiego miasta Alanya.
Od początku istnienia należy do cyklu UCI Europe Tour, w którym posiada kategorię 1.2.
Odbywa się również kobiecy wyścig o tej samej nazwie.
Zwycięzcy.
Opracowano na podstawie:

</doc>
<doc id="4919494" url="https://pl.wikipedia.org/wiki?curid=4919494" title="GP Velo Alanya">
GP Velo Alanya



</doc>
<doc id="4919495" url="https://pl.wikipedia.org/wiki?curid=4919495" title="Fionn O’Shea">
Fionn O’Shea

Fionn O’Shea (ur. 2 stycznia 1997 w Dublinie) – irlandzki aktor, wystąpił w roli Neda Roche’a w filmie "Piękny drań" z 2016 roku.
Kariera.
W 2007 roku zadebiutował w irlandzkim filmie krótkometrażowym "New Boy". W 2009 roku zagrał w filmie fabularnym "A Shine of Rainbows". W latach 2009–2012 grał w irlandzko–brytyjskim serialu animowanym dla dzieci "Roy". W 2016 roku zagrał w komediodramacie "Piękny drań", gdzie wcielił się w rolę Neda Roche’a – chłopca, który próbuje zmierzyć się z prześladowaniem ze strony rówieśników z powodu odmiennych zainteresowań, braku zaangażowania sportem czy orientacji seksualnej. Na "15. Irish Film &amp; Television Awards" był nominowany do tytułu "Actor in a leading role" ("Aktor w roli głównej") oraz "Rising Star Award" ("Wschodząca gwiazda"). W 2020 roku zagrał Jamiego w "Normal People".

</doc>
<doc id="4919498" url="https://pl.wikipedia.org/wiki?curid=4919498" title="Slavko Večerina">
Slavko Večerina



</doc>
<doc id="4919499" url="https://pl.wikipedia.org/wiki?curid=4919499" title="K Beerschot VA">
K Beerschot VA

Beerschot VA – belgijski klub piłkarski, mający siedzibę w dzielnicy Wilrijk w mieście Antwerpia, w północnej części kraju. Obecnie gra w Eerste klasse B.
Historia.
Chronologia nazw:
Klub piłkarski Football Club Wilrijk został założony w miejscowości Wilrijk (do 1983 osobne miasteczko) w 1921 roku, po czym 11 lutego 1921 dołączył do UBSSA. W wyniku wprowadzenia w 1926 roku trzeciego poziomu ogólnokrajowego, klub w sezonie 1926/27 debiutował Bevordering. Niestety zespół zajął trzecie miejsce od końca w grupie A, spadając po zaledwie jednym sezonie. W grudniu 1926 roku w belgijskiej piłce nożnej powstał rejestr matriculaire, czyli rejestr klubów zgodnie ich dat założenia. Racing otrzymał nr rejestracyjny matricule 155. W sezonie 1931/32 zwiększono liczbę uczestników trzeciej dywizji, co spowodowało, że klub po raz drugi znalazł się na szczeblu krajowym. Po dwóch sezonach w "Bevordering" ponownie został zdegradowany do rozgrywek regionalnych. W sezonie 1935/36 startował znów w "Bevordering" i po dwóch sezonach w 1937 wygrał grupę B, zdobywając awans do Tweede Afdeling (D2). Pierwszy sezon na drugim poziomie zakończył na 11.pozycji w grupie A, a w sezonie 1938/39 zajął przedostatnie 13.miejsce w grupie A i kolejny sezon musiałby rozpocząć w trzeciej dywizji, jednak z powodu wybuchu II wojny światowej rozgrywki piłkarskie zostały zawieszone na dwa lata. Po wznowieniu rozgrywek występował w "Bevordering", a w następnym sezonie 1942/43 spadł do ligi prowincjalnej. Dopiero po zakończeniu II wojny światowej w sezonie 1945/46 ponownie zagrał na trzecim poziomie. W 1946 roku klub został uznany przez "Société Royale" w związku z czym przemianowany na Koninklijke Football Club Wilrijk. Ale po trzech sezonach w 1949 ponownie spadł do rozgrywek prowincjalnych. W 1952 roku w wyniku reformy systemu lig klub został wprowadzony czwarty poziom ogólnokrajowy zwany Vierde klasse. Przez kolejne dziesięciolecia klub grał w prowincjonalnych seriach.
W 1993 roku klub połączył się z "Olympia Wilrijk '72". Ten młodszy klub z Wilrijka został założony w 1972 roku przez niektórych członków zarządu, którzy odłączyli się od KFC Wilrijk i był zrzeszony w Belgijskim Związku Piłki Nożnej pod numerem 7727. Zjednoczony klub otrzymał nazwę KFC Olympia Wilrijk (KFCO Wilrijk) i kontynuował historię z numerem 155.
W 1994 roku klub po 45 latach obecności wrócił do ligi na poziomie ogólnokrajowym - Vierde klasse (D4). W sezonie 1995/96 zespół zajął trzecie miejsce w grupie B, zaledwie dwa punkty za zwycięzcą KFC Eendracht Zele. Również zajął trzecie miejsce w 2000 roku, ale następnie w barażach o awans do trzeciej dywizji przegrał 0:1 w rundzie drugiej z Seraing RUL.
Potem jednak wyniki stały się bardziej zróżnicowane. W 2002 roku KFCO Wilrijk zajął w grupie trzecie miejsce od dołu i po ośmiu latach spadł z czwartej ligi. Rok później ponownie wrócił do "Vierde klasse", w której grał przez kolejne trzy lata, aż do ponownego zdegradowania w 2006 roku. Klub piął się w górę i w dół: ponowny awans do czwartej dywizji w 2008 roku i spadek w 2010 roku.
Po bankructwie pierwszoligowego Beerschot AC w 2013 roku, klub zdecydował się na przyjęcie nazwy "Beerschot". Klub chciał kontynuować grę jako "KFCO Beerschot Wilrijk" i dodać fioletowo-białe barwy klubu Beerschot do swoich własnych kolorów. Jednak KBVB zdecydował, że klub nie może używać litery "K" (Koninklijke, "Królewski"), ponieważ zmienił nazwę. W rezultacie klub nosił pierwotną nazwę FCO Beerschot Wilrijk. Klub musiał złożyć nowy wniosek, aby odzyskać nazwę "Królewski". 14 czerwca 2017 roku oficjalnie ponownie dodano "Koninklijke" do nazwy klubu.
W sezonie 2013/14 został mistrzem prowincjalnej ligi Antwerpen i wrócił do czwartej dywizji. W następnym sezonie 2014/15 zwyciężył w grupie C i awansował do trzeciej dywizji. Sezon 2015/16 zakończył ponownie na pierwszej pozycji w grupie B Derde klasse. Jednak przed rozpoczęciem sezonu 2016/17 doszło do reorganizacji systemu lig. W wyniku tej zmiany klub pozostał w trzeciej lidze, zwanej Eerste klasse amateurs. Zespół potwierdził swoją klasę wygrywając mistrzostwo dywizji i awansując do Eerste klasse B (D2). W sezonie 2017/18 wygrał mistrzostwo w rundzie otwarcia ("Periode 1") i potem grał w barażach ze zwycięzcą rundy zamknięcia ("Periode 2"), ale przegrał w dwumeczu 1:0, 1:3 z Cercle Brugge. W następnym sezonie 2018/19 wygrał tym razem "Periode 2", ale znów przegrał 0:0, 1:2 w barażach z KV Mechelen.
W sezonie 2018/19 klub po raz pierwszy zakwalifikował się do fazy finałowej Pucharu Belgii (wcześniej nie kwalifikował się jeszcze na poziomie prowincjalnym), ale przegrał 0:3 w 1/8 finału z KAA Gent.
W grudniu 2018 roku klub zdecydował się na zakup starego numeru 13 od Beerschot VAC za 40000 euro. Od 1 lipca 2019 roku klub miał ostatecznie używać tego podstawowego numeru. W czerwcu 2019 roku zostały zmienione logo i nazwę na Koninklijke Beerschot Voetbalclub Antwerpen, w skrócie K Beerschot VA.
W sezonie 2019/20 klub został sklasyfikowany na piątej pozycji po rudzie pierwszej, aby wygrać rundę drugą. Trzeci z rzędu baraż o awans do pierwszej dywizji zakończył się sukcesem. Klub pokonał w dwumeczu 1:0 i 4:1 OH Leuven i zdobył historyczny awans do Eerste klasse A.
Barwy klubowe, strój.
Klub ma barwy fioletowo-białe. Zawodnicy swoje domowe spotkania zazwyczaj grają w fioletowych koszulkach, fioletowych spodenkach oraz fioletowych getrach.
Sukcesy.
Trofea międzynarodowe.
Nie uczestniczył w rozgrywkach europejskich (stan na 31-05-2020).
Poszczególne sezony.
Rozgrywki międzynarodowe.
Europejskie puchary.
Nie uczestniczył w rozgrywkach europejskich.
Struktura klubu.
Stadion.
Klub piłkarski rozgrywa swoje mecze domowe na Stadionie Olimpijskim w Antwerpii o pojemności 12 772 widzów, mając jedynie miejsca siedzące. Wcześniej klub grał na miejscowym stadion w Wilrijk.
Bibliografia.
[[Kategoria:Belgijskie kluby piłkarskie]]
[[Kategoria:Kluby piłkarskie założone w 1921]]
[[Kategoria:Sport w Antwerpii]]

</doc>
<doc id="4919503" url="https://pl.wikipedia.org/wiki?curid=4919503" title="Słobódka (rejon głębocki)">
Słobódka (rejon głębocki)

Słobódka – dawny majątek i wieś. Tereny, na których był położony, leżą obecnie na Białorusi, w obwodzie witebskim, w rejonie głębockim, w sielsowiecie Hołubicze.
Historia.
W czasach zaborów w granicach Imperium Rosyjskiego.
W dwudziestoleciu międzywojennym wieś leżała w Polsce, w województwie wileńskim, w powiecie dziśnieńskim, do 11 kwietnia 1929 w gminie Dokszyce, następnie w gminie Hołubicze.
Według Powszechnego Spisu Ludności z 1921 roku zamieszkiwało:
Miejscowość należała do parafii rzymskokatolickiej w m. Zaszcześle i prawosławnej w Hołubiczach. Podlegała pod Sąd Grodzki w Głębokiem i Okręgowy w Wilnie; właściwy urząd pocztowy mieścił się w Hołubiczach.

</doc>
<doc id="4919504" url="https://pl.wikipedia.org/wiki?curid=4919504" title="Highking Roberts">
Highking Roberts

Highking Arthur Roberts (ur. 23 maja 1994 w Dangridze) – belizeński piłkarz (okazjonalnie również piłkarz plażowy) występujący na pozycji napastnika, reprezentant kraju, obecnie zawodnik Belmopan Bandits.
Kariera klubowa.
Roberts pochodzi z miasta Dangriga. Jako nastolatek występował w lokalnej drużynie juniorskiej o nazwie Blazin Heats. Karierę seniorską rozpoczynał w klubie Police United FC, z którym wywalczył mistrzostwo Belize (2012/2013 Closing). Następnie występował w drużynie San Martin FC w lokalnej lidze stołecznego miasta Belmopan o nazwie BFA 1st Division, w 2014 roku zostając jej królem strzelców. Niedługo potem trafił do Belmopan Bandits FC, z którym zdobył cztery mistrzostwa Belize (2014/2015 Opening, 2015/2016 Closing, 2016/2017 Opening, 2016/2017 Closing) i dwa wicemistrzostwa Belize (2014/2015 Closing, 2017/2018 Opening). Równolegle do kariery piłkarskiej ukończył studia technologiczne na University of Belize.
W 2017 roku wystąpił w barwach zespołu Valley Pride Commerciales w rozgrywkach Dangriga Mayor’s Cup, mistrzostwach miasta Dangriga. W styczniu 2018 został piłkarzem San Pedro Pirates FC, skąd po pół roku odszedł do klubu Wagiya FC ze swojej rodzinnej Dangrigi. Tam był czołowym napastnikiem ligi belizeńskiej, co w 2019 roku zaowocowało powrotem do krajowego potentata Belmopan Bandits FC. Wywalczył z nim wicemistrzostwo Belize (2019/2020 Opening).
Kariera reprezentacyjna.
W marcu 2013 Roberts został powołany do reprezentacji Belize U-20 na Igrzyska Ameryki Środkowej w San José. Rozegrał tam wszystkie trzy spotkania w pełnym wymiarze czasowym, a jego drużyna odpadła z męskiego turnieju piłkarskiego w fazie grupowej.
W sierpniu 2015 Roberts znalazł się w ogłoszonym przez Edmunda Pandy'ego Sr. składzie reprezentacji Belize U-23 na środkowoamerykańskie preeliminacje do Igrzysk Olimpijskich w Rio de Janeiro. Belizeńczycy przegrali obydwa spotkania i odpadli z dalszej rywalizacji.
W marcu 2018 Roberts w barwach reprezentacji Belize w piłce nożnej plażowej wziął udział w Copa Centroamericana. Na turnieju rozegranym w Salwadorze podopieczni Dennisa Serrano przegrali wszystkie trzy spotkania i zajęli czwarte, ostatnie miejsce.
We wrześniu 2014 Roberts został powołany przez selekcjonera Leroya Sherriera Lewisa do reprezentacji Belize na turniej Copa Centroamericana. Tam wystąpił jako rezerwowy tylko w jednym spotkaniu, 10 września w fazie grupowej z Salwadorem (0:2) i był to jego debiut w seniorskiej drużynie narodowej. Belizeńczycy nie zdołali wówczas wyjść z grupy. Premierowego gola w kadrze narodowej strzelił 30 sierpnia 2019 w zremisowanym 1:1 meczu towarzyskim z Saint Vincent i Grenadynami.

</doc>
<doc id="4919510" url="https://pl.wikipedia.org/wiki?curid=4919510" title="Strzałkowskie">
Strzałkowskie

Strzałkowskie – obecnie część Królewszczyzny na Białorusi, w obwodzie witebskim, w rejonie dokszyckim, w sielsowiecie Królewszczyzna.
Historia.
W czasach zaborów w granicach Imperium Rosyjskiego.
W dwudziestoleciu międzywojennym ówczesny zaścianek leżał w Polsce, w województwie wileńskim, w powiecie dziśnieńskim, do 11 kwietnia 1929 w gminie Dokszyce, następnie w gminie Porpliszcze.
Według Powszechnego Spisu Ludności z 1921 roku zamieszkiwało tu 26 osób, wszystkie były wyznania rzymskokatolickiego i zadeklarowały polską przynależność narodową. Było tu 5 budynków mieszkalnych. W 1931 w 8 domach zamieszkiwało 40 osób.
Miejscowość należała do parafii rzymskokatolickiej w m. Zaszcześle. Podlegała pod Sąd Grodzki w Dokszycach i Okręgowy w Wilnie; właściwy urząd pocztowy mieścił się w Królewszczyźnie.

</doc>
<doc id="4919516" url="https://pl.wikipedia.org/wiki?curid=4919516" title="Filip Nowak">
Filip Nowak

Filip Nowak – polski menedżer branży ochrony zdrowia i urzędnik państwowy, w latach 2019–2021 wiceprezes, a od 2021 prezes Narodowego Funduszu Zdrowia, w latach 2020–2021 p.o. prezesa NFZ.
Życiorys.
Ukończył socjologię na Uniwersytecie Wrocławskim, kształcił się podyplomowo z zarządzania i marketingu oraz finansów i zarządzania w służbie zdrowia na Akademii Ekonomicznej we Wrocławiu. Został absolwentem studiów typu MBA na Uczelni Łazarskiego w Warszawie. Zawodowo pracował jako menedżer branży zdrowotnej, m.in. w Miedziowym Centrum Zdrowia przy lubińskim oddziale KGHM Polska Miedź, Wojewódzkim Szpitalu Specjalistycznym w Legnicy, NZOZ Strzelińskim Centrum Medycznym oraz Centrum Badań Jakości KGHM.
Zatrudniono go w dolnośląskim oddziale wojewódzkim Narodowego Funduszu Zdrowia. Następnie kierował oddziałami tej instytucji w opolskiem (2010–2014) i wielkopolskiem (pełniący obowiązki, 2013–2014), zaś od 2014 do 2019 był dyrektorem mazowieckiego NFZ-etu. W 2015 został szefem rady ds. taryfikacji przy Agencji Oceny Technologii Medycznych i Taryfikacji; współpracował także z zespołami przy ministrze zdrowia.
W listopadzie 2019 powołany na stanowisko wiceprezesa Narodowego Funduszu Zdrowia do spraw operacyjnych. Objął funkcję szefa zespołu ds. zapobiegania, przeciwdziałania i zwalczania COVID-19 w ramach NFZ. 26 sierpnia 2020 został pełniącym obowiązki prezesa Narodowego Funduszu Zdrowia po przejściu Adama Niedzielskiego na fotel ministra, a 9 listopada 2021 mianowany został prezesem.

</doc>
<doc id="4919521" url="https://pl.wikipedia.org/wiki?curid=4919521" title="Strybiż">
Strybiż

Strybiż () – wieś na Ukrainie, w obwodzie żytomierskim, w rejonie pulińskim, nad rzeką Switłycią. W 2001 roku liczyła 724 mieszkańców.
Miejscowość powstała w pierwszej połowie XVII wieku. W czasach radzieckich we wsi znajdowała się siedziba kołchozu „Peremoha”. 
W miejscowości znajduje się drewniana cerkiew św. Paraskiewy z 1858 roku. 

</doc>
<doc id="4919526" url="https://pl.wikipedia.org/wiki?curid=4919526" title="Fiodor Burłackij">
Fiodor Burłackij



</doc>
<doc id="4919527" url="https://pl.wikipedia.org/wiki?curid=4919527" title="Lew Gatowskij">
Lew Gatowskij



</doc>
<doc id="4919529" url="https://pl.wikipedia.org/wiki?curid=4919529" title="Francuska petycja przeciwko wiekowi zgody">
Francuska petycja przeciwko wiekowi zgody

W 1977, gdy we francuskim parlamencie toczono dyskusje nad zmianami w kodeksie karnym, intelektualiści francuscy i kilku naukowców podpisało petycję, później zaś listy otwarte, w których domagali się dekryminalizacji dobrowolnego stosunku seksualnego między osobami dorosłymi i nieletnimi poniżej 15. roku życia (wiek zgody we Francji).
Petycja z 1977 adresowana do parlamentu francuskiego.
W 1977 skierowano petycję do francuskiego parlamentu, wzywając do uchylenia kilku artykułów ustaw dotyczących wieku wyrażania zgody oraz depenalizacji dobrowolnych stosunków seksualnych między osobami dorosłymi a osobami poniżej 15. roku życia. Dokument zatytułowany „Lettre ouverte à la Commission de révision du code pénal pour la révision de certains textes régissant les rapports entre adultes et mineurs” został podpisany przez filozofów Michela Foucaulta, Jacques Derridę, Louisa Althussera, Jeana-Paula Sartre, Simone de Beauvoir i André Glucksmanna, filozofa i semiologa Rolanda Barthesa, autora, pisarza i obrońcę praw gejów Guya Hocquenghema, prawnika i profesora prawa Jeana Daneta, pisarz i filmowca Alaina Robbe-Grilleta, pisarza Philippe’a Sollersa, pediatrę i psychoanalityka dziecięcego Françoise Dolto oraz osoby reprezentujące różne środowiska polityczne.
Debata w paryskim radiu.
4 kwietnia 1978 paryskim radio France Culture w programie „Dialogues” transmitowano debatę między Michelem Foucaultem, Jeanem Danetem i Guyem Hocquenghem, w której przedstawiali oni argumenty za zniesieniem wieku zgody, przeciwko któremu podpisali petycję z 1977. Rozmowa została opublikowana w języku francuskim pod tytułem „La Loi de la pudeur”, następnie w języku angielskim pod tytułem „Sexual Morality and the Law”. Później tekst był również przedrukowany pod tytułem „The Danger of Child Sexuality”.
Publikacja listu otwartego.
„Le Monde” – 26 stycznia 1977.
List otwarty podpisany przez 69 osób, w tym Rolanda Barthes'a, Jacquesa Derridę, Françoise Dolto, Philippe’a Sollersa, Alaina Robbe-Grilleta i Louisa Aragona, został opublikowany w „Le Monde” w przeddzień procesu trzech Francuzów (byli to Bernard Dejager, Jean-Claude Gallien i Jean Burckardt), oskarżonych o uprawianie seksu z 13- i 14-letnimi dziewczętami i chłopcami. Dwóch z nich przebywało wówczas w tymczasowym areszcie od 1973, co w piśmie określono jako skandaliczne. W liście twierdzono, że istnieje dysproporcja między kwalifikacją ich czynów jako przestępstwa a charakterem zarzucanych czynów, a także sprzeczność, ponieważ młodzież we Francji była w pełni odpowiedzialna za swoje czyny od 13. roku życia. W tekście zawarto również opinię, że jeśli 13-letnie dziewczynki we Francji mają prawo do stosowania pigułki antykoncepcyjnej, to powinny mieć również możliwość wyrażenia zgody.
Pełna lista 69 sygnatariuszy:

</doc>
<doc id="4919530" url="https://pl.wikipedia.org/wiki?curid=4919530" title="Samuel Izydor Suchodolski">
Samuel Izydor Suchodolski

Samuel Izydor Suchodolski herbu Jastrzębiec Odmienny (zm. w 1673/1674 roku) – chorąży mścisławski w latach 1668-1673, stolnik mścisławski w latach 1661-1668, dworzanin pokojowy i strukczaszy Jego Królewskiej Mości.
Poseł sejmiku mścisławskiego na sejm zwyczajny 1654 roku, sejm 1667 roku.
Był elektorem Michała Korybuta Wiśniowieckiego z województwa mścisławskiego w 1669 roku, podpisał jego "pacta conventa".

</doc>
<doc id="4919534" url="https://pl.wikipedia.org/wiki?curid=4919534" title="Mikołaj Fryderyk Rudolf">
Mikołaj Fryderyk Rudolf

Mikołaj Fryderyk Rudolf (ur. 9 grudnia 1942, zm. 27 września 2020) – polski chemik dr hab.
Życiorys.
Obronił pracę doktorską, następnie uzyskał stopień doktora habilitowanego. Został zatrudniony na stanowisku profesora nadzwyczajnego na Wydziale Chemii Uniwersytetu Wrocławskiego.
Zmarł 27 września 2020.

</doc>
<doc id="4919536" url="https://pl.wikipedia.org/wiki?curid=4919536" title="Fidelis Włodarski">
Fidelis Włodarski

Fidelis Teofil Włodarski (ur. 6 lutego 1896, zm. 16 października 1969) – podpułkownik piechoty Wojska Polskiego i Polskich Sił Zbrojnych, kawaler Orderu Virtuti Militari.
Życiorys.
Do Wojska Polskiego został przyjęty z byłych Korpusów Wschodnich i byłej armii rosyjskiej. Służył w 55 Pułku Piechoty w Lesznie. 18 lutego 1928 został mianowany majorem ze starszeństwem z 1 stycznia 1928 i 116. lokatą w korpusie oficerów piechoty. W kwietniu tego roku został przeniesiony do 79 Pułku Piechoty w Słonimie na stanowisko oficera sztabowego pułku. W lipcu 1929 został przesunięty na stanowisko dowódcy batalionu. W marcu 1930 został przeniesiony do 41 Pułku Piechoty w Suwałkach na stanowisko dowódcy batalionu. W grudniu 1932 został przesunięty na stanowisko kwatermistrza, a w kwietniu 1935 ponownie na stanowisko dowódcy batalionu.
Na stopień podpułkownika został mianowany ze starszeństwem z 19 marca 1939 i 12. lokatą w korpusie oficerów piechoty. W tym samym czasie pełnił służbę w Górnośląskiej Brygadzie Obrony Narodowej w Katowicach na stanowisku oficera sztabu.
W latach 1940–1941 był zastępcą dowódcy Batalionu Strzelców Podhalańskich 7 Brygady Kadrowej Strzelców. Od 25 maja 1943 był dowódcą 2 Batalionu Grenadierów.
W 1952 wyemigrował z Francji lub Anglii do USA.
Zmarł 16 października 1969 i został pochowany na Cmentarzu Oliwskim.

</doc>
<doc id="4919537" url="https://pl.wikipedia.org/wiki?curid=4919537" title="Nowa sztuka pisania komedii w dzisiejszych czasach">
Nowa sztuka pisania komedii w dzisiejszych czasach

Nowa sztuka pisania komedii w dzisiejszych czasach – pisany wierszem traktat Lopego de Vegi, który wygłosił w Madrycie w 1609 roku przed Akademią, czyli stowarzyszeniem poetów i pisarzy, które miało na celu rozwój i rozpowszechnianie literatury. Autor wyznaje w nim swoje sukcesy i porażki w celu obrony swojej wizji teatru przed środowiskiem akademickim. Lope stworzył nową formułę hiszpańskiego teatru Złotego Wieku, która różni się od klasycznych komedii przede wszystkim tym, że zrywa z zasadą trzech jedności oraz łączy tragizm z komizmem. Lope przedstawia swoją teorię dramatu oraz podaje praktyczne zasady, którymi powinni kierować się dramaturdzy. Określa dobór tematu, postaci, zastanawia się nad słusznością użycia zasady trzech jedności. W przedstawianym utworze mówi też o czasie trwania przedstawienia oraz podstawowych zasadach realizacji scenicznej. Wyrażenie „nowa sztuka” ("comedia nueva") określa zbiór norm, według którego powinny być pisane komedie.
Przyczyny powstania.
Lope napisał "Nową sztukę…" aby bronić formuły "comedia nueva" przed narastającą krytyką ze strony swoich rywali (między innymi Cervantesa) oraz tych, którzy byli zwolennikami pisania sztuki według reguł Arystotelesa.
W czasach Lopego de Vegi termin „sztuka” zarezerwowany był dla dzieł stworzonych według klasycznych standardów, ale autor, posługując się w tytule przymiotnikiem ,nowy”, chciał zasugerować możliwość wyjścia poza te schematy. Lope de Vega chciał ustanowić zasady właściwe dla teatru tamtych czasów, którego był zresztą jednym z najlepszych przedstawicieli.
W madryckich "corrales de comedias" w przedstawieniach uczestniczyła różnorodna widownia. Byli wśród niej zarówno ubodzy analfabeci jak i osoby uczone, zamożne czy arystokraci. Dramaturg głosił pogląd, że trzeba respektować gusta i zachowania tej rozmaitej publiczności, więc stworzył formułę sceniczną, która miała zadowolić tak różnorodną publiczność.
W Hiszpanii w XVI i XVII wieku termin „komedia” określał jakąkolwiek sztukę teatralną, bez brania pod uwagę czy wywołuje śmiech u oglądających. Jednakże Lope wprowadza rozróżnienie między komedią (przyjemny utwór ze szczęśliwym zakończeniem), tragikomedią (połączeniem elementów szczęśliwych i smutnych) oraz tragedią (w której występują postaci szlacheckie, a jej zakończenie jest katastroficzne).
W "Nowej sztuce…" Lope de Vega próbuje uwspółcześnić zasady pisania komedii i bronić swojej wizji teatru opartego na gustach ówczesnej epoki, a nie na klasycznych regułach. Deklaruje, że zna "Poetykę" Arystotelesa, a nawet, że skomponował kilka komedii zgodnie z jego zasadami, ale jednak zauważył potrzebę zmiany, ponieważ czasy wymagają innego typu spektaklu niż ten dawny. W gruncie rzeczy, Lope próbuje interpretować uczucia, gust i wartości widzów i według nich stworzyć swój teatr. Co więcej, uważa, że powinno się go tworzyć w zgodności z czasem, w którym się żyje.
Lope de Vega chce dostosować spektakl do widzów, ponieważ uważa, że jest to po prostu sprawiedliwe. To oni płacą za oglądanie go i powinni dostać coś, co im się spodoba. Tym samym, to właśnie gust owej różnorodnej publiczności (vulgo) teraz staje się miarą wartości dzieła teatralnego. Badacze spierają się, kogo Lope określał terminem vulgo – czy miał na myśli ogół publiczności, czy tylko najbiedniejszych i niewykształconych widzów. Jednak najbardziej prawdopodobna wersja wskazuje, że określenie vulgo, które na polski jest tłumaczone, jako gmin, lud, pospólstwo oznaczało „ogół ludzi należących do biedniejszej i nieoświeconej warstwy społecznej”.
Lope chciał też uczynić sztuki bardziej naturalnymi, ponieważ tworzenie ich trzymając się sztywnych starych reguł sprawiało, że wydawały się sztuczne. Lope podzielał pogląd, że sztuka powinna pokazywać prawdziwe życie i obyczaje oraz że zachowanie postaci i zdarzenia muszą być prawdopodobne.
Struktura.
Nową sztukę pisania komedii można podzielić na trzy części:
Odniesienia.
Aby pokazać różnicę między nową komedią a tradycyjną, Lope konfrontuje ich cechy. Najczęściej odnosi się do tekstu Francesca Robortello i jego "De comoedia" (1548), którego pomysły na temat komedii są sztywne, ortodoksyjne i akademickie, a idea Lopego jest zupełnie inna.
Styl.
Badacze twierdzą, że trudno jest zdefiniować "Nową sztukę…" pod względem gatunkowym, ale najczęściej określa się ją jako traktat, poemat dydaktyczny lub wykład doktrynalny. Subiektywny tekst utworu pasuje do modelu poetyckiego listu w stylu Horacego. "Nowa sztuka…" napisana jest białym wierszem (jedenastozgłoskowiec). Lope pisał ten tekst z myślą o publicznej lekturze, co jest widocznie odzwierciedlone w tekście (m.in. jest wiele zwrotów do słuchaczy). Utwór zawiera fragmenty pisane poważnie oraz humorystycznie. W tekście zwraca się do jej członków z szacunkiem, ale we fragmentach, co do których podejrzewał, że Akademia będzie miała odmienne zdanie od niego, używa ironii. Ironiczne jest również użycie banalnych rymów przez tak utalentowanego autora.

</doc>
<doc id="4919543" url="https://pl.wikipedia.org/wiki?curid=4919543" title="Profilaktyka i kontrola zakażeń">
Profilaktyka i kontrola zakażeń

Profilaktyka i kontrola zakażeń to dyscyplina związana z zapobieganiem zakażeniom związanym z opieką zdrowotną. Jest to stosowana subdyscyplina epidemiologii. W Europie Północnej profilaktyka i kontrola zakażeń zostały rozszerzone z opieki medycznej na komponent zdrowia publicznego, znany jako „ochrona przed zakażeniami” ("smittevern, smittskydd, Infektionsschutz, infection protection" w lokalnych językach). Jest istotną częścią infrastruktury ochrony zdrowia. Kontrola zakażeń odnosi się do czynników związanych z rozprzestrzenianiem się zakażeń w placówce opieki zdrowotnej, czy to wśród pacjentów, personelu od pacjentów, pacjentów od personelu, czy też wśród personelu. Obejmuje środki zapobiegawcze, takie jak mycie rąk, czyszczenie, dezynfekcja, sterylizacja oraz szczepienia. Stosowane środki przeciwinfekcyjne obejmują antybiotyki, środki przeciwbakteryjne, przeciwgrzybicze, przeciwwirusowe i przeciwpierwotniakowe. Inne aspekty obejmują nadzór, monitorowanie i badanie każdego podejrzenia wybuchu infekcji oraz zarządzanie nią. Światowa Organizacja Zdrowia (WHO) utworzyła jednostkę ds. Zapobiegania i kontroli zakażeń (IPC, ang. "Infection Prevention and Control"), która publikuje powiązane wytyczne i materiały edukacyjne.
Metody profilaktyki i kontroli zakażeń.
Zakażony pacjent może zanieczyścić powierzchnie otoczenia i sprzęt oraz wydzielać zanieczyszczone aerozole. Mikroorganizmy z zanieczyszczonych powierzchni środowiskowych i sprzętu mogą być przenoszone na pacjenta na dwa sposoby: jeśli podatny pacjent wejdzie w kontakt z zanieczyszczonymi powierzchniami (np. dotknie ich) lub jeśli personel medyczny, opiekun lub gość zetknie się z zanieczyszczonymi powierzchniami, a następnie przeniesie mikroorganizmy na podatnego pacjenta. Zanieczyszczone ręce lub rękawiczki personelu medycznego, opiekunów i gości mogą również zanieczyścić powierzchnie środowiskowe. Właściwa higiena rąk i regularne mycie powierzchni mogą zapobiec przenoszeniu mikroorganizmów na personel medyczny, opiekunów i gości oraz na podatnych pacjentów. Do podstawowych procedur IPC zalicza się: zapewnienie odpowiedniego środowiska, materiałów i sprzętu dla profilaktyki i kontroli zakażeń na poziomie obiektu. tworzenie instrukcji postępowania IPC, edukację personelu i regularne szkolenia w zakresie ich implementacji, monitorowanie poprawności wdrażania procedur IPC oraz ich rewizja. 
Podobne środki kontroli są zalecane we wszystkich placówkach opieki zdrowotnej, aby zapobiegać rozprzestrzenianiu się infekcji.Techniki aseptyczne są kluczowym elementem wszystkich inwazyjnych procedur medycznych. 
Higiena dłoni.
Higiena rąk jest jedną z podstawowych, ale najważniejszych metod zapobiegania i kontroli zakażeń. Drastycznie zmniejsza ona ryzyko zakażeń związanych z opieką zdrowotną przy niewielkich kosztach. Higiena rąk obejmuje mycie rąk (na bazie wody) lub ich dezynfekowanie (na bazie alkoholu). Zgodnie ze standardami WHO mycie dłoni powinno się odbywać według 7-stopniowej procedury (40-60 sekund), podczas gdy dezynfekcja rąk odbywa się w 5-etapach (20-30 sekund).
Niezależne badania Ignaza Semmelweisa z 1846 r. i Olivera Wendella Holmesa seniora z 1843 r. ustaliły związek między higieną dłoni pracowników służby zdrowia a rozprzestrzenianiem się infekcji szpitalnych. Amerykańskie Centers for Disease Control and Prevention (CDC) potwierdzają, że „"Jest dobrze udokumentowane, że najważniejszym środkiem zapobiegania rozprzestrzenianiu się patogenów jest skuteczne mycie rąk"”. W krajach rozwiniętych mycie rąk jest obowiązkowe w większości placówek opieki zdrowotnej i wymagane przez wiele różnych organów regulacyjnych. 
Wg wytycznych WHO dłonie powinny zostać umyte za każdym razem:
W Stanach Zjednoczonych normy OSHA wymagają od pracodawców zapewnienia łatwo dostępnego wyposażenia do mycia rąk oraz zapewnienia, że pracownicy myją ręce i skażoną skórę wodą z mydłem lub przepłukują błony śluzowe wodą tak szybko, jak to możliwe po każdym kontakcie z krwią lub innym potencjalnie zakaźnym materiałem. W Wielkiej Brytanii pracownicy służby zdrowia przyjęli „technikę mycia dłoni Ayliffe”, opartą na 6-stopniowej metodzie opracowanej przez Grahama Ayliffe, J.R. Babba i A.H. Quoraishi. 
Suszenie jest istotną częścią procesu higieny rąk. W listopadzie 2008 r. podczas European Tissue Symposium na Uniwersytecie Westminster w Londynie zaprezentowano badanie niepoddane recenzji, w którym porównano poziom bakterii obecnych po zastosowaniu ręczników papierowych oraz różnych suszarek do rąk. Spośród analizowanych metod tylko ręczniki papierowe zmniejszyły całkowitą liczbę bakterii na dłoniach, a suszenie suszarkami powodowało zwiększenie ilości bakterii na dłoniach. Podobne wyniki zostały otrzymane w badaniu przeprowadzonym przez TUV Produkt und Umwelt
Mycie powierzchni i sprzątanie.
Infekcjom można zapobiec również w domach. Aby zmniejszyć ryzyko zarażenia się infekcją, zaleca się osobom dbanie o higienę poprzez mycie rąk po każdym kontakcie z wątpliwymi powierzchniami lub płynami ustrojowymi oraz wyrzucanie śmieci w regularnych odstępach czasu, aby zapobiec rozwojowi zarazków. Czyszczenie powierzchni zmniejsza w sposób bezpośredni ilość patogenów, w tym także tych organizmów, które są zdolne do namnażania się poza organizmem ludzkim, a także zwiększa skuteczność dezynfekcji. Powierzchnie często dotykane, takie jak klamki, poręcze, przyciski, blaty, klawiatury, toalety, zlewy oraz telefony powinny być regularnie czyszczone w celu zapobiegania przenoszenia patogenów. 
W jednostkach świadczących usługi medyczne stosuje się podział narzędzi wielokrotnego użytku wykorzystywanych do sprzątania/mycia obiektu przy użyciu oznaczeń kolorystycznych. Podział polega na określeniu poziomu ryzyka biologicznego stwarzanego przez poszczególne elementy i strefy obiektu oraz przypisaniu im odpowiedniego koloru wykorzystywanych przyrządów oraz materiałów służących do ich czyszczenia i konserwacji. Przykładem strefy o podwyższonym ryzyku mogą być łazienki i toalety, do których sprzątania powinny być używane osobne narzędzia takie jak mopy, ścierki, etc oznaczone określonym, jednakowym kolorem (zwykle czerwonym). 
Dezynfekcja.
"Główny artykuł": Dezynfekcja
Dezynfekcja wykorzystuje głównie ciekłe chemikalia stosowane w temperaturze pokojowej, aby zabić mikroorganizmy wywołujące choroby. Światło ultrafioletowe było również stosowane do dezynfekcji pomieszczeń. Dezynfekcja jest mniej skuteczna niż sterylizacja, ponieważ nie zabija przetrwalników bakteryjnych, jednak jest w pełni skuteczna wobec wirusów, takich jak Sars-Cov-2. Do popularnych środków dezynfekcyjnych skutecznych wobec wirusów, w tym Sars-Cov-2 lub wirus grypy zalicza się:
Środki ochrony osobistej.
Środki ochrony indywidualnej to specjalistyczna odzież lub sprzęt noszony przez pracownika w celu ochrony przed zagrożeniem mechanicznym, chemicznym lub biologicznym. Do głównych zagrożeń w placówce służby zdrowia zalicza się kontakt z krwią, śliną lub innymi płynami ustrojowymi lub aerozolami, które mogą przenosić patogeny zakaźne, takie jak np. wirusowe zapalenie wątroby typu C, HIV lub inne. Środki ochrony osobistej zapobiegają kontaktowi, tworząc fizyczną barierę pomiędzy potencjalnym materiałem zakaźnym a pracownikiem służby zdrowia. 
Do środków ochrony osobistej zaliczamy rękawiczki ochronne, fartuchy, kombinezony, czepki, ochraniacze na buty, osłony na twarz, gogle, maski chirurgiczne i maski ochronne. Liczba używanych środków i sposób ich używania jest często określana przez przepisy lub protokół kontroli zakażeń danego obiektu. Wiele lub większość z tych przedmiotów jest jednorazowego użytku, aby uniknąć przenoszenia materiałów zakaźnych pomiędzy pacjentami oraz aby uniknąć potrzeby trudnej lub kosztownej dezynfekcji. W Stanach Zjednoczonych OSHA wymaga natychmiastowego usunięcia i dezynfekcji lub utylizacji środków ochrony indywidualnej pracownika przed opuszczeniem miejsca pracy, w którym miało miejsce narażenie na materiał zakaźny. W przypadku pracowników służby zdrowia, którzy mogą mieć kontakt z wysoce zakaźnymi patogenami, stosowanie osobistych osłon ochronnych na odsłoniętych częściach ciała poprawia ich ogólną skuteczność. Ponadto dodawanie uchwytów i inne modyfikacje wyposażenia ochronnego mogą zmniejszyć ryzyko zakażenia podczas jego zakładania i zdejmowania. Wdrożenie opartego na badaniach protokołu zakładania i zdejmowania sprzętu ochronnego, takiego jak jednoetapowa technika zdejmowania rękawiczek i fartucha, udzielanie ustnych instrukcji podczas jego zakładania i zdejmowania, zakładanie dwóch par rękawiczek oraz stosowanie dezynfekcji rękawic może również poprawić ochronę pracowników służby zdrowia.
Niewłaściwe użycie środków ochrony indywidualnej, takich jak rękawiczki, wiąże się ze wzrostem wskaźników przenoszenia infekcji, a ich stosowanie musi być zgodne z innymi używanymi środkami do higieny rąk. Istnieją dowody niskiej jakości, które przemawiają za wprowadzaniem ulepszeń lub modyfikacji wyposażenia ochrony osobistej w celu zmniejszenia ryzyka zakażenia. Przykłady modyfikacji obejmują dodanie uchwytów do masek lub rękawic w celu ułatwienia ich zdejmowania oraz zaprojektowanie fartuchów ochronnych, tak aby rękawice były usuwane w tym samym czasie. Ponadto istnieją dowody na to, że następujące techniki dotyczące środków ochrony indywidualnej mogą prowadzić do zmniejszenia ryzyka zanieczyszczenia i lepszej zgodności z protokołami środków ochrony indywidualnej: noszenie podwójnej warstwy rękawic ochronnych, przestrzeganie określonych procedur zdejmowania, takich jak te z CDC oraz przekazywanie ludziom instrukcji oralnych podczas zdejmowania. Potrzebne są dalsze badania naukowe w formie randomizowanych badań kontrolowanych i badań symulacyjnych, aby określić najskuteczniejsze rodzaje środków ochrony indywidualnej zapobiegające przenoszeniu chorób zakaźnych wśród pracowników służby zdrowia.
Sterylizacja.
Sterylizacja to proces mający na celu zabicie wszystkich mikroorganizmów i jest najwyższym możliwym poziomem czystości od drobnoustrojów. Czynnikami sterylizującymi mogą być tylko ciepło, para lub ciekłe środki chemiczne. Skuteczność sterylizatora, np. autoklawu parowego, określa się na trzy sposoby: mechaniczne wskaźniki wskazują na prawidłowe działanie maszyny; wskaźniki termoreaktywne lub taśma na workach sterylizacyjnych zmieniają kolor, wskazując na odpowiedni poziom ciepła lub pary; stosowane są testy biologiczne, w których mikroorganizm o wysokiej odporności na ciepło i chemikalia (często endospora bakteryjna) jest wybierany jako organizm testowy. Jeśli proces zabija ten mikroorganizm, sterylizator uważa się za skuteczny. Odpowiednio przeprowadzona sterylizacja jest skutecznym sposobem zapobiegania rozprzestrzenianiu się bakterii. Powinna być używana do zabezpieczania instrumentów medycznych lub rękawiczek, a właściwie każdego rodzaju przedmiotu medycznego, który ma kontakt z krwiobiegiem i sterylnymi tkankami. 
Istnieją cztery główne sposoby sterylizacji takich przedmiotów: autoklaw (przy użyciu pary pod wysokim ciśnieniem), suche ciepło (w sterylizatorze powietrznym), przy użyciu chemicznych środków sterylizujących, takich jak aldehyd glutarowy lub roztwory formaldehydu lub przez promieniowanie jonizujące lub UV. Dwie pierwsze to najczęściej stosowane metody sterylizacji, głównie ze względu na ich łatwość wykonania i dużą dostępność. Prawidłowo wykonana sterylizacja parowa jest jednym z najskuteczniejszych rodzajów sterylizacji, co często jest trudne do osiągnięcia. Instrumenty używane w placówkach służby zdrowia są zwykle sterylizowane tą metodą. Ogólna zasada w tym przypadku jest taka, że aby przeprowadzić skuteczną sterylizację, para musi mieć kontakt ze wszystkimi powierzchniami, które mają być dezynfekowane. Z drugiej strony sterylizacja na sucho, która odbywa się za pomocą pieca, jest również powszechnie stosowanym rodzajem sterylizacji, chociaż może być stosowana tylko do dezynfekcji narzędzi wykonanych z metalu lub szkła. Bardzo wysokie temperatury potrzebne do przeprowadzenia sterylizacji w ten sposób są w stanie stopić instrumenty wykonane z innych materiałów. 
Sterylizacja parą wodną odbywa się w temperaturze 121° C pod ciśnieniem 209 kPa (~ 2 atm). W takich warunkach elementy gumowe należy sterylizować przez 20 minut, a elementy opakowane w 134° C pod ciśnieniem 310 kPa przez 7 minut. Czas jest liczony od momentu osiągnięcia wymaganej temperatury. Sterylizacja parowa wymaga czterech warunków, aby była skuteczna: odpowiedniej powierzchni kontaktu, dostatecznie wysokiej temperatury, właściwego czasu sterylizacji i odpowiedniej wilgotności. Sterylizację parą można również przeprowadzić w temperaturze 132° C pod podwójnym ciśnieniem.
Sterylizację na sucho przeprowadza się w 170° C przez jedną godzinę lub dwie godziny w temperaturze 160° C. Sterylizację na sucho można również przeprowadzić w temperaturze 121° C przez co najmniej 16 godzin. 
Sterylizacja chemiczna, zwana również sterylizacją na zimno, może być stosowana do sterylizacji narzędzi, których normalnie nie można dezynfekować za pomocą pozostałych dwóch procesów opisanych powyżej. Przedmioty sterylizowane zimną sterylizacją to zazwyczaj te, które mogą ulec uszkodzeniu podczas sterylizacji z użyciem ciepła. Zwykle w tym procesie stosuje się aldehyd glutarowy lub formaldehyd. Przy stosowaniu pierwszego rodzaju środka dezynfekującego instrumenty są moczone w 2–4% roztworze na co najmniej 10 godzin, podczas gdy sterylizacja przy użyciu 8% roztworu formaldehydu trwa 24 godziny lub dłużej. Sterylizacja chemiczna jest generalnie droższa od sterylizacji parą i dlatego jest stosowana do instrumentów, których nie można sterylizować w inny sposób. Po namoczeniu narzędzi w roztworach chemicznych należy je koniecznie przepłukać jałową wodą, która usunie pozostałości środków dezynfekujących. Z tego powodu igły i strzykawki nie są sterylizowane w ten sposób, ponieważ nie można z nich zmyć pozostałości po roztworze chemicznym wodą. Chociaż formaldehyd jest tańszy niż aldehydy glutarowe, jest również bardziej drażniący dla oczu, skóry i dróg oddechowych oraz jest klasyfikowany jako potencjalny czynnik rakotwórczy.
Istnieją inne metody sterylizacji, choć ich skuteczność jest nadal kontrowersyjna. Metody te obejmują sterylizację gazową, UV, plazmą gazową i chemiczną sterylizację środkami takimi jak kwas nadoctowy lub paraformaldehyd.
Powierzchnie przeciwdrobnoustrojowe.
"Główny artykuł": Powierzchnie dotykowe z miedzi przeciwdrobnoustrojowej
Wiadomo, że mikroorganizmy przeżywają na często dotykanych powierzchniach (np. poręcze, tace, przyciski, sprzęt łazienkowy itp.) przez dłuższy czas. Może to być szczególnie kłopotliwe w środowiskach szpitalnych, gdzie pacjenci z niedoborami odporności są narażeni na zwiększone ryzyko wystąpienia zakażeń szpitalnych. 
Produkty wykonane z przeciwdrobnoustrojowego stopu miedzi (mosiądz, brązy, miedzionikiel, miedź-nikiel-cynk i inne) niszczą szeroką gamę mikroorganizmów w krótkim czasie. Agencja Ochrony Środowiska Stanów Zjednoczonych zatwierdziła rejestrację 355 różnych stopów miedzi przeciwdrobnoustrojowej i jednej syntetycznej twardej powierzchni z domieszką miedzi, która zabija bakterie E. coli O157: H7, metycylinoopornego "Staphylococcus aureus" (MRSA), "Staphylococcus", "Enterobacter aerogenes" i "Pseudomonas aeruginosa" w mniej niż 2 godziny kontaktu. Inne badania wykazały skuteczność przeciwdrobnoustrojowych stopów miedzi w niszczeniu "Clostridium difficile", wirusa grypy A, adenowirusa i grzybów. Stopy miedzi przeciwdrobnoustrojowe instaluje się jako środek higieny publicznej, obok regularnego mycia powierzchni, w placówkach opieki zdrowotnej w Wielkiej Brytanii, Irlandii, Japonii, Korei, Francji, Danii i Brazylii. Twarda nawierzchnia syntetyczna jest stosowana w USA i w Izraelu.

</doc>
<doc id="4919545" url="https://pl.wikipedia.org/wiki?curid=4919545" title="Thiago Santos">
Thiago Santos

Thiago Santos de Lima (ur. 7 stycznia 1984 w Rio de Janeiro) – brazylijski zawodnik mieszanych sztuk walki (MMA). Były zawodnik oraz pretendent do pasa UFC w wadze półciężkiej. Aktualnie związany kontraktem z PFL. 
Życiorys.
Urodził się w ubogiej rodzinie w Rio de Janeiro. We wczesnym dzieciństwie cierpiał na niezdiagnozowaną chorobę, w wyniku której w jego żołądku wyrosły torbiele, które jednak zostały usunięte chirurgicznie. W czasie jednej z powodzi, które od czasu do czasu nawiedziły miasto, rodzina Santosa straciła cały dobytek i po okresie bezdomności zamieszkała w cieszącej się złą sławą dzielnicy Cidade de Deus. Ojciec Santosa zmarł zaledwie kilka dni po jego debiucie w mieszanych sztukach walki w 2010 roku.

</doc>
<doc id="4919547" url="https://pl.wikipedia.org/wiki?curid=4919547" title="Statua Równości">
Statua Równości

Statua Równości (, ) – pomnik w formie statuy ku czci Ramanudźy, hinduskiego filozofa, twórcy nurtu zwanego wiśisztadwajta (trl. Viśiṣṭādvaita). Znajduje się w pobliżu Hajdarabadu, w stanie Telangana, w Indiach. Jest to obecnie najwyższy na świecie posąg siedzący. 
W 2014 r. indyjski asceta, Chinna Jeeyar był inicjatorem idei upamiętnienia 1000. rocznicy urodzin Ramanudźy przez wzniesienie imponującego pomnika ku jego chwale. Kamień węgielny położono 2 maja 2014 r. i od tego czasu trwa budowa finansowana z datków. Wykonawcą jest firma Aerosun Corporation. Posąg Ramanudźy ma 68,5 m wysokości i wykonany jest z "panćaloha", stopu pięciu metali, używanego do wyrobu figur kultowych. Posąg, zbudowany na wysokiej podstawie, ma być otoczony stu ośmioma niewielkimi świątyniami.

</doc>
<doc id="4919549" url="https://pl.wikipedia.org/wiki?curid=4919549" title="Currie Cup (1998)">
Currie Cup (1998)

Currie Cup 1998 – sześćdziesiąta edycja Currie Cup, najwyższego poziomu rozgrywek w rugby union w Południowej Afryce. Zawody odbyły się w dniach 8 lipca – 29 października 1998 roku.

</doc>
<doc id="4919559" url="https://pl.wikipedia.org/wiki?curid=4919559" title="Eleiodoxa conferta">
Eleiodoxa conferta

Eleiodoxa conferta – gatunek rośliny z rodziny arekowatych, czyli palm ("Arecaceae"). Reprezentuje monotypowy rodzaj Eleiodoxa , początkowo opisany jako podrodzaj palm salaka "Salacca" subg. "Eleiodoxa" . Gatunek występuje w południowej Tajlandii, w Malezji, na Borneo i Sumatrze. Rośliny te są monokarpiczne – zamierają po wydaniu owoców i mają skrócony, podziemny pień. Zasiedlają bagna słodkowodne w lasach równikowych na nizinach, zwykle wzdłuż wybrzeży, często rosną masowo, zwłaszcza tam, gdzie woda jest w ruchu.
Palmy te mają jadalne owoce wykorzystywane jako substytut owoców tamaryndowca. W Sarawaku służą do przygotowywania potrawy "umei" (owoce z krewetkami).
Systematyka.
Rodzaj klasyfikowany jest jako jeden z dwóch (obok podobnego rodzaju salaka "Salacca") do podplemienia "Salaccinae" z plemienia "Calameae" i podrodziny "Calamoideae" w obrębie arekowatych "Arecaceae". Relacja między tymi rodzajami wymaga rewizji taksonomicznej.

</doc>
<doc id="4919560" url="https://pl.wikipedia.org/wiki?curid=4919560" title="Eleiodoxa">
Eleiodoxa



</doc>
<doc id="4919564" url="https://pl.wikipedia.org/wiki?curid=4919564" title="Sukowacie I">
Sukowacie I

Sukowacie I – dawny zaścianek. Tereny, na których był położony, leżą obecnie na Białorusi, w obwodzie witebskim, w rejonie głębockim, w sielsowiecie Hołubicze.
Historia.
W czasach zaborów w granicach Imperium Rosyjskiego.
W dwudziestoleciu międzywojennym wieś leżała w Polsce, w województwie wileńskim, w powiecie dziśnieńskim, do 11 kwietnia 1929 w gminie Dokszyce, następnie w gminie Hołubicze.
Według Powszechnego Spisu Ludności z 1921 roku zamieszkiwało tu 19 osób, wszystkie były wyznania rzymskokatolickiego i zadeklarowały polską przynależność narodową. Były tu 2 budynki mieszkalnych. W 1931 w 2 domach zamieszkiwały 23 osoby.
Miejscowość należała do parafii rzymskokatolickiej w m. Zaszcześle. Podlegała pod Sąd Grodzki w Głębokiem i Okręgowy w Wilnie; właściwy urząd pocztowy mieścił się w Królewszczyźnie.

</doc>
<doc id="4919565" url="https://pl.wikipedia.org/wiki?curid=4919565" title="Dziemiachi (stacja kolejowa)">
Dziemiachi (stacja kolejowa)

Dziemiachi (, ) – stacja kolejowa w pobliżu miejscowości Dziemiachi, w rejonie rzeczyckim, w obwodzie homelskim, na Białorusi. Leży na linii Homel - Łuniniec - Żabinka.

</doc>
<doc id="4919567" url="https://pl.wikipedia.org/wiki?curid=4919567" title="Antonio Ángel Algora Hernando">
Antonio Ángel Algora Hernando



</doc>
<doc id="4919570" url="https://pl.wikipedia.org/wiki?curid=4919570" title="Michał Stadnicki">
Michał Stadnicki



</doc>
<doc id="4919572" url="https://pl.wikipedia.org/wiki?curid=4919572" title="Sukowacie II">
Sukowacie II

Sukowacie II – dawny zaścianek. Tereny na których był położony, leżą obecnie na Białorusi, w obwodzie witebskim, w rejonie głębockim, w sielsowiecie Hołubicze.
Historia.
W czasach zaborów w granicach Imperium Rosyjskiego.
W dwudziestoleciu międzywojennym wieś leżała w Polsce, w województwie wileńskim, w powiecie dziśnieńskim, do 11 kwietnia 1929 w gminie Dokszyce, następnie w gminie Hołubicze.
Według Powszechnego Spisu Ludności z 1921 roku zamieszkiwało tu 8 osób, wszystkie były wyznania rzymskokatolickiego i zadeklarowały polską przynależność narodową. Był tu 1 budynek mieszkalny. W 1931 w 1 domach zamieszkiwało 5 osób.
Miejscowość należała do parafii rzymskokatolickiej w m. Zaszcześle. Podlegała pod Sąd Grodzki w Głębokiem i Okręgowy w Wilnie; właściwy urząd pocztowy mieścił się w Królewszczyźnie.

</doc>
<doc id="4919573" url="https://pl.wikipedia.org/wiki?curid=4919573" title="Société mycologique de France">
Société mycologique de France

Société mycologique de France (w publikacjach cytowane jako "Soc. mycol. Fr.") – czasopismo naukowe (kwartalnik) wydawane przez Francuskie Towarzystwo Mykologiczne (Société mycologique de France). Publikowane w nim były artykuły z różnych dziedzin mykologii. Wydawane było w latach 1884–1923. Od 1924 roku czasopismo wychodziło pod tytułem "Bulletin trimestriel de la Société mycologique de France", a po 1999 r. pod tytułem "Bulletin de la Société mycologique de France". Artykuły napisane są w języku francuskim, ich streszczenia w języku angielskim i francuskim.
Prawa autorskie do artykułów i ilustracji już wygasły. Numery czasopisma zostały zdigitalizowane i są dostępne w internecie. Opracowano 5 istniejących w internecie skorowidzów umożliwiających odszukanie artykułu:
Istnieje też skorowidz alfabetyczny obejmujący wszystkie te grupy zagadnień.

</doc>
<doc id="4919577" url="https://pl.wikipedia.org/wiki?curid=4919577" title="Antopal (przystanek kolejowy)">
Antopal (przystanek kolejowy)

Antopal (, ) – przystanek kolejowy w pobliżu miejscowości Antopal, w rejonie rzeczyckim, w obwodzie homelskim, na Białorusi. Leży na linii Homel – Łuniniec – Żabinka.

</doc>
<doc id="4919578" url="https://pl.wikipedia.org/wiki?curid=4919578" title="Odore Joseph Gendron">
Odore Joseph Gendron



</doc>
<doc id="4919579" url="https://pl.wikipedia.org/wiki?curid=4919579" title="Elizabeth Castle">
Elizabeth Castle

Elizabeth Castle – zamek położony na wyspie pływowej L'Islet (The Islet) w baliwacie Jersey. Jego budowę rozpoczęto w XVI wieku, gdy siła pocisków wystrzelonych z armat sprawiła, że górująca nad Gorey twierdza Mont Orgueil nie była w stanie obronić wyspy przed atakami.
Przez cały XVII i XVIII wiek zamek był ciągle rozbudowywany i przebudowywany.
Twierdza została nazwana na cześć Elżbiety I, królowej angielskiej, władającą Anglią i Jersey w czasie budowy zamku.
Obecnie twierdza jest dostępna do zwiedzania i jest jedną z atrakcji turystycznych wyspy. W jej wnętrzu znajduje się muzeum zarządzane przez Jersey Heritage. 
W czasie odpływu na zamek można dostać się groblą z Saint Helier, natomiast w czasie przypływu można się do niego dostać promem (przy sprzyjającej pogodzie).

</doc>
<doc id="4919580" url="https://pl.wikipedia.org/wiki?curid=4919580" title="Lorenzo Natali">
Lorenzo Natali

Lorenzo Natali Pierucci Bondi (ur. 2 października 1922 we Florencji, zm. 28 sierpnia 1989 w Rzymie) – włoski polityk i prawnik, długoletni deputowany, minister w różnych resortach, w latach 1977–1989 członek Komisji Europejskiej.
Życiorys.
Kształcił się w szkole średniej prowadzonej przez jezuitów, następnie ukończył studia prawnicze na Uniwersytecie Florenckim. Był współpracownikiem Giorgia La Piry. W 1943 zmobilizowany, po kapitulacji Włoch i powstaniu kolaboracyjnej Włoskiej Republiki Socjalnej ukrywał się przed faszystami. Dołączył do Włoskiego Korpusu Wyzwoleńczego, został ranny w trakcie działań wojennych.
Po wojnie wykonywał zawód adwokata, został też członkiem władz miejskich w L’Aquili. Wstąpił do Chrześcijańskiej Demokracji, objął funkcję sekretarza partii na poziomie prowincji. Przy wsparciu Carla Confalonieriego został wpisany na listę kandydatów chadeków do Izby Deputowanych w 1948. Mandat posła I kadencji objął w 1950. Wybierany następnie do niższej izby włoskiego parlamentu w kolejnych wyborach w 1953, 1958, 1963, 1968, 1972 i 1976.
W lipcu 1955 został podsekretarzem stanu przy premierze, pełnił tę funkcję do maja 1957. Od tegoż miesiąca do lutego 1959 zajmował stanowisko podsekretarza stanu w resorcie finansów, a od kwietnia 1960 do lutego 1962 oraz od czerwca 1963 do lipca 1964 był podsekretarzem stanu w ministerstwie skarbu. Od lutego 1966 do lipca 1973 w randze ministra wchodził w skład ośmiu kolejnych rządów, którymi kierowali Aldo Moro, Giovanni Leone, Mariano Rumor (3 gabinety), Emilio Colombo i Giulio Andreotti (2 gabinety). Był kolejno ministrem marynarki handlowej (do czerwca 1968), ministrem robót publicznych (do grudnia 1968), ministrem turystyki (do sierpnia 1969) oraz ponownie ministrem robót publicznych (do marca 1970). Od marca 1970 do lipca 1973 sprawował urząd ministra rolnictwa i leśnictwa. Był wówczas aktywny na forum Europejskiej Wspólnoty Gospodarczej przy projektowaniu reform dotyczących wspólnej polityki rolnej.
W styczniu 1977 odszedł z Izby Deputowanych w związku z wejściem w skład Komisji Europejskiej Roya Jenkinsa. Pozostał również w dwóch kolejnych KE kierowanych przez Gastona Thorna (od stycznia 1981 do stycznia 1985) oraz Jacques’a Delorsa (od stycznia 1985 do stycznia 1989). Przez cały okres urzędowania odpowiadał za rozszerzenie, odgrywając istotną rolę w procesie, w wyniku którego do wspólnot europejskich dołączyły Grecja, Hiszpania i Portugalia. Zajmował się także sprawami środowiska i bezpieczeństwa jądrowego (1977–1981), sprawami śródziemnomorskimi (1981–1985) oraz współpracą rozwojową (1985–1989). Był też przez pewien czas jednym z wiceprzewodniczących Komisji Europejskiej.
Patron ustanowionej przez KE nagrody Lorenzo Natali Media Prize.
Przypisy.
 

</doc>
<doc id="4919582" url="https://pl.wikipedia.org/wiki?curid=4919582" title="Sołomon Wygodski">
Sołomon Wygodski

Sołomon Lwowicz Wygodski (; ur. 1899 w mieście Icznia, zm. 13 grudnia 1978 w Leningradzie) – radziecki ekonomista marksistowski, doktor nauk ekonomicznych, profesor, uhonorowany tytułem „Zasłużony Działacz Nauki RFSRR”. Syn Witalij Wygodski (1928–1998) również był ekonomistą, pracownikiem Instytutu Marksizmu-Leninizmu przy KC KPZR.

</doc>
<doc id="4919583" url="https://pl.wikipedia.org/wiki?curid=4919583" title="Sołomon Wygodzki">
Sołomon Wygodzki



</doc>
<doc id="4919587" url="https://pl.wikipedia.org/wiki?curid=4919587" title="Szymonówka">
Szymonówka

Szymonówka – dawny folwark. Tereny na których był położony, leżą obecnie na Białorusi, w obwodzie witebskim, w rejonie dokszyckim, w sielsowiecie Dokszyce.
Nazwa dawniej używana to Symonówka.
Historia.
W czasach zaborów w granicach Imperium Rosyjskiego.
W dwudziestoleciu międzywojennym folwark leżał w Polsce, w województwie wileńskim, w powiecie dziśnieńskim w gminie Dokszyce.
Według Powszechnego Spisu Ludności z 1921 roku zamieszkiwało tu 12 osób, wszystkie były wyznania rzymskokatolickiego i zadeklarowały polską przynależność narodową. Były tu 3 budynki mieszkalne. W 1931 w 1 domu zamieszkiwało 9 osób.
Miejscowość należała do parafii rzymskokatolickiej w Dokszycach. Podlegała pod Sąd Grodzki w Dokszycach i Okręgowy w Wilnie; właściwy urząd pocztowy mieścił się w Dokszycach.

</doc>
<doc id="4919591" url="https://pl.wikipedia.org/wiki?curid=4919591" title="Paniżża">
Paniżża

Paniżża (; ) – wieś na Białorusi, w obwodzie brzeskim, w rejonie stolińskim, w sielsowiecie Radczysk.
Dawniej część Radczyska. W dwudziestoleciu międzywojennym leżała w Polsce, w województwie poleskim, w powiecie stolińskim, do 18 kwietnia 1928 gminie Radczysk, następnie w gminie Płotnica. Po II wojnie światowej w granicach Związku Sowieckiego. Od 1991 w niepodległej Białorusi.

</doc>
<doc id="4919592" url="https://pl.wikipedia.org/wiki?curid=4919592" title="Bridgetown (Kanada)">
Bridgetown (Kanada)

Bridgetown (do 1824 "Hicks Ferry") – miejscowość ("community"; 1897–2015 miasto) w kanadyjskiej prowincji Nowa Szkocja, w hrabstwie Annapolis, miejscowość spisowa ("designated place"). Według spisu powszechnego z 2016 obszar miejscowości spisowej (tożsamy z obszarem miejskim ("population centre")) to: 3,67 km², a zamieszkiwało wówczas ten obszar 949 osób, natomiast obszar dawnego miasta ("dissolved census subdivision") zamieszkiwało 888 osób.
Miejscowość pierwotnie nosiła miano "Hicks Ferry" pochodzące od nazwiska jednego z wczesnych osadników, jednak na publicznym zebraniu mieszkańców 15 stycznia 1824 zmieniono nazwę, by odwoływała się ona do powstałej tam w 1803 przeprawy mostowej przez rzekę Annapolis River, a w 1897 otrzymała ona status miasta ("town"), którego została pozbawiona od 1 kwietnia 2015.

</doc>
<doc id="4919603" url="https://pl.wikipedia.org/wiki?curid=4919603" title="Wikipedia w języku sundajskim">
Wikipedia w języku sundajskim



</doc>
<doc id="4919606" url="https://pl.wikipedia.org/wiki?curid=4919606" title="Arnocrinum">
Arnocrinum

Arnocrinum – rodzaj roślin należący do rodziny złotogłowowatych ("Asphodelaceae"), obejmujący trzy gatunki, występujące endemicznie w zachodniej Australii. 
Nazwa naukowa rodzaju pochodzi od greckich słów αμνός ("arnos" – owieczka) i κρίνος ("krinos" – lilia) i odnosi się do wełnistych kłączy tych roślin. 
Systematyka.
Rodzaj z podrodziny liliowcowych ("Hemerocallidoideae") z rodziny złotogłowowatych ("Asphodelaceae"). We wcześniejszych ujęciach zaliczany do rodzin "Anthericaceae", "Hemerocallidaceae", "Johnsoniaceae" lub liliowatych.

</doc>
<doc id="4919607" url="https://pl.wikipedia.org/wiki?curid=4919607" title="Traktat założycielski ZSRR">
Traktat założycielski ZSRR

Traktat założycielski ZSRR (ros. „Договор об образовании Союза Советских Социалистических Республик” lub „Декларация и договор об образовании СССР”) – dokument podpisany 30 grudnia 1922 roku w Moskwie, podczas I Zjazdu Rad, któremu przewodniczył Michaił Kalinin. Stanowił podstawę prawną utworzenia i funkcjonowania Związku Socjalistycznych Republik Radzieckich.
Został unieważniony w Moskwie 12 grudnia 1991 roku, dekretem Rady Najwyższej, zatwierdzonym przez Rusłana Chasbułatowa. 
Oryginalny dokument jest przechowywany w Państwowym Archiwum Federacji Rosyjskiej w Moskwie.
Tło historyczne.
Podpisanie traktatu było bezpośrednią konsekwencją rewolucji lutowej i rewolucji październikowej z 1917 roku. Wbrew przewidywaniom Lenina nie doprowadziły one do zniesienia granic pomiędzy państwami. Do 1922 roku na terenach byłego Imperium Rosyjskiego powstało sześć republik: Rosyjska, Ukraińska, Białoruska, Azerbejdżańska, Armeńska i Gruzińska. 
Dużym wyzwaniem stały się nieuporządkowane kwestie prawne, dotyczące wzajemnej współpracy pomiędzy republikami. Celem traktatu było stworzenie struktur formalnych i prawnych nowego państwa, wyznaczenie fundamentalnych kierunków jego rozwoju oraz opanowanie chaosu w poszczególnych republikach, które powołując się na niezależność, sprzeciwiały się zaleceniom Rosyjskiej FSRR.
Józef Stalin, pełniący funkcję komisarza ludowego ds. narodowościowych, był zdania, że we wspólnocie republik socjalistycznych to właśnie Rosyjska FSRR powinna odgrywać najważniejszą rolę i podejmować kluczowe decyzje. Takie podejście stało w jawnej sprzeczności z postulatami Lenina i stało się przedmiotem sporów pomiędzy Leninem a Stalinem, zarówno w sprawie nowego państwa, jak i kluczowych zapisów Traktatu.
W styczniu 1922 roku Gieorgij Cziczerin, ówczesny komisarz ludowy spraw zagranicznych, wystosował oficjalne zapytanie do władz Rosyjskiej FSRR o możliwość reprezentowania interesów prawnych innych republik. Stalin stał na stanowisku, że Rosyjska FSRR powinna reprezentować pozostałe republiki w zakresie polityki zagranicznej (między innymi podczas konferencji w Genui w 1922 roku), choć brakowało aktu prawnego, który przyznałby jej takie uprawnienia. Pierwsze rozmowy pomiędzy władzami poszczególnych republik nad sporządzeniem Traktatu rozpoczęły się w sierpniu 1922 roku.
Wcześniej Rosyjska Federacyjna Socjalistyczna Republika Radziecka podpisała trzy porozumienia międzynarodowe, które stały się podstawą Traktatu. Należały do nich:
Sygnatariusze.
Traktat założycielski ZSRR został podpisany przez przedstawicieli czterech państw, do których należały:
W kolejnych latach istnienia ZSRR to właśnie one brały udział w podejmowaniu strategicznych decyzji. W większości przypadków ostateczny głos należał do Rosyjskiej FSRR, największej pod względem powierzchni, liczby ludności, zasobów i sił wojskowych. 
Tekst.
Traktat składa się z preambuły i 26 punktów. 
Preambuła – potwierdza wolę czterech republik do utworzenia wspólnego państwa, to jest ZSRR.
Punkt 1 – określa zakres kompetencji władz ZSRR w sprawach takich jak: polityka międzynarodowa, zmiana granic, przyjmowanie nowych państw do ZSRR, wypowiadanie wojny i zawieranie pokoju, zaciąganie pożyczek, podpisywanie umów międzynarodowych, ustalanie planów gospodarczych, tworzenie sił zbrojnych, zatwierdzanie budżetu, gospodarowanie gruntami, przesiedlanie ludności, tworzenie aktów prawnych, zarządzanie edukacją i zdrowiem publicznym oraz unieważnianie uchwał, które naruszają postanowienia Traktatu. 
Punkty od 2 do 12 – określają strukturę najwyższych władz ZSRR, w tym Zjazdów Rad i Komitetu Centralnego, liczącego 317 osób oraz powoływania delegatów (1 deputowany na 125 000 obywateli). 
Punkty od 13 do 17 – określają podstawy regulacji prawnych, obowiązujących w ZSRR. 
Punkty 18 i 19 – określają zasady działania Rad Komisarzy Ludowych. 
Punkt 20 – przyznaje republikom prawo do posiadania własnych budżetów, które wymagają zatwierdzenia przez Komitet Centralny. 
Punkt 21 – przyznaje obywatelem republik obywatelstwo ZSRR.
Punkt 22 – reguluje kwestie flagi, herbu i pieczęci państwowej. 
Punkt 23 – uchwala stolicę ZSRR w Moskwie. 
Punkt 24 – nakłada na republiki obowiązek uchwalania konstytucji zgodnych z Traktatem. 
Punkt 25 – ustala zasady zmiany treści Traktatu. 
Punkt 26 – daje republikom prawo do swobodnego wystąpienia z ZSRR. 
Następstwa prawne.
Konstytucja Związku Socjalistycznych Republik Radzieckich z 1924 roku uwzględniała postanowienia Traktatu założycielskiego z 1922 roku (jego treść stanowiła załącznik dokumentu konstytucyjnego). 
W kolejnych latach do Związku Socjalistycznych Republik Radzieckich dołączyły nowe państwa. 
W 1925 roku, podczas III Zjazdu Rad, Traktat podpisały: Turkmeńska Socjalistyczna Republika Radziecka i Uzbecka Socjalistyczna Republika Radziecka. 
5 grudnia 1929 roku do ZSRR dołączyła Tadżycka Socjalistyczna Republika Radziecka.
Treść traktatu nie była modyfikowana do 1991 roku.
Upamiętnianie wydarzenia.
Traktat został podpisany w budynku Teatru Bolszoj, w którego ścianie wbudowano tablicę pamiątkową.
Podpisanie Traktatu zostało przedstawione na obrazie autorstwa Stiepana Dudnika. 
Z okazji kolejnych rocznic podpisania traktatu w ZSRR produkowano okolicznościowe znaczki i kartki pocztowe. 

</doc>
<doc id="4919609" url="https://pl.wikipedia.org/wiki?curid=4919609" title="Janez Cigler Kralj">
Janez Cigler Kralj

Janez Cigler Kralj (ur. 28 grudnia 1978) – słoweński polityk, działacz partyjny i rzecznik prasowy, od 2020 do 2022 minister pracy, rodziny, spraw społecznych i równouprawnienia.
Życiorys.
Pochodzi z gminy Ravne na Koroškem, w młodości był skautem. Ukończył politologię na wydziale nauk społecznych Uniwersytetu Lublańskiego, specjalizując się w analizie i administracji publicznej. Związał się z ugrupowaniem Nowa Słowenia, od 2006 do 2008 pozostawał jego rzecznikiem prasowym. Następnie od 2008 zatrudniony w spółce Infonet media, zaś od 2010 do 2012 był specjalistą do spraw komunikacji w państwowym funduszu zajmującym się finansowaniem szkoleń i rozwojem zasobów ludzkich. Pracował później w strukturach klubu parlamentarnego Nowej Słowenii, w 2015 objął kierownictwo nad powiązaną z partią organizacją pracowniczą Združenje delavcev NSi. Reprezentował ją w europejskich federacjach związkowych: EZA (finansowanej przez UE) i EUCDW (współpracującej z Europejską Partią Ludową).
13 marca 2020 w trzecim rządzie Janeza Janšy objął urząd ministra pracy, rodziny, spraw społecznych i równouprawnienia. W wyborach w 2022 uzyskał mandat posła do Zgromadzenia Państwowego. W czerwcu tegoż roku zakończył pełnienie funkcji ministra. W wyborach prezydenckich w 2022 był kandydatem swojej partii na urząd prezydenta, zajął szóste miejsce wśród siedmiu pretendentów z wynikiem około 4,4% głosów.
Życie prywatne.
Żonaty z pedagog Klavdiją Kralj, ma czworo dzieci.

</doc>
<doc id="4919612" url="https://pl.wikipedia.org/wiki?curid=4919612" title="Stefan Zając">
Stefan Zając



</doc>
<doc id="4919614" url="https://pl.wikipedia.org/wiki?curid=4919614" title="Abram Milejkowski">
Abram Milejkowski

Abram Gierasimowicz Milejkowski (; ur. 15 stycznia 1911 w Mińsku, zm. 12 stycznia 1995 w Moskwie) – radziecki ekonomista marksistowski, członek korespondent Akademii Nauk ZSRR (od 1966), akademik Akademii Nauk ZSRR (od 1981), akademik Rosyjskiej Akademii Nauk (od 1991). Pochowany na Cmentarzu Trojekurowskim w Moskwie.

</doc>
<doc id="4919627" url="https://pl.wikipedia.org/wiki?curid=4919627" title="Zofia Stępień (Ratyńska, Bator)">
Zofia Stępień (Ratyńska, Bator)



</doc>
<doc id="4919629" url="https://pl.wikipedia.org/wiki?curid=4919629" title="Stefan Zając (podpułkownik)">
Stefan Zając (podpułkownik)

Stefan Zając (ur. 26 grudnia 1895 w Wadowicach, zm. 29 lipca 1961 w Cieplicach Śląskich-Zdroju) – podpułkownik piechoty Wojska Polskiego, kawaler Orderu Virtuti Militari.
Życiorys.
Urodził się w Wadowicach, ówczesnym mieście powiatowym Królestwa Galicji i Lodomerii, w rodzinie Szymona. Do Wojska Polskiego został przyjęty z byłych Legionów Polskich.
W maju 1927 przeniesiony z 19 do 71 Pułku Piechoty w Zambrowie na stanowisko dowódcy I batalionu. 18 lutego 1928 został mianowany majorem ze starszeństwem z 1 stycznia 1928 i 46. lokatą w korpusie oficerów piechoty. W kwietniu tego roku został przeniesiony do 40 Pułku Piechoty we Lwowie na stanowisko dowódcy I batalionu. W marcu 1931 został przeniesiony do 19 Pułku Piechoty we Lwowie na stanowisko kwatermistrza. W grudniu 1932 został przeniesiony do Korpusu Ochrony Pogranicza. 24 stycznia 1934 został mianowany podpułkownikiem ze starszeństwem z 1 stycznia 1934 i 10. lokatą w korpusie oficerów piechoty.
W czasie kampanii wrześniowej 1939 walczył na czele 32 Pułku Piechoty.

</doc>
<doc id="4919631" url="https://pl.wikipedia.org/wiki?curid=4919631" title="Bundesliga niemiecka w szachach">
Bundesliga niemiecka w szachach

Schachbundesliga – najwyższa klasa rozgrywek szachowych w Niemczech, organizowana przez DSB. Zwycięzca ligi zostaje mistrzem Niemiec.
Historia.
Drużynowe mistrzostwa Niemiec zorganizowano po raz pierwszy w 1934 roku, a od 1938 roku uczestniczyły w nich kluby. W 1974 roku wprowadzono rozgrywki Bundesligi podzielone na cztery grupy, a zwycięzcy grup spotykali się w rundzie finałowej. Od 1980 roku Bundesliga liczy szesnaście klubów z całych Niemiec bez podziału na grupy.

</doc>
<doc id="4919634" url="https://pl.wikipedia.org/wiki?curid=4919634" title="Sielsowiet Radczyck">
Sielsowiet Radczyck

Sielsowiet Radczyck (; ) – sielsowiet na Białorusi, w obwodzie brzeskim, w rejonie stolińskim, z siedzibą w Radczycku.
Według spisu z 2009 sielsowiet Radczyck zamieszkiwało 1441 osób, w tym 1414 Białorusinów (98,13%), 16 Rosjan (1,11%), 9 Ukraińców (0,62%) i 2 osoby, które nie podały żadnej narodowości.

</doc>
<doc id="4919645" url="https://pl.wikipedia.org/wiki?curid=4919645" title="Bitwa pod Korosteniem (IV 1920)">
Bitwa pod Korosteniem (IV 1920)

Bitwa pod Korosteniem – walki polskiej 4 Dywizji Piechoty i grupy płk. Józefa Rybaka z sowieckimi 7. i 47 Dywizją Strzelców toczone w okresie operacji kijowskiej w czasie wojny polsko-bolszewickiej.
Sytuacja ogólna.
25 kwietnia rozpoczęła się polska ofensywa na Ukrainie. Zgrupowane na froncie od Starej Uszycy nad Dniestrem po Prypeć trzy polskie armie uderzyły na wschód. 
3 Armia marsz. Józefa Piłsudskiego wydzieliła ze swoich sił grupę operacyjną gen. Edwarda Rydza-Śmigłego, która uderzając po obu stronach szosy Zwiahel - Żytomierz, na froncie szerokości 60 km parła na Kijów. 
Między lewym skrzydłem grupy gen. Rydza-Śmigłego a Prypecią zajmowała stanowiska 4 Dywizja Piechoty oraz grupa płk. Rybaka. Zadanie tych sił polegało na szybkim opanowaniu Owrucza, Korostenia i Malina.
Polski plan ofensywy przewidywał szybkie opanowanie przez wydzielone grupy wojsk trzech ważnych węzłów komunikacyjnych na tyłach nieprzyjaciela: Żytomierza, Korostenia i Koziatyna. Oczekiwano, że akcja zdezorganizuje zaplecze frontu sowieckiego i uniemożliwi przeciwnikowi prowadzenie skutecznej obrony.
Walki o Korosteń.
Do opanowania Korostenia wyznaczona została 4 Dywizja Piechoty. Miała ona nacierać czołowo z rejonu Olewska i Emilczyna w kierunku wschodnim.
Jednocześnie grupa płk. Józefa Rybaka uderzyła na Malin i Teterew z zadaniem oskrzydlenia miejscowości od wschodu i odcięcia odwrotu za Dniepr oddziałom nieprzyjaciela zgrupowanym na zachód od Korostenia.
25 kwietnia o świcie 4 Dywizja Piechoty i oddziały grupy płk. Jana Rybaka przeszły do natarcia. 4 DP zdobyła Korosteń, a grupa płk. Rybaka Malin i Teterew.
Pozostająca kilka dni w Korosteniu 14 DP zmniejszyła nacisk na cofającą się sowiecka 7 Dywizję Strzelców. Ta natychmiast wykorzystała sytuację, przerwała pod Malinem obronę 7 Brygady Jazdy i, mimo znacznych strat, przebiła się na wschód. 
Nie udało się to 47 Dywizji Strzelców, która została rozbita pod Teterewem.
Bilans walk.
W rejonie Korostenia i Malina Polacy odnieśli spektakularne zwycięstwo. Wzięto około 12 000 jeńców, zdobyto kilkanaście dział, 52 parowozy i przeszło 1500 wagonów. Zdobyty tabor kolejowy pozwolił w następnych tygodniach zorganizować transport z zaopatrzeniem dla oddziałów polskich 2. i 3 Armii, walczących na Ukrainie. 

</doc>
<doc id="4919647" url="https://pl.wikipedia.org/wiki?curid=4919647" title="Remel">
Remel

Remel (; ) – agromiasteczko na Białorusi, w obwodzie brzeskim, w rejonie stolińskim, w sielsowiecie Remel.
Siedziba parafii prawosławnej pw. św. Michała Archanioła (w miejscowości znajdują się dwie cerkwie – drewniana z 1762 r. i murowana z 1999 r.).
Zamieszkany był przez szlachtę zaściankową. W dwudziestoleciu międzywojennym leżał w Polsce, w województwie poleskim, w powiecie stolińskim, w gminie Chorsk. W tym okresie wieś była siedzibą parafii rzymskokatolickiej. Kościół nie został jednak zbudowany, a nabożeństwa odbywały się w domu prywatnym.
Po II wojnie światowej w granicach Związku Sowieckiego. Od 1991 w niepodległej Białorusi.

</doc>
<doc id="4919650" url="https://pl.wikipedia.org/wiki?curid=4919650" title="Jernej Vrtovec">
Jernej Vrtovec

Jernej Vrtovec (ur. 24 maja 1985 w Postojnie) – słoweński polityk i działacz partyjny, poseł do Zgromadzenia Państwowego, od 2020 do 2022 minister infrastruktury.
Życiorys.
Pochodzi z wsi Čehovini. W 2004 ukończył szkołę średnią, a w 2013 teologię na Uniwersytecie Lublańskim. Obronił pracę magisterską poświęconą roli arcybiskupa Alojzija Šuštara w uzyskaniu niepodległości przez Słowenię, którą w 2016 wydano w formie książkowej. Od 2002 związany z ugrupowaniem Nowa Słowenia. W 2005 został sekretarzem generalnym, a w latach 2009–2015 był przewodniczącym partyjnej młodzieżówki Mlada Slovenija. Od 2009 do 2014 pozostawał również rzecznikiem prasowym ugrupowania.
W 2014, 2018 i 2022 wybierany na posła do Zgromadzenia Państwowego. Na początku 2019 stanął na czele parlamentarnej komisji śledczej badającej operacje bankowe DUTB. 13 marca 2020 w trzecim rządzie Janeza Janšy objął urząd ministra infrastruktury. Sprawował go do czerwca 2022.

</doc>
<doc id="4919651" url="https://pl.wikipedia.org/wiki?curid=4919651" title="Wacław Nejman">
Wacław Nejman

Wacław Nejman (ur. 29 września 1853 w Nastażku, gubernia wołyńska; zm. 23 sierpnia 1911 w Mikołajowie) – generał major rosyjskiej floty.
Pochodził z rodziny szlacheckiej. W latach 1873-1876 uczył się w Morskiej Szkole Inżynieryjnej w Kronsztadzie. Po jej ukończeniu został mianowany konduktorem korpusu inżynierów mechaników floty i otrzymał przydział do 3. Kadry Floty Bałtyckiej. W maju 1876 został młodszym mechanikiem na fregacie „Pietropawłowsk”, a w czerwcu tego roku został przeniesiony na stanowisko młodszego mechanika na pancernik „Piotr Wielikij”. W sierpniu 1876 otrzymał awans na stopień chorążego.
W latach 1877-1878 odbył kurs torpedowo-minowy po którym został oficerem minerem 2 klasy. Po przeniesieniu do 43 Kadry Floty zaokrętował na kliper „Zabijaka”, gdzie został oficerem broni podwodnej.
W 1880 przeniesiony do 1 Kadry Floty Czarnomorskiej objął stanowisko drugiego oficera minera na carskim jachcie „Liwadija”. W latach 1882-1886 służył na okrętach Szkolnego Zespołu Okrętów Minowych Morza Czarnego, awansując na stopień porucznika i osiągając specjalność minera pierwszej klasy.
W grudniu 1886 został pomocnikiem starszego mechanika.
W roku 1887 przeszedł do służby na lądzie. Do 1910 pracował w Komendzie Portu Wojennego Mikołajów, na stanowiskach elektromechanika portu i głównego minera.
W 1905 awansował na stopień podpułkownika, a w następnym roku na pułkownika. 20 grudnia 1910 awansował na stopień generała majora i przeszedł w stan spoczynku.

</doc>
<doc id="4919652" url="https://pl.wikipedia.org/wiki?curid=4919652" title="Goin' Back">
Goin' Back



</doc>
<doc id="4919656" url="https://pl.wikipedia.org/wiki?curid=4919656" title="Chamaescilla">
Chamaescilla

Chamaescilla – rodzaj roślin należący do rodziny złotogłowowatych ("Asphodelaceae"), obejmujący cztery gatunki, występujące endemicznie w południowozachodniej i południowej Australii oraz na Tasmanii. 
Nazwa naukowa rodzaju pochodzi od greckiego słowa χαμαί ("chamai" – niski, karłowaty) i nazwy naukowej rodzaju cebulica – "Scilla", przez podobieństwo tych roślin. 
Systematyka.
Rodzaj z podrodziny liliowcowych ("Hemerocallidoideae") z rodziny złotogłowowatych ("Asphodelaceae"). We wcześniejszych ujęciach zaliczany do rodzin "Anthericaceae", "Lomandraceae" lub liliowatych.
Zastosowanie.
Bulwocebule "Ch. corymbosa" były spożywane przez aborygenów z plemienia Wurundjeri.

</doc>
<doc id="4919657" url="https://pl.wikipedia.org/wiki?curid=4919657" title="Jordy Polanco">
Jordy Polanco

Jordy Leonel Polanco (ur. 23 maja 1996 w Cowpen) – belizeński piłkarz występujący na pozycji ofensywnego pomocnika, reprezentant kraju, obecnie zawodnik Verdes.
Kariera klubowa.
Polanco pochodzi ze wsi Cowpen w dystrykcie Stann Creek. Zarówno jego ojciec, jak i matka grali w piłkę nożną na poziomie amatorskim. Ma dwóch braci i siostrę. Uczęszczał do szkoły podstawowej San Juan Primary School, a następnie do szkoły średniej Independence High School w pobliskim Mango Creek. Występy w lidze belizeńskiej rozpoczynał w barwach klubu Paradise/Freedom Fighters FC, będąc nazywanym przez lokalne media „diamentem”. Gazeta Amandala w relacji z jednego z meczów następująco skomentowała występy nastoletniego pomocnika:
Po ukończeniu szkoły średniej Polanco został zawodnikiem stołecznego Belmopan Bandits FC. Zdobył z nim sześć mistrzostw Belize (2014/2015 Opening, 2015/2016 Closing, 2016/2017 Opening, 2016/2017 Closing, 2017/2018 Closing, 2018/2019 Opening) i trzy wicemistrzostwa Belize (2014/2015 Closing, 2017/2018 Opening, 2018/2019 Closing). Jeszcze przed ukończeniem dwudziestego roku życia dwa razy z rzędu wybrano go najlepszym pomocnikiem ligi belizeńskiej, a ogółem otrzymał tę nagrodę trzy razy (2014/2015 Opening, 2014/2015 Closing, 2016/2017 Opening). W kolejnych sezonach otrzymał nagrodę dla najlepszego młodego piłkarza rozgrywek (2015/2016 Closing) oraz najlepszego zawodnika fazy play-off (2016/2017 Opening). Jego rozwój został zahamowany przez poważną kontuzję, przez którą był zmuszony pauzować przez wiele miesięcy.
W 2019 roku Polanco przeszedł do zespołu Verdes FC. Zdobył z nim tytuł mistrza Belize (2019/2020 Opening), a także ponownie został wybrany najlepszym pomocnikiem ligi belizeńskiej (2019/2020 Opening).
Kariera reprezentacyjna.
W lipcu 2014 Polanco w barwach reprezentacji Belize U-20 prowadzonej przez Edmunda Pandy’ego Sr. wziął udział w turnieju kwalifikacyjnym do mistrzostw CONCACAF U-20. Jego drużyna z kompletem sześciu porażek zajęła wówczas ostatnie miejsce w tabeli i nie zakwalifikowała się na kontynentalny czempionat.
W sierpniu 2015 Polanco znalazł się w ogłoszonym przez Edmunda Pandy’ego Sr. składzie reprezentacji Belize U-23 na środkowoamerykańskie preeliminacje do igrzysk olimpijskich w Rio de Janeiro. Belizeńczycy przegrali obydwa spotkania i odpadli z dalszej rywalizacji.
W seniorskiej reprezentacji Belize Polanco zadebiutował za kadencji selekcjonera Jorge Nunesa, 29 marca 2015 w zremisowanym 1:1 meczu z Kajmanami w ramach eliminacji do mistrzostw świata w Rosji. W styczniu 2017 został powołany przez Ryszarda Orłowskiego na turniej Copa Centroamericana. Orłowski nazwał wówczas Polanco „belizeńskim Lionelem Messim”. Na panamskich boiskach rozegrał wszystkie pięć spotkań (z czego cztery w wyjściowym składzie), a jego zespół zajął ostatnie, szóste miejsce. Sam Polanco został nominowany do nagrody najlepszego młodego piłkarza tamtej edycji Copa Centroamericana.

</doc>
<doc id="4919658" url="https://pl.wikipedia.org/wiki?curid=4919658" title="Piaskowa Góra (Beskid Makowski)">
Piaskowa Góra (Beskid Makowski)

Piaskowa Góra (też: "Skorutówka"; 660 m n.p.m.) – niewielka góra w Beskidzie Makowskim w polskich Beskidach Zachodnich.
Położenie.
Leży w grzbiecie, biegnącym generalnie w osi północ-południe i stanowiącym wododział II rzędu między dorzeczami Skawy na zachodzie i Raby na wschodzie. Na północy dość szeroka Przełęcz Szklarska (601 m n.p.m.) oddziela ją od szczytu Babicy w Pasmie Babicy, natomiast na południu prawie równie wydatne siodło (ok. 602 m n.p.m.) łączy ją z krótkim, obłym grzbietem wrastającym w masyw Parszywki w Pasmie Koskowej Góry.
Charakterystyka.
Góra ma wygląd płaskiej, kształtnej kopy o łagodnych, zupełnie nierozczłonkowanych stokach. Kopuła szczytowa porośnięta lasem, w dolnych partiach stoki pokryte polami uprawnymi i łąkami. Od strony północnej zabudowania wspinają się do wysokości ok. 610 m n.p.m.

</doc>
<doc id="4919659" url="https://pl.wikipedia.org/wiki?curid=4919659" title="Passport Optima">
Passport Optima



</doc>
<doc id="4919660" url="https://pl.wikipedia.org/wiki?curid=4919660" title="Asüna GT">
Asüna GT



</doc>
<doc id="4919662" url="https://pl.wikipedia.org/wiki?curid=4919662" title="Asüna SE">
Asüna SE



</doc>
<doc id="4919663" url="https://pl.wikipedia.org/wiki?curid=4919663" title="Guangdong GTQ5010X">
Guangdong GTQ5010X



</doc>
<doc id="4919665" url="https://pl.wikipedia.org/wiki?curid=4919665" title="Ozdamicze">
Ozdamicze

Ozdamicze (; ) – wieś na Białorusi, w obwodzie brzeskim, w rejonie stolińskim, w sielsowiecie Remel.
Znajduje się tu parafialna cerkiew prawosławna pw. Świętej Trójcy.
Warunki naturalne.
Ozdamicze są położone nad Mostwą i na skraju dużego kompleksu leśno-torfowiskowego Błota Olmańskie, rozciągającego się na południe aż za granicę białorusko-ukraińską.
Historia.
W XIX w. opisywana jako miejscowość odludna. W dwudziestoleciu międzywojennym leżały w Polsce, w województwie poleskim, w powiecie stolińskim, do 1920 w gminie Turów, następnie w gminie Chorsk.
W 1922 stacjonował tu 19 Batalion Celny, a w latach 1922 - 1923 19 Batalion Straży Granicznej.
Po II wojnie światowej w granicach Związku Sowieckiego. Od 1991 w niepodległej Białorusi.

</doc>
<doc id="4919670" url="https://pl.wikipedia.org/wiki?curid=4919670" title="Magdalena Jagodzińska">
Magdalena Jagodzińska



</doc>
<doc id="4919673" url="https://pl.wikipedia.org/wiki?curid=4919673" title="Brian Rodríguez">
Brian Rodríguez

Paul Brian Rodríguez Bravo (ur. 20 maja 2000 w Tranqueras) – urugwajski piłkarz występujący na pozycji skrzydłowego, zawodnik meksykańskiego Club América. Od 2019 reprezentant Urugwaju.
Życiorys.
Wychowanek CA Peñarol.
Kariera klubowa.
1 stycznia 2018 podpisał kontrakt z urugwajskim klubem CA Peñarol. W Primera División Uruguaya zadebiutował 28 marca 2018 na stadionie Estadio Campeón del Siglo (Bañados de Carrasco, Montevideo) w zremisowanym 1:1 meczu przeciwko Danubio FC, w 67 minucie został zmieniony przez Giovanniego Gonzáleza. Pierwszego gola w Primera División Uruguaya strzelił 24 maja 2018 w wygranym 3:0 spotkaniu przeciwko Boston River.
7 sierpnia 2019 amerykański klub Los Angeles FC poinformował o podpisaniu kontraktu z Brianem Rodríguezem. W Major League Soccer zadebiutował 26 sierpnia 2018 na stadionie Banc of California Stadium (Los Angeles, Kalifornia) w zremisowanym 3:3 meczu przeciwko Los Angeles Galaxy, zmieniając w 61 minucie Carlosa Velę.
Kariera reprezentacyjna.
Reprezentant Urugwaju w kategoriach U-17 i U-20.
W seniorskiej reprezentacji Urugwaju zadebiutował 7 września 2019 na stadionie Narodowym Kostaryki (San José, Kostaryka) w wygranym 2:1 meczu towarzyskim przeciwko Kostaryce.

</doc>
<doc id="4919675" url="https://pl.wikipedia.org/wiki?curid=4919675" title="CSKA 1948 Sofia">
CSKA 1948 Sofia

Futbołen kłub Centrałen sporten kłub na armijata 1948 () – bułgarski klub piłkarski, mający siedzibę w stolicy kraju, mieście Sofia. Obecnie gra w Pyrwa PFL.
Historia.
Chronologia nazw:
Klub piłkarski CSKA 1948 został założony w miejscowości Sofia 19 lipca 2016, po upadku firmy reprezentującej PFK CSKA Sofia. Wtedy powstała nowa, aby CSKA mógł wziąć udział w nowo powstałej Pierwszej Zawodowej Lidze Piłkarskiej. Niektórzy kibice starego klubu nie uznali tej procedury i postanowili założyć własny klub na spotkaniu w Centralnym Klubie Wojskowym w Sofii. 21 sierpnia 2016 klub zdobył swoje pierwsze trofeum, wygrywając w stawce czterech klubów towarzyski turniej w Kokalan. W finale drużyna pokonała 1:0 Akademik Sofia.
W sezonie 2016/2017 klub debiutował w Obłastna grupa Sofija (grad) – jug. Zespół zwyciężył w grupie południowej Obwodowej ligi Sofii, a potem został mistrzem stolicy czwartej ligi, wygrywając 4:3 z Nadieżdą (Dobrosławci). 7 czerwca 2017 drużyna pokonała w barażach FK Bracigowo 7:6 po rzutach karnych i awansowała do Treta amatiorska futbołna liga (D3). Oprócz tego dotarła do finału Pucharu Amatorskiej Piłkarskiej Ligi Bułgarii.
W sezonie 2017/2018 zespół wygrał jedną z czterech grup trzeciej ligi, zdobywając tytuł południowo-zachodniej grupy i promocję do zawodowej Wtora PFL. Również osiągnął półfinał Pucharu Amatorskiej Piłkarskiej Ligi Bułgarii. Pierwszy sezon na drugim poziomie zakończył na czwartej pozycji, a w następnym sezonie 2019/2020 zajął pierwsze miejsce we "Wtora PFL" i zdobył historyczny awans do Pyrwa PFL.
Barwy klubowe, strój.
Klub ma barwy czerwono-białe. Zawodnicy swoje domowe spotkania zazwyczaj grają w czerwonych koszulkach, czerwonych spodenkach oraz czerwonych getrach.
Sukcesy.
Trofea międzynarodowe.
Nie uczestniczył w rozgrywkach europejskich (stan na 31-05-2020).
Poszczególne sezony.
Rozgrywki międzynarodowe.
Europejskie puchary.
Nie uczestniczył w rozgrywkach europejskich.
Struktura klubu.
Stadion.
Klub piłkarski rozgrywa swoje mecze domowe na Stadionie Narodowym im. Wasiła Lewskiego w Sofii o pojemności 44 000 widzów.
Bibliografia.
[[Kategoria:Bułgarskie kluby piłkarskie]]
[[Kategoria:Kluby piłkarskie założone w 2016]]
[[Kategoria:Kluby piłkarskie w Sofii]]

</doc>
<doc id="4919677" url="https://pl.wikipedia.org/wiki?curid=4919677" title="Maarit">
Maarit

Maarit Helena Hurmerinta (z domu Äijö, ur. 10 listopada 1953 w Helsinkach) jest fińską piosenkarką i muzykiem. Występuje pod imieniem Maarit.
Jest żoną muzyka Samiego Hurmerinty, z którym ma dwoje dzieci, syna Samuli (ur. 8 lipca 1975) i córkę Jannę, również piosenkarkę. Dziadkiem Maarit jest włoski muzyk Michele Orlando.
Kariera.
Kariera Maarit zaczęła się w 1972 roku, kiedy wraz ze swoim pierwszym zespołem nagrała demo, które zaoferowała firmie Love Records. W tym samym roku wyszedł pierwszy singiel "Aamun tulo / Nyt olen tullut maailmaan" – na stronie A była piosenka autorstwa Maarit, na B fińska wersja ”Home again” Carole King.
Rok później uczestniczyła w fińskich eliminacjach do Konkursu Piosenki Eurowizji z utworami ”Ampukaa pianisti” ja ”Life is a jigsaw”. 1973 ukazał się też jej pierwszy album "Maarit", na którym znalazły się fińskie klasyki ”Laakson lilja”, ”Lainaa vain”, ”Laulu kuolleesta rakastetusta” i ”Sua ehkä liikaa pomputin”. W nagraniu wzięły udział gwiazdy branży muzycznej, jak producent Otto Donner, muzycy Jim Pembroke, Albert Järvinen, Dave Lindholm i Hector jako autor tekstów.
W roku 1974 z Maarit grał zespół "Afrikan Tähti", do którego dołączył gitarzysta Sami Hurmerinta. Szybko zostali parą i jeszcze w tym samym roku wzięli ślub, wtedy zaczęła się też ich ścisła współpraca (grają razem, Sami komponuje też dużą część piosenek). W 1975 ukazał się album "Viis' pientä", a potem Maarit na dwa lata znikła ze sceny po urodzeniu syna. W 1977 powróciła i wystąpiła m.in. na festiwalu w Sopocie in konkursie piosenki interwizji w Bułgarii.
W 1978 nagrała piosenkę ”Jäätelökesä”, jeden ze swoich największych hitów. Piosenka wyszła na płycie "Siivet saan", którą wydało Finnlevy. Album osiągnął status złotej płyty, podobnie jak kolejny, wydany w 1980 roku "Nykyajan lapsi", w całości skomponowany i wyprodukowany przez Samiego Hurmerintę. W tym czasie Maarit pracowała głównie jako background dla innych artystów, a mniej koncentrowała się na własnej karierze. Ostatnim albumem wydanym w Finnlevy było "Elämän maku" (1981), kolejne ukazały się w CBS.
W latach dziewięćdziesiątych Maarit nagrywałą m.in. w "Pyramid" i "Fazer Records". W 1994 wspólnie z mężem otrzymała nagrodę kultury miasta Vantaa. W 1998 zagrała koncert w helsińskim centrum kultury "Stoa". Koncert był transmitowany w TV i ukazał się na płycie ("Stoalive", 1998), która została doceniona przez krytyków i stała się sukcecem komercyjnym.
W roku 2002 ukazał się album "Metsäntyttö" i kompilacja pod nazwą "Laakson liljasta metsän tyttöön". W 2004 Warner wydał anglojęzyczny, jazzowy album "Good Days, Bad Days". Także u Warnera ukazała się kompilacja "30 suosikkia – Maarit" (2006), ale kolejny album studyjny "Nälkää ja rakkautta" (2006) wydało EMI.
W 2008 była jedną z pięciu nominowanych do nagrody "Iskelmä-Finlandia". Nagrodę otrzymał Olli Lindholm z zespołu Yö.
W 2010 Poczta Fińska uhonorowała Maarit znaczkiem pocztowym. Helsingin Sanomat zaliczyły ją do listy 100 najważniejszych kobiet Finlandii w roku 2011. Jesienią 2013 roku wystąpiła w programie Vain elämää telewizji Nelonen.
W październiku 2013 ukazał się album studyjny "Miten elämästä kertoisin".

</doc>
<doc id="4919680" url="https://pl.wikipedia.org/wiki?curid=4919680" title="Moczul">
Moczul

Moczul (, "Maczul"; , "Moczul") – wieś na Białorusi, w obwodzie brzeskim, w rejonie stolińskim, w sielsowiecie Remel.
Prawosławni mieszkańcy miejscowości należą do parafii w Remlu.
Warunki naturalne.
Moczul jest położona nad Mostwą i na skraju dużego kompleksu leśno-torfowiskowego Błota Olmańskie, rozciągającego się na południe aż za granicę białorusko-ukraińską.
Historia.
Zamieszkana była przez szlachtę zaściankową. W XIX w. opisywana jako miejscowość leżąca na odludnym, zapadłym Polesiu. W dwudziestoleciu międzywojennym leżała w Polsce, w województwie poleskim, w powiecie stolińskim. Po II wojnie światowej w granicach Związku Radzieckiego. Od 1991 w niepodległej Białorusi.

</doc>
<doc id="4919685" url="https://pl.wikipedia.org/wiki?curid=4919685" title="Maarit Hurmerinta">
Maarit Hurmerinta



</doc>
<doc id="4919686" url="https://pl.wikipedia.org/wiki?curid=4919686" title="Zbigniew Ząbek">
Zbigniew Ząbek

Zbigniew Ząbek (ur. 8 maja 1925 w Kielcach, zm. 22 lipca 2005 w Warszawie) – polski uczony, specjalista w dziedzinie geodezji wyższej i astronomii geodezyjnej, profesor doktor habilitowany inżynier Wydziału Geodezji i Kartografii Politechniki Warszawskiej. 
Życiorys.
W 1938 rozpoczął naukę w gimnazjum ogólnokształcącym, po wybuchu II wojny światowej kontynuował ją na tajnych kompletach. W 1945 rozpoczął studia na Wydziale Elektro-Mechanicznym Politechniki Wrocławskiej, a następnie przeniósł się na Wydział Geodezyjny Politechniki Warszawskiej. W 1951 ukończył naukę uzyskując dyplom inżyniera geodety, pozostał wówczas na uczelni jako pracownik naukowy. W 1961 obronił doktorat, a w 1980 uzyskał tytuł profesora. Od 1969 do 1973 był prodziekanem Wydziału Geodezji i Kartografii, był również przedstawicielem Wydziału w Senacie Politechniki. W 1970 należał do grona twórców Instytutu Geodezji Wyższej i Astronomii Geodezyjnej na Wydziale Geodezji i Kartografii Politechniki, a następnie przez jedenaście lat pełnił funkcję jego dyrektora. W latach 50. XX wieku unowocześnił czterowahadłowy grawimetr Askania, w latach 70. XX wieku skonstruował aparat wahadłowy z elektronicznym systemem odczytowym i pozłacanymi wahadłami inwarowymi, który charakteryzował się wysoką precyzją (0,05 mGal). Zainicjował badania geodynamiczne Pienin oraz brał udział w opracowaniu koncepcji sieci geodezyjnej Afryki. Zaangażował pracowników Instytutu Geodezji Wyższej i Astronomii Geodezyjnej w kampanię dowiązania polskiej sieci grawimetrycznej do punktu światowego w Poczdamie, uczestnictwa w pomiarach na wschodnioeuropejskim poligonie grawimetrycznym (Tallin – Warszawa – Poczdam – Budapeszt – Bukareszt – Sofia), a także w pracach grawimetrycznych podczas Pierwszej Polskiej Wyprawy Antarktycznej. W latach 80. XX wieku Zbigniew Ząbek kierował m.in. pomiarami sieci grawimetrycznej na terenie Libii. W latach 90. XX wieku był twórcą absolutnego grawimetru balistycznego, który pracował na zasadzie obserwacji podrzutu i swobodnego spadku ciała w próżni. Było to wyjątkowe urządzenie tej klasy na świecie i zapewniało dokładność kilku mikrogali (mGal). Był twórcą komparatorów precyzyjnych do łat niwelacyjnych, które pozwalały na komparację łat w pozycji pionowej, komparator poziomo-pionowy działa w Instytucie Geodezji Wyższej i Astronomii Geodezyjnej, a komparator laserowy jest stosowany do prac w terenie. Pochowany na cmentarzu rzymskokatolickim w Brwinowie.

</doc>
<doc id="4919687" url="https://pl.wikipedia.org/wiki?curid=4919687" title="Maarit Helena Hurmerinta">
Maarit Helena Hurmerinta



</doc>
<doc id="4919689" url="https://pl.wikipedia.org/wiki?curid=4919689" title="Maarit Äijö">
Maarit Äijö



</doc>
<doc id="4919693" url="https://pl.wikipedia.org/wiki?curid=4919693" title="Duchy ludzi i zwierząt">
Duchy ludzi i zwierząt

Duchy ludzi i zwierząt – trzeci album grupy Waglewski Fisz Emade, tj. Wojciecha Waglewskiego, Fisza i Emade wydany 9 października 2020 roku.
Historia powstania.
Nagrania studyjne do nowej płyty zakończono przed 23 lipca 2020 roku. Prapremierowy koncert odbył się 4 października 2020 roku w Scenie Relax w Warszawie (dawne Kino Relax w Warszawie). Płytę wydało Mystic Production, ukazała się ona 9 października 2020 roku. Na 30 października 2020 roku zaplanowano premierę albumu na dwóch płytach gramofonowych oraz edycji limitowanej na płycie kompaktowej, której nakład wyniósł 1000 egzemplarzy – każdy egzemplarz został numerowany stemplem i zawiera książeczkę oprawioną w płótno oraz dwie naklejki z duchami zaprojektowane przez Fisza, całość została pomieszczona w dodatkowym pudełku.
Twórcy.
Utwory skomponowali Wojciech Waglewski i Fisz. Gościnnie na płycie wystąpili: Dominik Frankiewicz (wiolonczela), Anna Prokopczuk (altówka, głos), Mariusz Obijalski (fortepian, instrumenty klawiszowe).
Płytę miksował jej producent muzyczny – Emade, za mastering był odpowiedzialny Jacek Gawłowski, realizację płyty powierzono ART2 Music. Zdjęcia do poligrafii albumu oraz promocji singla "Ziemia" wykonała Weronika Izdebska. 
Single.
Pierwszy singiel "Ziemia" ukazał się 9 września 2020 roku na antenie Radia Nowy Świat; do utworu powstał czarno-biały teledysk autorstwa Weroniki Izdebskiej. Drugi singiel "Na księżyc" został udostępniony 28 września 2020 w serwisach stramingowych.

</doc>
<doc id="4919695" url="https://pl.wikipedia.org/wiki?curid=4919695" title="Boštjan Koritnik">
Boštjan Koritnik

Boštjan Koritnik (ur. 15 czerwca 1979) – słoweński prawnik, przedsiębiorca i dziennikarz, od 2020 do 2022 minister administracji publicznej.
Życiorys.
W 2005 ukończył prawo na Uniwersytecie Lublańskim. Publikował w dziale ekonomicznym gazety „Delo”. Od 2006 do 2010 zatrudniony jako dziennikarz i prawnik w magazynie „Pravna praksa”, następnie do 2013 pozostawał prezesem wydającego go przedsiębiorstwa (później do 2015 kierował podmiotem powstałym w wyniku połączenia z inną firmą). W 2015 został wykładowcą na macierzystej uczelni, prowadził zajęcia dotyczące m.in. technologii blockchain. Został też dyrektorem wydziałowego wydawnictwa prawniczego. Zajął się jednocześnie działalnością w branży start-upów jako współzałożyciel, menedżer i prawnik kilku przedsiębiorstw. Autor opracowań naukowych i działacz branżowych organizacji prawniczych, kierował też trybunałem odwoławczym koszykarskiej Ligi Adriatyckiej. Wyróżniony nagrodą rektora Uniwersytetu Lublańskiego, wyróżniony w Słowenii tytułem prawnika roku.
13 marca 2020 w trzecim rządzie Janeza Janšy objął stanowisko ministra administracji publicznej z rekomendacji Partii Nowoczesnego Centrum. Funkcję tę pełnił do czerwca 2022.

</doc>
<doc id="4919698" url="https://pl.wikipedia.org/wiki?curid=4919698" title="Katastrofa w kopalni „Generał Zawadzki”">
Katastrofa w kopalni „Generał Zawadzki”

Katastrofa w kopalni „Generał Zawadzki” – katastrofa górnicza, która miała miejsce 24 lipca 1969 r. w Dąbrowie Górniczej (częściowo w Będzinie) w kopalni noszącej wówczas nazwę „Generał Zawadzki” (do 1945 r. „Paryż”, nazwę tę przywrócono po upadku PRL). Katastrofa zapisała się w historii dzięki doskonale przeprowadzonej i skutecznej akcji ratowniczej: uratowano łącznie około 120 górników ze strefy bezpośredniego zagrożenia, a zginął tylko jeden.
Zalanie kopalni.
Kopalnia „Generał Zawadzki” uchodziła za bezpieczną i wydajną, a pokłady węgla leżały niezbyt głęboko – główny poziom wydobywczy, objęty katastrofą, leżał na głębokości 250 m. 24 lipca 1969 r. około godziny 10 – 11 rano nastąpiło zarwanie dna zbiornika osadowego „Jadwiga II” obok szybu „Łabędzki”. Woda ze zbiornika, nasączająca od kilku dni podłoże, zerwała je na głębokość 90 metrów i przez stare wyrobiska kopalni „Reden”, włączonej do „Generała Zawadzkiego”, zaczęła zalewać pokłady. Do kopalni wtargnęło około 100.000 metrów sześciennych wody, a porywany przez nią piasek i muł węglowy zwiększyły objętość zalewu o dalsze dziesiątki tysięcy metrów. Płynąca woda z mułem zalewała korytarze i szyby, podmywała piasek ze spągów i powodowała natychmiastowe zawały. Jednocześnie zalewając całą przestrzeń odcinała dopływ powietrza do ocalałych korytarzy.
W chwili, gdy w oddziale wydobywczym G-3 pojawiła się woda, górnicy zaczęli szukać drogi ucieczki. Panikę wśród załogi zdołali opanować przełożeni. Sztygar Wiesław Błażejewski, który był blisko zalewanego miejsca, zebrał wszystkich ludzi, których znalazł i poprowadził ich w górę. Jedynie dwaj młodzi, niedoświadczeni górnicy, których przełożeni nie zdołali powstrzymać, rzucili się do ucieczki pochylnią nr 33 w kierunku znanego im szybu „Zawadzki”. Sztygarzy nie pozwalali tamtędy uciekać, gdyż widać było, że pochylnią z uwagi na jej nachylenie za chwilę popłynie woda z mułem. Pierwszy górnik zdążył przebiec pochylnię, uciec przed wodą, dobiegł do szybu i został uratowany z pierwszą grupą wyciągniętych z kopalni. Drugim był 19-letni Marian Derej, który stał się jedyną ofiarą katastrofy – zginął, zanim w ogóle rozpoczęto akcję ratunkową.
Wiesław Błażejewski i nadsztygar Henryk Rak z oddziału mechanicznego poprowadzili górników w górę, ku bocznym, peryferyjnym szybom „Koszelew”, Małobądz” i „Walery” w rejonie Będzina. Później do zalewanego rejonu dotarł Roman Wilk, sztygar zespołu wentylacji, który zorientował się, że ma miejsce katastrofa, gdy stanęła wentylacja i wyłączył się prąd. Połączył się z dyspozytorem, który nie wiedział jeszcze o zalaniu kopalni. Zdołał zebrać wszystkich ludzi swojej brygady oraz tych, którzy nie zdążyli pójść z pierwszą grupą i poprowadził ich w ślad za uciekającymi, już przedzierając się z trudem przez wzbierającą wodę. Oddalali się od pochylni nr 33, do której kierowała się spływająca woda.
Akcja ratunkowa.
Gry Roman Wilk zaalarmował dyspozytora o wlewającej się do kopalni wodzie, jednocześnie na powierzchni zbiornika dostrzeżono wirowy lej. Wiadomo było, że w zalewanej części kopalni jest wielu ludzi, pracowało ich tam około 1.500. W pierwszej fazie akcji próbowano z powierzchni zatamować upływ wody, zrzucono do zbiornika betonowe płyty, ścięte w tym celu drzewa, worki z piaskiem, ale nie dało to nic, cała woda uciekła ze zbiornika. Jednocześnie rozpoczęto akcję wydobywania górników z kopalni.
Akcję kierowali dyrektor kopalni Andrzej Groyecki i główny inżynier Bogdan Ćwięk. Liczni górnicy znajdujący się poza zalaną strefą natychmiast wyjechali z kopalni szybami „Koszelew”, „Walery” i „Małobądz”. 25 górników, brodząc w wodzie i przeciągając się po kablach i rurach, zdołało dotrzeć do przekopu „Koszelew”, który prowadził w górę. Tym przekopem doszli do szybu „Koszelew” i zostali przez ratowników wyciągnięci na powierzchnię. Był wśród nich górnik, który jako jedyny zdążył uciec pochylnią nr 33.
13 górników pracujących w innym miejscu uciekło przed napływającą wodą do wyrobiska, do którego woda nie doszła. Gdy napływ wody ustał, okazało się, że oba chodniki prowadzące do wyrobiska – przecznica, którą górnicy uciekli i pochylnia nr 28 – zapadły się. Górnicy ci byli jednak uwięzieni tylko przez kilkanaście godzin, gdyż znajdowali się blisko miejsca, od którego zaczęto akcję. Już w nocy z 24/25 lipca ratownicy przebili do nich chodnik ratunkowy przez piaszczystą ścianę wyrobiska i wyprowadzili ich z zawału.
Górnik maszynista Roman Otto, obsługujący szyb „Cieszkowski” schronił się na pomoście i otoczony wodą czekał na ratunek. Miał jednak zachowaną łączność telefoniczną i wezwał pomoc. Ratownicy podpłynęli do niego na tratwie i ewakuowali go. Po przeliczeniu okazało się, że pod ziemią pozostaje 82 górników.
Podjęto decyzję o wykonaniu odwiertu z powierzchni, aby przebić się do odciętych górników i wydobyć ich kapsułą ratunkową, tzw. bombą Dahlbuscha (tę metodę sześć lat wcześniej zastosowali skutecznie Niemcy, ratując 11 górników uwięzionych przez dwa tygodnie w zalanej wodą kopalni rudy w Lengede, a po latach wydobyto w ten sposób 33 górników w Copiapo). Do sztabu ratunkowego przybywali oficjele partyjni i państwowi: pierwszy sekretarz Komitetu Wojewódzkiego PZPR w Katowicach Edward Gierek, minister górnictwa i energetyki Jan Mitręga (obaj byli górnikami z doświadczeniem w pracy pod ziemią, minister Mitręga dołączył do sztabu akcji), a także premier Józef Cyrankiewicz, który oświadczył, że jeśli do przebicia otworu ratunkowego będzie to konieczne, ratownicy mają burzyć każdy budynek, który będzie im przeszkadzał (nie okazało się to potrzebne). Część sprzętu wiertniczego była w Sosnowcu, inny błyskawicznie przywieziono z Gorlic i Przemyśla. Wyznaczono cztery miejsca do wiercenia otworów ratunkowych różnej średnicy, do nawiązania kontaktu i do wydobywania ludzi.
Jednocześnie kierowani przez Adriana Jasiaka ratownicy pracujący w kopalni zaczęli przebijać się w kierunku rejonu, w którym spodziewali się górników, drążąc chodnik ratunkowy wzdłuż zasypanej pochylni nr 33. Już po kilku metrach znaleźli i wydobyli zwłoki Mariana Dereja, który uciekając przed wodą i walącą się ziemią przewrócił się na kablach i zginął zasypany zaledwie kilka kroków od końca pochylni. Wiadomo było, że jeśli ktoś próbował uciekać tak jak on, też musiał zginąć.
Po około 30 godzinach przekopywania chodnika i pokonaniu kilkudziesięciu metrów zawału sztygar grupy ratowniczej Grzegorz Kowalski poprzez rurociąg przeciwpożarowy zdołał nawiązać kontakt głosowy z odciętymi górnikami.
Pierwszą informacją było, że jest ich 79. Później zasypani podali, że dwaj inni górnicy są odcięci w rejonie upadowej nr 3.
Uwięzieni górnicy.
Obie grupy górników odciętych przez zalewającą kopalnię wodę połączyły się zaraz po ucieczce w górę przed wodą. Roman Wilk zdołał jeszcze połączyć się z szefem wentylacji, inżynierem Jerzym Kazkiem (byłym dyrektorem kopalni, usuniętym ze stanowiska z powodów ideologicznych) i przekazać mu, gdzie jest grupa górników. Gdy zalana pochylnia nr 33, którą uciekło dwóch młodych górników, zawaliła się, zostali definitywnie odcięci. Później po przeliczeniu okazało się, że zostało ich 79. Roman Wilk i Wiesław Błażejewski zaprowadzili porządek w grupie. Polecili, aby górnicy, którzy nie mają żadnych zadań, leżeli i oszczędzali siły dla zmniejszenia zużycia powietrza, sprawdzili, kto ma żywność albo napoje, udzielili pomocy rannym (było ich niewielu i nie było poważnych obrażeń), po czym podjęli działania w celu ustalenia, którędy mogą się do nich przebić ratownicy i jaką drogą możliwa będzie ewakuacja. Nadsztygar Henryk Rak pozostał przy ostatnio użytym telefonie na wypadek odzyskania łączności. Górnicy rozkręcili rurociąg podsadzkowy, licząc na to, że podjęta zostanie próba tłoczenia nim powietrza. Z kolei przez rurociąg pożarowy udało się wywołać górnika Wincentego Słuszniaka, również zasypanego. Słuszniak po rozmowie przeszukał pobliski rejon, znalazł jeszcze górnika Stanisława Nowaka odciętego za wodą. Za radą sztygara Wilka zdołał ściągnąć Nowaka na prowizorycznej tratwie z drewna do siebie. Podali, że są w rejonie upadowej nr 4 i Roman Wilk podpowiedział im możliwą drogę ewakuacji, po czym utracił z nimi kontakt.
W grupie odciętych górników sztygarzy przez kilka godzin szukali jeszcze możliwości przebicia się przez zawały, ale nie dawało to rezultatu, praca zaś kosztowała zbyt dużo sił i tlenu. W tej sytuacji Wiesław Błażejewski i Roman Wilk kontrolowali z częścią górników, czy woda opada, a Henryk Rak nadzorował główną grupę, by nie doszło do paniki i załamania. Po upływie ponad doby od zalania (25 lipca około 16.00) trzeba jednak było wycofać się z zalanego odcinka do góry, do głównej grupy, gdyż poziom dwutlenku węgla w dolnej części odciętego fragmentu wzrósł do kilku procent.
Wiesław Błażejewski i Roman Wilk z dwoma górnikami penetrowali dalej zasypany fragment kopalni i w odległości około 700 m od miejsca pobytu głównej grupy, w pobliżu pochylni nr 12 znaleźli rurociąg przeciwpożarowy, z którego płynęło powietrze. Sprowadzili w ten rejon główną grupę. Doszli do zawalonej pochylni nr 33. Rozkręcili kolejny rurociąg i też popłynęło nim powietrze. Górnicy zaczęli stukać i krzyczeć przez rurociąg, aż w końcu usłyszeli z drugiej strony odpowiedź uczestniczącego w akcji ratowniczej Grzegorza Kowalskiego. Zasypani przekazali swoją lokalizację, dane o grupie i powiedzieli, że przede wszystkim potrzebują powietrza. Ratownicy zdołali wówczas puścić rurociągiem z butli tlen, który dopłynął do uwięzionych. Nie udało się natomiast początkowo przepchnąć rurociągiem drutu w celu przeciągnięcia pojemników z wodą lub żywnością. Powszechnie obawiano się spadku ciśnienia atmosferycznego, które mogłoby spowodować wyssanie dwutlenku węgla z otoczenia zawału i nawet uduszenie się górników. Szczęśliwie utrzymywała się dobra pogoda i wyż atmosferyczny (gdy tuż po akcji ciśnienie spadło, oddychanie w rejonie, w którym odcięci górnicy przebywali, stało się już niemożliwe i ratownicy wydobywali sprzęt w aparatach tlenowych).
Uwięzieni powiadomili też ratowników o miejscu pobytu Wincentego Słuszniaka i Stanisława Nowaka, z którymi rozmawiali przez inny rurociąg. Wówczas grupa ratowników zaczęła się przebijać z najbliższego opisanemu miejscu przekopu „Pod Hutą” do obu zasypanych, którzy sami nie znaleźli drogi wyjścia. 26 lipca około 10.00 wydobyto ich obu, całych i zdrowych.
Dalsza akcja.
Odcięta grupa pozostawała w kontakcie z ratownikami i była informowana o przebiegu akcji. W sobotę 26 lipca wieczorem przekazano im informację, że trwa przebijanie otworu ratunkowego z powierzchni do chodnika, w którym grupa znajdowała się poprzednio. Otwór ten istotnie udało się przewiercić, miał około 100 m głębokości, planowano wtłoczyć nim pod ziemię powietrze oraz podać żywność, wodę i leki. Wiesław Błażejewski i Roman Wilk w aparatach oddechowych postanowili pójść szukać otworu: z osłabionych górników już tylko jeden zdecydował się im towarzyszyć. Okazało się jednak, że mają za mało tlenu, aby dojść w rejon, w którym znajdować się miał otwór, bo nie wystarczyłoby go na drogę powrotną. Musieli zawrócić i otworu nie znaleźli. Zobaczyli tylko, że rurociągiem przeciwpożarowym sączy się woda, zebrali jej trochę, ale nie nadawała się do picia. Przekazali przez rurociąg ratownikom, że nie znaleźli otworu ratowniczego i że trzeba spróbować im podać wodę i żywność rurociągiem. Tymczasem sytuacja w odciętej od dwóch i pół doby grupie pogorszyła się, niektórzy górnicy tracili nad sobą panowanie, niektórzy byli w coraz większym szoku, zdradzając objawy obłędu, próbowali iść w głąb kopalni lub krzyczeli, że popełnią samobójstwo. Atmosfera była przesycona dwutlenkiem węgla i górnicy odcięli mokrymi płachtami dalszą część korytarza, aby pompowane rurociągiem świeże powietrze tam nie uciekało; za zasłoną kopalniane szczury dusiły się z braku tlenu. Ciśnienie atmosferyczne zaczęło spadać, co utrudniało akcję i pogarszało warunki w odciętej części.
Około północy z soboty na niedzielę (26/27 lipca) posuwający się dalej ratownicy dotarli do miejsca, w którym rurociąg był złamany i od tego miejsca mogli już przepchnąć nim drut i następnie sznurek. Zaczęli podawać uwięzionym czekoladę w pojemnikach, herbatę w butelkach, witaminy w zaklejonych piłeczkach pingpongowych, pomidory. Na wezwanie Błażejewskiego i Wilka przesłano też lekarstwo uspokajające w płynie, które podano najbardziej zszokowanym. Niewiele to pomogło, gdyż mimo dostaw żywności i informacji o trwającej akcji atmosfera w grupie ciągle się pogarszała, a sztygarzy mieli problem z załamanymi nerwowo. Ratownicy ciągle informowali zasypanych o postępie prac, ale mimo to atmosfera była coraz gorsza. Tymczasem z powierzchni wiercono drugi otwór ratowniczy, wycelowany bezpośrednio w miejsce, gdzie znajdowali się odcięci górnicy. Wywiercono go na głębokość około 80 m, ale wówczas wiercenie można było już przerwać, gdyż okazało się, że zanim wiertacze pokonają ostatnie 20 m, ratownicy przekopujący chodnik dotrą do zasypanych jako pierwsi.
Przebijanie chodnika ratunkowego o długości około 200 metrów trwało niemal 80 godzin, w bardzo złych warunkach oddechowych: ratownicy (których łącznie pracowało 450) zmieniali się co kilkanaście minut, zawartość tlenu w powietrzu była na tyle małą, że akcję należałoby przerwać (czego nikt nie rozważał), a kopiący tunel o przekroju metra pomagali sobie wypuszczaniem tlenu z butli prosto do otoczenia. 27 lipca już od godziny 10.00 w każdej chwili spodziewano się dotarcia do ratowanych, ale ostatnie metry okazały się trudne, gdyż trzeba było omijać dwie duże skały, a w dodatku w górnej części kopalni następowały drobne zawały, które naruszały konstrukcję chodnika ratunkowego. Wreszcie o 16.48 ratownik Franciszek Ćmok przebił się do zasypanych. Otwór był na tyle wąski i biegł pod wiszącą dużą skałą, że można było wyciągać nim ludzi tylko na leżąco i pojedynczo. Wiesław Błażejewski i Roman Wilk ustalili wcześniej kolejność ewakuacji. W ciągu 2,5 godziny wszyscy górnicy przedostali się przez otwór i zostali poprowadzeni (a ci, którzy nie byli w stanie iść, przeniesieni na noszach) do oddalonego o 3 km szybu „Koszelew”. Tam kolejno wszystkich zaopatrzono w ciemne okulary ochronne i podniesiono kubłem wyciągowym na powierzchnię, po czterech dniach od momentu katastrofy.
Po katastrofie.
Niezwykle skuteczna akcja ratownicza, w wyniku której uratowano łącznie wszystkich zasypanych (jedyna ofiara katastrofy zginęła, zresztą dość nieszczęśliwie, zanim akcję rozpoczęto), zyskała duży rozgłos.
Wznowienie pracy w kopalni nastąpiło stosunkowo szybko, bo już po miesiącu.
Powołana przez Okręgowy Urząd Górniczy w Sosnowcu Komisja Dyscyplinarna dopatrzyła się zawinienia głównego inżyniera Bogdana Ćwięka i zawiesiła go na rok w pełnieniu funkcji, ponieważ dwa dni przed katastrofą poinformowano go o nieznacznym wówczas przecieku, a on nie polecił wstrzymania prac w zagrożonej części kopalni. Bogdan Ćwięk nie odwołał się od kary (za zaangażowanie w akcji ratowniczej obiecano mu przeniesienie na inne, nie niższe stanowisko i tak się stało), a prokuratura postępowanie umorzyła, nie stwierdzając przestępstwa.
Fotoreportaż dokumentującego całą akcję ratowniczą Stanisława Jakubowskiego, zatytułowany „Wyrwani śmierci” zdobył nagrodę główną World Press Photo za rok 1969 – był to drugi przypadek przyznania tej nagrody Polakowi.
O katastrofie opowiada film z cyklu „Katastrofy górnicze” – „Polecamy się waszej pamięci”.

</doc>
<doc id="4919712" url="https://pl.wikipedia.org/wiki?curid=4919712" title="Fausto Masnada">
Fausto Masnada

Fausto Masnada (ur. 6 listopada 1993 w Bergamo) – włoski kolarz szosowy.
Osiągnięcia.
Opracowano na podstawie:

</doc>
<doc id="4919714" url="https://pl.wikipedia.org/wiki?curid=4919714" title="Banaras - A Mystic Love Story">
Banaras - A Mystic Love Story



</doc>
<doc id="4919717" url="https://pl.wikipedia.org/wiki?curid=4919717" title="Bożena Truchanowska">
Bożena Truchanowska

Bożena Truchanowska (ur. 9 października 1929 w Kiwercach) – polska ilustratorka, malarka, rysowniczka, przedstawicielka Polskiej Szkoły Ilustracji. Od 1954 współpracowała z wiodącymi polskimi wydawnictwami, takimi jak Nasza Księgarnia, Ruch, Iskry, Czytelnik, Wydawnictwo Poznańskie. Zilustrowała około 90 książek pisarzy polskich i europejskich, m.in. baśnie Perraulta, Andersena, Wilde’a.
Jej mężem był Wiesław Majchrzak, z którym tworzyła artystyczny duet. Mimo wielu wspólnych projektów, wykształciła i zachowała własny, odrębny styl.
Życiorys.
Urodzona w 1929 w Kiwercach na Wołyniu. Córka tłumacza Kazimierza Truchanowskiego. Wraz z rodzicami przeprowadziła się do Komorowa pod Warszawą. Później, w okresie okupacji, wyjechali w Góry Świętokrzyskie, odstępując dom rodzinie Szancerów. Po wojnie przeprowadzili się do Łodzi, wtedy Truchanowska zaczęła przejawiać zdolności artystyczne. Pierwsze ilustracje tworzyła do książek Hanny Januszewskiej.
Dzięki wstawiennictwu innego polskiego ilustratora, Jana Marcina Szancera, którego rodzinę ponownie spotkała w Łodzi, dostała się do warszawskiej Akademii Sztuk Pięknych, do pracowni malarskiej Jana Cybisa. W latach 1952–1953 była asystentką na Wydziale Grafiki. Studiowała grafikę warsztatową u Tadeusza Kulisiewicza, choć jak wspomina, nie przepadała za tą dziedziną sztuki i o wiele bardziej interesowała się ilustratorstwem:
"To była blacha, trawienia, odbitki. I później nigdy do tego nie wróciłam. Wcale mnie to nie pociągało. Owszem, wielkim honorem było zrobić dyplom u Kulisiewicza, ale potem rzuciłam się w ten nowy rodzaj pracy dającej wielką satysfakcję, radość i pieniądze."
Artystka nie czuła także, by w owym czasie na akademii ilustracja była doceniana, zwłaszcza przez malarzy:
"Starzy malarze traktowali nas z góry. Ktoś, kto malował krzesła albo akty kobiece, był artystą, o nas mówili „ta wasza praca to łatwizna, kolorowe sznurowadła”."
W 1955 obroniła dyplom z wyróżnieniem. W tym czasie tworzyła ilustracje już z mężem Wiesławem Majchrzakiem. Bezpośrednio po studiach zajęli się odnawianiem fasad zabytkowych kamienic. Komponowali głównie sgraffito, na warszawskiej Starówce, jak i na Starym Mieście w Lublinie, w Domie Złotnika. Dzieło na wspomnianej kamienicy zostało nagrodzone, docenił je także konserwator starówki warszawskiej i lubelskiej, Mieczysław Kuźma, dzięki którego wstawiennictwu małżeństwo otrzymało w Warszawie lokal służący za pracownię. Po latach ilustratorka tak wspominała wspólną pracę z mężem:
"W pracowni się zmienialiśmy miejscami, raz ja rysowałam na dole, a Wiesław na antresoli, potem odwrotnie. Wiesław długo pracował, spóźniał się z terminami, czasem kilka miesięcy, pół roku, ja byłam szybsza. (…) w istocie byliśmy domowymi wyrobnikami, którzy pod pachą przynosili swoje prace do wydawnictwa. (…) honoraria były dobre, biedy nie cierpieliśmy, a na dodatek czuliśmy się doceniani. Kochaliśmy to, co robiliśmy. Dawano nam do pracy bardzo dobrą literaturę, chociaż bez możliwości wyboru (…). A ja cieszyłam się, kiedy trafił mi się ciekawy, ładny tekst."
Razem często pracowali dla wydawnictwa Nasza Księgarnia. Ilustrowali również dziecięce pismo „Płomyczek”, zaś osobno „Świerszczyk”, „Misia” i „Płomyk”. Przełomem w karierze Truchanowskiej okazała się propozycja Zbigniewa Rychlickiego, szefa redakcji graficznej Naszej Księgarni, by w pełni samodzielnie zilustrowała "Kopciuszka" Hanny Januszewskiej. Artystka tworzyła także pocztówki i plakaty, głównie dla wydawnictwa Ruch. W 1975 otrzymała Nagrodę Prezesa Rady Ministrów za twórczość dla dzieci i młodzieży.
Małżeństwo nie miało potomstwa, co pozwalało Truchanowskiej na większe zaangażowanie w pracę i pełne poświęcenie ilustrowaniu. Wieloletni związek z Majchrzakiem dobiegł końca, kiedy ten wyjawił, że jest biseksualny i wyprowadził się do swojego partnera. W latach 80. kryzys gospodarczy PRL skomplikował sytuację finansową Truchanowskiej, otrzymywała mniej zleceń. Artystka zmuszona była sprzedawać swoją kolekcję obrazów, a także własne dzieła, spośród których większość pozostaje w rękach prywatnych kolekcjonerów. Początek lat 90. i transformacja ustrojowa nie przyniosły polepszenia, gdyż polski rynek ilustracji znalazł się pod dużym wpływem stylistyk zachodnich i Disneya, zupełnie innych od Polskiej Szkoły Ilustracji.
W 2013 polska sekcja IBBY uhonorowała artystkę medalem w dziedzinie ilustracji książkowej, a w 2014 Ministerstwo Kultury i Dziedzictwa Narodowego przyznało jej medal "Zasłużony Kulturze Gloria Artis".
Twórczość.
Razem z mężem Wiesławem Majchrzakiem często współpracowali przy tworzeniu całostronicowych ilustracji, które dopełniały się kompozycyjnie. Style Truchanowskiej i Majchrzaka były dość dekoracyjne, lecz pozostawały odrębne – ilustracje Truchanowskiej były o wiele bardziej malarskie. Charakteryzowały się nasyconymi kolorami, staranną kompozycją, liryzmem, subtelnością i lekkością. Efekty te uzyskiwała dzięki stosowaniu akwareli, zwłaszcza do teł. Kontrastowały one z elementami na pierwszych planach, które traktowała bardziej graficznie i z mocniejszym konturem.
Technika akwarelowa przybliżała jej wczesne prace do dzieł przyrodniczych innych znanych polskich ilustratorów: Zbigniewa Rychlickiego i Janusza Grabiańskiego. Wspólnie z Majchrzakiem zaliczani są do twórców Polskiej Szkoły Ilustracji, obok takich osób jak Bohdan Butenko, Olga Siemaszko czy Andrzej Strumiłło.
Ilustracje baśniowe.
Oboje debiutowali w 1956, tworząc ilustracje dla "Baśni Grimmów" wydanych przez Naszą Księgarnię. Cechowały się one nowoczesną kompozycją i mocnymi graficznie akcentami w deseniu ubiorów, zasłon itp. Inspirowane były XIX-wieczną grafiką i malarstwem niemieckim, co przejawiało się zwłaszcza w zastosowanej technice i delikatności konturu. Ilustracje te odznaczono srebrnym medalem na IV Targach w Lipsku ("Internationale Buchkunst-Ausstellung").
Starodawny urok ilustracji artystka uzyskiwała dzięki subtelnej stylizacji historycznej, co widać w kompozycjach rysowanych piórkiem i tuszem do "Cudownej mieszczki" (1957), "Okrętu w herbie" (1960) i "My, z bożej łaski król Anglii" (1963), nawiązywaniu zwłaszcza do holenderskich martwych natur i malarstwa portretowego.
Graficzny styl Truchanowskiej widać w częściowo malowanych a częściowo rysowanych ilustracjach do "Złotego koszyczka" Hanny Januszewskiej z 1974, lub w czarno-białych już kompozycjach do "Przez pawie oczko", również Januszewskiej, z 1969, czy "Jakuba z frachtowca „Bujanka”" Eleanor Farjeon z 1973. Mocny kontur, szrafowanie i zdecydowana kreska nadają pracom czytelności, nie zatracając przy tym sympatii i indywidualności przedstawionych postaci.
Bardziej rozpoznawalna malarskość artystki przejawia się w słynnych ilustracjach do "Kopciuszka" Januszewskiej czy "Małego pokoju z książkami" Farjeon z 1971. Posługując się akwarelą i gwaszem uzyskuje rozmyte plamy barwne i grę kolorem, wciąż stosuje przy tym delikatne pociągnięcia pędzla przy przedstawianiu filigranowych bohaterów książek. Pomimo bajkowego nastroju, jej dzieła pozostawały dalekie od infantylizmu i kiczu. Prawdopodobnie wynikało to z tego, że artystka nigdy nie przykładała większej wagi do ich odbioru przez same dzieci:
"Malowaliśmy dla siebie, najważniejsze było, żeby podobało się w redakcji, żeby mnie się podobało, ale w ogóle nie przywiązywałam wagi do opinii dzieci""."
Eksploracja codzienności.
Od lat 70. Truchanowska ilustrowała także teksty współczesne dla nastolatków, w których miała okazję odejść od baśniowej tematyki. Okazała się uważną obserwatorką ówczesnego życia – mody i obyczajów. Setki ilustracji stanowią zapis życia w realiach PRL-u, pokazując zwykłych młodych ludzi ubranych w dżinsy czy swetry, wykonujących codzienne czynności na tle blokowisk, przystanków, ciasnych mieszkań.
W "Opowieści o Ewie" Zbigniewa Brzozowskiego, wydanej w 1983, artystka skupia się na codzienności szpitalnej. Główna bohaterka książki, unieruchomiona w gipsie, spędza większość czasu w szpitalu, pogrążając się w smutku, ale i zwracając uwagę na niedostrzegane wcześniej fragmenty codzienności. Truchanowska wplata owe detale, jak pluszowy miś czy mały ptak, w większe kompozycje przepełnione szpitalnymi realiami: tabletkami, metalowymi ramami łóżek, tworząc przez to kontrast i uczucie napięcia między unieruchomionym światem bohaterki a światem zewnętrznym, przepełnionym akcją. Utrzymane w monochromatycznej, czarno-biało-szaro-błękitnej kolorystyce, tak różnej od wcześniejszych baśniowych dzieł artystki, ilustracje "Opowieści..." pełne są abstrakcyjnych, czasem surrealistycznych metafor, które wizualnie dopełniają historię, stając się niemal równoważne z tekstem.

</doc>
<doc id="4919721" url="https://pl.wikipedia.org/wiki?curid=4919721" title="Tadeusz Ciastuła">
Tadeusz Ciastuła

Tadeusz Leopold Ciastuła (ur. 27 października 1909 w Kazimierzu Dolnym, zm. 7 października 1979 w Birchington-on-Sea) – kapitan pilot Wojska Polskiego, polski pilot doświadczalny, konstruktor lotniczy.
Życiorys.
Syn Józefa i Dominiki z Rybaków. Edukację w szkołach powszechnych odebrał w Lublinie i Szczebrzeszynie. Od 1920 roku uczył się w Państwowym Gimnazjum im. Jana Zamojskiego w Zamościu i tam w 1928 roku zdał egzamin maturalny. Rozpoczął naukę na Wydziale Mechanicznym Politechniki Warszawskiej i tam uzyskał półdyplom. Kontynuował studia ze specjalizacją lotniczą.
W trakcie studiów został członkiem Aeroklubu Warszawskiego, we wrześniu 1931 roku przeszedł podstawowe przeszkolenie szybowcowe w szkole w Polichnie. Współorganizował Sekcję Szybowcową Aeroklubu Warszawskiego, jako instruktor szybownictwa szkolił pilotów na lotnisku mokotowskim w Warszawie, a następnie w Szkole Szybowcowej w Polichnie. W 1932 roku został kierownikiem Sekcji Szybowcowej AW, ustanowił też rekord policheńskiego szybowiska utrzymując się na szybowcu Czajka przez 1 godz. i 17 min. Aby kontynuować pracę jako instruktor na tym szybowisku wiosną 1933 roku wziął urlop ze studiów. W czerwcu 1932 roku wziął udział w międzynarodowym mitingu lotniczym w Warszawie, gdzie wykonał pokaz akrobacji szybowcowej.
14 kwietnia 1934 roku, po starcie za samochodem, oblatał prototyp szybowca Sroka konstrukcji Antoniego Kocjana. Kolejne loty na tym szybowcu, po starcie na holu za samolotem, wykonał 18 i 28 kwietnia. W maju wystartował w Zlocie Gwieździstym do Łodzi. Na szybowcu Komar, holowanym za samolotem RWD-8 pilotowanym przez Aleksandra Onoszkę, zajął 11. miejsce. W sierpniu wziął udział w Turnieju Lotniczego zorganizowanego przez LOPP, podczas którego wspólnie z Zbigniewem Oleńskim i Włodzimierzem Polnym, zaprezentował tzw. „pociąg powietrzny” – przelot trzech szybowców holowanych przez jeden samolot.
We wrześniu 1934 roku został skierowany na kurs podchorążych rezerwy przy 15. pułku piechoty w Dęblinie, następnie 3 stycznia 1935 roku rozpoczął szkolenie w Szkole Podchorążych Rezerwy Lotnictwa w Dęblinie. Szkolenie samolotowe ukończył 13 września 1935 roku i uzyskał stopień podchorążego.
We wrześniu 1935 roku wystartował na szybowcu Komar w III Krajowych Zawodach Szybowcowych w Ustjanowej. Pomimo początkowych sukcesów w nie zajął wysokiego miejsca w klasyfikacji ogólnej. W 1936 roku podjął pracę w Instytucie Technicznym Lotnictwa w Warszawie jako pilot doświadczalny, również w tym roku uzyskał Srebrną Odznakę Szybowcową (340. na świecie). 1 stycznia 1937 roku został awansowany na stopień podporucznika pilota.
W lipcu 1937 roku wystartował, jako członek polskiej ekipy narodowej, w I Międzynarodowych Zawodach Szybowcowych w Rhön-Wasserkuppe w Niemczech. W okresie od 1 maja do 1 sierpnia 1938 roku odbył kurs specjalizacji myśliwskiej w Lotniczej Szkole Strzelania i Bombardowania w Grudziądzu. Dyplom inżyniera mechanika specjalności lotniczej uzyskał 21 czerwca 1939 roku na Politechnice Warszawskiej.
Po wybuchu II wojny światowej został zmobilizowany i ewakuowany wraz z innymi pracownikami ITL. Do 17 września zajmował się opracowywaniem polskojęzycznych instrukcji samolotów Hawker Hurricane i Fairey Battle, następnie został ewakuowany do Rumunii. Przez Jugosławię i Grecję dotarł do Paryża. Otrzymał przydział do Szkoły Obserwatorów i Strzelców Pokładowych w Bordeaux. Po upadku Francji przedostał się do Wielkiej Brytanii. Wstąpił do Polskich Sił Powietrznych, otrzymał numer służbowy Royal Air Force P-0378. Jesienią 1940 roku został przydzielony do Szkoły Pilotażu w Hucknall. W listopadzie 1940 roku wszedł w skład polskiej grupy ekspertów utworzonej przez Inspektorat Lotnictwa i Stowarzyszenie Techników Polskich.
W czerwcu 1941 roku powołano go do Działu Aerodynamiki Stosowanej w Royal Aircraft Establishment (RAE) w Farnborough, gdzie pracował nad poprawą własności lotnych Spitfire. Następnie w Dziale Osiągów Samolotów pracował nad zaleceniami dla pilotów do walki z niemieckimi samolotami na podstawie ich charakterystyk technicznych, jednocześnie latał w eskadrze doświadczalnej Instytutu. W marcu 1942 roku został skierowany kurs pilota myśliwskiego w 58. Operation Training Unit (OTU) Grangemouth. Po ukończeniu szkolenia od 30 maja latał w dywizjonie 302, w 65. dywizjonie myśliwskim RAF i ponownie w dywizjonie 302. Wykonał 21 lotów bojowych oraz 14 operacyjnych i 28 czerwca 1943 roku powrócił do RAE. 1 września 1942 roku otrzymał awans na stopień kapitana.
W grudniu 1944 roku został wysłany do Stanów Zjednoczonych w celu zapoznania się z amerykańskimi szybowcami desantowymi i metodami ich użytkowania.
Po zakończeniu działań wojennych pozostał na emigracji. Wiosną 1947 roku został zdemobilizowany i wstąpił do Polskiego Korpusu Przysposobienia i Rozmieszczenia z którego odszedł rok później. Jednocześnie zatrudnił się wytwórni Cierva Aircraft Company w Southampton, gdzie w 1948 roku zbudowano skonstruowany przez niego śmigłowiec Cierva W-14 Skeeter. W listopadzie 1952 roku przeszedł do oddziału śmigłowcowego firmy. W styczniu 1953 roku został tam głównym inżynierem. 
W 1957 roku objął stanowisko głównego konstruktora śmigłowców. W wytwórni lotniczej Westland Helicopters kierował pracami przy śmigłowcu Lynx, który oblatano w 1971 roku. Wszedł w skład zespołów konstrukcyjnych modyfikujących śmigłowiec Sikorsky S-58, który produkowano w Wielkiej Brytanii jako Wessex. Kolejnym zmodyfikowanym przy jego udziale śmigłowcem był Sikorsky S-61, który produkowano jako Sea King. Pracował nad dostosowaniem do brytyjskich potrzeb śmigłowca Aérospatiale Puma, a także nad wyposażaniem śmigłowców w uzbrojenie oraz w urządzenia specjalne. Jego działalność zawodowa nie ograniczała się do śmigłowców, w latach 1960-1970 brał udział w pracach konstrukcyjnych i modyfikacyjnych poduszkowców, m.in. SR.N6 Hovercraft.
Za zasługi dla brytyjskiego lotnictwa został w 1966 roku odznaczony przez brytyjski Aeroklub królewskich nagrodą im. Richarda Faireya/Louisa Bregueta, w 1971 roku otrzymał Krzyż Oficerski Orderu Imperium Brytyjskiego. W 1973 roku zakończył karierę zawodową i przeszedł na emeryturę. Zmarł 7 października 1979 roku w Birchington-on-Sea, został pochowany na cmentarzu w Margate.

</doc>
<doc id="4919724" url="https://pl.wikipedia.org/wiki?curid=4919724" title="Mi último adiós">
Mi último adiós

Mi último adiós (pol. "Moje ostatnie pożegnanie") – wiersz autorstwa José Rizala z 1896.
Stworzony w czasie pobytu poety w manilskim Fuerte Santiago, niedługo przed jego egzekucją, zleconą przez hiszpańskie władze kolonialne. Okoliczności jego powstania do dziś są przedmiotem polemik i dyskusji. Oryginał utworu, odznaczający się regularnym, starannym pismem, nie zawiera poprawek czy skreśleń. Złożony, został następnie ukryty w lampce nocnej na alkohol, którą Rizal przekazał jednej ze swoich sióstr w czasie przedśmiertnego widzenia. W ten sposób uzyskany tekst został skopiowany, następnie zaś przeszmuglowany do Hongkongu, gdzie ukazał się drukiem w styczniu 1897. 
Napisany aleksandrynem, składa się z czternastu pięciowersowych strof. Stanowi przepełnione pasją pożegnanie podmiotu lirycznego z ukochaną, nieomal deifikowaną ziemią ojczystą. Jednocześnie można się w nim doszukać wolty politycznej, ostatecznego opowiedzenia się za walką o niepodległe Filipiny. 
Pierwotnie pozbawiony tytułu, opublikowany został początkowo jako "Mi último pensamiento", później dopiero zaś we współcześnie znanej formie.
Stanowi najlepiej znany utwór poetycki Rizala, jest powszechnie uznawany za arcydzieło. Szybko zyskał znaczący rozgłos, doczekał się ostatecznie tłumaczeń w przeszło stu językach, jak również rozległego korpusu poświęconej sobie literatury krytycznej. Jego fragmenty zostały umieszczone na pomniku w Lunecie, parku miejskim w stołecznej Manili, jest też częścią pomnika Rizala w Madrycie. Regularnie recytowany podczas obchodów świąt narodowych, zarówno w przeszłości, jak i współcześnie.
Stanowi inspirację bądź przewija się jako motyw w tekstach rozmaitych filipińskich literatów, choćby Esperanzy L. Baxter, Bernardo P. Garcii czy Fernando Canona.

</doc>
<doc id="4919731" url="https://pl.wikipedia.org/wiki?curid=4919731" title="Peristerona">
Peristerona



</doc>
<doc id="4919734" url="https://pl.wikipedia.org/wiki?curid=4919734" title="French Open 2020 (gra podwójna chłopców)">
French Open 2020 (gra podwójna chłopców)

French Open 2020 – gra podwójna chłopców – zawody deblowe chłopców, rozgrywane w ramach ostatniego, trzeciego w sezonie wielkoszlemowego turnieju tenisowego, French Open. Zmagania miały miejsce w dniach 6–10 października na ceglanych kortach Stade Roland Garros w 16. dzielnicy francuskiego Paryża.

</doc>
<doc id="4919742" url="https://pl.wikipedia.org/wiki?curid=4919742" title="Ewa Marciniec">
Ewa Marciniec

Ewa Marciniec – polska śpiewaczka operowa i pedagog.
Życiorys.
Absolwentka Akademii Muzycznej w Gdańsku (dwa wydziały ukończone w 1992 z wyróżnieniem: Wydział Wokalno-Aktorski w klasie Zofii Janukowicz-Pobłockiej oraz Wydział Kompozycji i Teorii Muzyki) oraz studiów podyplomowych w Musikhochschule w Stuttgarcie (klasa Luisy Bosabalian).
Występowała m.in. w Filharmonii Berlińskiej, Filharmonii Narodowej w Warszawie, Teatro la Fenice w Wenecji, Operze Bałtyckiej w Gdańsku, Teatrze Wielkim – Operze Narodowej w Warszawie, w teatrach operowych w: Bolonii, Frankfurcie, Linzu, Rzymie, Trieście, Wiesbaden.
Brała udział w nagraniu płyt nominowanych do Nagrody Muzycznej Fryderyk:
Pedagog na Wydziale Wokalno-Aktorskim Akademii Muzycznej w Gdańsku. W 2013 na Akademii Muzycznej w Łodzi uzyskała stopień doktora habilitowanego. W 2021 otrzymała tytuł profesora sztuki w dziedzinie sztuki muzyczne.
W kadencji 2021–2025 członek Rady Dyscypliny Artystycznej Akademii Muzycznej im. Stanisława Moniuszki w Gdańsku.

</doc>
<doc id="4919744" url="https://pl.wikipedia.org/wiki?curid=4919744" title="Brian Ferneyhough">
Brian Ferneyhough

Brian John Peter Ferneyhough (ur. 16 stycznia 1943 w Coventry) – brytyjski kompozytor i pedagog; czołowy przedstawiciel nowej złożoności.
Życiorys.
Studiował w Birmingham School of Music (1961–1963), a następnie w Londynie w Królewskiej Akademii Muzycznej pod kierunkiem Lennoxa Berkeleya (1966–1967). W 1968 przyznano mu stypendium Mendelssohna i podjął studia w Conservatorium van Amsterdam u Tona de Leeuwa. Od 1969, po otrzymaniu stypendium kompozytorskiego miasta Bazylei, studiował przez 2 lata w tamtejszej akademii muzycznej u Klausa Hubera.
Wykładał kompozycję w Hochschule für Musik Freiburg (1973–1986) i w Koninklijk Conservatorium w Hadze (1986–1987). W 1987 przeniósł się na stałe do Stanów Zjednoczonych i został profesorem kompozycji na Uniwersytecie Kalifornijskim w San Diego. Od 2000 jest związany z Uniwersytetem Stanforda, będąc etatowym profesorem muzyki, wykładowcą gościnnym (2007-2008) i aktualnie (2020) – profesorem emerytem.
Oprócz tych stałych etatów był związany z najbardziej prestiżowymi instytucjami dydaktycznymi i międzynarodowymi szkołami letnimi muzyki współczesnej. Przez 20 lat był stałym wykładowcą na Międzynarodowych Letnich Kursach Nowej Muzyki w Darmstadcie (1976–1996), dodatkowo pełniąc tam w latach 1984–1994 funkcję koordynatora klasy kompozycji. Od 1990 prowadził też kursy kompozycji w Fondation Royaumont w Asnières-sur-Oise i w Cursus Informatique na IRCAM w Paryżu. Był profesorem gościnnym w Kungliga Musikhögskolan i Stockholm, California Institute of the Arts i na Uniwersytecie w Chicago. Ponadto prowadził gościnnie wykłady i kursy mistrzowskie w Konserwatorium Paryskim, Civica Scuola di Milano, na brytyjskich uniwersytetach w Oksfordzie, Cambridge i Durham oraz na kilku uniwersytetach i szkołach wyższych w Ameryce Północnej.
Nagrody, wyróżnienia i odznaczenia.
(na podstawie materiałów źródłowych
Jest członkiem stowarzyszonym londyńskiej Królewskiej Akademii Muzycznej (od 1990), członkiem berlińskiej Akademie der Künste (od 1996) i członkiem korespondentem Bayrische Akademie der Schönen Künste (od 2005).
Twórczość.
Muzykę Ferneyhougha, osadzoną w nowej złożoności (new complexity), cechuje typowa dla tego stylu wielowarstwowa i zmienna interakcja pomiędzy wszystkimi procesami zachodzącymi w utworze. Wybór takiej metody kompozytorskiej jest wypadkową z jednej strony wpływu formalnego wykształcenia u Tona de Leeuwa i Klausa Hubera, z drugiej zaś – jego samodzielnych młodzieńczych poszukiwań i analiz dzieł Schönberga, Stockhausena, Bouleza, Hindemitha i Bartóka. Ferneyhough odrzucił jednak sztywne reguły totalnego serializmu, zastępując je swoistymi rozwiązaniami formalnymi i notacyjnymi, takimi jak:
W efekcie jego kompozycje nasycone są hermetycznymi konstrukcjami dźwiękowymi, złożoną kalejdoskopową formą, niebywale zagęszczoną fakturą, niesymetryczną narracją, pozornie chaotyczną harmoniką, a przy tym są trudne w rozczytywaniu. Wszystko to sprawia, że reprezentują ekstremalny poziom trudności i stawiają nadzwyczajnie wysokie wymagania wykonawcom i odbiorcom.
Wybrane kompozycje.
(na podstawie materiału źródłowego

</doc>
<doc id="4919745" url="https://pl.wikipedia.org/wiki?curid=4919745" title="Nowa złożoność">
Nowa złożoność

Nowa złożoność () – technika kompozytorska stosowana we współczesnej muzyce poważnej, charakteryzująca się wielowarstwową interakcją procesów zachodzących jednocześnie w każdym wymiarze materiału muzycznego.
Owa „złożoność” jest terminem czysto technicznym i nie dotyczy kwestii stylistycznych, ani nie definiuje żadnej nowej szkoły kompozytorskiej. „Odnosi się raczej
do relacji łączących sytuacje, tendencje i stany niż do ilości i rodzaju dźwiękowego materiału warunkującego pewną przestrzeń”.
Nowa złożoność pojawiła się w II połowie XX wieku w opozycji do nowej prostoty i minimalizmu. Chociaż jej elementy można znaleźć już w latach 50. w utworach Iannisa Xenakisa i Elliotta Cartera, jednak prawdziwy rozwój nastąpił ponad dwie dekady później i był kojarzony z twórczością Briana Ferneyhougha i Michaela Finnissy’ego, a później także z innymi, brytyjskimi kompozytorami, takimi jak James Dillon, Chris Dench, Roger Redgate, Richard Barrett oraz Klaus K. Hübler w Niemczech i Barbara Buczkówna w Polsce.
Kompozytorzy uprawiający tę technikę stosują zazwyczaj instrumentarium akustyczne, z wyłączeniem instrumentów preparowanych i nowych mediów, co sprawia, że ich partytury zapisywane w tradycyjnej notacji pięciolinowej są ekstremalnie przeładowane niespotykaną dotąd szczegółowością artykulacji. Składają się na nią skrupulatnie odnotowywane mikrotonowe interwały, złożony i zmienny podział rytmiczny, modulacje barwy i dynamiki itp. W efekcie odczytanie tak skomplikowanej partytury zgodnie z intencją kompozytora staje się dla wykonawcy prawdziwym wyzwaniem. Jednak takie bogactwo notacji jest nieuniknionym produktem „polifonizacji” wszystkich parametrów kompozycji, a tym samym nie tylko nakazuje sposób wykonania, ale także wskazuje na burzliwą interakcję procesów tworzących muzykę.

</doc>
<doc id="4919747" url="https://pl.wikipedia.org/wiki?curid=4919747" title="Andrzej Czyczyło">
Andrzej Czyczyło

Andrzej Czyczyło (ur. 1952) – polski rysownik i scenograf.
Życiorys.
Syn Władysława Czyczyły.
Debiutował rysunkiem na łamach "Szpilek" w 1976.
Stworzył scenografię do ponad dziewięćdziesięciu widowisk teatralnych, telewizyjnych i filmowych, głównie w Opolskim Teatrze Lalki i Aktora. Tworzył scenografie do spektakli Teatru Lalek „Banialuka”, Teatru Lalek w Wałbrzychu, Białostockiego Teatru Lalek, Teatru Lalek Arlekin, Śląskiego Teatru Lalki i Aktora, Teatru im. Jana Kochanowskiego w Opolu. Stworzył scenografię do kilku przedstawień Teatru Telewizji oraz do filmu "Dotknięcie anioła" (2015).
Jako scenograf współpracował z telewizją Canal+ przy organizacji imprez piłarskich. W 2012 zaprojektował puchar mistrzowski oraz medale piłkarskiej Ekstraklasy. Projektował też inne trofea piłkarskie, m.in. Piłkarz Miesiąca przyznawany przez telewizję Canal+ oraz Odkrycie Sezonu T-Mobile Ekstraklasy.
Zaprojektował stojący na placu Wolności w Opolu pomnik „Brońmy Swego Opolskiego”, oraz opolską Trasę Festiwalową.
Od 1997 jest stałym współpracownikiem "Nowej Trybuny Opolskiej", w której publikuje rysunki satyryczne. Miał indywidualne wystawy rysunku m.in. w Muzeum Śląska Opolskiego (2001), Muzeum Karykatury w Warszawie (2007), Domu Kultury Zacisze w Warszawie (2018) oraz Opolskim Teatrze Lalki i Aktora (2018).

</doc>
<doc id="4919749" url="https://pl.wikipedia.org/wiki?curid=4919749" title="Jerzy Sulikowski">
Jerzy Sulikowski



</doc>
<doc id="4919751" url="https://pl.wikipedia.org/wiki?curid=4919751" title="Rataje (Gostynin)">
Rataje (Gostynin)

Rataje – część miasta Gostynina w woj. mazowieckim, w powiecie gostynińskim, położona w zachodniej części miasta.
Do 1925 roku siedziba gminy Rataje. 1 lipca 1925 Rataje włączono do Gostynina, po czym siedzibę gminy Rataje (która do 1954 zachowała nazwę "Rataje") przeniesiono do Kozic.

</doc>
<doc id="4919752" url="https://pl.wikipedia.org/wiki?curid=4919752" title="IMA Fungus">
IMA Fungus

IMA Fungus – międzynarodowe czasopismo naukowe Międzynarodowego Towarzystwa Mykologicznego (International Mycological Association, w skrócie IMA). Czasopismo istnieje od 2010 roku. Publikowane w nim są artykuły z wszystkich dziedzin mykologii, od badań podstawowych po zastosowania praktyczne. Zawiera także informacje o aktualnych wydarzeniach w dziedzinie mykologii, korespondencje, relacje ze spotkań towarzystw mykologicznych, informacje o mykologach, przyznanych im nagrodach oraz recenzje książek. Publikowane w nim są propozycje zmiany zasad nazewnictwa grzybów lub list chronionych grzybów.
Artykuły publikowane są w języku angielskim. Numery czasopisma są dostępne w internecie.

</doc>
<doc id="4919753" url="https://pl.wikipedia.org/wiki?curid=4919753" title="Jerzy Sulikowski (ujednoznacznienie)">
Jerzy Sulikowski (ujednoznacznienie)



</doc>
<doc id="4919756" url="https://pl.wikipedia.org/wiki?curid=4919756" title="Maria Sąsiadek">
Maria Sąsiadek

Maria Małgorzata Sąsiadek – polska lekarka i naukowczyni, specjalistka genetyki klinicznej i diagnostyki laboratoryjnej, profesorka nauk medycznych, kierowniczka Katedry i Zakładu Genetyki Uniwersytetu Medycznego we Wrocławiu, w latach 2014−2019 konsultantka krajowa w dziedzinie genetyki klinicznej. 
Praca zawodowa.
Działalność naukowa.
Kariera zawodowa prof. Marii Sąsiadek jest związana z Akademią Medyczną, a obecnie Uniwersytetem Medycznym we Wrocławiu. Należy ona do absolwentów Wydziału Lekarskiego tejże uczelni, na której – po ukończeniu studiów w 1978 – podjęła pracę. Od 2001 (czyli od czasu utworzenia) piastuje stanowisko kierownika Katedry i Zakładu Genetyki. 
Prace badawcze naukowczyni dotyczą zagadnień związanych z mutagenezą, genetycznymi podstawami rozwoju nowotworów, genetyką schorzeń psychiatrycznych oraz genetyką kliniczną. Wyniki prowadzonych przez nią badań publikowano w pismach o zasięgu międzynarodowym. Jest też autorką prac kazuistycznych i poglądowych oraz rozdziałów w podręcznikach używanych nie tylko w Polsce. Przez lata uczestniczyła w kursach doszkalających oraz stażach naukowych na zagranicznych uczelniach. Jako prelegentka nadal bierze udział w krajowych i zagranicznych kongresach medycznych. Prowadziła wykłady nt. genetyki klinicznej na uniwersytecie w Tybindze. 
W latach 2005–2008 była ekspertką ds. genetyki w programie Unii Europejskiej pt. "Public Health Genomics".
Zasiada w Radzie Naukowej Instytutu Genetyki Polskiej Akademii Nauk w Poznaniu (od 2018), a od 2019 przewodniczy temu gremium. Jest członkiem Krajowej Rady ds. Onkologii oraz Zespołu Stałego Narodowego Centrum Nauki. 
W latach 2014–2019 pełniła funkcję konsultantki krajowej w dziedzinie genetyki klinicznej. Została odwołana przed upływem kadencji. 
Działalność dydaktyczna.
Pod jej kierunkiem w Katedrze i Zakładzie Genetyki wrocławskiego UM opracowano nowatorski program nauczania obejmujący holistyczne zagadnienia z genetyki klinicznej i onkologicznej oraz diagnostyki genetycznej. Od 2013 r. prowadzi ona cykl autorskich wykładów dla studentów, które są poświęcone genetycznym podstawom personalizacji postępowania medycznego w onkologii. Jest współautorką i współredaktorką skryptu dla studentów „Onkogenetyka – teoria i praktyka kliniczna”. 
Aktywnie uczestniczyła we wprowadzaniu polskich uczelni do europejskiego systemu szkół wyższych. Pełniła funkcję koordynatora uczelnianego programów Tempus i Erasmus w AM we Wrocławiu oraz była promotorem krajowym programu Erasmus/Sokrates. 
Działalność organizacyjna.
Za najważniejsze osiągnięcie organizacyjne prof. Marii Sąsiadek uznaje się autorstwo i organizację w Polsce systemu opieki genetycznej, tj. sieci poradni i laboratoriów genetycznych działających przy referencyjnych centrach onkologicznych. Dzięki temu w Polsce, podobnie jak w krajach rozwiniętych, możliwe jest indywidualizowane leczenie onkologiczne, w oparciu o wyniki badań genetycznych. 
Równie istotne są jej działania mające wprowadzić w Polsce uregulowania prawne w obszarze genetyki, diagnostyki i poradnictwa genetycznego. Chodzi o pracę w zespole Departamentu Nauki Ministerstwa Zdrowia nad Ustawą o Testach Genetycznych Wykonywanych u Człowieka, która po wejściu w życie, będzie prymarnym dokumentem regulującym działalność w obszarze badań genetycznych dla potrzeb medycznych i niemedycznych. Ponadto o podejmowanie zabiegów na rzecz właściwego finansowania świadczeń zdrowotnych w diagnostyce i poradnictwie, co zapewni polskim pacjentom dostęp do nowoczesnych metod diagnostyki genetycznej. 
Dotyczy to całogenomowego badania aCGH, pozwalającego na identyfikację niezrównoważeń (addycji/delecji) genomu (te zmiany stanowią główną przyczynę zespołów wad wrodzonych i niepełnosprawności intelektualnej ludzi), a także badania całogenomowego DNA, metodą sekwencjonowania nowej generacji (NGS). 
Wymienione metody są podstawą współczesnej diagnostyki genetycznej chorób neurologicznych, niepełnosprawności intelektualnej i zespołów wad wrodzonych, chorób rzadkich i ultra-rzadkich oraz dziedzicznych predyspozycji do nowotworów w całej Unii Europejskiej. Klasyczne metody diagnostyczne (kliniczne, biochemiczne i obrazowe) umożliwiają postawienie rozpoznania u około 17 proc. pacjentów, a nowoczesne metody biologii molekularnej w około 50–80 proc. przypadków. Ich wprowadzenie znacznie obniży koszty diagnostyki i nieskutecznego leczenia, ma też znaczenie społeczne (zmniejszy stres pacjentów) oraz zdrowotne (dla coraz większej liczby chorób monogenowych są opracowywane metody celowanego leczenia). 
Nagrody.
Za całokształt działalności naukowej, dydaktycznej i organizacyjnej prof. Maria Sąsiadek otrzymała w 2019 Nagrodę Ministra Zdrowia.
W 2018 znalazła się na Liście Stu najbardziej wpływowych osób w polskiej medycynie, opracowywanej przez ogólnopolski dziennik „Puls Biznesu”; zajęła tam 36. miejsce.

</doc>
<doc id="4919757" url="https://pl.wikipedia.org/wiki?curid=4919757" title="Mycobank">
Mycobank

Mycobank – internetowa, ogólnie dostępna bez logowania baza danych z zakresu mykologii. Obejmuje systematykę wszystkich taksonów grzybów, opisy niektórych taksonów, czasami także ich ilustracje. Tworzona jest przez należący do Królewskiej Holenderskiej Akademii Sztuk i Nauk Westerdijk Fungal Biodiversity Institute (poprzednio Centraalbureau voor Schimmelcultures) w Utrechcie. Została założona w 2004 roku przez mykologów, którzy rozczarowani byli brakiem międzynarodowej, ogólnie dostępnej bazy nazw grzybów. Mycobank jest rozwijany w ścisłej współpracy z drugą internetową bazą danych o grzybach – Index Fungorum. Dzięki temu brak sprzeczności między tymi bazami danych. Mycobank współpracuje także z innymi ważnymi bazami danych: Life Science Identifiers, Global Biodiversity Information Facility (GBIF) i innymi. Jest także jednym z trzech repozytoriów nomenklatury uznanych przez Komitet ds. Nomenklatury Grzybów; pozostałe to Index Fungorum i Fungal Names.
Każda nowa nazwa taksonu po sprawdzeniu przez ekspertów pod kątem zgodności z Międzynarodowym kodeksem nomenklatury botanicznej otrzymuje unikalny numer Mycobanku, zanim nowa nazwa zostanie prawomocnie opublikowana. Numer ten może następnie podać autor nazwy w publikacji, w której wprowadzana jest nowa nazwa. Dopiero wtedy ten unikalny numer staje się publiczny w bazie danych.
Strona taksonu w Mycobanku zawiera następujące treści:
Systematyka Mycobanku to nowoczesna, sukcesywnie aktualizowana klasyfikacja oparta o nowe badania nad filogenetyką, w związku z czym pozycja wielu taksonów w tym systemie ulega zmianie po opublikowaniu nowych ustaleń taksonomicznych. Jest to system otwarty, tzn., że niektóre taksony nie mają ustalonej szczegółowej pozycji w systemie, a brakujące taksony są opisane jako "incertae sedis". Ich podawana w innych systemach klasyfikacyjnych szczegółowa pozycja taksonomiczna jest sztuczna i niepewna, szczegółowa systematyka w Mycobanku zostanie podana dopiero po ustaleniu ich pokrewieństwa.

</doc>
<doc id="4919763" url="https://pl.wikipedia.org/wiki?curid=4919763" title="Protokół (programowanie obiektowe)">
Protokół (programowanie obiektowe)

Protokół to termin używany przez zorientowane obiektowo języki programowania o różnych specyficznych znaczeniach, które w innych językach nazywane są interfejsem lub cechą.
Protokół używany w inny sposób jest podobny do protokołu komunikacyjnego, wskazując łańcuch interakcji między wywołującym a obiektem.
Języki, w których używa się terminu protokół, obejmują:
W tych językach protokół jest powszechnym środkiem komunikacji między dyskretnymi obiektami. Są to definicje metod i wartości, które obiekty uzgadniają w celu współpracy w ramach API.
Protokół/interfejs to opis poniższych cech:
Jeśli obiekty są w pełni hermetyzowane, protokół będzie opisywać jedyny sposób, w jaki inne obiekty mogą uzyskać dostęp do obiektów. Na przykład w interfejsach Java interfejs codice_1 określa metodę codice_2, którą klasy implementujące muszą implementować. Oznacza to, że na przykład oddzielna metoda sortowania może sortować dowolny obiekt, który implementuje interfejs codice_1, bez konieczności posiadania jakiejkolwiek wiedzy o wewnętrznej naturze klasy (poza tym, że dwa z tych obiektów można porównać za pomocą funkcji codice_2) .
Niektóre języki programowania zapewniają wyraźną obsługę języków dla protokołów/interfejsów (Ada, C#, D, Dart, Delphi, Go, Java, Logtalk, Object Pascal, Objective-C, PHP, Swift). W C++ interfejsy są znane jako abstrakcyjne klasy bazowe i są implementowane przy użyciu czystych funkcji wirtualnych. Zorientowane obiektowo funkcje Perla obsługują również interfejsy.
Niezorientowane obiektowo języki programowania.
Chociaż język programowania Go nie jest ogólnie uważany za język zorientowany obiektowo, umożliwia definiowanie metod na typach zdefiniowanych przez użytkownika. Go ma typy „interfejsów”, które są zgodne z każdym typem obsługującym dany zestaw metod (typ nie musi jawnie implementować interfejsu). Pusty interfejs, codice_5, jest kompatybilny ze wszystkimi typami.
Należy zauważyć, że programowanie funkcjonalne i rozproszone języki programowania używają terminu protokół pokrewny używaniu komunikacji (tj. Specyfikacja dozwolonej wymiany wiadomości, nacisk na wymianę, a nie na wiadomości). W szczególności następujące elementy są również uważane za część protokołu w tych językach:
Klasy typów w językach takich jak Haskell są używane do wielu rzeczy, do których używane są protokoły.

</doc>
<doc id="4919765" url="https://pl.wikipedia.org/wiki?curid=4919765" title="Obelisk Katyński w Zielonej Górze">
Obelisk Katyński w Zielonej Górze



</doc>
<doc id="4919767" url="https://pl.wikipedia.org/wiki?curid=4919767" title="Bita (Rumunia)">
Bita (Rumunia)

Bita () – wieś w Rumunii, w okręgu Covasna, w gminie Reci. W 2011 roku liczyła 285 mieszkańców.

</doc>
<doc id="4919769" url="https://pl.wikipedia.org/wiki?curid=4919769" title="Reci">
Reci

Reci () – wieś w Rumunii, w okręgu Covasna, w gminie Reci. W 2011 roku liczyła 1443 mieszkańców.

</doc>
<doc id="4919773" url="https://pl.wikipedia.org/wiki?curid=4919773" title="Saciova">
Saciova

Saciova () – wieś w Rumunii, w okręgu Covasna, w gminie Reci. W 2011 roku liczyła 135 mieszkańców.

</doc>
<doc id="4919777" url="https://pl.wikipedia.org/wiki?curid=4919777" title="Pharodes banyulensis">
Pharodes banyulensis

Pharodes banyulensis – gatunek widłonogów z rodziny Chondracanthidae. Nazwa naukowa tego gatunku skorupiaków została opublikowana w 1952 roku przez biologów Claude Delamare Deboutteville i Lídię P. Nunes-Ruivo.

</doc>
<doc id="4919778" url="https://pl.wikipedia.org/wiki?curid=4919778" title="Logtalk">
Logtalk

Logtalk – zorientowany obiektowo logiczny język programowania, który rozszerza i wykorzystuje język Prolog z zestawem funkcji odpowiednich do programowania na dużą skalę. Zapewnia obsługę enkapsulacji i ukrywania danych, separacji problemów i ulepszonego ponownego wykorzystania kodu. Logtalk używa standardowej składni Prologu z dodatkiem kilku operatorów i dyrektyw.
Implementacja języka Logtalk jest rozpowszechniana na licencji open source i może działać przy użyciu implementacji Prologu (zgodnej z oficjalnymi i de facto standardami) jako kompilator back-endowy.
Funkcje.
Logtalk ma na celu połączenie zalet programowania obiektowego i programowania logicznego. Orientacja obiektowa kładzie nacisk na tworzenie dyskretnych, wielokrotnego użytku jednostek oprogramowania, podczas gdy programowanie logiczne kładzie nacisk na reprezentowanie wiedzy o każdym obiekcie w sposób deklaratywny.
Jako język programowania zorientowanego obiektowo, główne funkcje Logtalk obejmują obsługę zarówno klas (z opcjonalnymi metaklasami), jak i prototypów, obiektów parametrycznych, protokołów (interfejsów), kategorii (komponentów, aspektów, poprawiania na gorąco), dziedziczenia wielokrotnego, publicznego/chronionego/prywatnego dziedziczenie, programowanie sterowane zdarzeniami, programowanie wielowątkowe wysokiego poziomu, refleksja i automatyczne generowanie dokumentacji.
Programistom języka Prolog, Logtalk zapewnia dużą przenośność, obejmując przestrzenie nazw (obsługujące zarówno obiekty statyczne, jak i dynamiczne), przestrzenie nazw obiektów publicznych/chronionych/prywatnych, predykaty koindukcyjne, separację między interfejsem a implementacją, prostą i intuicyjną semantykę metapredykatów, wyrażenia lambda, gramatyki klauzul, mechanizm rozszerzania terminów i kompilacja warunkowa. Zapewnia również system modułowy oparty na de facto standardowej podstawowej funkcjonalności modułu (wewnętrznie moduły są kompilowane jako prototypy).
Przykłady.
Składnia języka Logtalk jest podobna do Prologa:
?- write('Hello world'), nl.
Hello world
true.
Definiowanie obiektu:
 :- initialization((write('Hello world'), nl)).
 :- public(p1/0).
 p1 :- write('To jest predykat publiczny'), nl.
 :- private(p2/0).
 p2 :- write('To jest predykat prywatny'), nl.
Korzystając z obiektu, zakładając, że jest zapisany w pliku moj_pierwszy_obiekt.lgt:
?- logtalk_load(moj_pierwszy_obiekt).
Hello world
true.
?- moj_pierwszy_obiekt::p1.
To jest predykat publiczny
true.
Próba uzyskania dostępu do prywatnego predykatu wyrzuca błąd:
?- moj_pierwszy_obiekt::p2.
ERROR: error(permission_error(access, private_predicate, p2), moj_pierwszy_obiekt::p2, user)
Narzędzia dla deweloperów.
Logtalk zawiera pomoc on-line, narzędzie do dokumentowania (które może generować pliki PDF i HTML), narzędzie do przedmiotowego generowania diagramów, wbudowany debugger (oparty na rozszerzonej wersji tradycyjnego modelu Procedure Box znajdującego się w większości kompilatorów Prologu), framework do testów jednostkowych z analizą pokrycia kodu, a także jest kompatybilny z wybranymi profilerami Prologu zaplecza i graficznymi znacznikami.

</doc>
<doc id="4919779" url="https://pl.wikipedia.org/wiki?curid=4919779" title="Sânzieni (gmina)">
Sânzieni (gmina)

Sânzieni – gmina w Rumunii, w okręgu Covasna. Obejmuje miejscowości Sânzieni, Cașinu Mic, Petriceni i Valea Seacă. W 2011 roku liczyła 4582 mieszkańców.

</doc>
<doc id="4919780" url="https://pl.wikipedia.org/wiki?curid=4919780" title="Pharodes biakensis">
Pharodes biakensis

Pharodes biakensis – gatunek widłonogów z rodziny Chondracanthidae. Nazwa naukowa tego gatunku skorupiaków została opublikowana w 1948 roku przez amerykańskiego biologa Paula Louisa Illiga (1914-1998).

</doc>
<doc id="4919784" url="https://pl.wikipedia.org/wiki?curid=4919784" title="MycoKeys">
MycoKeys

MycoKeys – recenzowane międzynarodowe czasopismo naukowe publikujące artykuły o królestwie grzybów (w tym porostów). Publikowane są w nim dane taksonomiczne lub ekologiczne dotyczące dowolnego taksonu w dowolnym wieku geologicznym z dowolnej części świata, bez ograniczeń co do wielkości rękopisu. Czasopismo wychodzi w druku, a od 2012 roku jest dostępne także online.
Typy publikacji: artykuły naukowe, artykuły przeglądowe, artykuły z forum, artykuły z danymi, opisy oprogramowania, artykuły redakcyjne, krótkie komunikaty, korespondencje, sprostowania, monografie.
Aby przyspieszyć rozpowszechnianie wiedzy naukowej bez barier, czasopismo "MycoKeys" zapewnia otwarty, bezpłatny dostęp dla wszystkich. Sponsorowane jest przez Pensoft i ARPHA. Wszystkie artykuły opublikowane są na licencji Creative Commons Attribution, a to oznacza, że są bezpłatnie udostępniane do czytania, pobierania i rozpowszechniania natychmiast po publikacji, pod warunkiem, że podane zostanie ich oryginalne źródło i autorzy.
ISSN: 1314-4049 (online), 1314-4057 (druk).
Linki zewnętrzne.
Oficjalna strona czasopisma MycoKeys

</doc>
<doc id="4919786" url="https://pl.wikipedia.org/wiki?curid=4919786" title="Sânzieni">
Sânzieni

Sânzieni () – wieś w Rumunii, w okręgu Covasna, w gminie Sânzieni. W 2011 roku liczyła 2730 mieszkańców.

</doc>
<doc id="4919787" url="https://pl.wikipedia.org/wiki?curid=4919787" title="Cașinu Mic">
Cașinu Mic

Cașinu Mic () – wieś w Rumunii, w okręgu Covasna, w gminie Sânzieni. W 2011 roku liczyła 262 mieszkańców.

</doc>
<doc id="4919790" url="https://pl.wikipedia.org/wiki?curid=4919790" title="Petriceni">
Petriceni

Petriceni () – wieś w Rumunii, w okręgu Covasna, w gminie Sânzieni. W 2011 roku liczyła 962 mieszkańców.

</doc>
<doc id="4919791" url="https://pl.wikipedia.org/wiki?curid=4919791" title="Valea Seacă (okręg Covasna)">
Valea Seacă (okręg Covasna)

Valea Seacă () – wieś w Rumunii, w okręgu Covasna, w gminie Sânzieni. W 2011 roku liczyła 628 mieszkańców.

</doc>
<doc id="4919795" url="https://pl.wikipedia.org/wiki?curid=4919795" title="Tomás Ramírez Caba">
Tomás Ramírez Caba

Tomás Ramírez Caba (ur. 30 grudnia 1934 w Chajul, zm. 6 września 1980 tamże) – gwatemalski zakrystian, męczennik, ofiara wojny domowej w Gwatemali, błogosławiony Kościoła katolickiego.
Życiorys.
Urodził się w 1934 w Chajul. Pełnił funkcję zakrystiana w kościele w Chajul. 6 września 1980 roku w wieku 45 lat w czasie wojny domowej w Gwatemali został aresztowany i zamordowany przez szwadrony śmierci w Chajul. 23 stycznia 2020 papież Franciszek podpisał dekret o jego męczeństwie, beatyfikacja jego i dziewięciu towarzyszy, jako tych, którzy zostali „zamordowani z nienawiści do wiary podczas długotrwałego prześladowania Kościoła, zaangażowanego w ochronę godności i praw ubogich” odbyła się 23 kwietnia 2021.

</doc>
<doc id="4919796" url="https://pl.wikipedia.org/wiki?curid=4919796" title="Pharodes clini">
Pharodes clini

Pharodes clini – gatunek widłonogów z rodziny Chondracanthidae. Nazwa naukowa tego gatunku skorupiaków została opublikowana w 1900 roku przez francuskich biologów z Uniwersytetu w Lyonie A.Vaney i L. Conte.

</doc>
<doc id="4919798" url="https://pl.wikipedia.org/wiki?curid=4919798" title="Tereblicze">
Tereblicze

Tereblicze (; ) – wieś na Białorusi, w obwodzie brzeskim, w rejonie stolińskim, w sielsowiecie Remel.
Znajduje się tu parafialna cerkiew prawosławna pw. Zmartwychwstania Pańskiego.
Warunki naturalne.
Tereblicze są położone nad Mostwą i na skraju dużego kompleksu leśno-torfowiskowego Błota Olmańskie, rozciągającego się na południe aż za granicę białorusko-ukraińską.
Historia.
W dwudziestoleciu międzywojennym leżały w Polsce, w województwie poleskim, w powiecie stolińskim. Zlokalizowana była tu kampania ckm 19 Batalionu Straży Granicznej.
Po II wojnie światowej w granicach Związku Sowieckiego. Od 1991 w niepodległej Białorusi.

</doc>
<doc id="4919802" url="https://pl.wikipedia.org/wiki?curid=4919802" title="Samuel Czarliński">
Samuel Czarliński

Samuel Czarliński herbu Sówka – sędzia tczewski w latach 1676–1688, ławnik tczewski w latach 1664–1676, wojski dorpacki w latach 1650–1674.
Poseł na sejm konwokacyjny 1668 roku z powiatów: gdańskiego i tczewskiego. Jako poseł na sejm elekcyjny 1669 roku z województwa pomorskiego był elektorem Michała Korybuta Wiśniowieckiego z województwa pomorskiego w 1669 roku. Poseł na sejm nadzwyczajny 1670 roku z powiatów: gdańskiego i tczewskiego. Poseł sejmiku stargardzkiego na sejm koronacyjny 1676 roku, sejm 1681 roku, sejm 1683 roku, sejm 1685 roku.
Bibliografia.
 

</doc>
<doc id="4919806" url="https://pl.wikipedia.org/wiki?curid=4919806" title="Sojusz angielsko-polski">
Sojusz angielsko-polski



</doc>
<doc id="4919808" url="https://pl.wikipedia.org/wiki?curid=4919808" title="Adam Tomczyński">
Adam Tomczyński

Adam Rafał Tomczyński (ur. 10 stycznia 1966 w Warszawie) – polski prawnik, sędzia Sądu Gospodarczego do stycznia 2005, radca – właściciel prywatnej kancelarii prawnej, wykładowca w szkole wyższej. Od 20 września 2018 – Sędzia Sądu Najwyższego, którego legalność powołania jest źródłem kontrowersji wśród przedstawicieli nauki prawa i wśród części sędziów. W dniu 27 lipca 2022 przeszedł w stan spoczynku.
Życiorys.
Do 1991 asesor w warszawskim Sądzie Rejonowym, następnie sędzia w Wydziale Rodzinnym. Po przejściu do Wydziału Gospodarczego został najbliższym współpracownikiem Dariusza Czajki, który po udowodnieniu mu w postępowaniu dyscyplinarnym nadużyć złożył 4 stycznia 2005 rezygnację z pełnienia funkcji sędziego. Adam Tomczyński zrobił to kilka dni później, po czym przekwalifikował się na radcę prawnego, otworzył kancelarię w podwarszawskich Markach i został arbitrem Sądu Arbitrażowego przy Krajowej Izbie Gospodarczej.
Jako sędzia Tomczyński był przewodniczącym Wydziału Dyscypliny PZPN; od 2005 do 2010 r. przewodniczył Komisji Ligi spółki Ekstraklasa.
Tomczyński orzekał w składzie sędziowskim z Czajką m.in. przy głośnych sprawach gospodarstwa rolnego Eko-Mysiadło i spółki giełdowej CLiF. Obydwie były przedmiotem dziennikarskich śledztw i poselskich interpelacji i w obydwu przy ogłaszaniu upadłości Tomczyński nie wyraził zdania odrębnego. Eko-Mysiadło zbankrutowało, upadłość wartego 130 mln zł CLiF-u została unieważniona przez Sąd Najwyższy.
W 2018 w trakcie kryzysu wokół Sądu Najwyższego w Polsce zgłosił swoją kandydaturę na sędziego Izby Dyscyplinarnej Sądu Najwyższego
Od 19 września 2018 członek Izby Dyscyplinarnej Sądu Najwyższego. Jako sprawozdawca przedstawiał uzasadnienie decyzji o zawieszeniu Pawła Juszczyszyna, a także prokuratora Józefa Gacka. W 2020 jednoosobowo ogłosił, że uchyla immunitet sędzi Beacie Morawiec, szefowej stowarzyszenia Themis i byłej prezes Sądu Okręgowego w Krakowie. Uchylenie sędzi Morawiec immunitetu spowodowało protesty Stowarzyszenia Sędziów Polskich „Iustitia”, Europejskiego Stowarzyszenia Sędziów i Prokuratorów dla Demokracji i Wolności MEDEL i Europejskiego Stowarzyszenia Sędziów. Rzecznik Komisji Europejskiej powiedział: „Nie komentujemy indywidualnych przypadków, ale chcę jasno powiedzieć, że śledzimy z niepokojem rozwój wypadków związanych z działaniami Izby Dyscyplinarnej polskiego SN”.

</doc>
<doc id="4919809" url="https://pl.wikipedia.org/wiki?curid=4919809" title="Reyes Us Hernández">
Reyes Us Hernández

Reyes Us Hernández (ur. 1939 w Macalajau, departament Quiché, zm. 21 lipca 1980 tamże) – gwatemalski męczennik, ofiara wojny domowej w Gwatemali, błogosławiony Kościoła katolickiego.
Życiorys.
Urodził się w 1939 w Macalajau. Jako świecki był bardzo zaangażowany w życie swojej rodzinnej parafii. Żył w związku małżeńskim. 21 lipca 1980 roku w wieku 45 lat w czasie wojny domowej w Gwatemali został aresztowany i zamordowany przez szwadrony śmierci w Macalajau. 23 stycznia 2020 papież Franciszek podpisał dekret o jego męczeństwie, co otworzyło drogę do beatyfikacji jego i dziewięciu towarzyszy, jako tych, którzy zostali „zamordowani z nienawiści do wiary podczas długotrwałego prześladowania Kościoła, zaangażowanego w ochronę godności i praw ubogich”, która odbyła się 23 kwietnia 2021 roku.

</doc>
<doc id="4919810" url="https://pl.wikipedia.org/wiki?curid=4919810" title="Katastrofa w kopalni &quot;Generał Zawadzki&quot;">
Katastrofa w kopalni &quot;Generał Zawadzki&quot;



</doc>
<doc id="4919812" url="https://pl.wikipedia.org/wiki?curid=4919812" title="Karabin samopowtarzalny wz. 38M">
Karabin samopowtarzalny wz. 38M



</doc>
<doc id="4919816" url="https://pl.wikipedia.org/wiki?curid=4919816" title="Zachariasz Modzelewski">
Zachariasz Modzelewski

Zachariasz Modzelewski (ur. 5 listopada 1648 na Mazowszu, zm. 13 lipca 1710 w Nieświeżu) – polski filozof, jezuita.
Życiorys.
Wstąpił do zakonu jezuitów (1668) i odbył nowicjat w Wilnie. Studiował filozofię w Akademii Wileńskiej (1673-1676) i teologię (1678-1682). Po zakończeniu studiów przyjął święcenia kapłańskie (Wilno 1682). W 1685 uzyskał na Akademii Wileńskiej tytuł magistra sztuk wyzwolonych. Wykładał tam filozofię (1685-1688) i etykę (1689-1691). 
Ponadto, pracował jako nauczyciel w szkołach jezuickich, ucząc filozofii w kolegium jezuitów w Pułtusku i Warszawie (1682-1685) oraz będąc rektorem w kolegium jezuitów w Łomży (1694-1699).
Poglądy.
Modzelewski był przedstawicielem nowożytnego arystotelizmu chrześcijańskiego. Obok autorów klasycznych (Arystoteles, Platon (krytycznie), Cyceron, Seneka) i chrześcijańskich (Augustyn z Hippony, Tomasz z Akwinu, Franciszka Suareza), pojawiają się również sporadycznie współcześni filozofowie polityczni (Jean Bodin, Giovanni Botero, Nicolaus Vernulaeus, Georg Schönborner).
Zajmował się zagadnieniami logiki, filozofią przyrody, etyką i filozofią polityczną. Jego piśmiennictwo jest jedynym z nielicznych przykładów polskich prac z zakresu etyki z XVII w. 

</doc>
<doc id="4919822" url="https://pl.wikipedia.org/wiki?curid=4919822" title="Sojusz polsko-francuski">
Sojusz polsko-francuski

Sojusz polsko-francuski, także umowa polityczna francusko-polska, polsko-francuski sojusz wojskowy, polsko-francuskie porozumienie sojusznicze – traktat sojuszniczy zawarty w Paryżu 19 lutego 1921 r. pomiędzy Francją a Polską. Umowę w imieniu swoich krajów podpisali ministrowie spraw zagranicznych Eustachy Sapieha i Aristide Briand. W 1922 Polska i Francja podpisały też umowę ekonomiczną, od której uzależniona była współpraca polityczno-wojskowa.
W grudniu 1925 r. postanowienia umów z lat 1921–1922 zostały potwierdzone w polsko-francuskim Traktacie Gwarancyjnym. Elementy sojuszu wojskowego nowelizowano w maju 1939 r.Sojusz polsko-francuski był jednym z powodów, dla których Francja 3 września 1939 r. wypowiedziała wojnę Niemcom. W okresie późniejszym natomiast polsko-francuski układ sojuszniczy stał się podstawą do tworzenia oddziałów Polskich Sił Zbrojnych na terytorium Francji.

</doc>
<doc id="4919830" url="https://pl.wikipedia.org/wiki?curid=4919830" title="Panćaloha">
Panćaloha

Panćaloha (, ) - stop pięciu ("panća") metali ("loha") używany w hinduizmie do wyrobu figur kultowych ("murti"), zwłaszcza w południowych Indiach. Najczęściej użyte metale to: srebro 4 porcje, złoto 1 porcja, mosiądz 8 porcji, miedź 8 porcji i niewielka ilość żelaza. Ten skład może różnić się w zależności od regionu. Figury, przeznaczone dla świątyń są wytworzone z użyciem złota i srebra, podczas gdy figury, wytwarzane masowo, są wyrabiane głównie z miedzi.

</doc>
<doc id="4919831" url="https://pl.wikipedia.org/wiki?curid=4919831" title="Powiat Chikujō">
Powiat Chikujō

 – powiat w Japonii, w prefekturze Fukuoka. W 2020 roku liczył mieszkańców.

</doc>
<doc id="4919834" url="https://pl.wikipedia.org/wiki?curid=4919834" title="Akcja B">
Akcja B

Zobacz też: Akcja, Akcja AB, Akcja „C”

</doc>
<doc id="4919836" url="https://pl.wikipedia.org/wiki?curid=4919836" title="Molecular Phylogenetics and Evolution">
Molecular Phylogenetics and Evolution

Molecular Phylogenetics and Evolution (w publikacjach cytowany jako "Mol. Phylogen. Evol.") – międzynarodowe czasopismo naukowe publikujące artykuły z zakresu filogenetyki molekularnej i ewolucji organizmów, których zadaniem jest ustalenie pokrewieństwa między organizmami i poznanie ich prawdziwego drzewa genealogicznego. Czasopismo stanowi forum biologii molekularnej. Zachęca do publikowania artykułów o charakterze multidyscyplinarnym, zwłaszcza w dziedzinach takich jak bioinformatyka, biologia obliczeniowa, biologia molekularna i biologia organizmów, które są interesujące dla społeczności biologów systematycznych i ewolucyjnych. Mile widziane są prezentacje nowych odkryć w zakresie procesów i mechanizmów ewolucyjnych wyrażone na poziomie molekularnym. Chętnie publikowane są także prezentacje dotyczące metodologii rekonstrukcji historii ewolucji na podstawie danych molekularnych (takich jak opisy nowych lub bardziej zaawansowanych algorytmów komputerowych) przydatnych do konstruowania drzew filogenetycznych z sekwencjami nukleotydów (lub aminokwasów).
Za publikowanie artykułów pobierana jest opłata od ich autorów. Czasopismo jest subskrybowane. Pełny dostęp do treści artykułów online (pliki pdf) jest możliwy dla zalogowanych. Dla niezalogowanych online dostępny jest skorowidz i streszczenia artykułów. Skorowidz obejmuje:

</doc>
<doc id="4919840" url="https://pl.wikipedia.org/wiki?curid=4919840" title="Mol. Phylogen. Evol.">
Mol. Phylogen. Evol.



</doc>
<doc id="4919841" url="https://pl.wikipedia.org/wiki?curid=4919841" title="Ned Rorem">
Ned Rorem

Ned Rorem (ur. 23 października 1923 w Richmond w stanie Indiana, zm. 18 listopada 2022 w Nowym Jorku) – amerykański kompozytor.
Życiorys.
W dzieciństwie uczył się gry na fortepianie u Margaret Bonds, następnie od 1938 roku był uczniem Leo Sowerby’ego w American Conservatory w Chicago. Studiował na wydziale muzycznym Northwestern University (1940–1942), w Curtis Institute of Music w Filadelfii (1942–1943), na letnich kursach w Tanglewood u Aarona Coplanda (1946–1947) oraz w Juilliard School of Music w Nowym Jorku u Bernarda Wagenaara (1948). W 1944 roku pobierał prywatnie lekcje orkiestracji u Virgila Thomsona, pracował też jako jego sekretarz. Od 1949 do 1951 roku przebywał w Maroku, następnie w latach 1951–1952 uczył się u Arthura Honeggera w École Normale de Musique w Paryżu. Otrzymał stypendium Fulbrighta (1951) oraz stypendium Fundacji Pamięci Johna Simona Guggenheima (1957). W 1958 roku wrócił do Stanów Zjednoczonych.
W latach 1959–1960 był kompozytorem-rezydentem Uniwersytetu w Buffalo. Od 1965 do 1967 roku wykładał na University of Utah. Od 1980 do 1986 roku wykładowca Curtis Institute of Music. Otrzymał nagrodę National Institute of Arts and Letters (1968), Nagrodę Pulitzera w dziedzinie muzyki za utwór "Air Music" (1976) oraz Nagrodę Grammy (1989). Doktor honoris causa Northwestern University (1977).
Twórczość.
Twórczość Rorema należy do zachowawczego nurtu w muzyce amerykańskiej. Kompozytor posługiwał się tonalnym materiałem dźwiękowym, sięgając jednak niekiedy po bardziej współczesne techniki takie jako politonalność czy zmodyfikowana technika dodekafoniczna. Ważną część jego twórczości zajmują formy wokalne, skomponował ponad 400 pieśni, cechujących się prostotą, bez sentymentalizmu i patosu. Virgil Thomson porównał postawę twórczą Rorema do tej reprezentowanej przez Francisa Poulenca.
Wydał swoje dzienniki z lat 1951–1956 pt. "The Paris Diary of Ned Rorem" (1966), był też autorem książek "Critical Affairs, A Composer’s Journal" (1970), "Setting the Tone" (1983) i "Wings of Friendship" (2005).

</doc>
<doc id="4919842" url="https://pl.wikipedia.org/wiki?curid=4919842" title="Flasu">
Flasu

Flasu (gr. "Φλάσου") – wieś w Republice Cypryjskiej, w dystrykcie Nikozja. W 2011 roku liczyła 240 mieszkańców.

</doc>
<doc id="4919844" url="https://pl.wikipedia.org/wiki?curid=4919844" title="Andrzej Kalkstein Osłowski">
Andrzej Kalkstein Osłowski

Andrzej Kalkstein Osłowski herbu kos odmienny – pisarz grodzki pomorski w latach 1686–1688, ławnik świecki w latach 1668–1688.
Poseł sejmiku świeckiego na sejm 1678/1679 roku, sejm 1685 roku.

</doc>
<doc id="4919845" url="https://pl.wikipedia.org/wiki?curid=4919845" title="Mycosystema">
Mycosystema

Mycosystema – chińskie czasopismo naukowe publikujące artykuły z zakresu mykologii. Jest to miesięcznik. Artykuły publikowane są w języku angielskim z chińskim streszczeniem lub w języku chińskim z angielskim streszczeniem. Czasopismo jest umiędzynarodowioną kontynuacją wcześniej wychodzącego chińskiego pisma "Acta Mycologica Sinica". Sponsorowane jest przez Chińskie Towarzystwo Mykologiczne i Instytut Mikrobiologii Chińskiej Akademii Nauk.
Czasopismo publikuje artykuły oryginalne i krótkie komunikaty o wynikach badań, a także recenzje literatury i książek dotyczące różnych aspektów mykologii. Publikuje głównie artykuły w takich dziedzinach jak: taksonomia, różnorodność biologiczna, systematyka molekularna grzybów; ekologia, fitopatologia, fizjologia, genetyka, mykologia lekarska, mykologia przemysłowa i mykologia weterynaryjna.
Rada redakcyjna składa się z ponad 30 członków cieszących się uznaniem zarówno z Chin, jak i innych krajów, reprezentujących szerokie spektrum wiedzy naukowej.
ISSN: 1672-6472.

</doc>
<doc id="4919846" url="https://pl.wikipedia.org/wiki?curid=4919846" title="Kamienica Abrahama Wichenhagena w Szczecinie">
Kamienica Abrahama Wichenhagena w Szczecinie

Kamienica Abrahama Wichenhagena później Królewska Apteka Dworsko-Garnizonowa – kamienica, która znajdowała się przy ulicy Szewskiej 28, na obszarze szczecińskiego osiedla Stare Miasto, w dzielnicy Śródmieście. Zniszczona w czasie II wojny światowej.
Historia.
Kamienica została wybudowana w 1698 r. w miejsce wcześniejszego budynku, mieszczącego aptekę od co najmniej połowy XV wieku. W 1706 r. właścicielem budynku był aptekarz Abraham Wichenhagen. Parter kamienicy zajmowała apteka, a pierwsze i drugie piętro mieściły mieszkania. W czasie szwedzkiego oblężenia kamienica została uszkodzona. Odbudowano ją w 1713 r. z przeznaczeniem na Królewską Aptekę Dworsko-Garnizonową. W 1770 r. budynek po raz kolejny uległ przebudowie. W czasie II wojny światowej został zniszczony, a po zakończeniu działań wojennych jego ruiny rozebrano. Na tyłach kamienicy wzniesiono szkołę podstawową nr 63, a w miejscu samej kamienicy założono trawnik i posadzono drzewa.
Opis.
Według rysunku z 1706 r. kamienica była obiektem czterokondygnacyjnym, zwieńczonym dekoracyjnym szczytem. Do wnętrza prowadziła brama przyozdobiona pilastrami i zwieńczona trójkątnym gzymsem z inskrypcją „Non nobis sed aliis” („Nie dla nas, ale dla wszystkich”). Fasadę pierwszego i drugiego piętra podzielono pilastrami. Na środkowym pilastrze umieszczono zegar słoneczny. Gzyms rozdzielający niższe piętra i szczyt zawierał inskrypcję „Bis hier her hatt mich Gott geholfen” (cytat ze Starego Testamentu: „Aż dotąd pomagał nam Pan”, Samuel 7.12). Ostatnie piętro budynku skrywał szczyt. Szczyt ten składał się z części niższej i wyższej. Niższą część z dwoma oknami udekorowano w części środkowej pilastrami i płycinami, a w skrajnych częściach figurami. Ponad pilastrami umieszczono napis „Wir haben hir keine bleiben Stat” (cytat z Listu do Hebrajczyków – „Nie mamy tutaj trwałego miasta”, Hebr 13.14). Wyższą, trójkątną część szczytu zdobiły figury amorów. Budynek po późniejszych przebudowach zmienił częściowo swój wystrój. Usunięto zegar słoneczny, figurki amorów i inskrypcje w języku niemieckim i łacinie, zmieniono kształt bramy i szczytu.

</doc>
<doc id="4919851" url="https://pl.wikipedia.org/wiki?curid=4919851" title="Ergates (wieś)">
Ergates (wieś)



</doc>
<doc id="4919853" url="https://pl.wikipedia.org/wiki?curid=4919853" title="Simeone Maria Cardon">
Simeone Maria Cardon

Simeone Maria Cardon, właśc.: Ignace Alexandre Joseph Cardon (ur. 13 marca 1759 w Cambrai, zm. 14 maja 1799 w opactwie Casamari k. Veroli) – francuski duchowny katolicki, cysters, męczennik, ofiara prześladowań antykatolickich w Republice Partenopejskiej, państwie zależnym od rewolucyjnej Francji, błogosławiony Kościoła katolickiego.
Życiorys.
Urodził się w Cambrai 4 sierpnia 1782 roku złożył śluby zakonne w benedyktyńskim klasztorze di San Mauro di Saint-Faron w Meaux. W 1795 roku opuścił Francję i udał się do klasztoru Casamari. Wstąpił tam do zakonu cystersów i przyjął święcenia kapłańskie. W opactwie pełnił funkcję skarbnika. 13 maja 1799 roku klasztor został zajęty przez żołnierzy armii francuskiej w wyniku podboju Włoch i utworzenia Republiki Partenopejskiej. W obronie opactwa kilku cystersów zostało rannych, również i ojciec Simeone, który zmarł w ich wyniku dnia następnego. 26 maja 2020 papież Franciszek podpisał dekret o męczeństwie jego i innych pięciu zakonników, co otworzyło drogę do ich beatyfikacji, która odbyła się 17 kwietnia 2021 w opactwie Casamari.

</doc>
<doc id="4919854" url="https://pl.wikipedia.org/wiki?curid=4919854" title="Witold Bobiński">
Witold Bobiński

Witold Władysław Bobiński – polski filolog, dr hab. nauk humanistycznych, profesor uczelni Katedry Polonistycznej Edukacji Nauczycielskiej Wydziału Polonistyki Uniwersytetu Jagiellońskiego.
Życiorys.
27 września 2002 obronił pracę doktorską "Koncepcja optymalnego podręcznika do kształcenia literacko-kulturowego w gimnazjum", 27 czerwca 2012 uzyskał stopień doktora habilitowanego. Jest profesorem uczelni Katedry Polonistycznej Edukacji Nauczycielskiej Wydziału Polonistyki Uniwersytetu Jagiellońskiego.

</doc>
<doc id="4919855" url="https://pl.wikipedia.org/wiki?curid=4919855" title="Lilijana Kozlovič">
Lilijana Kozlovič

Lilijana Kozlovič (ur. 30 października 1962 w Koprze) – słoweńska polityk, urzędniczka i prawniczka, posłanka do Zgromadzenia Państwowego, od 2020 do 2021 minister sprawiedliwości.
Życiorys.
W 1997 ukończyła studia na wydziale prawa Uniwersytetu Lublańskiego, w 2012 uzyskała tam magisterium z prawa. Od 1981 zatrudniona w policji w mieście Koper, w jej ramach kierowała działami rejestrów, migracji i porządku oraz wewnętrznych spraw administracyjnych. W latach 1999–2000 odbyła staż w Sądzie Najwyższym Słowenii. W 2004 przeszła do ministerstwa administracji publicznej, gdzie zajmowała się m.in. sprawami elektronicznej administracji. Od 2005 do 2014 zajmowała stanowisko naczelnika w jednostce administracyjnej Koper.
W 2014 uzyskała mandat posłanki do Zgromadzenia Państwowego z ramienia Partii Nowoczesnego Centrum. W latach 2016–2018 była sekretarzem generalnym w gabinecie Mira Cerara, objęła też stanowiska głównego negocjatora rządu ze związkami zawodowymi i doradczyni w urzędzie przeciwdziałania dyskryminacji. W czerwcu 2019 została pełniącą obowiązki, a w grudniu 2019 dyrektorem krajowej agencji środowiskowej.
13 marca 2020 w trzecim rządzie Janeza Janšy objęła funkcję ministra sprawiedliwości. Podała się do dymisji z tego stanowiska w maju 2021.

</doc>
<doc id="4919861" url="https://pl.wikipedia.org/wiki?curid=4919861" title="Sinikismos Antupolis">
Sinikismos Antupolis

Sinikismos Antupolis (gr. "Συνοικισμός Ανθούπολης ") – wieś w Republice Cypryjskiej, w dystrykcie Nikozja. W 2011 roku liczyła 1756 mieszkańców.

</doc>
<doc id="4919863" url="https://pl.wikipedia.org/wiki?curid=4919863" title="Kalo Chorio (dystrykt Nikozja, Republika Cypryjska)">
Kalo Chorio (dystrykt Nikozja, Republika Cypryjska)



</doc>
<doc id="4919866" url="https://pl.wikipedia.org/wiki?curid=4919866" title="Kalo Chorio (Cypr Północny)">
Kalo Chorio (Cypr Północny)



</doc>
<doc id="4919867" url="https://pl.wikipedia.org/wiki?curid=4919867" title="Aleksander Irzykowski">
Aleksander Irzykowski

Aleksander Irzykowski (Jurzykowski, Jerzykowski) herbu Ostoja (zm. po 1516 r.) – dziedzic Jerzykowa, Kowalskich i Komorowa, podwojewodzi kaliski, burgrabia ziemski koniński, burgrabia zamku łowickigo.
Życiorys.
Aleksander Irzykowski należał do rodziny wywodzącej się z Jurzykowa (obecnie Jerzykowo koło Pobiedzisk), położonego w dawnym pow. gnieźnieńskim województwa poznańskiego. Jego rodzina należała do rodu heraldycznego Ostojów. Był synem Szymona Gorczycy i Katarzyny, dziedziców Jerzykowa. Małżonką Irzykowskiego była Elżbieta, która w roku 1485 kupiła od Mikołaja Czecha jego część dziedziczną w Komorowie oraz 1/2 łana pustego w tej wsi za 200 grzywien. Miał kilkoro dzieci: Dorotę Wolską, Barbarę Ulanowską, Małgorzatę Piotrowską, Łukasza i Marcina, któremu dał w 1516 roku 5 łanów roli w Komorowie. 
Aleksander Irzykowski sprawował urząd podwojewodziego kaliskiego oraz burgrabiego ziemskiego konińskiego. Ponadto pełnił funkcję burgrabiego zamku arcybiskupów
gnieźnieńskich w Łowiczu. Wspomniany został przy okazji wyprawy wojennej 1497 roku, gdy wyekwipował dwóch żołnierzy ze swoich dóbr.

</doc>
<doc id="4919868" url="https://pl.wikipedia.org/wiki?curid=4919868" title="Apel 64">
Apel 64

Apel 64 – list warszawskich intelektualistów skierowany do władz PRL, o podjęcie rozmów ze strajkującymi w okresie Sierpnia 1980. Apel został przywieziony do Stoczni Gdańskiej 22 sierpnia 1980 przez Tadeusza Mazowieckiego i Bronisława Geremka. Intelektualiści podjęli się sformowania grupy doradców wspierających strajk. Komisja została formalnie powołana 24 sierpnia 1980.

</doc>
<doc id="4919869" url="https://pl.wikipedia.org/wiki?curid=4919869" title="Kaputi">
Kaputi



</doc>
<doc id="4919870" url="https://pl.wikipedia.org/wiki?curid=4919870" title="North American Fungi">
North American Fungi

North American Fungi (w publikacjach cytowane jako "N. Amer. Fung.") – recenzowane czasopismo naukowe publikujące artykuły o grzybach "Mycota", w tym również o porostach "Lichenes", ale także o organizmach grzybopodobnych – "Chytridiomycota" i innych grupach organizmów dawniej zaliczanych do grzybów (m.in. o śluzowcach "Myxomycota"). Uwzględniane są głównie artykuły dotyczące grzybów i organizmów grzybopodobnych Ameryki Północnej.
Czasopismo wydawane jest w USA od 2016 roku. Wychodzi w wersji drukowanej i elektronicznej. Online jest bezpłatnie dostępne na całym świecie. Przysłane przez autorów manuskrypty podlegają rygorystycznej recenzji. Aby przyspieszyć publikację, czasopismo nie jest periodykiem – jego numery wychodzą zaraz po ich przygotowaniu do publikacji. 
ISSN: 1937786X, OCLC: 216930835.

</doc>
<doc id="4919871" url="https://pl.wikipedia.org/wiki?curid=4919871" title="Zespół zabudowy więzienia w Bytomiu">
Zespół zabudowy więzienia w Bytomiu

Zespół zabudowy więzienia w Bytomiu – kompleks budynków więziennych z XIX wieku w Bytomiu, wpisany do rejestru zabytków nieruchomych województwa śląskiego.
Zespół więzienia wzniesiono razem z budynkiem sądu w Śródmieściu Bytomia w latach 1858–1862, a następnie znacznie rozbudowano w latach 80. XIX wieku w stylu neorenesansowym. Budynki od czasu powstania są nieprzerwanie wykorzystywane jako miejsce pozbawienia wolności kobiet i mężczyzn, a do lat 70. XX wieku było to także miejsce straceń więźniów.
Historia.
Pierwotne zabudowania więzienia zostały wzniesione w latach 1858–1862 na terenie, który nazywano Ścinadło; budowie towarzyszyło wznoszenie przyległego do więzienia gmachu sądu. 
Rozbudowa więzienia była planowana od 1878 roku. W 1879 roku w planie była budowa dwuskrzydłowego narożnego pawilonu penitencjarnego z wieżą, którego czterokondygnacyjne skrzydła łączyłyby się pod kątem prostym. Tenże pawilon przewidziano dla 202 więźniów w 82 izolatkach, ponadto zaplanowano 3 większe cele oraz kilka pomieszczeń sypialnych. Przebudowa została ukończona w 1881 roku kosztem ponad 1 mln marek. Powiększony obiekt był wówczas 5. co do wielkości niemieckim więzieniem. Na początku XX wieku również dokonano modernizacji oraz remontów. W 1919 roku więzienie było przepełnione do tego stopnia, że część aresztowanych była umieszczona w koszarach. W 1926 roku przebudowano oddziały mieszkalne tak, aby okna nie wychodziły na zewnętrzną ulicę. Pod zajęciu miasta przez Armię Czerwoną więzienie służyło m.in. jako punkt koncentracji ludności przed deportacjami do ZSRR. W 1945 roku w więzieniu znalazło się 1650 internowanych. W tymże roku grupa więźniów, m.in. żołnierze Armii Krajowej i mieszkańcy Górnego Śląska, byli wysłani pieszo do obozu NKWD w Toszku. Po II wojnie światowej więzienie miało bardzo złą opinię i było przeludnione – pod koniec 1947 roku znajdowały się w nim 954 osoby przy pojemności szacowanej na 500 ludzi pomimo tego, że w marcu tegoż roku na mocy amnestii zwolniono 306 więźniów śledczych i karnych, w tym 30 „antypaństwowych”.
W bytomskim więzieniu wykonywano wyroki śmierci poprzez powieszenie i ścięcie. W latach 1944–1956 stracono w bytomskiej jednostce co najmniej 9 osób. Do lat 70. XX wieku na terenie więzienia wykonywano wyroki kary śmierci. W 2016 roku prowadzono remont ⅔ zabudowań, planowano wówczas utworzyć w jednostce muzeum lub izbę pamięci. Zespół zabudowy więzienia w Bytomiu został wpisany do rejestru zabytków nieruchomych województwa śląskiego 2 lipca 2020 roku; wpis do rejestru zabytków obejmuje cały teren działki nr 162/1. Obecnie kompleks stanowi siedzibę Aresztu Śledczego, tj. jednostki typu zamkniętego dla „tymczasowo aresztowanych mężczyzn pozostających do dyspozycji Prokuratury Rejonowej w Bytomiu, Sądu Rejonowego w Bytomiu, tymczasowo aresztowanych chorych na cukrzycę insulinozależną, tymczasowo aresztowanych oraz skazanych kobiet i mężczyzn, którzy wymagają leczenia w warunkach szpitalnych, recydywistów penitencjarnych oraz osadzonych niepełnosprawnych poruszających się na wózkach inwalidzkich”. Załoga Aresztu wyniosła 181 osób w 2017 roku.
Architektura.
Zespół został wzniesiony w stylu neorenesansowym. Pierwotnie więzienie było dwupiętrowe, dokonano jednak kilku przebudów. Na zespół składają się: budynek administracyjny o trzech kondygnacjach, budynek szpitalny (niegdyś z oddziałem chirurgii), pawilon penitencjarny o czterech kondygnacjach, mieszczący oddziały mieszkalne, sale widzeń i kuchnię więzienną oraz budynek magazynowy i ceglany mur. Przed II wojną światową więzienie było przeznaczone dla 398 mężczyzn i 84 kobiet. Obecna pojemność jednostki (stan na 2020 rok) została ustalona na 329 miejsc: 276 miejsc w pawilonie penitencjarnym, 53 – na oddziale internistycznym szpitala więziennego. Oryginalny układ oraz wystrój więzienia zostały zachowane.

</doc>
<doc id="4919876" url="https://pl.wikipedia.org/wiki?curid=4919876" title="Dwór w Ulloa">
Dwór w Ulloa

"Dwór w Ulloa"' (hiszp. "Los pazos de Ulloa") – hiszpańska powieść naturalistyczna autorstwa Emilii Pardo Bazán wydana w roku 1886.
Czas i miejsce akcji.
Akcja powieści rozgrywa się w drugiej połowie XIX wieku na dworze w Ulloa, posiadłości znajdującej się na wiejskim obszarze Galicji, należącej do rodu Moscoso. Kolejnymi miejscowościami, w których dzieje się akcja utworu są: Santiago de Compostela, miasto, z którego pochodzi kapłan i kuzynki markiza oraz Cebre, mała wioska niedaleko dworu.
Treść utworu.
Powieść zaczyna się przyjazdem księdza Juliana do dworu w Ulloa. Julian po przyjeździe do dworu jest przerażony i zgorszony tym co zastał, bowiem stan dworu jak i zachowanie jego mieszkańców pozostawia wiele do życzenia. Doskonałym przykładem może być archiwum, w którym były przechowywane od lat ważne dokumenty i księgi należące do właścicieli dworu, panuje tam nieład, bałagan, pleśń i wilgoć.
Julian dostrzega wiele negatywnych cech i zachowań u mieszkańców dworu jednak postanawia zapoznać się dobrze z miejscem i przyzwyczaić do tamtejszego stylu życia. Jednak zachowaniem na które nie może przystać jest rozpijanie i zaniedbywanie Perucha. Ta i inne trudne sytuacje sprawiają, że młody ksiądz zaczyna wątpić czy jest w stanie pomóc dworowi i zaczyna czuć się tam jak piąte koło u wozu.
Julian wraz z markizem postanawiają opuścić na jakiś czas Ulloa i wyruszają w podróż do Santiago de Compostela - rodzinnego miasta księdza. Osiedlają się tam w domu kuzynek don Pedra. Don Pedro zauważając młode panny od razu wpadł na pomysł poślubienia jednej z nich. Jako pierwsza w oko wpadła mu najstarsza z córek - Rita. Zaczął jednak zauważać, że jest ona kokietką i nieustannie potrzebuje być adorowana przez innych mężczyzn przez co uznał, że nie mógłby jej ufać jako żonie. Na pomoc markizowi przyszedł Julian. Ksiądz uznał, iż najlepszą kandydatką na żonę dla don Pedra byłaby Nucha, wybrałby ją ze względu na jej dobry charakter i pobożne maniery. Markiz posłuchał jego rady i długo nie czekając poprosił don Manuela (ojca dziewcząt) o rękę córki. Niedługo później odbył się ich ślub.
Don Pedro wysyła Juliana z powrotem do dworu w Ulloa, aby przygotował wszystko i wszystkich na przyjazd jego i jego nowo poślubionej małżonki.
Krótko później don Pedro zmęczony życiem w mieście i rozdrażniony mieszkaniem z teściem postanawia wrócić do dworu w Ulloa. Zaraz po powrocie dowiaduje się od Nuchy, że zostanie ojcem, co go bardzo ucieszyło, gdyż w końcu miał szansę na prawowitego spadkobierce dworu.
Niestety wbrew oczekiwaniom don Pedra, na świat przyszła dziewczynka. Po długim i wyczerpującym porodzie, rekonwalescencja dziewczyny trwała bardzo długo. W tym czasie don Pedro wrócił do dawnego życia, polując i odwiedzając pobliskie miasteczka. Nuchą zostawioną sama sobie po porodzie zaczął opiekować się ksiądz, pomagając jej dojść do pełni sił i zajmując się jej nowo narodzoną córeczką. Niedługo później okazuje się, że markiz wrócił nie tylko do polowań, ale także do romansu ze służącą. Julian dowiadując się o tym, ponownie myśli o opuszczeniu dworu, jednak szybko rezygnuje z tego pomysłu na myśl o zostawienie Nuchy samej w miejscu, gdzie nikt poza nim się nią nie interesuje. 
Z biegiem czasu mały Perucho zaczął interesować się nowo narodzoną dziewczynką, szybko łapiąc z nią dobry kontakt. Krótko później Nucha zaczyna zauważać duże podobieństwo między dziećmi i dowiaduje się, iż Perucho jest nieślubnym dzieckiem jej męża i Sabel. Dziewczyna wpada w panikę i każe wyrzucić służącą i jej dziecko z dworu.
Dwór zaczyna żyć zbliżającymi się wyborami, w których ma kandydować także don Pedro. W miasteczku zaczynają się plotki o jego bękarcim dziecku i o romansie Nuchy i Juliana. Markiz przegrywa wybory.
Ksiądz odkrywa na rękach młodej matki ślady pobicia i od razu wie, że ich sprawcą jest don Pedro. Nucha przychodzi do kaplicy, gdzie prosi księdza o pomoc w ucieczce. Kobieta schorowana i zmęczona sytuacją w domu postanawia zabrać córeczkę i wrócić do domu swojego ojca. O zaistniałej sytuacji dowiaduje się markiz, który myśląc, że ksiądz i Nucha mają romans wszczyna ogromną awanturę.
Julian po zaistniałej kłótni wyjeżdża czym prędzej z dworu, a pół roku później dostaje zawiadomienie o śmierci Nuchy. Kiedy po dziesięciu latach wraca i odwiedza grób dziewczyny, jest świadkiem spotkania Perucha i jego przyrodniej, już jedynastoletniej siostry. Ksiądz zauważa i dziwi się, że chłopiec jest bardzo dobrze ubrany, w przeciwieństwie do tego jak widział go ubranego w przeszłości. Natomiast dziewczynka ubrana była w podniszczoną sukienkę i tak zepsute buciki, że można było uznać, iż chodziła praktycznie na boso.
Konstrukcja utworu.
Powieść składa się z 30 rozdziałów, które można podzielić na pięć części ze względu na treść utworu. Na pierwszą część składa się przyjazd Juliana na dwór w Ulloa oraz opis dworu i jego mieszkańców. Drugą jest wyjazd księdza i markiza do Santiago de Compostela (poszukiwanie przyszłej małżonki przez markiza a następnie ich ślub), trzecią zaś stanowi ich powrót (poród i rekonwalescencja Nuchy). Ostatnią, zamykającą utwór częścią jest powrót Juliana do dworu w Ulloa kiedy dowiaduje się o śmierci dziewczyny. Powrót księdza w piątej części stanowi klamrę kompozycyjną całego utworu.
Rodzaj literacki.
Dwór w Ulloa jest pierwszą hiszpańską powieścią naturalistyczną. Głównym tematem powieści naturalistycznej jest życie codzienne społeczeństwa, które pokazane w sposób bardzo realistyczny, podkreśla problemy i nierówności występujące w społeczeństwie, cechuje się szczegółowością opisu. Powieść naturalistyczna charakteryzuje się między innymi wulgarnym słownictwem i gwarą, a także wprowadzeniem bohaterów z niższych warstw społecznych (np. Sabel - służąca na dworze w Ulloa). Co więcej zachowania ludzkie w naturaliźmie są tłumaczone pierwotnymi instynktami i determinizmem biologicznym.
Obszerne i szczegółowe opisy miejsc i postaci, charakterystyczne dla tego gatunku literackiego, pozwalają na dokładne zapoznanie się z dworem w Ulloa i jego mieszkańcami. Natomiast rozmowy między bohaterami dostarczają nowych, ważnych informacji, wprowadzają w akcję i tworzą tło historyczne.
Najważniejszymi tematami powieści Emilli Padro Bazán są między innymi: życie na wsi, różnice społeczne i kacykizm.
Kontekst historyczny.
Akcja powieści rozgrywa się w drugiej połowie XIX wieku. Oznacza to, że czas ten pokrywa się z okresem życia autorki (1851-1921), dzięki czemu była w stanie wiernie odwzorować realia tamtych czasów w myśl zasadzie „Obserwować i maksymalnie wiernie opisywać”, której była wierna. Najważniejszym wydarzeniem historycznym w Hiszpanii, który miał wpływ na wydźwięk utworu stała się rewolucja z 1868 roku i jej skutki. Rewolucja polegała na zrywie przeciwko monarchii, a w jej wyniku została obalona królowa Izabela II.
Odbiór i znaczenie dla literatury hiszpańskiej.
Powieść "Dwór w Ulloa" ma ogromne znaczenie dla kultury i literatury hiszpańskiej. Uznana bowiem została za pierwszą hiszpańską powieść naturalistyczną, co spowodowało wprowadzenie na Półwyspie Iberyjskim nowego rodzaju literackiego. Dlatego też, uważana jest za najlepsze i najważniejsze dzieło Emilii Pardo Bazán.
Ekranizacje.
Prawie sto lat po opublikowaniu powieści, w roku 1985, ukazała się ekranizacja utworu w formie serialu w reżyserii Gonzalo Suáreza.

</doc>
<doc id="4919878" url="https://pl.wikipedia.org/wiki?curid=4919878" title="Reakcja walka lub ucieczka">
Reakcja walka lub ucieczka

Reakcja walka lub ucieczka (lub reakcja na ostry stres) – fizjologiczna i homeostatyczna odpowiedź organizmu będąca następstwem niebezpiecznego zdarzenia, ataku lub zagrożenia przetrwania jednostki. Termin określający to zjawisko ukuł i opisał amerykański psycholog Walter Cannon.
Charakterystyka.
Według teorii Cannona zwierzęta reagują na zagrożenia ogólnym rozładowaniem współczulnego układu nerwowego i w ten sposób przygotowują się do walki lub ucieczki. W bardziej szczegółowym ujęciu rdzeń nadnercza wytwarza powódź hormonów, która skutkuje wydzielaniem do krwiobiegu katecholamin, głównie noradrenaliny i adrenaliny. Na sposób, w jaki organizmy reagują na stres wpływ mają hormony: testosteron, kortyzol oraz neuroprzekaźniki dopamina i serotonina. Hormon osteokalcyna także może brać udział w procesie.
Bodźce, które wywołują reakcję walcz lub uciekaj mogą być różnorodne, m.in. psychospołeczne, czyli związane ze sferą psychiczną i społeczną. Według Cannona stres ma właściwości adaptacyjne i traktowany jest jako reakcja na zaistniałe zagrożenie. Funkcją tej reakcji jest stworzenie przez organizm warunków umożliwiających przetrwanie organizmu. Silne emocje towarzyszące takim sytuacjom mają charakter przystosowawczy, podwyższają aktywizację organizmu, i tym samym mobilizują cały organizm do szybkiego oraz energicznego działania. Taka odpowiedź organizmu ma być pierwszym stadium ogólnego zespołu adaptacyjnego (stanowiącego pierwszą linię obrony organizmu przed potencjalnie szkodliwymi czynnikami), który reguluje reakcje stresowe wśród kręgowców i innych organizmów.

</doc>
<doc id="4919884" url="https://pl.wikipedia.org/wiki?curid=4919884" title="Mistrzostwa Świata w Lekkoatletyce 2019 – bieg na 10 000 m mężczyzn">
Mistrzostwa Świata w Lekkoatletyce 2019 – bieg na 10 000 m mężczyzn

Bieg na 10 000 metrów mężczyzn – jedna z konkurencji biegowych rozgrywanych podczas lekkoatletycznych mistrzostw świata na Stadionie Międzynarodowym Chalifa w Dosze.
Terminarz.
Źródło: "worldathletics.org".
Rekordy.
Tabela prezentuje rekord świata, rekord mistrzostw świata, rekordy kontynentów oraz najlepszy wynik na listach światowych w sezonie 2019 przed rozpoczęciem mistrzostw.
Rezultaty.
Finał.
Źródło: "worldathletics.org".

</doc>
<doc id="4919892" url="https://pl.wikipedia.org/wiki?curid=4919892" title="Prawa Yerkesa-Dodsona">
Prawa Yerkesa-Dodsona



</doc>
<doc id="4919896" url="https://pl.wikipedia.org/wiki?curid=4919896" title="Palechori">
Palechori



</doc>
<doc id="4919897" url="https://pl.wikipedia.org/wiki?curid=4919897" title="Helena Jaklitsch">
Helena Jaklitsch

Helena Jaklitsch (ur. 1 lipca 1977 w m. Novo Mesto) – słoweńska polityk, urzędniczka i historyk, od 2020 do 2022 minister bez teki ds. diaspory.
Życiorys.
W 2002 ukończyła studia z socjologii i historii na Uniwersytecie Lublańskim. Na tej samej uczelni w 2009 uzyskała magisterium z historii, zaś w 2016 obroniła doktorat poświęcony szkołom słoweńskim w obozach dla uchodźców we Włoszech i Austrii z lat 1945–1950. Od 2005 do 2014 była zatrudniona w ministerstwie sprawiedliwości. Zajmowała się także organizacją wydarzeń podczas prezydencji Słowenii w Radzie UE w 2008. Od 2014 pracowała w ministerstwie kultury w ramach wydziałów języka słoweńskiego i kreatywności.
13 marca 2020 w trzecim rządzie Janeza Janšy z rekomendacji Słoweńskiej Partii Demokratycznej objęła stanowisko ministra bez teki do spraw diaspory. Funkcję tę pełniła do czerwca 2022.

</doc>
<doc id="4919903" url="https://pl.wikipedia.org/wiki?curid=4919903" title="Obrona Sedanu">
Obrona Sedanu

Obrona Sedanu, bitwa pod Sedanem lub druga bitwa pod Sedanem – starcie zbrojne stoczone w dniach 12–15 maja 1940 roku podczas II wojny światowej w toku kampanii francuskiej. Była to część planu operacyjnego niemieckiego Wehrmachtu o kryptonimie "Fall Gelb", zakładającego przeprowadzenie ofensywy przez górzyste i zalesione Ardeny, aby otoczyć alianckie armie w Belgii i północno-wschodniej Francji. Niemiecka Grupa Armii A przekroczyła rzekę Mozę z zamiarem zdobycia miasta Sedan i uderzenia na północ w kierunku wybrzeża kanału La Manche, tak aby uwięzić siły alianckie, które posuwały się na wschód do Belgii, w ramach alianckiego "planu Dyle".
Sedan znajduje się na wschodnim brzegu rzeki Mozy. Jego zdobycie miało dać Niemcom bazę, z której mogliby wziąć mosty na Mozie i przeprawić się przez rzekę. Niemieckie dywizje mogły następnie przejść przez otwarte i niebronione francuskie krajobrazy do kanału La Manche. 12 maja Sedan został zdobyty bez oporu, a Niemcy pokonali francuskie umocnienia wokół miasta na zachodnim brzegu Mozy. Bombardowania Luftwaffe i niskie morale uniemożliwiły francuskim obrońcom zniszczenie przyczółków utworzonych przez nieprzyjaciela. Niemcy zdobyli także mosty na Mozie w Sedanie, umożliwiając przerzucenie znacznych sił przez rzekę. 14 maja lotnictwo alianckie, Royal Air Force (Królewskie Siły Powietrzne, RAF) i Armée de l’air (Francuskie Siły Powietrzne) próbowały zniszczyć mosty, jednak Luftwaffe im to uniemożliwiła. W dużych walkach powietrznych nad Sedanem alianci ponieśli duże straty, które znacznie uszczupliły siłę alianckich bombowców w całej kampanii.
Francuzi kontratakowali niemieckie przyczółki od 15 do 17 maja, ale ich działania padły ofiarą opóźnień i zamieszania. 20 maja, pięć dni po umocnieniu przyczółków na zachodnim brzegu Mozy, armia niemiecka dotarła do kanału La Manche. Przekroczenie Mozy umożliwiło Niemcom osiągnięcie celu operacyjnego "Fall Gelb" i otoczenie najsilniejszych armii alianckich, w tym Brytyjskich Sił Ekspedycyjnych. Następujące później czerwcowe bitwy zniszczyły pozostałe siły francuskie i wypędziły Brytyjczyków z kontynentu, co doprowadziło do ostatecznej klęski Francji.
Tło sytuacyjne.
Plan niemiecki.
10 maja 1940 roku Wehrmacht najechał Luksemburg, Holandię i Belgię. W Holandii Niemcy robili stałe postępy. Do 12 maja jednostki niemieckiej Grupy Armii B zbliżały się do Rotterdamu i Amsterdamu, podczas gdy w środkowej Belgii Niemcy byli blisko dotarcia do rzeki Dyle na wschód od Brukseli. W odpowiedzi na inwazję, aliancka 1 Grupa Armii pod dowództwem gen. Gastona Billotte'a, składająca się z francuskiej 7 Armii, 9 Armii, 1 Armii i Brytyjskich Sił Ekspedycyjnych, posunęła się w stronę rzeki Dyle, aby utworzyć solidny front jako część "planu Dyle", strategii obronnej mającej na celu powstrzymanie niemieckich postępów w Belgii. Jednak ofensywa Grupy Armii B była w rzeczywistości tylko odwróceniem uwagi aliantów. Główny atak w ramach planu "Fall Gelb" miał być przeprowadzony siłami Grupy Armii A przez Ardeny w Luksemburgu i południowej Belgii. Po zdobyciu tych lekko bronionych obszarów, XIX Korpus Armijny pod dowództwem gen. Heinza Guderiana miał zaatakować Francję pod Sedanem, położonym nad rzeką Mozą. Jego zdobycie pozwoliłoby Niemcom na wejście w niebronione równiny Francji i nad kanał La Manche, na tyły mobilnych sił alianckich posuwających się do Belgii. Rezultatem byłoby okrążenie na poziomie strategicznym.
Do ofensywy Oberkommando der Wehrmacht przekazało Grupie Armii A najpotężniejsze skupisko niemieckich sił pancernych i zmotoryzowanych. Chociaż Grupie Armii B przydzielono 808 czołgów, czyli ponad 1⁄4 wszystkich czołgów, jakie miało wówczas Panzerwaffe, były to głównie czołgi lekkie, takie jak Panzer I i Panzer II, w przeciwieństwie do Panzer III i Panzer IV. Cięższe czołgi zostały przekazane Grupie Armii A, ponieważ do przeprowadzenia krytycznej operacji pod Sedanem potrzebne były najlepsze, dostępne maszyny. Grupa Armii A miała łącznie 1753 czołgi cięższych typów.
Ardeny „nieprzebyte”.
Po I wojnie światowej, francuski sztab generalny wykluczył pomysł przyszłego niemieckiego ataku przez sektor Ardeny-Sedan. Francuzi byli przekonani, że po takim terenie nie mogą przejechać czołgi. Marszałek Philippe Pétain opisał te góry jako „nieprzebyte”. Gen. Maurice Gamelin opisał miejscowe warunki terenowe jako „najlepszą w Europie zaporę przeciwczołgową”. „Bariera” Mozy i Ardenów wydawała się być solidną, strategiczną pozycją obronną, przez którą przyszły wróg nie mógł się przedostać ani jej ominąć. Francuzi doszli do wniosku, że niemiecki szturm przez Ardeny na Sedan nie dotrze do Mozy wcześniej jak dwa tygodnie po rozpoczęciu jakiejkolwiek niemieckiej ofensywy, a penetracja Ardenów zajmie wrogowi od pięciu do dziewięciu dni.
Francuskie oceny stały się mniej wiarygodne w świetle ćwiczeń wojskowych przeprowadzonych w 1938 r. W tym samym roku generał André-Gaston Prételat objął dowództwo nad manewrami, w których odtworzono scenariusz, wedle jakiego armia niemiecka przypuściła atak z siedmioma dywizjami, w tym czterema dywizjami piechoty zmotoryzowanej i dwoma brygadami czołgów (nie podano rodzaju pozostałych trzech dywizji). Obrona strony francuskiej upadła. „Rezultatem była porażka o tak wszechstronnym charakterze, że zakwestionowano sensowność opublikowania wyników manewrów, aby nie pogorszyć morale”. Jeszcze w marcu 1940 r. francuski raport przekazany Gamelinowi nazwał obronę w Sedanie, ostatniej „ufortyfikowanej” pozycji nad Mozą przed otwartymi równinami Francji, jako „całkowicie nieadekwatną”. Prételat poprawnie określił tamtejszy teren jako stosunkowo łatwy do pokonania przez siły pancerne. Doszedł do wniosku, że dotarcie do Mozy zajmie Niemcom co najwyżej 60 godzin, a przekroczenie jej zajmie jeden dzień. Jak miało się okazać, pomylił się tylko o trzy godziny. Niemcy osiągnęli przeprawę przez Mozę już po 57 godzinach.
Armia francuska zezwoliła na kolejne próby zwiększenia lokalnych siły fortyfikacji jesienią 1939 r., ale ostra zima uniemożliwiła wylanie betonu i dostarczenie niezbędnych materiałów. 11 kwietnia 1940 r. generał Charles Huntziger poprosił o kolejne cztery dywizje do pracy nad budową umocnień, ale odmówiono mu.
Francuska obrona w Sedanie.
Francuska obrona w Sedanie była słaba i zaniedbana. Francuzi od długiego czasu wierzyli, że armia niemiecka nie zaatakuje przez sektor Sedanu skoncentrowanymi siłami i tylko francuska 55 Dywizja Piechoty gen. bryg. Pierre'a Lafontaine'a, dywizja kategorii B, została przydzielona do tego sektora. Linia Maginota kończyła się 20 kilometrów na wschód od Sedanu w La Ferté-sur-Chiers, gdzie Fort nr 505 stanowił jego najbardziej wysuniętą na zachód pozycję. Sedan był częścią przedłużonego wariantu Linii Maginota, który biegł na północ za rzeką Mozy. Pomiędzy Sedanem a La Ferté znajdowała się luka w rejonie Stenay, czyli odcinek niezabezpieczonego terenu, który nie był pokryty francuskimi fortyfikacji, ani żadnymi naturalnymi przeszkodami. To był powód, dla którego znaczna liczba francuskich generałów nalegała na wzmocnienie tego sektora, ignorując Sedan.
Ponieważ Francuzi budowali kolejne fortyfikacje, samoloty zwiadowcze Luftwaffe zauważyły aktywność po stronie wroga i zgłosiły ją. Strome zbocza brzegów Mozy, połączone z tym, co na fotografiach zwiadowczych wydawało się potężną barierą z bunkrów i linii obronnych, spowodowały, że feldmarszałek Gerd von Rundstedt, dowódca Grupy Armii A, zakwestionował wywody Guderiana, który wybierał Sedan jako punkt skoncentrowanego wysiłku wojennego. Aby określić, jak silne były te fortyfikacje, wezwano zespół fotografów do oceny zdjęć. Ich analiza wykazała, że to, co wydawało się silnymi, umocnionymi stanowiskami, było po prostu placami budowy na wpół wzniesionych bunkrów, które pod każdym względem były pustymi pozycjami. Wkład specjalistów przechylił plan ataku na korzyść Guderiana.
Gen. Huntziger był szczęśliwy, mogąc polegać na „betonie”, aby zapewnić bezpieczeństwo Sedanowi, ponieważ odrzucił pomysł, że Niemcy zaatakują przez Ardeny. 2 Armia zbudowała 52 000 metrów sześciennych umocnień betonowych wzdłuż jej linii frontu, ale bardzo niewiele w sektorze Sedanu. Tylko 42 bunkry chroniły przyczółki w Sedanie przed wybuchem wojny we wrześniu 1939 roku, a do 10 maja wybudowano dodatkowe 61. Jednak do 10 maja większość bunkrów była niekompletna i brakowało okiennic działowych dla kazamat artyleryjskich. Niektóre bunkry nie miały tylnych drzwi, co czyniło je podatnymi na infiltrację piechoty. Na północ od Sedanu, na północnym zakręcie Mozy, miasto Glaire górowało nad punktem przeprawowym przez rzekę, gdzie niemieckie pojazdy opancerzone miały zadać decydujący cios. Między bunkrem 305 w Glaire a bunkrem 211 obok mostu Pont Neuf istniała luka o długości 2 kilometrów. Pozwoliło to napastnikowi nadciągającemu z północy na skorzystanie z dobrych tras drogowych przez oś Fleigneux–Saint-Menges–Glaire, aby wjechać do Sedanu od północy.
W obronie Sedanu brakowało również min. Francuska 2 Armia strzegła frontu o długości 70 kilometrów i otrzymała tylko 16 000 min. Z tej liczby 7 000 zostało przekazanych dywizjom kawalerii, które miały opóźnić niemieckie natarcie przez południową Belgię, a 5000 do punktów zaporowych wzdłuż granicy francusko-belgijskiej. To pozostawiło zaledwie 2000 min na obronę rzeki Mozy. Z tego 55 Dywizja Piechoty otrzymała 422. Nie wszystkie z nich zostały wkopane w ziemię, a niektóre pola minowe przesunięto podczas budowy bunkrów w sektorze Sedanu.
Podejście niemieckie.
Gdy armia niemiecka przeszła przez południową Belgię 12 maja, gen. Ewald von Kleist i Guderian spierali się o miejsce, na które powinno spaść główne uderzenie. Kleist był bezpośrednim przełożonym Guderiana, dowodzącym "Panzergruppe von Kleist", składającym się z XLI i XIX Korpusu Pancernego (pod dowództwem Guderiana). Kleist naciskał, by główny punkt znajdował się we Flize, dalej na zachód niż Sedan. Argumentował, że takie uderzenie pozwoliłoby uniknąć podwójnej przeprawy przez Mozę (w Sedanie) i przez Kanał Ardeński (na zachód od Sedanu). Co więcej, cios spadłby na linię rozgraniczenia pomiędzy francuską 9 Armią a 2 Armią. Guderian spojrzał na sytuację inaczej i wskazał, że uderzenie zgodne z planem Kleista umieści flankę nacierających sił w zasięgu artylerii z fortecy w Charleville-Mézières, około 25 kilometrów na północny zachód od Sedanu. Przeniesienie operacji dalej na północ z kolei rozproszyłoby punkt koncentracji (niem. "Schwerpunkt") i zakłóciło intensywne planowanie niemieckich jednostek taktycznych, które od miesięcy trenowały do ataku pod Sedanem i natarcia na północny zachód. Uważał również, że okres przegrupowania przed Sedanem opóźniłby atak o 24 godziny i pozwolił Francuzom na sprowadzenie posiłków. Kleist zgodził się, że takie opóźnienie jest nie do przyjęcia, więc przystał na plan Guderiana.
Niemniej jednak, chociaż Kleist akceptował ryzykowny plan objazdu Flize, nalegał, aby ofensywny punkt koncentracyjny znajdował się na zachód od Kanału Ardeńskiego. Potwierdził to w liście do Guderiana z 18 kwietnia, ale kiedy rozpoczęły się operacje, Guderian całkowicie to zignorował. On chciał dużego, 20-kilometrowego przyczółka w Sedanie i szybkiego zajęcia Stonne oraz wzniesień otaczających Sedan.
Plan Guderiana na dzień 13 maja był prosty. 2 Dywizja Pancerna na północy miała uformować prawą flankę sił szturmowych, gdy dotrze do Mozy w pobliżu Donchery. 1 Dywizja Pancerna, wzmocniona przez Pułk Piechoty „Großdeutschland”, batalion inżynierów szturmowych i artylerię dywizyjną z 2 i 10 Dywizji Pancernej, miała wykonać główny atak, przekraczając Mozę na północ od Sedanu i zajmując wzgórza La Marfee z widokiem na miasto. 10 Dywizja Pancerna miała przekroczyć Mozę na południe od Sedanu i chronić południową flankę korpusu. Przez cały dzień duże masy żołnierzy i sprzętu gromadziły się na północ od Mozy, przygotowując się do przeprawy przez rzekę.
Zaangażowane siły.
Siły niemieckie.
Siły niemieckie składały się z 1, 2 i 10 Dywizji Pancernej. 1 Dywizja Pancerna pod dowództwem gen. maj. Friedricha Kirchnera miała w swoim składzie 52 czołgi Panzer II, 98 Panzer III, 58 Panzer IV, 40 Panzer 35 (t) i osiem Sd.Kfz. 265 Panzerbefehlswagens. 2 Dywizja Pancerna, pod dowództwem gen. por. Rudolfa Veiela, miała do dyspozycji 45 Panzer I, 115 Panzer II, 59 Panzer III i 32 Panzer IV. Miała również 16 Sd.Kfz. 265. 10 Dywizja Pancerna pod dowództwem gen. por. Ferdinanda Schaala miała 44 Panzer I, 113 Panzer II, 58 Panzer III, 32 Panzer IV i 18 Sd.Kfz. 265. W sumie Guderian mógł zgromadzić 60 000 ludzi, 22 000 pojazdów, 771 czołgów i 141 dział i moździerzy. Mógł również wezwać 1470 samolotów.
Częścią problemu Guderiana był brak ruchomej artylerii. Nie miał zamiaru wstrzymywać wyłomu w liniach wroga, aby czekać, aż dodatkowe jednostki artylerii zostaną przeniesione na miejsce, aby zaatakować Sedan. Zamiast tego Guderian poprosił Luftwaffe o maksymalne wsparcie powietrzne. Przez pierwsze kilka dni niemiecka broń powietrzna będzie używana głównie jako wsparcie dla Grupy Armii B. Większość wsparcia lotniczego nad Sedanem miała zapewnić Luftflotte 3. Początkowo miała być użyta tylko ograniczona liczba jednostek powietrznych, ale obciążenie Luftwaffe znacznie wzrosło bliżej rozpoczęcia bitwy. Dostępne był także: I Fliegerkorps (pod dowództwem Ulricha Grauerta), II Fliegerkorps (pod rozkazami Bruno Loerzera), V Fliegerkorps (pod komendą Roberta von Greima) i VIII Fliegerkorps (pod dowództwem Wolframa von Richthofena). Jednostki te pochodziły z Luftflotte 2 i Jagdfliegerführer 3. Najbardziej znaczącą jednostką był VIII Fliegerkorps, nazywany "Nahkampf-Fliegerkorps" (Korpusem Wsparcia Powietrznego), który zawierał Sturzkampfgeschwader 77, potężne skupisko bombowców nurkujących Ju 87 Stuka. Ta potężna koncentracja powietrza liczyła około 1470 samolotów; 600 średnich bombowców Heinkel He 111 i Junkers Ju 88 oraz lekkie bombowce Dornier Do 17, 250 Ju 87, 500 myśliwców Messerschmitt Bf 109 i 120 Messerschmitt Bf 110.
Siły francuskie.
W sektorze Longwy, Sedanu i Namur, gdzie spotykają się Ardeny i Moza, 9 Armia i 2 Armia składały się głównie z dywizji kiepskiej jakości. Dostępne posiłki były minimalne, a jednostki wyposażone w przestarzałą broń. Zasoby, którymi dysponowały dwie dywizje klasy B, 55 i później także 71 Dywizja Piechoty, które miały udźwignąć ciężar ataku, były niewielkie. Nie mieli prawie żadnych zawodowych oficerów i nie zostali przeszkoleni do służby w warunkach bojowych, dopóki nie weszli w kontakt z nieprzyjacielem.
55 Dywizja Piechoty strzegąca Sedanu miała niewiele czasu na szkolenie bojowe, ponieważ spędzała prawie cały czas służby na pracach budowlanych. Dywizja składała się głównie z rezerwistów, w większości w wieku powyżej 30 lat. Nie podjęto wielkich prób poprawienia słabej jakości bojowej dywizji. Jeden oficer, porucznik Delas z 1. batalionu 147 Pułku Fortecznego, został aresztowany i uwięziony na 15 dni za rozkaz ćwiczenia strzelania z działem przeciwpancernym kal. 25 mm w pobliskim kamieniołomie. Dowódca dywizji, generał Lafontaine, bardziej ufał fortyfikacjom niż szkoleniom, ponieważ uważał, że zrekompensuje to słabość dywizji. Jego ludziom brakowało pewności siebie i woli walki, gdy tylko nadeszła bitwa.
Organizacja francuskiej 55 Dywizji Piechoty była chaotyczna. Większość jednostek była zaangażowana w prace budowlane i stale przenoszona na różne stanowiska taktyczne. Z dziewięciu kompanii, które zajęły swoje stanowiska do 10 maja, kilka zajmowało je od zaledwie kilku dni i zupełnie nie znało terenu. Jeden z czołowych pułków piechoty, 213 Pułk Piechoty, został całkowicie usunięty z linii i zastąpiony przez 331 Pułk. W niektórych przypadkach improwizowane pułki piechoty składały się z kilku różnych kompanii z kilku różnych batalionów z różnych pułków. Na przykład, 2. batalion 295 Pułku Piechoty składał się z czterech różnych kompanii, które zostały wybrane z trzech różnych batalionów należących do trzech różnych pułków.
Takie działania naruszyły spójność jednostek, które początkowo były silne. 147 Pułk Forteczny był kręgosłupem 55 Dywizji Piechoty i miał zająć pozycje w bunkrach na linii Mozy. Na początku mobilizacji jednostka miała wysokie morale i bardzo dobrą spójność. Jednak ze względu na ciągłe zmiany organizacyjne bataliony jednostki były „wciąż na nowo rozdzierane”.
Aby odciążyć 55 Dywizję Piechoty, francuska 71 Dywizja Piechoty została wydana z rezerwy i skierowana na front. Obecność 71 Dywizji skróciła front z 20 do 14 kilometrów wzdłuż Mozy. Miało to zwiększyć gęstość sił bojowych w najbliższym rejonie, ale takie posunięcie zostało zakończone tylko częściowo do 10 maja, gdyż miało się zakończyć 13–14 maja, trzy dni po ataku Niemców. Chociaż obie dywizje dysponowały 174 działami i moździerzami, więcej niż przeciwstawiające im się siły niemieckie, musiały podzielić tę siłę między siebie. Obu dywizjom brakowało dział przeciwpancernych i przeciwlotniczych, co w tych warunkach było brakiem krytycznym.
Forsowanie Mozy.
Upadek Sedanu.
Głównym problemem, przed którym stanął Guderian i jego strategia uderzenia przez Sedan, było niewystarczające wsparcie artyleryjskie. Kilka baterii utknęło w ruchu ulicznym w Ardenach, a nie mógł on polegać tylko na bateriach artyleryjskich swoich dywizji pancernych. Wszystko zależało od wsparcia Luftwaffe. Generał lotnictwa Hugo Sperrle, dowódca Luftflotte 3, zaplanował konwencjonalną metodę krótkiego bombardowania przed wkroczeniem sił lądowych. Po nalotach przygotowawczych bombowce średnie i nurkujące miały zniszczyć francuską obronę silnym uderzeniem trwającym 20 minut. Nalot został zaplanowany na 16:00, zanim piechota przekroczy Mozę. We współpracy II Fliegerkorps opracował koncepcję nalotu przesuwającego się do przodu wraz z wojskami Guderiana. Pomysł pojedynczego uderzenia wszystkich sił powietrznych został porzucony, a niemieckie samoloty miały atakować w małych formacjach, ale nieustannie, przez cały dzień. Uznano, że efekt będzie potrójny: francuska artyleria zostanie wyeliminowana, efekt ciągłych nalotów obniży morale wroga, a mniejsze formacje będą bardziej systematyczne i celne przeciwko niewielkim celom, takim jak bunkry.
Bez wiedzy Guderiana, von Kleist, jego bezpośredni przełożony, skontaktował się z Loerzerem i zakazał długiego, systematycznego bombardowania Guderiana na rzecz jednego, wielkiego ataku. Guderian narzekał, Kleist zignorował go. Jednak następnego ranka Loerzer odrzucił metodę Kleista i przystąpił do uzgodnionego bombardowania przesuwającego się, omówionego z Guderianem. Loerzer powiedział później, że oficjalny rozkaz Hugo Sperrle nadszedł zbyt późno, aby można było wprowadzić zmiany.
O zmroku 12 maja, XIX Korpus pancerny wjechał do Sedanu. Guderian poinformował, że nie napotkał śladów wroga. Po zabezpieczeniu samego miasta Guderian musiałby teraz uderzyć na południe, przez bronione tyły za Sedanem, które z kolei były chronione przez duży kompleks bunkrów położony na wzgórzach La Marfee, kawałku wysokiego terenu, górującego na Mozą na południu. Miał jednak trzy opcje do wyboru: mógł spełnić taktyczną konieczność i chronić przyczółki przed francuskim kontratakiem z południa; mógł uderzyć swoim korpusem na zachód w kierunku Paryża; albo mógłby poprowadzić bieg do kanału. Pamiętając szefa sztabu 1 Dywizji Pancernej, Walthera Wencka, mówiącego: „Uderzaj pięściami, nie czuj palcami!”, Guderian zdecydował się na ostatnią opcję.
Wczesnym rankiem 13 maja 10 Dywizja Pancerna zajęła pozycję w górę rzeki na północny wschód od Sedanu, gotowa do uderzenia na wyznaczonym punkcie przeprawy w pobliżu miasta Wadelincourt. W dół rzeki 2 Dywizja Pancerna zajęła pozycję, by przejść pod Donchery. 1 Dywizja Pancerna przygotowywała się do uderzenia na przyczółek Gaulier, niedaleko Floing, w centrum taktycznego frontu Sedanu. To właśnie na północnym zakręcie pętli Mozy, pomiędzy Gaulier a Wadelincourt, Luftwaffe miała podjąć maksymalny wysiłek. Aby uzupełnić wsparcie lotnicze, Guderian pozbawił większość swoich dywizji pancernych artylerii, którą następnie ustawił dokładnie naprzeciw Gaulier. Pułkom artylerii brakowało jednak amunicji. Długotrwały i niszczący ostrzał artyleryjski był zatem niemożliwy. Luftwaffe musiała wykonać większość pracy. Guderian poinformował, że jego korpus miał tylko 141 dział i moździerzy przeciwko 174 francuskim. Na północ i południe od Sedanu, francuski X Korpus i XXXXI Korpus (w twierdzy artyleryjskiej w Charleville-Mézières) mogły również dodać swoją artylerię i ostrzelać jednostki pancerne Guderiana, gdy przekraczali przyczółki. Dopiero po południu pojawiła się niemiecka artyleria, ale z niewielkim skutkiem. 2 Dywizja Pancerna została zmuszona do ataku bez wsparcia artyleryjskiego. Z tych powodów Guderian zdecydował, że wynik będzie zależał od jakości wsparcia lotniczego, działającego jak latająca artyleria.
Atak Luftwaffe.
Luftflotte 3 i Luftflotte 2 (pod dowództwem Alberta Kesselringa) dokonały najcięższego bombardowania powietrznego, jakiego widział świat i najbardziej intensywnego w wykonaniu Luftwaffe w czasie II wojny światowej. Luftwaffe wysłało dwa Sturzkampfgeschwader (skrzydła bombowców nurkujących) do ataku, wykonując 300 lotów na pozycje francuskie, a samo Sturzkampfgeschwader 77 wykonało 201 lotów. W sumie 3940 lotów zostało przeprowadzonych przez dziewięć jednostek Kampfgeschwader (szwadrony bombowców), często w sile Gruppe (grupy lotniczej).
Planowany atak powietrzny miał trwać osiem godzin, od 8:00 do 16:00. Loerzer i Richthofen wysłali do ataku dwie jednostki Stuka. Ju 87 Loerzera wykonały około 180 misji przeciwko bunkrom Sedanu, podczas gdy Richthofena wykonały 90. 9 Kampfgruppen z II Fliegerkorps wykonało 900 misji, a 360 misji sztukasów przeprowadził VIII Fliegerkorps. Całkowita liczba misji VIII Fliegerkorps na froncie Mozy wyniosła 910 w porównaniu do 1 770 misji w wykonaniu II Fliegerkorps.
Celem Luftwaffe były wzgórza La Marfee leżące za Sedanem na południowym wschodzie. Obejmowały one umocnione pozycje artylerii i zdominowały podejścia do strategicznych i operacyjnych głębin poza Sedanem i Mozą. Luftwaffe spóźniła się o dwie godziny, ale wysiłek włożony w bombardowanie był znaczny. Ataki przeprowadzano w sile Gruppe przeciwko linii maksymalnego oporu wzdłuż linii dział wroga. Aby ograniczyć ruchy i komunikację wroga, niemieckie myśliwce przeszukiwały ten obszar, przecinając linie lądowe i ostrzeliwując anteny radiowe ponad stanowiskami dowodzenia. Ataki odizolowały przednie linie obrony. Sturzkampfgeschwader 77 uderzył jako pierwszy, rano 13 maja. W ciągu zaledwie pięciu godzin wykonano 500 lotów bojowych Ju 87.
Luftwaffe zastraszyła obrońców, łamiąc ich psychicznie. Strzelcy, kręgosłup obrony, opuścili swoje pozycje do czasu rozpoczęcia niemieckiego natarcia naziemnego. Koszt dla Luftwaffe to zaledwie sześć samolotów, w tym trzy sztukasy.
Francuska 55 Dywizja Piechoty nie była przygotowana na taki atak. Francuscy żołnierze komentowali potężne psychologiczne skutki bombardowania, w szczególności syrenę Ju 87. Jednak po wojnie okazało się, że żaden z bunkrów nie został zniszczony bezpośrednimi trafieniami. Ponadto bombardowanie spowodowało tylko 56 ofiar francuskich. Ważniejsze było jednak uderzenie w infrastrukturę. Kable telekomunikacyjne zostały zniszczone (większość z nich Francuzi rozłożyli na otwartej przestrzeni) w wyniku bombardowania, paraliżując łączność dywizji, a efekt psychologiczny sparaliżował jej zdolności obronne.
Doszło do zjawiska nazwanego później „paniką bulsońską”. 13 maja około godziny 19:00 raport francuskiego obserwatora artylerii został przekazany nieprawidłowo. Krążyła plotka, że niemieckie czołgi zbliżają się do miasta Bulson. Fałszywe raporty rozprzestrzeniły się w okopach i francuska 55 Dywizja Piechoty w popłochu opuściła swoje pozycje. Niemieckie źródła podają, że pierwszy niemiecki czołg przekroczył Mozę 12 godzin później. Zanim błąd został zauważony, większość artylerzystów i piechoty porzuciła swój ciężki sprzęt.
1 Dywizja Pancerna w Gaulier.
Centralny atak naziemny miał być przeprowadzony przez 1 Dywizję Pancerną i być wspierany przez Pułk Piechoty „Großdeutschland” i 43. batalion inżynierów szturmowych, ponieważ 1 Dywizja miała etatowo tylko jeden pułk piechoty. „Großdeutschland” miał zostać przyłączony do 1 Dywizji Pancernej na pozostałą część kampanii i był pierwszą jednostką, która przełamała obronę na wzgórzu 247, wzniesieniu dominującym na Gaulier. Pułk, ku swojemu zaskoczeniu, odkrył, że Luftwaffe nie zdołało zniszczyć bunkrów wroga. Ogień Francuzów z broni ręcznej sprawił, że przeprawa przez rzekę przy moście Pont Neuf nie mogła być przeprowadzona w dmuchanych łodziach szturmowych zgodnie z planem. Pułk się wycofał. Rekonesans zastał francuski bunkier nr 211 nadal aktywny. Jego położenie strzegło przyczółka, czyniąc go niebezpiecznym dla niemieckiej piechoty próbującej sforsować rzekę. Pluton dział piechoty (artyleria krótkolufowa 75 mm) nie zdołał go rozbić. Do tego zadania sprowadzono działa 88 mm. Udało się, ale następne próba przeprawy znów nie powiodła się, ponieważ ogień z karabinu maszynowego został otwarty z innej pozycji, która nie została wcześniej zauważona. Gdy zajął się tym 2. batalion, reszta pułku przekroczyła rzekę. Przez resztę dnia pułk ruszył w górę i w kierunku francuskiej obrony, a 6., 7. i 8. kompania 2. batalionu stopniowo eliminowała każdy bunkier. Pomimo że pozostałe dwa bataliony były trzymane dalej na południe, do godziny 20:00 centralne wzgórze 247 zostało zajęte. Pułk Piechoty „Großdeutschland” wniknął teraz 8 kilometrów w głąb francuskiej obrony.
Na wzgórzu 301, dalej na zachód, 1 Pułk Fizylierów pod dowództwem płk. Hermanna Balcka pomógł zająć pozycję przed zapadnięciem nocy. Z pomocą dwóch plutonów 3. kompanii 34. batalionu inżynierów szturmowych udało mu się uciszyć bunkry. Pułk skierował się na zachód i był w stanie dostrzec 2 Dywizję Pancerną na skrajnej zachodniej flance 1 Dywizji Pancernej, atakującą bunkry w pobliżu Donchery. Kilka czołgów Panzer zostało obezwładnionych. 1 Pułk Fizylierów 1 Dywizji Pancernej przekroczył granicę na obszarze operacyjnym 2 Dywizji Pancernej. Ułatwił on przejście 2 Dywizji, eliminując kilka bunkrów na ich wschodniej flance i udało mu się przeciąć drogę Donchery-Sedan. Piechocie udało się również wyłączyć z walki większość pozycji ogniowych w okolicy, używając miotaczy ognia do zniszczenia bunkrów, których załogi nie poddały się od razu. Ostatni bunkier, który się poddał, nastąpił 13 maja o godzinie 22:40. W tym czasie elementy 1 i 2 Dywizji Pancernej wynegocjowały rzekę Mouzę.
2 Dywizja Pancerna w Donchery.
2 Dywizja Pancerna otrzymała najtrudniejsze zadanie. Jej postęp przez Ardeny stanął w prawie 250 kilometrowym korku. W związku z tym jednostka dotarła późno do Donchery, po tym, jak 1 i 10 Dywizja Pancerna rozpoczęła szturm na Mozę. Ze względu na spóźnienie i ataki siostrzanych jednostek, obrona wroga została zaalarmowana przed natarciem 2 Dywizji Pancernej. Przekraczając rzekę na skrajnym zachodnim krańcu sektora Sedanu na osi Donchery, jej żołnierze zostali zmuszeni do pokonania ostatnich 3 kilometrów otwartego terenu, zanim dotarli do przyczółka. To wystawiło dywizję na ostrzał z Donchery i armat kalibru 75 mm z zamku Bellevue, położonych nieco na wschód od miasta. Kilka łodzi zostało przywiązanych do czołgów i tam przetransportowanych na drugą stronę, ale czołgi zostały obezwładnione. Większość ze 174 dział dostępnych dla Francuzów w Sedanie była skoncentrowana właśnie na froncie 2 Dywizji Pancernej. Większość z nich znajdowała się w bunkrach po południowej stronie sektora Moza-Donchery. Niektóre z baterii francuskiej 102 Dywizji Piechoty również dołączyły do nich z północnego zachodu, w Charleville. Jedynym sposobem na odpowiedź Niemców były haubice, ale 2 Dywizja Pancerna przekazała swoje ciężkie haubice 1 Dywizji Pancernej. Zostały tylko 24 działa, które pojawiły się na polu bitwy dopiero o 17:00. Kiedy przybyli, mieli tylko kilka pocisków na działo z powodu logistycznego korka w Ardenach.
Wszystkie próby wylądowania po południowej stronie Mozy zakończyły się niepowodzeniem. Na szczęście dla Guderiana, 1 Dywizji Pancernej udało się przekroczyć środkową Mozę (patrz wyżej). Po przeprawie skierowała się ona na prawą (wschodnią) flankę Francuzów pod Donchery. Inżynierowie szturmowi i 1 Dywizja Pancerna zneutralizowali działa w zamku Bellevue i zajęli bunkry wzdłuż rzeki Mozy od tyłu. Artyleria ostrzeliwująca wschodnią flankę 2 Dywizji Pancernej została w ten sposób zneutralizowana. Po usunięciu groźby ostrzału artyleryjskiego z prawej flanki, jednostki na lewej flance 2 Dywizji Pancernej przekroczyły rzekę i zinfiltrowały pozycje francuskie naprzeciw Donchery o godzinie 20:00. Ciężki francuski ogień kontynuowano z bunkrów przed Donchery po południowej stronie Mozy. Dopiero o godz. 22:20, przy całkowitej ciemności regularne wyprawy promowe umożliwiły wzmocnienie niemieckiego przyczółka.
10 Dywizja Pancerna w Wadelincourt.
10 Dywizja Pancerna, podobnie jak 2 Dywizja Pancerna, odłączyła swoje baterie ciężkiej artylerii, aby wspierać sąsiednie jednostki. Zostały tylko 24 lekkie haubice 105 mm. Ponadto w bateriach brakowało amunicji. Luftwaffe nie pomogło 10 Dywizji Pancernej, ponieważ większość ataków powietrznych miała na celu wsparcie 1 Dywizji Pancernej w sektorze centralnym. Oznaczało to, że wszystkie pozycje francuskiej artylerii i karabinów maszynowych w rejonie Wadelincourt pozostały nienaruszone. Ponadto nowo wprowadzona do boju 71 Dywizja Piechoty i francuski X Korpus w rejonie Rémilly uniemożliwiły 10 Dywizji Pancernej dokonanie szybkich postępów. Dywizja musiała również przejść w dół do rzeki na otwartym, płaskim terenie około 600-800 metrów.
W pobliżu miasta Bazeilles inżynierowie i fizylierzy zebrali się, aby przygotować łodzie do przeprawy przez Mozę w Wadelincourt, kiedy ostrzał artyleryjski z pozycji francuskich zniszczył 81 z 96 ich gumowych łodzi. Plan ataku przewidywał atak 69 i 89 Pułku Fizylierów, ale utrata tak wielu łodzi oznaczała, że tylko 86 Pułk był w stanie przeprowadzić przeprawę. 69 Pułk Fizylierów był trzymany w rezerwie, aby podążać za 86 Pułkiem jako posiłki.
Ataki 10 Dywizji Pancernej nie powiodły się na całym froncie Mozy. Jedyny sukces odniósł niewielki 11-osobowy zespół (pięciu inżynierów i sześciu piechurów) 2. kompanii, 49. batalionu inżynierów pancernych, umieszczonej pod zwierzchnictwem 1. batalionu 86 Pułku Fizylierów. Ta niewielka siła prowadzona przez sierż. Waltera Rubartha, bez wsparcia i działająca z własnej inicjatywy, otworzyła decydujące przejście w liniach wroga, eliminując siedem bunkrów. Kolejne jednostki z 1. batalionu 86 Pułku Fizylierów przekroczyły rzekę przed 21:00 i zaatakowały pozostałe bunkry na wzgórzu 246, gdzie znajdowały się główne francuskie pozycje obronne. Do końca dnia przyczółek został skonsolidowany, a cel przejęty.
Bombardowanie alianckie.
W sektorze centralnym, w Gaulier, Niemcy zaczęli przemieszczać działa 3,7 cm PaK 36 przez Mozę, aby zapewnić wsparcie piechocie po drugiej stronie rzeki. Do godziny 1:00 w nocy 14 maja wzniesiono most pontonowy, po którym zaczęły przejeżdżać samochody pancerne Sd.Kfz. 222, Sd.Kfz. 232 oraz Sd.Kfz. 264. Francuskie raporty mówiły o niemieckich czołgach przekraczających mosty. Takie informacje były błędne, ponieważ pierwsze czołgi sforsowały Mozę 14 maja o godz. 7:20. Wcześniej przejeżdżały przez nie masy ciężarówek, samochodów opancerzonych i innego rodzaju pojazdy, ale nie czołgi.
Zdobycie Sedanu i rozbudowa przyczółków zaalarmowały Francuzów, którzy wzywali do skoncentrowania wysiłków przeciwko niemieckim przyczółkom w Sedanie, aby odizolować trzy nieprzyjacielskie dywizje pancerne. Gen. Billotte, dowódca francuskiej 1 Grupy Armii, której prawa flanka opierała się na Sedanie, nalegał, aby mosty na Mozie zostały zniszczone przez atak powietrzny, przekonany, że „one zdecydują o zwycięstwie lub porażce!”. Gen. Marcel Têtu, dowódca alianckich taktycznych sił powietrznych, rozkazał: „Skoncentrować wszystkie siły na Sedanie. Priorytet pomiędzy Sedanem a Houx wynosi 1 000 000 do 1”.
103 Dywizjon i 150 Dywizjon RAF wykonały 10 lotów bojowych wczesnym rankiem. W trakcie przymusowego lądowania ponieśli tylko jedną stratę. W godzinach 15:00–16:00 71 bombowców RAF wystartowało pod eskortą myśliwców alianckich. Imponująca eskorta została zredukowana obecnością niemieckich jednostek myśliwskich, które przewyższały liczebnie eskortę aliantów 3:1. 71 Skrzydło RAF straciło 10 Fairey Battle i 5 Bristol Blenheimów. 75 Skrzydło RAF utraciło 14-18 Fairey'ów, a 76 Skrzydło RAF 11 tego typu maszyn. Z 71 wysłanych bombowców zostało zestrzelonych 40–44 bombowców, co oznacza utratę 56–62% atakującej siły. RAF stracił również pięć myśliwców Hawker Hurricane. Natomiast 103 i 105 Dywizjon wykonały 81 lotów bojowych i straciły 52% swojej siły. 2 Grupa RAF-u również uczestniczyła w 28 lotach bojowych. Wyniki bombardowania były kiepskie, z trzema mostami uszkodzonymi i jednym prawdopodobnie zniszczonym.
Francuskie Siły Powietrzne pod dowództwem Marcela Têtu rzadko wspierały wysiłki brytyjskie, pomimo znacznych posiłków. Latali średnio tylko jeden wypad dziennie, w tym strategiczne misje obronne. Jednym z powodów były ciężkie straty francuskich Groupement de Bombardement (Grup Bombowych, GB), poniesione w ciągu ostatnich dwóch dni. GB I/12 i GB II/12 miały razem tylko 13 LeO 451. Groupement de Bombardement d'Assaut 18 (Grupa Bombardowania Szturmowego, GBA 18) miała zaledwie 12 z etatowych 25 Breguet Bre.693s. GB I/34 i GB II/34 mogły wystawić 8 z 22 etatowych samolotów Amiot 143, GB I/38 - 7 z 12, a GB II/38 - 6 z 11. Wszystkie te grupy zostały wysłane nad Sedan 14 maja. Eskortę zapewniały im Groupement de Chasse (Grupy Myśliwskie, GC). Udział w walce wzięła GC III/7 z 12 Morane-Saulnier MS.406, GC I/8 z 12 Blochami MB.152s oraz GC I/3 z 9 Dewoitine D.520. GBA 18 był eskortowany przez 15 Blochów MB.152s z GC I/8. Misje te kosztowały Francuzów pięć bombowców, w tym dwa zestrzelone przez ogień z ziemi. Po 14 maja francuskie siły bombowe zostały wyeliminowane z walki o Sedan. Główne wysiłki w zapewnieniu wsparcia lotniczego siłom lądowym w tym rejonie zostały więc podjęte przez Brytyjczyków.
Bombowce alianckie w większości otrzymały słabą osłonę myśliwską. Wykonano tylko 93 loty myśliwskie (z czego 60 francuskich). Francuzi stracili w operacji 21 myśliwców. Niemiecka obrona przeciwlotnicza została wkrótce wzmocniona przez Jagdgeschwader 26 i Jagdgeschwader 27 (szwadrony myśliwskie). Jedną z czołowych niemieckich jednostek myśliwskich odpowiedzialnych za wysoki wskaźnik strat wśród samolotów alianckich był Jagdgeschwader 53, atakujący francuskie bombowce. Wraz z samolotami myśliwskimi Niemcy zgromadzili w Sedanie potężne skupiska artylerii przeciwlotniczej. Bataliony przeciwlotnicze 1, 2 i 10 Dywizji Pancernej liczyły razem 303 działa przeciwlotnicze. Siły te zostały zbudowane wokół 102 Pułku Przeciwlotniczego z jego działami 88 mm, 37 mm i szybkostrzelnymi działkami 20 mm. Ich ogień przeciwlotniczy był tak gęsty, że alianckie bombowce nie mogły skoncentrować się na celu. Piloci alianckich bombowców nazwali to zjawisko „piekłem wzdłuż Mozy”. 14 maja alianci wykonali 250 lotów bojowych, Francuzi stracili 30 (inne źródło podaje 21), a RAF 20 samolotów myśliwskich. Kolejnych 65 zostało poważnie uszkodzonych. Ze 109 wysłanych do akcji bombowców RAF, 47 zostało zestrzelonych. Oznaczało to, że w sumie 167 samolotów zostało straconych w czasie ataków tylko na jeden cel. Gen. Loerzer nazwał 14 maja „dniem myśliwca”.
Niemieccy generałowie, w szczególności Guderian, odetchnęli z ulgą dzięki temu, że Luftwaffe uniemożliwiła alianckim bombowcom zniszczenie ich przepraw mostowych. Było to o tyle ważne, że po zmroku co najmniej 600 czołgów, w tym te z 2 Dywizji Pancernej, musiało skorzystać z mostu 1 Dywizji Pancernej w Gaulier (ponieważ ich własnego mostu pontonowego jeszcze nie zbudowano). Niemieckie zwycięstwo w bitwie powietrznej było decydujące o wyniku całego starcia.
Francuska kontrofensywa.
Gen. Huntziger, dowódca 2 Armii, nie przejmował się zdobyciem Sedanu ani upadkiem francuskiej obrony w obliczu ataku z powietrza. Spodziewał się, że znaczne rezerwy francuskie, zwłaszcza X Korpus, ustabilizują front. Siły, którymi dysponował Huntziger, były ogromne. Decyzja Guderiana o uderzeniu na północny zachód pozostawiła 10 Dywizję Pancerną samotnie chroniącą przyczółek. Naprzeciwko niej stanął cały XXI Korpus (3 Dywizja Pancerna, 3 Dywizja Piechoty Zmotoryzowanej, 5 Dywizja Lekkiej Kawalerii, 1 Brygada Kawalerii) pod dowództwem gen. Jeana Flavigny'ego. Druga grupa, składająca się z 2 Dywizji Lekkiej Kawalerii i 3 Dywizji Pancernej, wzmocniła siły Flavigny'ego. Do ataku miał dołączyć także X Korpus z 12. i 64. batalionem rozpoznawczym, elementy 71 Dywizji Piechoty, 205 Pułk Piechot i 4. batalion czołgów. Francuzi mieli prawie 300 czołgów, w tym 138 nowoczesnych maszyn Hotchkiss H-35 i Char B1-Bis.
Francuskie czołgi miały grubszy pancerz i silniejsze uzbrojenie niż niemieckie Panzery. Panzer IV miał 30 mm pancerz, podczas gdy Hotchkiss 45 mm, a Char B1 60 mm. Co więcej, jego główne uzbrojenie, działo 47 mm w przypadku pierwszego i armata 75 mm w drugim francuskim czołgu przewyższały uzbrojenie wszystkich niemieckich czołgów, jakie znajdowały się w służbie w 1940 roku. W walce na otwartej przestrzeni siły pancerne Guderiana miały niewielkie szanse. Dwie trzecie jego jednostek było wyposażonych w słabe czołgi Panzer I i II. Zaledwie 30 czołgów Panzer IV znajdowało się pod Sedanem, gotowych do ataku. Jednak istotną wadą czołgów francuskich była ich niska wytrzymałość. Potrzebowały one zatankowania już po dwóch godzinach na włączonym silniku. Były również powolne, co komplikowało wysoce mobilne operacje.
Przegapiona szansa Francuzów.
14 maja gen. Lafontaine przeniósł stanowisko dowodzenia 55 Dywizji Piechoty z jej pozycji na wzgórzach La Marfee do Bulson, 10–11 kilometrów na południe od Sedanu. Francuzi do pewnego stopnia przygotowywali się do niemieckiego przełamania frontu pod Sedanem i odpowiednio umieścili X Korpus w gotowości do kontrataku. Miał on zająć pozycję w Bulson na osi Chéhéry – Bulson – Haraucourt i uderzyć w niemieckie przyczółki na Mozie. Teren obejmował mocno zalesione tereny, a pozostawione jednostki przekonały gen. Charlesa Huntzigera, dowódcę francuskiej 2 Armii, że będą w stanie utrzymać Bulson, a Niemcy nie wykorzystają taktycznego zwycięstwa pod Sedanem 14 maja
Niemcy doznali siedmiogodzinnego opóźnienia w przerzucaniu sił pancernych przez most pomiędzy godz. 1:20, a 7:30, co mogło być katastrofalne w skutkach dla dywizji pancernych. Francuzi już zainicjowali plany nocnych kontrataków z udziałem czołgów na przyczółek zajmowany przez Niemców, ale ich własne opóźnienia w gromadzeniu sił, zwlekanie i wahania ze strony lokalnego dowództwa francuskiego, błędne raporty wywiadu oraz zamieszanie wywołane paniką i wycofaniem się piechoty i artylerii, która porzuciła swoje pozycje w czasie „paniki bulsońskiej” uniemożliwiły kontratak wcześniej, jak rano 14 maja. Dowódca artylerii X Korpusu, pułkownik Poncelet, próbował utrzymać swoje jednostki na miejscu, ale niechętnie zarządził odwrót. Decyzja ta spowodowała porzucenie przez bataliony artylerii Korpusu wielu ciężkich dział artyleryjskich, co spowodowało upadek 55 Dywizji Piechoty i częściowe załamanie pozycji 71 Dywizji Piechoty. Poncelet popełnił samobójstwo kilka dni później.
W dniach 13–14 maja Niemcy byliby bezbronni. Silny kontratak francuskich jednostek pancernych w tym miejscu mógł uniemożliwić Guderianowi wydostanie się z przyczółków na Mozie i zmienić wynik całej bitwy. Jednak francuscy dowódcy, wyszkoleni w sztywnej, defensywnej doktrynie wojennej, byli daleko z tyłu, co oznaczało, że brakowało im obrazu bitwy w czasie rzeczywistym. Siłom francuskim w tym rejonie przeszkadzały również błędne raporty wywiadowcze, z których wynikało, że niemieckie czołgi przekroczyły już Mozę kilka godzin wcześniej, niż stało się to naprawdę. Miało to okazać się fatalne w skutkach, zwłaszcza w połączeniu z faktem, że francuska generalicja jako całość spodziewała się znacznie dłuższego czasu trwania początkowej fazy niemieckiego ataku.
Wyścig do Bulson.
Wyścig na grzbiet Bulson rozpoczął się 13 maja o godz. 16:00. 14 maja o 7:30 francuskie siły pancerne zbliżyły się do grzbietu Bulson w celu ponownego zajęcia wzniesienia opuszczonego przez 55 Dywizję Piechoty poprzedniego dnia i, co ważniejsze, zniszczenia przyczółków niemieckich. Chociaż mogło to być możliwe 13 maja, nazajutrz sytuacja na froncie zmieniła się na niekorzyść Francuzów.
Atak X Korpusu obejmował uderzenie 213 Pułku Piechoty i 7. batalionu czołgów na lewej flance oraz 205 Pułku Piechoty i 4. batalionu czołgów na prawej flance. Siły przypisane do prawej flanki przybyły zbyt późno, więc 213 Pułk i 7. batalion samotnie ruszyły na północną oś. Uważano, że 213 Pułk może dotrzeć do obszaru pomiędzy Chéhéry i Bulson w godzinę i pięćdziesiąt minut, a 7. batalion czołgów w dwie godziny. Jednak dopiero 17 godzin od pierwotnego rozkazu skierowania się do Bulson wysunięte francuskie czołgi dotarły do grzbietu Bulson. Okazało się, że Niemcy wyprzedzili ich tam o kilka minut.
Gen. Lafontaine wahał się przez 24 godziny od popołudnia 13 maja. Spędzał godziny na rozpoznaniu terenu, czasem próbując powstrzymać ucieczkę, zawracając dziesiątki francuskich piechurów i artylerzystów z 55 i 71 Dywizji Piechoty, podróżując po okolicy do różnych kwater głównych pułków, szukając dowódcy Korpusu, gen. Gransarda, w celu otrzymania od niego rozkazu ataku oraz uzyskania doraźnej oceny sytuacji i zaczerpnięcia opinii lokalnych dowódców. Z tego powodu Lafontaine opóźnił wydanie rozkazów 14 maja do godziny 5:00, kiedy to Niemcy skonsolidowali przyczółek, a połączone siły piechoty i czołgów dywizji pancernych posuwały się już w głąb lądu do Bulson. Lafontaine miał plan kontrataku od godz. 20:00 13 maja, ale czekał na rozkaz, aby go rozpocząć. Potrzeba otrzymania rozkazu od zwierzchnika przez Lafontaine'a była odmienna od sposobu działania jednostek Wehrmachtu, które operowały w taktycznie wydajniejszym systemem "Auftragstaktik". Ostatecznie Lafontaine zmarnował cenne godziny niezbędne do rozpoczęcia potencjalnie decydującego kontrataku.
Francuzi mieli okazję zepchnąć Niemców z powrotem do Mozy, ale stracili swoją szansę z powodu słabej pracy kadrowej. Niemiecka 1 Dywizja Pancerna została zablokowana na drogach wychodzących z Gaulier i Sedanu. Ponadto żołnierze Wehrmachtu byli wyczerpani po pięciodniowym natarciu. Szybki kontratak zaledwie dwóch pułków piechoty i dwóch batalionów czołgów „pogrążyłby Niemców w kryzysie”. Nawet nieudany kontratak i utrzymanie Bulson pozwoliłoby na użycie go przez formacje francuskiej 2 Armii i jednostki czołgów, w tym francuską 3 Dywizję Pancerną z potężnego XXI Korpusu gen. Jeana Flavigny'ego, jako przyczółka do przyszłych działań na północ od linii Maginota.
Francuzom brakowało jednak mobilnych czołgów i czołgów przeznaczonych do ofensywy. Francuska doktryna wojskowa nakazywała, że czołgi, głównie FCM 36, przeznaczone do bezpośredniego wsparcia piechoty, miały posuwać się naprzód równolegle z piechotą. Z tego powodu prędkość maksymalna FCM 36 wynosiła tylko 24 km/h. Dlatego od 7:30 aż do 8:45 w dniu 14 maja zajęło francuskim siłom pancernym pokonanie ostatnich 2 kilometrów dzielących je od grzbietu. Wiodące elementy niemieckiej 1 i 2 Dywizji Pancernej dotarły tam zaledwie kilka minut wcześniej, pokonując 9 kilometrów w krótszym czasie. Ale początkowe starcie nie sprzyjało Niemcom. Zamiast zapewnić średnim czołgom Panzer III i Panzer IV pierwszeństwo przy przekraczaniu Mozy, Niemcy wysłali ich na drugi brzeg tylko kilka, a szpica natarcia zawierała głównie lekko uzbrojone i cienko opancerzone, ale szybsze Panzer I i Panzer II.
Bitwa pod Bulson.
Pierwsze starcia pod Bulson miały miejsce w tym samym czasie, gdy w Belgii toczyła się bitwa pod Hannut. Ich wyniki były bardzo podobne. Na południowej ścianie wzniesienia gen. Kirchner, dowódca 1 Dywizji Pancernej, na własne oczy zobaczył, jak pociski 37 mm z jego dział przeciwpancernych PaK 36 i czołgów Panzer III odbijają się od grubiej opancerzonych, francuskich czołgów. Wiele niemieckich maszyn zostało obezwładnionych w krótkich odstępach czasu. Niemcy musieli trzymać Francuzów na grani. Kirchner został zmuszony do wysłania swoich czołgów w małych, rozproszonych grupach: taktyka, której Guderian nienawidził, ale sam zdecydował, że w tej sytuacji nie ma innego wyjścia. Po raz kolejny wyposażenie radiowe niemieckich czołgów umożliwiło im szybkie przemieszczanie się i komunikację między sobą oraz szybką zmianę punktów obrony lub ataku. Szybkość niemieckich czołgów pozwoliła im również zrównoważyć ich niższą siłę bojową w stosunku do czołgów francuskich. Często Panzer III i IV zakradały się na tyły francuskich formacji i szybko obezwładniały francuskie czołgi, strzelając w cieńszy, tylny pancerz. Niemcy zwrócili uwagę na słaby punkt pomiędzy podwoziem a wieżą czołgów francuskich, które były szczególnie podatne na ich ostrzał.
Francuska artyleria ukryta w zalesionych obszarach okazała się silniejsza niż czołgi. Niemiecka 1. kompania pancerna została zniszczona 
ogniem francuskiej artylerii i wycofała się z tylko jednym, sprawnym czołgiem. Kompania schowała się za osłoną części grzbietu i jeździła swoim jedynym czołgiem tam i z powrotem, symulując obecność wielu niemieckich maszyn. Zaraz po swoim sukcesie w Gaulier, niedaleko Sedanu, 2. kompania pancerna została rzucona na pomoc 1. kompanii i zdołała opóźnić francuskie natarcie pancerne. Późniejsze przybycie Pułku Piechoty „Großdeutschland” przechyliło szalę zwycięstwa. Udało mu się wyeliminować linię dział przeciwpancernych i okopaną, francuską piechotę.
Po lewej stronie grzbietu Bulson Niemcy napotkali 13 francuskich czołgów i piechotę w pobliżu Chéhéry. Natarcie Niemców miało doprowadzić do zajęcia Connage na południe od miasta Chéhéry, aby oskrzydlić Francuzów. Kirchner szybko zareagował na obecność francuskich czołgów, nakazując ustawienie dwóch plutonów przeciwpancernych w Connage. Działa kal. 37 mm walczyły o zatrzymanie francuskich sił pancernych, które następnie oskrzydliły pozycję w Connage, przesuwając się na zachód, podczas gdy piechota posuwała się z południowego wschodu na prawą flankę Niemców. 43. batalion inżynierów szturmowych i 8. kompania 2. batalionu 2 Pułku Pancernego przybyły jednak na czas i zepchnęły Francuzów z powrotem do miasta Chémery-sur-Bar, około 5 kilometrów na południowy zachód od Bulson i na południe od Connage.
O 10:45 gen. Lafontaine zarządził odwrót, a Guderian w końcu otrzymał ciężką artylerię z Pułku Piechoty „Großdeutschland”. W obszar bitwy dotarły działa 88 mm oraz cięższe czołgi Panzer III i IV. W tym czasie francuski 7. batalion czołgów został zniszczony, a 213 Pułk Piechoty mocno przetrzebiony. Pozostało tylko 10 francuskich czołgów z początkowych 40. W dwóch niezależnych bitwach, które 7. batalion czołgów stoczył tego dnia, stracił 10 z 13 maszyn. Opóźnienia na prawej flance sprawiły, że 205 Pułk Piechoty i 4. batalion czołgów dotarły na linię wyjściową dopiero o godz. 10:45, kiedy to bitwa na lewym skrzydle została już przegrana i dalsze ataki na prawym skrzydle nie miałyby sensu. Parada zwycięstwa 1 Dywizji Pancernej odbyła się w Chemery-sur-Bar o godzinie 12:00, ale została przerwana, gdy Luftwaffe przez pomyłkę zbombardowała plac, zadając kilka ofiar własnym wojskom.
Bitwa pod Stonne.
Niemieckie dowództwo nie chciało wykorzystać zwycięstwa pod Sedanem i Bulson, dopóki niemieckie dywizje piechoty nie dogoniły trzech dywizji pancernych. Według Guderiana był to błąd, który mógł zniweczyć zwycięstwo w Sedanie, dając wrogowi czas na reorganizację jego wciąż potężnych jednostek pancernych. Guderian zdecydował się nacierać w stronę kanału La Manche, nawet jeśli oznaczało to ignorowanie Naczelnego Dowództwa i samego Hitlera. Guderian nakazał 10 Dywizji Pancernej i Pułkowi Piechoty „Großdeutschland” utrzymać przyczółek Sedanu, podczas gdy 1 i 2 Dywizja Pancerna uderzyła na północny zachód, w kierunku kanału. Teraz, gdy Niemcy w dużej mierze „wyważali otwarte drzwi”, 1 i 2 Dywizja Pancerna z szybkością ruszyły na niebronione, francuskie tyły.
Przyczółki pod Sedanem nadal nie były bezpieczne. Siły francuskie gromadziły się na południu. Guderian zdecydował, że lepiej będzie zaimplementować agresywną obronę, biorąc pod uwagę brak jakiejkolwiek broni przeciwpancernej odpowiedniej do obrony statycznej; lepszą opcją był więc raczej atak niż obrona. Postęp 1 i 2 Dywizji Pancernej pomógł mu w tych działaniach. Niemcy napotkali i pokonali elementy X Korpusu w pobliżu Chemery. Korpus francuski kierował się w stronę Sedanu, ale po starciu wycofał się na południe. Wszelkie potencjalne zagrożenie na niemieckiej zachodniej flance zostało w ten sposób usunięte.
Część pierwotnego planu Guderiana zakładała zwrot na południe, za Linię Maginota, aby zamaskować zamiar uderzenia na kanał La Manche. Gen. Franz Halder wykreślił ten element z "Fall Gelb", ale Guderian wznowił stary plan i nakazał 10 Dywizji Pancernej oraz Pułkowi Piechoty „Großdeutschland” zaatakować płaskowyż Stonne. Pod tym małym miatem rozegrała się dwudniowa, zaciekła bitwa, w której Niemcy po raz pierwszy stanęli twarzą w twarz z najcięższym francuskim czołgiem Char B1-Bis. Jeden z tych czołgów, dowodzony przez Pierre'a Billotte'a, okazał się niewrażliwy na niemiecki ogień przeciwpancerny i przyjął 140 trafień, samemu obezwładniając 13 niemieckich czołgów (dwa Panzer IV i jedenaście Panzer III) oraz szereg dział przeciwpancernych. Okazało się, że Francuzi zgromadzili tam własne siły pancerne, aby przeprowadzić kolejny kontratak na przyczółki Sedanu. Bitwa pod Stonne miała miejsce pomiędzy 15 a 17 maja, kiedy to miasto 17 razy przechodziło z rąk do rąk. Finalne niepowodzenie Francuzów w utrzymaniu Stonne oznaczało ostateczną porażkę wszelkich prób wyeliminowania niemieckich przyczółków pod Sedanem.
Francuska ofensywa pod Stonne miała ogromne znaczenie. Miasto pozostawało bazą położoną na wysokim terenie z widokiem na Sedan. Francuzi mogliby jej użyć jako pozycji wyjściowej do późniejszych kontrataków w tym rejonie. 15 maja rozpoczęła się bitwa. Francuzi zaangażowali kompanię 3D 49. batalionu czołgów; 1. kompanię 45. batalionu czołgów i 2. kompanię 4. batalionu czołgów; a także 1. batalion 67 Pułku Piechoty i 1. kompanię 51 Pułku Piechoty. W tym czasie Stonne było utrzymywane tylko przez 1. batalion Pułku Piechoty „Großdeutschland”, wspierany przez 9 z 12 dział przeciwpancernych pułku. Gdy Francuzi parli naprzód, słaba niemiecka obrona walczyła o utrzymanie pozycji. Kiedy jednak jednemu niemieckiemu plutonowi udało się obezwładnić trzy czołgi Char B1, francuskie załogi wpadły w panikę i odjechały na południe. Było to psychologiczne zwycięstwo Niemców, które zachęciło ich do dalszej obrony pozycji. W obliczu kolejnych ataków utrzymali swoje pozycje. Miasto upadło pod atakiem z obu stron w ciągu następnych 48 godzin, lecz Niemcy natychmiast po jego utracie rozpocżęli kontratak. 10 Dywizja Pancerna wysłała swój 1. batalion 69 Pułku Piechoty, aby wesprzeć nadszarpiniety Pułk Piechoty „Großdeutschland”. Niemcy odzyskali miasto 17 maja o godzinie 17:00, po raz czwarty w ciągu 9 godzin.
Niemcy wzmocnili swoją obronę w nocy 16 maja VI Korpusem, składającym się z 16 Dywizji Piechoty gen. por. Heinricha Krampfa i 24 Dywizji Piechoty. W tym czasie Pułk Piechoty „Großdeutschland” stracił 570 ludzi i potrzebował odpoczynku, a 14. kompania grenadierów pancernych straciła 6 z 12 dział, a także 12 zabitych i 65 rannych. Około 33 francuskich i 24 niemieckich czołgów zostało obezwładnionych. Miasto Stonne było zrujnowane. Ponieważ IV Korpus wspierał teraz niemiecką obronę i kontrataki, miasto zostało ostatecznie zdobyte przez jego żołnierzy 17 maja o godz. 17:45.
Następstwa.
Klęska Francji pod Sedanem pozostawiła aliantów w Belgii praktycznie bez ochrony skrzydła. Ucieczka Francuzów po bitwie była tak szybka, że Niemcy nie toczyli zbyt wielu walk aż do napotkania wojsk brytyjskich broniących Dunkierki. Wielu francuskich żołnierzy zostało wziętych do niewoli, zanim zdążyli stawić skuteczny opór, co wyjaśnia również niewielką liczbę ofiar po obu stronach w następnych dniach. Dwa bataliony inżynierów szturmowych pod dowództwem Korthalsa odniosły najważniejszy sukces. Eliminując bunkry w sektorze Bellevue, umożliwiły one dokonanie przełamania frontu przez 1 i 2 Dywizję Pancerną bez strat własnych. Historycy wojskowi zgadzają się, że bitwa pod Sedanem przypieczętowała los Belgii i Francji. 14 maja siły alianckie przegrały kampanię. Niemiecki atak na Kanał La Manche uwięził 1 700 000 żołnierzy i wypędził aliantów z Europy Zachodniej. Większość armii brytyjskiej uciekła z portu w Dunkierce, lecz alianci pozostawili po sobie duże ilości sprzętu. W dyskutowanych do dziś okolicznościach Wehrmachtowi nie udało się wyeliminować Brytyjczyków uwięzionych w kotle. Okrążenie zniszczyło najlepsze jednostki armii francuskiej, w tym wziąć jeńców w liczbie 40 000, ale uciekło 139 732 brytyjskich i 139 037 francuskich żołnierzy. Siły francuskie i brytyjskie zostały wysłane z Anglii i wzięły udział w bitwach czerwca 1940 r. Francuzi poddali się wraz z resztą francuskich sił zbrojnych 25 czerwca 1940 r., kiedy w życie wszedł rozejm z 22 czerwca.

</doc>
<doc id="4919904" url="https://pl.wikipedia.org/wiki?curid=4919904" title="Palechori Morfu">
Palechori Morfu

Palechori Morfu (gr. "Παλαιχώρι Μόρφου") – wieś w Republice Cypryjskiej, w dystrykcie Nikozja. W 2011 roku liczyła 686 mieszkańców.

</doc>
<doc id="4919907" url="https://pl.wikipedia.org/wiki?curid=4919907" title="Aero A-8">
Aero A-8

Aero A-8 – czechosłowacki prototyp samolotu pasażerskiego z okresu międzywojennego. 
Historia.
W 1921 roku konstruktor wytwórni Aero inż. Karel Rösner zaprojektował samolot pasażerski, który otrzymał oznaczenie A-8. Samolot był przystosowany do przewozu 4 pasażerów w zakrytej kabinie umieszczonej w kadłubie samolotu. 
Prototyp samolotu wykonał pierwszy lot we wrześniu 1921 roku, a jego pilotem był Rudolf Valentou. W czasie tego pierwszego lotu samolot przechylił się i skrzydłem uderzył w dach drewnianego baraku na lotnisku Kbely w Pradze. W wyniku tego samolot został zniszczony. Ten wypadek spowodował, że zaniechano dalszych prac nad tym samolotem. Jednak idea budowy samolotu pasażerskiego i doświadczenie z tym modelem zaowocowały opracowaniem nowego samolotu pasażerskiego, oznaczonego A-10.
Użycie w lotnictwie.
Prototyp samolotu Aero A-8 wykonał tylko jeden lot, w czasie którego został rozbity. 
Opis techniczny.
Samolot Aero A-8 był dwupłatem o konstrukcji drewnianej. W kadłubie znajdowały się otwarta kabina pilota, za nią zamknięta kabina z czterema miejscami dla pasażerów. Podwozie klasyczne – stałe, z płozą ogonową. 
Napęd stanowił silnik rzędowy 6-cylindrowy umieszczony z przodu kadłuba, chłodzony cieczą. Napędzał on dwułopatowe śmigło.
Bibliografia.
 

</doc>
<doc id="4919914" url="https://pl.wikipedia.org/wiki?curid=4919914" title="Nagroda Joteyka">
Nagroda Joteyka

„Nagroda dla Wybitnej Polki w Belgii – Joteyka!” – konkurs mający na celu ukazanie pozytywnego wizerunku Polek w Belgii, promocję kobiet oraz prezentację osiągnięć Polek w dziedzinie nauki, kultury i działalności społecznej. Konkurs ten ma również za zadanie integrację Polonii poprzez konstruowanie platformy organizacji i stowarzyszeń oraz upowszechnianie wiedzy o udziale Polek w życiu naukowym, kulturalnym i społecznym w dawnej i współczesnej Europie.
Konkurs ku czci Józefy Joteyki, polskiej psycholog, pedagog, współorganizatorki pedagogiki specjalnejw Warszawie, a także przewodniczącej belgijskiego Towarzystwa Neurologicznego oraz wielokrotnej laureatki paryskiej Akademii Nauk, organizowany jest od 2016 roku, przez Ambasadę Rzeczypospolitej w Brukseli, Brukselski Klub Polek, Stowarzyszenie Daskalia z Leuven, Stowarzyszenie Network PL oraz „Elles sans Frontières”. Nagrody „Joteyka” przyznanwanej najwybitniejszy Polkom zamieszkałym w Królestwie Belgii – w dziedzinie nauki, kultury i życia społecznego.
Statuetka przyznawana jest jednej Polce mieszkającej na terenie Królestwa Belgii, która odniosła znaczące sukcesy w dziedzinie nauki, kultury lub działalności społecznej ze szczególnym uwzględnieniem działalności na rzecz kobiet i ich równouprawnienia w społeczeństwie.
Celem konkursu jest aktywizacja środowiska polskiej emigracji w Belgii poprzez ukazanie pozytywnego wizerunku Polaka mieszkającego na terenie Belgii, docenienie jego działalności, a także przedstawienie sukcesu, jaki odniósł.

</doc>
<doc id="4919928" url="https://pl.wikipedia.org/wiki?curid=4919928" title="Karnawał w Kadyksie">
Karnawał w Kadyksie

Karnawał w Kadyksie jest wydarzeniem mającym miejsce w Hiszpanii. Stanowi jeden z najważniejszych oraz najpopularniejszych karnawałów hiszpańskich, konkurując z karnawałem w Santa Cruz de Tenerife oraz karnawałem Águilas w Murcji. W 2019 roku został zarejestrowany jako dobro kulturowe ("Bien de Interés Cultural") w Generalnym Katalogu Andaluzyjskiego Dziedzictwa Historycznego ("Catálogo General de Patrimonio Histórico Andaluz").
Uroczystość jest obchodzona każdego roku na przełomie stycznia i lutego, a jej oficjalna część trwa około 11 dni, lecz nie sposób określić dokładnych dat wydarzenia, gdyż przygotowania do karnawału zaczynają się znacznie wcześniej. Elementami charakterystycznymi dla obchodów są barwne kostiumy, liczne parady i koncerty, pokazy fajerwerków oraz występy uliczne w wykonaniu "", czyli ugrupowań muzycznych w postaci chórów, śpiewających kuplety związane z miastem.
Historia.
Kadyks, jako miasto portowe, było niegdyś bardzo znaczącym miejscem dla europejskiego handlu. Zakłada się, że tradycja gromkiego świętowania przybyła do miasta wraz z kupcami z Italii. Podobnie, jak według włoskich zwyczajów, w Kadyksie przyjęło się noszenie masek, rzucanie konfetti czy serpentyn.
XVI wiek.
Pierwsze udokumentowanie wzmianki o świętowaniu karnawału sięgają XVI wieku i mają swoje źródło w pracach historyka Kadyksu, , gdzie wspomina się o kobietach, które rzucały w siebie kwiatami z doniczek w celach rozrywkowych. Innymi dowodami na istnienie obchodów karnawałowych w tym czasie są Konstytucje Synodu z 1591 i Statusy Seminarium Kadyksu z 1596 roku, które zgodnie ze sobą odradzały zakonnikom uczestnictwa w celebracji w taki sam sposób, jak robią to osoby świeckie.
XVII wiek.
W kolejnym stuleciu również odnotowano dowody na istnienie karnawału. Między innymi, była to wzmianka w liście generała Mencosa z 7 lutego 1652 roku, w której skarży się, że świętujący robotnicy z Kadyksu odmówili naprawy jego łodzi. Z kolei według innych źródeł, które stanowią swoiste potwierdzenie, że w XVII wieku celebrowano już to huczne wydarzenie, w 1678 r. miało miejsce oskarżenie duchownego Nicolasa Aznara o cudzołóstwo z niejaką Antonią Gil Morena, którą miał poznać właśnie podczas karnawału.
XVIII wiek.
XVIII stulecie to czas, w którym powstało wiele obostrzeń mających na celu zaprzestanie świętowania tego wydarzenia. W 1716 r. la Corona zakazuje urządzania balów maskowych. Tego typu regulacje obowiązują jeszcze przez wiele kolejnych lat XVIII wieku. Mimo to, istnieją świadectwa, które potwierdzają, że z obchodów nie zrezygnowano. Przykładowo, brytyjski podróżnik, , który odwiedził Kadyks w 1776 r., pozostawił świadectwo o celebracji karnawału przez mieszkańców miasta.
XIX wiek.
To kolejny wiek, w którym wszelkie próby odejścia od rozwijającej się tradycji skutkowały niepowodzeniem. Karnawały odbywały się nawet podczas oblężenia francuskiego oraz panowania Ferdynanda VII.
W 1821 roku kapitan generał Kadyksu, Cayetano Valdés, dał zielone światło na zorganizowanie do sześciu balów kostiumowych w mieście. Obowiązywał jednak szereg surowych przepisów, aby uniknąć ekscesów. Był to jeden z pierwszych karnawałów, przy którym nie odnotowano żadnych zakłóceń.
XX wiek.
Lata 1920–1936 to okres dojrzałości karnawałowych grup muzycznych. Spośród innych, można wyszczególnić najpłodniejszych twórców tego wydarzenia, oraz Augustina González, zwanym również El Chimenea.
Rok 1936 jest ostatnim przed wybuchem wojny domowej, gdy oficjalnie odbywa się karnawał (jako że ta rozpoczyna się 18 lipca tego samego roku). 5 lutego 1937 r. ukazuje się oficjalny biuletyn państwowy, który zakazuje obchodów. Do tego, 12 stycznia dochodzi również zarządzenie, które ostatecznie utrzymuje zakaz. Jednak po raz kolejny "", na przekór wszelkim ograniczeniom, w tajemnicy kontynuują świętowanie karnawału. Taki scenariusz trwa do 1948 roku.
Oficjalny Konkurs Ugrupowań Karnawałowych.
Oryginalna nazwa to "Concurso Oficial de Agrupaciones Carnavalescas" [COAC]. Jest to finałowy konkurs grup muzycznych (poprzedzany przez eliminacje, ćwierćfinał i półfinał), odbywający się w , którego celem jest wyłonienie najlepszego zespołu śpiewaków wykonujących satyryczne piosenki traktujące o życiu politycznym, społecznym, a niekiedy nawet o konkretnych osobach publicznych. "Coplas, estribillos i popurrí", czyli formy muzyczno-liryczne prezentowane na scenie teatru są śpiewane czy recytowane w dialekcie typowym dla mieszkańców prowincji.
XXI wiek.
W 2007 roku konkurs w Kadyksie jest emitowany dla całej prowincji.
W 2008 zostaje wprowadzony nowy etap COAC – ćwierćfinał.
W roku 2012 eliminacje transmitowane są na żywo i możliwe do obejrzenia w oraz na prywatnym kanale Metropolitan TV.
W kwietniu 2018 roku na XVIII Zgromadzeniu Ogólnym Unii Stołecznych Miast Iberoamerykańskich ("" [UCCI]) w San José w Kostaryce Kadyks zostaje ogłoszony iberoamerykańską stolicą karnawału 2019-2020.
W sierpniu 2020 r. zostaje podjęta decyzja o odwołaniu Karnawału w Kadyksie w 2021 r. z powodu pandemii COVID-19.

</doc>
<doc id="4919932" url="https://pl.wikipedia.org/wiki?curid=4919932" title="SG Bochum 31">
SG Bochum 31

SG Bochum 31, pełna nazwa Schachgesellschaft Bochum 1931 – niemiecki klub szachowy, założony w 1931 roku jako SK Altenbochum, od 1964 roku funkcjonuje pod obecną nazwą. W sezonie 2019/2020 klub występuje w Oberlidze.
Historia.
Korzenie klubu sięgają 1929 roku, kiedy to założono sekcję szachową Katolickiego Stowarzyszenia Młodzieży w Altenbochum. W 1945 roku klub został zreorganizowany przez Antona Möniga. W 1961 roku klub został przeniesiony do centrum Bochum, a trzy lata później zmieniono jego nazwę na SG Bochum 31. W latach 70. SG Bochum awansował do Bundesligi. W sezonie 1980/1981 szachiści zajęli trzecie miejsce w lidze. W 1999 roku zawodnik klubu, Leonid Kritz, zdobył mistrzostwo świata juniorów do lat 16. W tym samym roku wskutek ograniczenia wsparcia finansowego od Alcatela i innych sponsorów klub popadł w problemy finansowe i dobrowolnie opuścił Bundesligę. Powrót SG Bochum do Bundesligi był kilkakrotnie odrzucany z przyczyn finansowych.
Kadra w sezonie 2019/2020.
"Źródło: SBNRW"

</doc>
<doc id="4919933" url="https://pl.wikipedia.org/wiki?curid=4919933" title="Józef Jaroński">
Józef Jaroński

Tomasz Józef Jaroński (ur. 7 marca 1775 w Kozłowie lub Jedlni, zm. 13 lipca 1834 w Warszawie) – polski prawnik i tłumacz.
Życiorys.
Wywodził się ze szlacheckiej rodziny herbu Starża. Jego ojcem był Marcin Jaroński, a matką Agnieszka z Kamińskich (pierwsza żona Marcina). Edukował się najprawdopodobniej w Kolegium Pijarów w Radomiu, a potem ukończył studia prawnicze w Krakowie. W 1810 był sekretarzem Trybunału Sprawiedliwości w Krakowie. Wraz z młodszym bratem, Feliksem, tłumaczył na język polski Kodeks Napoleona. W 1814 opublikował dzieło zatytułowane "Projekt o polepszeniu losu włościan polskich". W 1834 nabył po licytacji drewniany budynek na folwarku usytuowanym między ul. Bodzentyńską i obecnymi ulicami Pomorską, Kościuszki i Źródłową w Kielcach. Zmarł w Warszawie. Pochowano go na cmentarzu powązkowskim. 
Rodzina.
Miał żonę, Wiktorię z Juszyńskich i troje dzieci. 

</doc>
<doc id="4919935" url="https://pl.wikipedia.org/wiki?curid=4919935" title="Zdobywanie powietrza">
Zdobywanie powietrza

Zdobywanie powietrza (hiszp. "La conquista del aire") – trzecia powieść autorstwa hiszpańskiej pisarki Belén Gopegui, wydana w 1998 roku. W Polsce książka ukazała się w 2009 roku, w przekładzie Wojciecha Charchalisa.
Konstrukcja utworu.
"Zdobywanie powietrza" składa się z prologu, trzech części oraz zakończenia. W prologu (w polskiej wersji przełożonym przez Magdę Potok) przedstawiono refleksję dotyczącą roli i intencji narratora w powieści współczesnej. W przypadku utworu Belén Gopegui, narrator wybrał opowieść o pieniądzach, aby poznać, zrozumieć i przedstawić mechanizmy zachodzące w czasach kapitalizmu. Następnie w trzech kolejnych częściach przedstawiono perypetie trójki przyjaciół, którzy stają przed bardzo trudną próbą: utrzymania przyjaźni, pracy i miłości.
Fabuła.
Akcja powieści ma miejsce głównie w Madrycie i trwa nieco ponad dwa lata. Historia toczy się pod koniec lat 90. XX wieku, dokładnie pomiędzy 11 października 1994 i 26 listopada 1996 roku. 
Jej głównymi bohaterami są Carlos Maceda, Santiago Álvarez i Marta Timoner – trójka trzydziestoparolatków, która od wielu lat spotyka się co dwa lub trzy miesiące na kolacji, aby wspólnie dzielić się historiami z pracy, życia codziennego, wymieniać się poglądami politycznymi i miło spędzać czas. Ich długotrwała i bliska więź sprawia, że Carlos decyduje się poprosić przyjaciół o pożyczkę ośmiu milionów peset – pieniędzy, dzięki którym byłby w stanie poprawić sytuację finansową swojej firmy. Zarówno Marta, jak i Santiago zapewniają Carlosa, że są w stanie mu pomóc i bez zastanowienia się nad konsekwencjami ich czynu, zgadzają się pożyczyć pieniądze. Wraz z rozwojem fabuły czytelnik poznaje bliskich trójki przyjaciół. 
Carlos, właściciel podupadającej firmy zajmującej się produkcją elektroniki, ma żonę Ainhoę oraz syna Diega. Santiago, wykładowca na uniwersytecie jest związany z Sol, nauczycielką muzyki, jednak niedługo po pożyczeniu pieniędzy rozstają się, ponieważ Álvarez nie potrafi wyobrazić sobie wspólnego życia razem i zakochuje się w bogatej Leticii. Marta Timoner, na początku powieści pracowniczka Ministerstwa Transportu, jest żoną o pięć lat starszego Guillermo, który marzy o kupnie domu i założeniu rodziny. Przed pożyczką Marta i Santiago należeli do dosyć zamożnych ludzi, z dobrze płatną pracą i spełnieniem zawodowym. W chwili kiedy stają się biedniejsi o 4 miliony peset zdają sobie sprawę, że nie czują się pewnie bez tej kwoty. Bohaterowie "Zdobywania powietrza" uświadamiają sobie, jak pieniądze wpływają na ich samopoczucie i relacje. Marta i Ainhoa nie są pewne swojej przyszłości w pracy, pojawiają się obawy o ich stanowiska. Santiago uważa się za biednego, ale w żaden sposób nie chce dać po sobie tego poznać, a Carlos staje przed bardzo trudną decyzją: ile jest w stanie poświęcić swoje ideały dla dobra firmy. 
Pomiędzy przyjaciółmi i ukochanymi narastają problemy brzemienne w skutkach: Ainhoa oddala się od męża i ma romans z kolegą z pracy, Marta wraz z Guillermem decydują się na separację, Santiago przyjmuje ofertę pracy daleką od jego przekonań ideologicznych i wiąże się z bardzo bogatą kobietą, natomiast Carlosowi nie udaje się utrzymanie firmy, którą postanawia sprzedać.
Krytyka literacka.
"Zdobywanie powietrza" spotkało się z pozytywnym odbiorem przez hiszpańskich krytyków literackich. Francisco Umbral, słynny nowelista i publicysta, nazwał powieść Belén Gopegui „idealną” natomiast w "Revista de Libros" Ignacio Echevarría pisał o „nieuniknionej powieści we współczesnej prozie hiszpańskiej”.
Przekład.
Książkę hiszpańskiej pisarki przełożono i wydano również w innych krajach: we Włoszech ("La conquista dell'aria"), Francji ("La Conquête de l'air"), Niemczech ("Die Eroberung der Luft"), Rumunii ("Cucerirea spațiului"), Serbii i Czarnogórze ("Osvajanje vazduha)". 
Ekranizacja.
W 2000 roku na podstawie powieści powstał film "Las razones de mis amigos" (W Polsce znany pod tytułem "Moi przyjaciele"), którego reżyserem jest Gerardo Herrero, a scenarzystą Ángeles González Sinde. W rolach głównych wystąpili Sergi Calleja (Carlos), Marta Belaustegui (Marta) oraz Joel Joan (Santiago).

</doc>
<doc id="4919936" url="https://pl.wikipedia.org/wiki?curid=4919936" title="Budda Purnima">
Budda Purnima

Budda Purnima, Posąg Buddy w Hajdarabadzie, () – monolityczny pomnik w formie statuy ku czci Buddy Księżycowego Światła ("Purnima"). Znajduje się w centrum Hajdarabadu, w stanie Telangana, w Indiach. Jest to obecnie najwyższy na świecie posąg-monolit Buddy, wykonany z jednego bloku skalnego. 
Wznosi się na niewielkiej wyspie na jeziorze Hussain Sagar, ma wysokość 22 metry i waży ponad 450 ton, wykuty jest z białego granitu i ustawiony na betonowym postumencie. Wyrzeźbienie posągu przez 200 rzeźbiarzy trwało od 1985 do 1988 r. W 1990 r. podczas transportu posąg zatonął w jeziorze. Został wydobyty i ustawiony na postumencie w 1992 r. W 2006 r. posąg był pobłogosławiony przez XIV Dalajlamę.

</doc>
<doc id="4919938" url="https://pl.wikipedia.org/wiki?curid=4919938" title="Ajos Joanis">
Ajos Joanis



</doc>
<doc id="4919944" url="https://pl.wikipedia.org/wiki?curid=4919944" title="Zvone Černač">
Zvone Černač

Zvonko (Zvone) Černač (ur. 23 września 1962 w Postojnie) – słoweński polityk, samorządowiec i menedżer, z wykształcenia prawnik, poseł do Zgromadzenia Państwowego, w latach 2012–2013 minister infrastruktury i planowania przestrzennego, w 2013 minister sprawiedliwości i administracji państwowej, od 2020 do 2022 minister bez teki ds. rozwoju i europejskiej polityki spójności.
Życiorys.
W 1987 ukończył studia prawnicze na Uniwersytecie Lublańskim, po czym pracował w centrali związkowej w Lublanie, zawodowo zajmując się prawem pracy. Od 1992 należał do egzekutywy gminy Postojna, w gdzie odpowiadał za sprawy administracji. Następnie zatrudniony na stanowiska asystenta dyrektora i tymczasowego prezesa w publicznych przedsiębiorstwach turystycznych. Później do 2004 kierował funduszem mieszkaniowym w Postojnie. W latach 2005–2011 był zastępcą burmistrza Postojny.
Zaangażował się w działalność polityczną w ramach Słoweńskiej Partii Demokratycznej. W latach 2004–2011 i 2018–2020 reprezentował ją w Zgromadzeniu Państwowym IV, V i VIII kadencji, będąc m.in. przewodniczącym komisji ds. finansów publicznych oraz komisji ds. samorządu i spraw wewnętrznych, a także członkiem parlamentarnej komisji śledczej. Od lutego 2012 do marca 2013 był ministrem infrastruktury i planowania przestrzennego w drugim rządzie Janeza Janšy. Od lutego 2013 kierował jednocześnie ministerstwem sprawiedliwości i administracji publicznej. Następnie prowadził własne przedsiębiorstwo. Powrócił do działalności politycznej po kilku latach – 13 marca 2020 w trzecim rządzie tego samego premiera został ministrem bez teki do spraw rozwoju i europejskiej polityki spójności.
W wyborach w 2022 po raz kolejny uzyskał mandat posła do niższej izby parlamentu. W czerwcu tegoż roku zakończył pełnienie funkcji ministra.
Życie prywatne.
Jest żonaty, ma troje dzieci.

</doc>
<doc id="4919950" url="https://pl.wikipedia.org/wiki?curid=4919950" title="Luis Arce">
Luis Arce

Luis Alberto Arce Catacora (ur. 28 września 1963 w La Paz) – boliwijski ekonomista i polityk, od 8 listopada 2020 r. prezydent Boliwii.
Życiorys.
Urodził się 28 września 1963 roku w La Paz, w rodzinie nauczycielskiej. Po ukończeniu szkoły średniej w 1980 r. ukończył cztery lata później studia, uzyskując uprawnienia księgowego. Od 1986 do 1992 r. studiował ekonomię na Universidad Mayor de San Andrés. W następnych latach kontynuował studia za granicą, uzyskując magisterium z ekonomii na University of Warwick. Potem odbywał staże w Wielkiej Brytanii.
Po zakończeniu edukacji był wykładowcą na różnych uczelniach w Boliwii (m.in. Universidad Mayor de San Andrés, Katolicki Uniwersytet Boliwijski, Universidad del Valle, Uniwersytet Franza Tamayo, Uniwersytet Loyoli), Wielkiej Brytanii, USA (Uniwersytet Harvarda, Uniwersytet Columbia) i różnych krajach Ameryki Łacińskiej (m.in. Uniwersytet w Buenos Aires). Przez ten okres zachował socjalistyczne poglądy, stojące pod prąd neoliberalnemu konsensusowi dominującemu w polityce i na uczelniach wyższych. Ponadto od 1986 r. aż do objęcia funkcji ministra zajmował różne wysokie stanowiska w boliwijskim banku centralnym.
23 stycznia 2006 roku Arce został mianowany ministrem gospodarki. Był twórcą programu gospodarczego prezydenta Evo Moralesa, w tym nacjonalizacji złóż ropy i gazu, kopalni i firm telekomunikacyjnych. W 2017 roku, z powodu raka nerki, zmuszony był opuścić swój resort. Po zakończeniu leczenia w Brazylii w 2019 roku ponownie objął urząd ministra gospodarki. W czasie jego urzędowania gospodarka Boliwii była jedną z najszybciej rosnących w Ameryce Południowej (średnio 5% rocznie), PKB kraju powiększyło się ok. 3,5-krotnie, a odsetek osób żyjących w biedzie spadł z 35 do 15%.
Pomimo że boliwijska konstytucja zezwala na jedną kadencję prezydencką, Morales urzędował przez trzy kadencje, a po sfałszowaniu wyborów w 2019 r. zamierzał rozpocząć rządy po raz czwarty, ale pod wpływem protestów i starć ulicznych armia i policja wypowiedziały posłuszeństwo prezydentowi, który uciekł do Meksyku, gdzie dostał azyl.
Przebywający na emigracji Morales zrezygnował z ubiegania się o urząd i na swojego kandydata wskazał Arce, a kandydatem na wiceprezydenta został David Choquehuanca. 18 października 2020 roku, według sondaży, został wybrany prezydentem Boliwii, 23 października, Najwyższy Trybunał Wyborczy podał oficjalne wyniki, według których Arce uzyskał w pierwszej turze 55,1% głosów. Arce zdobył więcej głosów niż Evo Morales w wyborach prezydenckich w 2005 roku. Jednocześnie jego partia MAS zdobyła większość w obu izbach parlamentu. Po zwycięstwie Arce zapowiedział rząd jedności narodowej, naprawienie błędów Moralesa i umiarkowane rządy. 8 listopada 2020 został zaprzysiężony na prezydenta Boliwii.

</doc>
<doc id="4919951" url="https://pl.wikipedia.org/wiki?curid=4919951" title="Coy (Hiszpania)">
Coy (Hiszpania)

Coy – miejscowość w Hiszpanii, w regionie i prowincji Murcja. W 2019 miejscowość była zamieszkiwana przez 346 mieszkańców.

</doc>
<doc id="4919956" url="https://pl.wikipedia.org/wiki?curid=4919956" title="Antoni Lipiec">
Antoni Lipiec

Antoni Lipiec (ps. "Zygant", ur. 27 maja 1903 w Lipie, zm. 31 sierpnia 1995 tamże) – polski działacz ludowy i regionalny, rolnik, żołnierz, partyzant Batalionów Chłopskich i działacz spółdzielczy.
Życiorys.
W Lipie ukończył szkołę początkową. Od 1918 do 1920 uczył się w seminarium nauczycielskim w Radomiu. Od 1919 do 1925 działał w ruchu ludowym, początkowo w swojej wsi rodzinnej, a potem w powiatach zachodniego i północnego Mazowsza. Był sekretarzem posła i powiatowym instruktorem Polskiego Stronnictwa Ludowego "Wyzwolenie". Inspirowały go idee głoszone przez Tomasza Nocznickiego. W latach 1925-1927 odbywał służbę wojskową, a potem pozostał w wojsku. Był podoficerem żandarmerii. Ochraniał sztaby dowódcze w Warszawie. Od 1937 służył na nowym lotnisku w Sadkach koło Radomia.
W 1939, jako wachmistrz, uczestniczył w bitwie o Chełm. W 1940 powrócił do Lipy, a w styczniu 1940 wstąpił do Związku Walki Zbrojnej. W 1942 przeszedł do Stronnictwa Ludowego "Roch" i Batalionów Chłopskich. Był tam dowódcą batalionu i instruktorem na północna część powiatu kozienickiego. Zorganizował struktury BCh w gminie Mariampol. Produkował granaty zaczepne, tzw. sidolówki. Wraz z oddziałem BCh umożliwił ucieczkę z Lipy 23 Gruzinom, którzy pełnili tam służbę wartowniczą. W końcu 1944 został wysiedlony przez Niemców i zamieszkał w Sokoleńcu koło Kozłowa.
W marcu 1945 powrócił do zrujnowanej Lipy i zamieszkał w bunkrze. Zajmował się usuwaniem zasieków, rozbiórką bunkrów, chowaniem zwłok żołnierzy obu stron. W 1946 zorganizował Gminną Spółdzielnię "Samopomoc Chłopska" w Lipie. W latach 1946-1949 był trzykrotnie więziony przez komunistów. Od 1949 do 1957 pracował w domach dziecka w okolicach Warszawy. Po powrocie do Lipy wybrano go prezesem miejscowej Gminnej Spółdzielni. Przyczynił się do rozwoju Ochotniczej Straży Pożarnej, zespołu sportowego, ogniska muzycznego i stworzył izbę pamięci narodowej. W 1964 z jego inicjatywy wzniesiono pomnik w Cecylówce Głowaczowskiej ku czci spalonych żywcem przez Wehrmacht w 1939 polskich mieszkańców wsi. W 1968 przeszedł na emeryturę i rozwinął działalność na niwie budowy pomników. W 1971 powstał pomnik powstańców styczniowych w Lipie. W 1973 upamiętnił miejsce kaźni hitlerowskiej w Czerwonce. Przyczynił się do powstania pomników w Brzeźnicy, Kępicach, Chotkowie i Głowaczowie. Mając 90 lat zainicjował powstanie pomnika marszałka Piłsudskiego w Głowaczowie (1993).
Prowadził intensywna działalność publikatorską. Jego artykuły i listy opublikowano w ponad sześćdziesięciu czasopismach (m.in. "Zielony Sztandar", "Pochodnia", "Dziennik Ludowy", "Tygodnik Kulturalny, Wieści, Polityka, Słowo Ludu, Kontakt, Odrodzenie", czy "Wojskowy Przegląd Historyczny"). W 1988 spisał swoją autobiografię"."

</doc>
<doc id="4919959" url="https://pl.wikipedia.org/wiki?curid=4919959" title="Josef Šutara">
Josef Šutara

Josef Šutara (ur. 18 października 1943 w Cieplicach) – czeski mykolog.
Šutara od 1968 roku zajmuje się amatorsko mykologią. Od 1977 roku zajmuje się głównie morfologią i taksonomią niektórych grup grzybów, zwłaszcza z rodzin borowikowatych ("Boletaceae"), maślakowatych ("Suillaceae"), piaskowcowatych ("Gyroporaceae"), krowiakowatych ("Paxillaceae") i ponurnikowatych ("Tapinellaceae"). 
Opisał nowe taksony grzybów. W ich naukowych nazwach dodawane jest jego nazwisko Šutara.

</doc>
<doc id="4919962" url="https://pl.wikipedia.org/wiki?curid=4919962" title="UTO">
UTO



</doc>
<doc id="4919963" url="https://pl.wikipedia.org/wiki?curid=4919963" title="Glironia">
Glironia



</doc>
<doc id="4919964" url="https://pl.wikipedia.org/wiki?curid=4919964" title="Glironia venusta">
Glironia venusta



</doc>
<doc id="4919965" url="https://pl.wikipedia.org/wiki?curid=4919965" title="Glironiinae">
Glironiinae



</doc>
<doc id="4919966" url="https://pl.wikipedia.org/wiki?curid=4919966" title="Rafał Dymowski">
Rafał Dymowski

Rafał Dymowski (ur. 20 maja 1972, zm. 19 października 2020) – polski siatkarz, zawodnik AZS Częstochowa i Stali Nysa, mistrz i reprezentant Polski.
Życiorys.
W 1992 został zawodnikiem AZS Częstochowa, z którym trzykrotnie sięgnął po mistrzostwo Polski (1993, 1994, 1995). W sezonie 1995/1996 był graczem II-ligowej drużyny Raków Częstochowa, w latach 1996–2003 występował w Stali Nysa (od 2001 pod nazwą KS Nysa, od 2002 NKS NTO Nysa), z którą zdobył w 1998 brązowy medal mistrzostw Polski. W sezonie 2003/2004 reprezentował barwy AZS Opole (II liga), w sezonie 2004/2005 był zawodnikiem AZS PWZS Nysa.
W grudniu 1992 wystąpił w czterech spotkaniach reprezentacji Polski seniorów, na towarzyskim turnieju w Minden. Piąte spotkanie w tej drużynie rozegrał w lipcu 1994 w towarzyskim spotkaniu z Białorusią. W 1995 wystąpił na Letniej Uniwersjadzie.
Studiował resocjalizację w Wyższej Szkole Pedagogicznej w Częstochowie. Pracował jako wychowawca w Młodzieżowym Ośrodku Wychowawczym w Nysie, następnie jako funkcjonariusz Służby Więziennej w zakładach karnych w Strzelcach Opolskich, Grodkowie i od 2006 w Nysie. 
Zmarł na COVID-19. Został pochowany 14 listopada 2020 na cmentarzu komunalnym w Nysie.

</doc>
<doc id="4919975" url="https://pl.wikipedia.org/wiki?curid=4919975" title="Tullio Maruzzo">
Tullio Maruzzo

Tullio Maruzzo (właściwie: Marcello Maruzzo) (ur. 23 lipca 1929 w Arcugnano, zm. 1 lipca 1981 niedaleko Los Amates) – włoski duchowny katolicki posługujący w Gwatemali, misjonarz, franciszkanin, męczennik, ofiara wojny domowej w Gwatemali, błogosławiony Kościoła katolickiego.
Życiorys.
Urodził się w 1929 w Arcugnano. 15 lipca 1951 roku złożył śluby zakonne w zakonie franciszkańskim. 21 czerwca 1953 roku został wyświęcony na prezbitera. W 1960 roku wyjechał na misję do Gwatemali. Walczył tam z bogatymi posiadaczami ziemi o prawa ubogich. 1 lipca 1981 został zastrzelony przez partyzantów na drodze do Los Amates. 9 października 2017 papież Franciszek podpisał dekret o męczeństwie jego i Luisa Navarro, co otworzyło drogę do beatyfikacji, która odbyła się 27 października 2018 w Izabal.

</doc>
<doc id="4919982" url="https://pl.wikipedia.org/wiki?curid=4919982" title="Abdel">
Abdel

Abdel – powieść dla dzieci i młodzieży hiszpańskiego autora Enrique Páeza, wydana w 1994 roku. Książka porusza problemy z jakimi spotykają się nielegalni imigranci z Afryki.
Fabuła.
Książka jest formą pamiętnika napisanego przez 16-letniego Tuarega – Abdela. Chłopak mieszka na cmentarzu w Maladze, jest głodny i brudny. Utracił kontakt z ojcem Yasirem, a jego matka została zamordowana przez marokańskich żołnierzy. Abdel całe swoje dzieciństwo spędził ojcem. Mężczyźni byli członkami koczowniczego marokańskiego plemienia. Podczas wielu lat spędzonych na pustyni, nauczycielem i mentorem chłopca był Ben Abjalah. To dzięki niemu Abdel nauczył się czytać i pisać po arabsku i po hiszpańsku. Ubóstwo zmusiło Yasira do podjęcia decyzji o nielegalnej emigracji do Hiszpanii. Mężczyzna wierzył, że pobyt w Europie poprawi jakość życia jego małej rodziny. Podróż Marokańczyków, zwłaszcza przeprawa przez Cieśninę Gibraltarską, okazuje się bardzo niebezpieczny: statek, na którym starają się uciec jest przepełniony, a uciekinierom brakuje powietrza. Dodatkowo, podczas nielegalnej przeprawy, wielu mężczyzn umiera i zostaje wyrzuconych za burtę. Po przyjeździe do Hiszpanii nie napotykają raju, na który liczyli, a bardzo ciężkie życie. Po kilku dniach włóczęgi bez dachu nad głową, pieniędzy i jedzenia imigranci napotykają Jorge Meléndeza, który oferuje im nocleg i pracę na budowie. Niedługo po rozpoczęciu nowego zajęcia, Meléndez odkrywa językowe umiejętności Abdela, dlatego poszerza jego zakres obowiązków o transport tajemniczych paczek do centrum miasta. Po pewnym czasie główny bohater dowiaduje się, że jego pracodawca jest przemytnikiem narkotyków i że w opakowaniach znajduje się kokaina. Pewnego dnia Yasir i Abdel mają za zadanie wspólnie odebrać kolejną paczkę. Podczas przewozu pudełka do miasta mężczyźni zdają sobie sprawę, że wpadli w pułapkę przygotowaną przez Meléndeza i policję. Yasir zostaje złapany i zamknięty w więzieniu, Abdelowi udaje się uciec i znaleźć schronienie w jednym z grobowców na pobliskim cmentarzu. Po kilku dniach, wycieńczony Abdel poznaje rodzeństwo odwiedzające cmentarz: Alicię i Miguela. Między nastolatkami rodzi się przyjaźń. Wspólnie obmyślają dokładny plan potrzebny do zdemaskowania Meléndeza i oddania go w ręce policji. Plan, mimo szczerych chęci, nie udaje się. Abdel trafia do domu dziecka. Tam poznaje Charo Lafuente, nauczycielkę, która czyta jego pamiętnik i doprowadza do wydania książki na podstawie przygód Marokańczyka.
Odbiór i znaczenie dla literatury hiszpańskiej.
"Abdel" spotkał się z bardzo pozytywnym odbiorem i stał się bestsellerem na rynku hiszpańskim. Został wpisany na listę lektur szkolnych w Hiszpanii, a także i w Niemczech. Na książkę należy patrzeć nie tylko pod kątem literackim, ale również społecznym. Porusza bowiem tematy związane z nielegalną emigracją. Ideą utworu jest próba ukazania ciężkiego życia imigrantów i uświadomienia czytelnikowi, z jak dużą ilością przeciwności losu muszą mierzyć się ludzie na obczyźnie. W wielu przypadkach ludzie migrują, nie z własnej woli, ale z powodu trudnej sytuacji w jakiej się znaleźli (politycznej, religijnej lub gospodarczej).
Narracja.
Na swoim oficjalnym blogu Páez wyznał, że zdecydował się na napisanie swojej książki w pierwszej osobie liczby pojedynczej, ponieważ chciał, aby jego czytelnicy otrzymali historię z pierwszej ręki. Zależało mu na tym, żeby jego utwór nie został odebrany jak kolejna praca socjologiczna. Jego celem było dotarcie do serc, a nie do głów czytelników. Autor wyznał, że w pewnym sensie narrator powieści jest postacią prawdziwą, że na świecie żyją tysiące takich młodych emigrantów, przeżywających bardzo ciężkie chwile na emigracji. Nie poznał ich wszystkich, ale wie, że wielu z nich żyje obok niego na przykład w dzielnicy Lavapiés w Madrycie czy w innych ubogich częściach Hiszpanii.
Kontekst historyczny i polityczny.
Akcja powieści rozgrywa się w latach 90. XX wieku. Książka ma być rozumiana jako krytyka nieludzkich warunków życia nielegalnych emigrantów z Afryki Północnej, którzy przybyli do Hiszpanii w strachu przed marokańską polityką Hassana II (króla Maroka w latach 1961–1999).

</doc>
<doc id="4919990" url="https://pl.wikipedia.org/wiki?curid=4919990" title="Dydelfik">
Dydelfik



</doc>
<doc id="4919991" url="https://pl.wikipedia.org/wiki?curid=4919991" title="Hyladelphys kalinowskii">
Hyladelphys kalinowskii



</doc>
<doc id="4919992" url="https://pl.wikipedia.org/wiki?curid=4919992" title="Hyladelphys">
Hyladelphys



</doc>
<doc id="4920005" url="https://pl.wikipedia.org/wiki?curid=4920005" title="Acampsohelconinae">
Acampsohelconinae

Acampsohelconinae – podrodzina błonkówek z rodziny męczelkowatych. 
Taksonomia.
Rodzaje zaliczane do tej podrodziny były wcześniej zaliczane do podrodzin "Blacinae", "Helconinae" i "Sigalphinae".
Zasięg występowania.
Podrodzina obejmuje gatunki występujące w cieplejszych regionach całego świata. 
Biologia i ekologia.
Biologia niektórych rodzajów nie jest znana. Przedstawiciele rodzaju "Urosigalphus" są parazytoidami strąkowcowatych i ryjkowcowatych.
Systematyka.
Do "Acampsohelconinae" zalicza się 67 żyjących gatunków zgrupowanych w 2 plemionach i 3 rodzajach:
Plemię: "Afrocampsini"
Plemię: "Urosigalphini"
Oraz wymarłe plemię z jednym, monotypowym rodzajem:
Plemię: †"Acampsohelconini" 

</doc>
<doc id="4920007" url="https://pl.wikipedia.org/wiki?curid=4920007" title="Szczaw rozpierzchły">
Szczaw rozpierzchły

Szczaw rozpierzchły ("Rumex thyrsiflorus" Fingerh.) – gatunek rośliny z rodziny rdestowatych. Pochodzi z Europy Środkowej i Wschodniej oraz Syberii, z zasięgiem naturalnym przedstawianym jako sięgającym na zachodzie do Danii i Holandii, ale status w Polsce jest określany jako niepewny, przynajmniej w części obszaru. Gatunek bardzo ekspansywny, rozprzestrzeniający się inwazyjnie w Europie Zachodniej. Zawleczony też został do Ameryki Północnej. W Polsce pospolity z wyjątkiem obszarów górskich, łódzkiego i krańców północno-wschodnich, gdzie jest rzadszy. Często rośnie na siedliskach zaburzonych – na trawnikach, przydrożach i innych terenach ruderalnych.
Gatunek wykorzystywany jest jako roślina jadalna i lecznicza.
Biologia i ekologia.
Bylina, hemikryptofit. Kwitnie od lipca do sierpnia, 2 do 6 tygodni po szczawiu zwyczajnym. Nasiona rozsiewane są przez wiatr. Rośnie w miejscach suchych. Na murawach i łąkach, zwykle w miejscach zburzonych antropogenicznie – na siedliskach ruderalnych: przydrożach, nasypach, trawnikach, terenach kolejowych. 
W klasyfikacji zbiorowisk roślinnych Europy Środkowej gatunek charakterystyczny dla klasy zespołów (Ass.) "Arrhenatheretum elatioris" (łąka rajgrasowa) i zespołu "Echio-Melilotetum". 
Liczba chromosomów 2n = 14 (rośliny żeńskie) i 2n = 15 (rośliny męskie).
Zmienność.
Tworzy mieszańce ze szczawiem zwyczajnym.

</doc>
<doc id="4920008" url="https://pl.wikipedia.org/wiki?curid=4920008" title="Rumex thyrsiflorus">
Rumex thyrsiflorus



</doc>
<doc id="4920010" url="https://pl.wikipedia.org/wiki?curid=4920010" title="Szyłohorze">
Szyłohorze

Szyłohorze (; ) – wieś na Białorusi, w obwodzie witebskim, w rejonie głębockim, w sielsowiecie Hołubicze.
Nazwa dawniej używana – Szełahorze lub Szyłogorie.
Historia.
W czasach zaborów w granicach Imperium Rosyjskiego.
W dwudziestoleciu międzywojennym wieś leżała w Polsce, w województwie wileńskim, w powiecie dziśnieńskim, do 11 kwietnia 1929 w gminie Dokszyce, następnie w gminie Hołubicze.
Według Powszechnego Spisu Ludności z 1921 roku zamieszkiwało tu 105 osób, 9 było wyznania rzymskokatolickiego a 96 prawosławnego. Jednocześnie 69 mieszkańców zadeklarowało polską przynależność narodową a 36 białoruska. Było tu 17 budynków mieszkalnych. W 1931 w 18 domach zamieszkiwało 109 osób.
Miejscowość należała do parafii rzymskokatolickiej w m. Zaszcześle i prawosławnej w Hołubiczach. Podlegała pod Sąd Grodzki w Głębokiem i Okręgowy w Wilnie; właściwy urząd pocztowy mieścił się w Hołubiczach.

</doc>
<doc id="4920013" url="https://pl.wikipedia.org/wiki?curid=4920013" title="Jachówka (potok)">
Jachówka (potok)

Jachówka (dawniej nazywana także "Kamienną") – potok w Beskidzie Makowskim w polskich Beskidach Zachodnich w dorzeczu Skawy. Długość ok. 12 km. Cały bieg potoku znajduje się w granicach gminy Budzów w powiecie suskim.
Charakterystyka.
Źródła Jachówki znajdują się na wysokości ok. 620 m n.p.m. na południowo-zachodnich stokach Babicy, nieco powyżej siodła Przełęczy Szklarskiej. "Słownik geograficzny Królestwa Polskiego" (1882 r.) podawał, że "potok wytryska w obrębie wsi Bieńkówki w pow. myślenickim, spod wzgórza Babicy, na granicy tejże gminy z Trzebunią koło kaplicy na Gąsiorówce". W górnym biegu potok spływa w kierunku południowo-zachodnim stosunkowo szeroką doliną, ograniczoną od północy Pasmem Babicy, a od południa Pasmem Koskowej Góry, w której rozłożyły się wsie Bieńkówka i Jachówka. Nieco przed centrum Jachówki dolina się zwęża i skręca pod kątem prostym na północny zachód. Potok płynie teraz między dość stromymi stokami kończącego Pasmo Babicy Bucznika (od wschodu) oraz znacznie łagodniejszymi stokami grzbietu, odchodzącego od Makowskiej Góry w Pasmie Koskowej Góry na północ, ku dolinie Paleczki (od zachodu). W Budzowie, na wysokości 350,3 m n.p.m., Jachówka uchodzi do Paleczki.
Tok potoku w większości (poza fragmentem w dolnym biegu) nieuregulowany. W górnym biegu koryto kręte, lokalnie meandrujące. Prawie na całym biegu potok obrośnięty pasem drzew. Według "Słownika geograficznego Królestwa Polskiego" (1882 r.) z końcem XIX w. wody potoku poruszały w Bieńkówce 1 młyn i 1 "tracz" (tartak), w Jachówce 3 młyny i 11 "traczów", a w Budzowie 2 "tracze".

</doc>
<doc id="4920016" url="https://pl.wikipedia.org/wiki?curid=4920016" title="Junko Furuta">
Junko Furuta



</doc>
<doc id="4920024" url="https://pl.wikipedia.org/wiki?curid=4920024" title="Ajia Marina (Cypr Północny)">
Ajia Marina (Cypr Północny)



</doc>
<doc id="4920026" url="https://pl.wikipedia.org/wiki?curid=4920026" title="Ajia Marina">
Ajia Marina



</doc>
<doc id="4920027" url="https://pl.wikipedia.org/wiki?curid=4920027" title="Szweple">
Szweple

Szweple – obecnie część Królewszczyzny na Białorusi, w obwodzie witebskim, w rejonie dokszyckim, w sielsowiecie Królewszczyzna.
Historia.
W czasach zaborów w granicach Imperium Rosyjskiego.
W dwudziestoleciu międzywojennym wieś leżała w Polsce, w województwie wileńskim, w powiecie dziśnieńskim, w gminie Dokszyce a następnie w gminie Porpliszcze.
Według Powszechnego Spisu Ludności z 1921 roku zamieszkiwało tu 217 osób, 27 było wyznania rzymskokatolickiego a 190 prawosławnego. Jednocześnie 12 mieszkańców zadeklarowało polską przynależność narodową a 205 białoruską. Były tu 42 budynki mieszkalne. W 1931 w 48 domach zamieszkiwało 245 osób.
Miejscowość należała do parafii rzymskokatolickiej w m. Zaszcześle i prawosławnej w Hołubiczach. Podlegała pod Sąd Grodzki w Głębokiem i Okręgowy w Wilnie; właściwy urząd pocztowy mieścił się w Hołubiczach.

</doc>
<doc id="4920029" url="https://pl.wikipedia.org/wiki?curid=4920029" title="Sita Buzăului (gmina)">
Sita Buzăului (gmina)

Sita Buzăului – gmina w Rumunii, w okręgu Covasna. Obejmuje miejscowości Sita Buzăului, Crasna, Merișor i Zăbrătău. W 2011 roku liczyła 4584 mieszkańców.

</doc>
<doc id="4920030" url="https://pl.wikipedia.org/wiki?curid=4920030" title="Simona Kustec">
Simona Kustec

Simona Kustec (ur. 19 czerwca 1976 w Kamniku) – słoweńska polityk, politolog i nauczycielka akademicka, od 2020 do 2022 minister edukacji, nauki i sportu.
Życiorys.
W 1999 ukończyła studia politologiczne na Uniwersytecie Lublańskim. W 2005 obroniła na tej uczelni doktorat poświęcony interwencji państwa w celu przeciwdziałania dopingowi sportowemu. Zajęła się działalnością zawodową jako nauczycielka akademicka, objęła stanowisko profesora na macierzystym uniwersytecie. Specjalistka w zakresie analizy politycznej, polityki sportowej i praw człowieka, metodologii i ewaluacji polityk publicznych oraz badaniach wyborczych. Była badaczem i profesorem wizytującym na uczelniach w Chorwacji, Wielkiej Brytanii, Finlandii, Niemczech, Włoszech i Brazylii. Zasiadała w różnych gremiach naukowych i politycznych, zajmując się zwłaszcza analizą wyborów w Unii Europejskiej i przeciwdziałaniem dopingowi.
W wyborach w 2014 uzyskała mandat posłanki do Zgromadzenia Państwowego VII kadencji z listy Partii Mira Cerara. Od 2014 do 2018 kierowała klubem parlamentarnym ugrupowania (przekształconego w 2015 w Partię Nowoczesnego Centrum), objęła też funkcję jego wiceprezesa. W 2018 nie kandydowała ponownie, powracając do aktywności naukowej. 13 marca 2020 została ministrem edukacji, nauki i sportu w trzecim rządzie Janeza Janšy. Urząd ten sprawowała do czerwca 2022.
Życie prywatne.
Od 2002 do 2015 była żoną Leo Lipicera (nosiła wówczas nazwisko Kustec Lipicer), z którym ma córkę i syna.

</doc>
<doc id="4920035" url="https://pl.wikipedia.org/wiki?curid=4920035" title="Ajos Nikolaos Lefkas">
Ajos Nikolaos Lefkas



</doc>
<doc id="4920036" url="https://pl.wikipedia.org/wiki?curid=4920036" title="Mokra zgnilizna jabłek">
Mokra zgnilizna jabłek

Mokra zgnilizna jabłek (, ) – choroba wywołana przez gatunki grzybów z rodzaju "Penicillium". Jest najważniejszą z przechowalniczych chorób jabłek.
Objawy i szkodliwość.
Patogen ten wnika do jabłka przez uszkodzoną skórkę lub przez przetchlinki w obitych jabłkach. Jego zarodniki występują w powietrzu, na ścianach przechowalni i na powierzchni drewnianych skrzynek, w których przechowuje się jabłka. Grzybnia patogenu rozwija się w miąższu jabłka powodując jego mokrą zgniliznę. Na powierzchni porażonego jabłka tworzą się początkowo białe, potem zielonkawe grudki. Są to sporopochia z zarodnikami grzyba. Porażony owoc staje się bardzo miękki, tak, że nawet przy słabym dotknięciu pęka. Odsłania się wówczas jego brunatny, wodnisty miąższ o przykrym zapachu. Gnicie owocu często zachodzi bardzo szybko.
Choroba rozwija się głównie po zebraniu jabłek, podczas ich przechowywania. Z tego względu zaliczana jest do tzw. chorób przechowalniczych. Jabłka porażone mokrą zgnilizną nie tylko nie nadają się do spożycia, lecz są trujące. Patogen wytwarza w nich rakotwórczą mykotoksynę o nazwie patulina. Gdy zmiana chorobowa na jabłku jest niewielka, taki owoc nadaje się jeszcze do spożycia, jeśli usuniemy jego uszkodzoną część wraz z około jednocentymetrową warstwą otaczającego go zdrowego miąższu. Jeśli jednak uszkodzenie jest większe, taki owoc nie nadaje się nawet do przetwórstwa przemysłowego.
"P. expansum" atakuje także wiele innych owoców, m.in. gruszki i truskawki.
Etiologia.
Mokrą zgniliznę jabłek najczęściej wywołuje "Penicillium expansum", ale podawano też kilka innych gatunków: "Penicillium solitum", "Penicillium commune", "Penicillium verrucosum" i "Penicillium chrysogenum". Chociaż w chłodniach owoców wzrost tych gatunków odbywa się powoli, to jednak następuje. Mogą one rozwijać się nawet w temperaturach tak niskich jak -3ºC, a zarodniki mogą kiełkować w temperaturze 0ºC. Zakażenie "P. expansum" może rozpocząć się natychmiast po zbiorach na świeżych ranach powstałych podczas zbioru i transportu jabłek. Uszkodzenia te rozwijają się powoli w chłodni i rozwijająca się grzybnia może wytwarzać duże ilości zarodników, które są roznoszone przez ciągłe ruchy wentylatora. Infekcje "Penicillium" występujące przez przetchlinki są rzadkie, ale możliwe, zwłaszcza gdy owoce są zbyt dojrzałe i przetchlinki mogą się rozpadać. W rzadkich przypadkach źródłem infekcji mogą być zainfekowane resztki kwiatów. Chociaż niektóre odmiany, takie jak 'Honeycrisp' i 'Gala', mogą wydawać się bardziej podatne na infekcje mokrą zgnilizną, wszystkie dostępne obecnie odmiany jabłek i gruszek są podatne na tę chorobę, zwłaszcza przez rany.
Zapobieganie chorobie.
Patogen wnika do jabłek głównie przez uszkodzenia skórki, dlatego też należy je ostrożnie zrywać i transportować. Ważne jest, by zebrane owoce zostały jak najszybciej przetransportowane do przechowalni. Wyposażenie linii pakującej i pomieszczenia magazynowe powinny być czyszczone i dezynfekowane przynajmniej raz w sezonie. Do dezynfekcji używa się chloru i dwutlenek chloru, nadtlenku wodoru,niektórych związków organicznych, wody elektrolizowanej i ozonu. Kosze i skrzynki do zbioru można dezynfekować środkami grzybobójczymi lub parą. Środki dezynfekujące lub fungicydy mogą być używane w dipach owocowych i łączone z aplikacjami woskowymi.
Większość obecnie stosowanych fungicydów na kilka dni przed zbiorami może nie zapewniać najwyższego poziomu skuteczności, ponieważ infekcje "Penicillium" zwykle występują po zbiorach. Dlatego najskuteczniejszym chemicznym sposobem zwalczania mokrej zgnilizny jabłek pozostaje stosowanie fungicydów po zbiorach. Od dziesięcioleci fungicydy pozbiorowe są stosowane jako zraszanie owoców podczas zbiorów lub jako oprysk na linii pakowania. W ostatnich latach jednak najskuteczniejszą metodą stała się termonebulizacja (zwana również zamgławianiem na sucho). Jedną z zalet stosowania mgły jest to, że zmniejsza rozprzestrzenianie się zarodników między pojemnikami w porównaniu do sytuacji, gdy do zraszania używa się nieoczyszczonych pojemników. Chociaż aplikacja mgły nadal wymaga większej optymalizacji pod kątem innych chorób, wykazano, że ma lepszą skuteczność w walce z mokrą zgnilizną w porównaniu ze zwilżaniem. Stosuje się w tym celu fungicydy zawierające tiabendazol, pirymetanil, fludioksonil i difenokonazol. Oprócz tych czterech fungicydów do opryskiwania pozbiorowego zarejestrowany jest również kaptan. Jego skuteczność jest zadowalająca i może wystarczyć przy krótkotrwałym przechowywaniu owoców. Fungicydy pozbiorowe należy stosować wkrótce po zbiorach, ponieważ im więcej czasu upływa po zbiorach, tym większe jest ryzyko zepsucia się owoców podczas przechowywania.

</doc>
<doc id="4920037" url="https://pl.wikipedia.org/wiki?curid=4920037" title="Świnne">
Świnne

Świnne – obecnie część Pierwomajska na Białorusi, w obwodzie witebskim, w rejonie dokszyckim, w sielsowiecie Tumiłowicze.
Nazwa dawnej używana to Swinoje.
Historia.
W czasach zaborów w granicach Imperium Rosyjskiego.
W dwudziestoleciu międzywojennym ówczesny zaścianek leżał w Polsce, w województwie wileńskim, w powiecie dziśnieńskim, w gminie Dokszyce.
Według Powszechnego Spisu Ludności z 1921 roku zamieszkiwało tu 136 osób, wszystkie były wyznania prawosławnego i zadeklarowały białoruską przynależność narodową. Były tu 24 budynki mieszkalne. W 1931 w 25 domach zamieszkiwało 141 osób.
Miejscowość należała do parafii rzymskokatolickiej w m. Dokszycach i prawosławnej w Tumiłowiczach. Podlegała pod Sąd Grodzki w Dokszycach i Okręgowy w Wilnie; właściwy urząd pocztowy mieścił się w Tumiłowiczach.

</doc>
<doc id="4920039" url="https://pl.wikipedia.org/wiki?curid=4920039" title="Polontex">
Polontex

Polontex – polskie przedsiębiorstwo przemysłu włókienniczego z siedzibą w Poraju. Zakład produkcyjny spółki znajduje się w Częstochowie, przy ulicy Rejtana (dawna „Ceba”).
Firma została założona w 1990 roku. W 1994 roku Polontex wykupił zakłady należące do upadłej „Ceby”, z historią sięgającą 1883 roku.
Przedsiębiorstwo zatrudnia ponad 400 osób. Należy do niego 23 ha terenu oraz 100 tys. m² hal produkcyjnych (częściowo dzierżawione innym podmiotom). Jest jednym z największych producentów tkanin dekorowanych w Polsce.
Zajmuje się głównie produkcją firan, zasłon, obrusów, tkanin ubraniowych oraz technicznych. W 2020 roku, w związku z pandemią COVID-19, rozpoczął także produkcję maseczek ochronnych.

</doc>
<doc id="4920044" url="https://pl.wikipedia.org/wiki?curid=4920044" title="Jakub Pszoniak">
Jakub Pszoniak

Jakub Pszoniak (ur. 1983 w Bytomiu) – polski poeta.
Autor tomów "Chyba na pewno" (Biuro Literackie, 2019), "Lorem ipsum" (Biuro Literackie, 2022) oraz wyboru wierszy Mirona Białoszewskiego "Z dnia robię noc" (Biuro Literackie, 2022). Autor przekładów wierszy Kateryny Michalicyny zebranych w tomie "Głosy" (Fundacja Pogranicze, 2022) Laureat Wrocławskiej Nagrody Poetyckiej Silesius 2020 w kategorii debiut roku za tom "Chyba na pewno" Za ten tom był nominowany do Nagrody Poetyckiej im. Konstantego Ildefonsa Gałczyńskiego 2020. Za projekt tego tomu był wyróżniony w XXII Ogólnopolskim Konkursie Poetyckim im. Jacka Bierezina 2016. Finalista projektu Biura Literackiego "Połów" 2016. Publikował m.in. w "artPapierze", "Kontencie" i "Odrze."

</doc>
<doc id="4920046" url="https://pl.wikipedia.org/wiki?curid=4920046" title="Niszczyciele typu Buenos Aires">
Niszczyciele typu Buenos Aires

Niszczyciele typu Buenos Aires – typ niszczycieli zbudowanych w Wielkiej Brytanii dla argentyńskiej Marynarki Wojennej.
W ramach programu unowocześnienia argentyńskiej Marynarki Wojennej z 1934 roku, zamówiła ona w Wielkiej Brytanii budowę lekkiego krążownika ARA „La Argentina” oraz siedem niszczycieli typu "Buenos Aires". Konstrukcja tych niszczycieli została oparta na konstrukcji brytyjskich niszczycieli typu Gallant. Niszczyciele budowane były w trzech brytyjskich stoczniach: Vickers–Armstrong w Barrow-in-Furness (3 okręty), John Brown &amp; Company w Clydebank (2 okręty), Cammell Laird w Birkenhead (2 okręty). Budowę ich rozpoczęto w 1936, a zakończono w 1938 roku.
W roku 1956 usunięto z nich jedną poczwórną wyrzutnię torped, a w latach 1958-1959 zmodernizowano ich uzbrojenie. Usunięto 1 działo kal. 120 mm oraz 4 karabiny maszynowe kal. 12,7 mm, w to miejsce zamontowano 4 działa uniwersalne kal. 40 mm, dwie wyrzutnie bomb głębinowych oraz radar i sonar.

</doc>
<doc id="4920051" url="https://pl.wikipedia.org/wiki?curid=4920051" title="Pszoniak">
Pszoniak

Osoby o tym nazwisku:

</doc>
<doc id="4920053" url="https://pl.wikipedia.org/wiki?curid=4920053" title="Świstopol">
Świstopol

Świstopol – obecnie część Dokszyc na Białorusi, w obwodzie witebskim, w rejonie dokszyckim.
Nazwa dawnej używana to Swistopol.
Historia.
W czasach zaborów w granicach Imperium Rosyjskiego.
W dwudziestoleciu międzywojennym ówczesny folwark leżał w Polsce, w województwie wileńskim, w powiecie dziśnieńskim, w gminie Dokszyce.
Według Powszechnego Spisu Ludności z 1921 roku zamieszkiwało tu 10 osób, wszystkie były wyznania rzymskokatolickiego i zadeklarowały polską przynależność narodową. Były tu 2 budynki mieszkalne. W 1931 w 4 domach zamieszkiwało 17 osób.
Miejscowość należała do parafii rzymskokatolickiej w m. Dokszycach. Podlegała pod Sąd Grodzki w Dokszycach i Okręgowy w Wilnie; właściwy urząd pocztowy mieścił się w Dokszycach.

</doc>
<doc id="4920058" url="https://pl.wikipedia.org/wiki?curid=4920058" title="Yoh Yoshinari">
Yoh Yoshinari



</doc>
<doc id="4920063" url="https://pl.wikipedia.org/wiki?curid=4920063" title="Torguny">
Torguny

Torguny (; ) – agromiasteczko na Białorusi, w obwodzie witebskim, w rejonie dokszyckim, w sielsowiecie Tumiłowicze.
Znajduje się tu parafialna cerkiew prawosławna pw. Obrazu Chrystusa Zbawiciela Nie Ludzką Ręką Uczynionego.
Historia.
W czasach zaborów w granicach Imperium Rosyjskiego.
W dwudziestoleciu międzywojennym ówczesny zaścianek leżał w Polsce, w województwie wileńskim, w powiecie dziśnieńskim, w gminie Dokszyce.
Według Powszechnego Spisu Ludności z 1921 roku zamieszkiwało tu 511 osób, 5 było wyznania rzymskokatolickiego a 506 prawosławnego. Jednocześnie wszyscy mieszkańcy zadeklarowali białoruską przynależność narodową. Było tu 101 budynków mieszkalnych. W 1931 w 123 domach zamieszkiwało 585 osób.
Miejscowość należała do parafii rzymskokatolickiej i prawosławnej w Dokszycach. Podlegała pod Sąd Grodzki w Dokszycach i Okręgowy w Wilnie; właściwy urząd pocztowy mieścił się w Dokszycach.

</doc>
<doc id="4920071" url="https://pl.wikipedia.org/wiki?curid=4920071" title="Jan Rojewski (poeta)">
Jan Rojewski (poeta)

Jan Rojewski (ur. 1994 w Łodzi) – polski dziennikarz i poeta. 
Publikował m.in. w "Gazecie Wyborczej", "Rzeczpospolitej", "Dzienniku Gazecie Prawnej", "Onecie", "Tygodniku Powszechnym", "Miesięczniku Znak". Jest stałym współpracownikiem "Tygodnika Polityka" i dziennikarzem "Wirtualnej Polski".
Autor tomu "Ikonoklazm" (Biuro Literackie, 2018), za który został nominowany do Nagrody Literackiej Gdynia 2019 w kategorii poezja oraz do Wrocławskiej Nagrody Poetyckiej Silesius 2019 w kategorii debiut a także wyróżniony w XV Ogólnopolskim Konkursie Literackim im. Artura Fryza 2019 na najlepszy poetycki debiut książkowy roku 2018. Za projekt tego tomu był nominowany do Nagrody Głównej XXII Ogólnopolskiego Konkursu Poetyckiego im. Jacka Bierezina 2016 i otrzymał Nagrodę Publiczności.
Podczas gali wręczenia Wrocławskiej Nagrody Poetyckiej Silesius 2019 wraz z nominowanymi Maciejem Bobulą i Michałem Domagalskim ogłosił, że poeci postanowili podzielić się nagrodą finansową po równo. Ten gest doprowadził do zmiany regulaminu nagrody w kolejnych latach.
Od września 2021 redaktor naczelny portalu Truestory.pl.

</doc>
<doc id="4920076" url="https://pl.wikipedia.org/wiki?curid=4920076" title="Marmosini">
Marmosini

Marmosini – plemię ssaków z podrodziny dydelfów (Didelphinae) w rodzinie dydelfowatych (Didelphidae).
Występowanie.
Plemię obejmuje gatunki występujące w Ameryce.
Systematyka.
Do plemienia należą następujące występujące współcześnie rodzaje:
oraz rodzaj wymarły:

</doc>
<doc id="4920084" url="https://pl.wikipedia.org/wiki?curid=4920084" title="Kościół poewangelicki w Kopanicy">
Kościół poewangelicki w Kopanicy

Kościół poewangelicki – dawna świątynia protestancka znajdująca się w dawnym mieście, obecnie wsi Kopanica, w powiecie wolsztyńskim, w województwie wielkopolskim.
Jest to świątynia wzniesiona w latach 1858-59, w stylu neoromańskim, posiada kwadratową wieżę pozbawioną dachu hełmowego, który zawalił się w 1945 roku. Po zakończeniu II wojny światowej kościół pełnił funkcję magazynu, obecnie nie jest użytkowany.
Do rejestru zabytków pod numerem 189/Wlkp/A z 25.06.2004 wpisany jest kościół oraz cmentarz przykościelny.

</doc>
<doc id="4920087" url="https://pl.wikipedia.org/wiki?curid=4920087" title="Medaliści igrzysk olimpijskich w rugby">
Medaliści igrzysk olimpijskich w rugby

Medaliści igrzysk olimpijskich w rugby – zestawienie zawodników, zawodniczek i reprezentacji, które przynajmniej raz stanęły na podium w turniejach olimpijskich w rugby union oraz rugby 7.
Medaliści chronologicznie.
Rugby union.
W poniższej tabeli przedstawiono wszystkich medalistów igrzysk olimpijskich w rugby union w latach 1900–1924.
Rugby 7 kobiet.
W poniższej tabeli przedstawiono wszystkie medalistki igrzysk olimpijskich w rugby 7 w latach 2016−2021.
Rugby 7 mężczyzn.
W poniższej tabeli przedstawiono wszystkich medalistów igrzysk olimpijskich w rugby 7 w latach 2016−2021
Klasyfikacje medalowe.
Klasyfikacja zawodników.
W poniższym zestawieniu ujęto klasyfikację zawodników, którzy zdobyli przynajmniej jeden medal olimpijski w rugby. W przypadku, gdy dwóch lub więcej zawodników zdobyło tę samą liczbę medali wszystkich kolorów, wzięto pod uwagę najpierw kolejność chronologiczną, a następnie porządek alfabetyczny. W przypadku, gdy dany zawodnik zdobywał medale dla dwóch lub więcej krajów, podano wszystkie państwa, w barwach których startował.
Klasyfikacja zawodniczek.
W poniższym zestawieniu ujęto klasyfikację zawodniczek, które zdobyły przynajmniej jeden medal olimpijski w rugby 7.
Klasyfikacje medalowe.
Klasyfikacja państw.
Poniższa tabela przedstawia klasyfikację państw, które zdobyły przynajmniej jeden medal olimpijski w rugby. Uwzględniono wspólnie medale zdobyte przez mężczyzn w rugby union i 7 oraz przez kobiety w rugby 7.
Klasyfikacja państw według lat.
W poniższej tabeli zestawiono państwa według liczby medali zdobytych w rugby podczas kolejnych edycji letnich igrzysk olimpijskich. Przedstawiono sumę wszystkich medali (złotych, srebrnych i brązowych) we wszystkich konkurencjach łącznie.
Klasyfikacja państw według konkurencji.
W poniższej tabeli przedstawiono liczbę medali zdobytych przez poszczególne państwa w konkurencjach w rugby.

</doc>
<doc id="4920103" url="https://pl.wikipedia.org/wiki?curid=4920103" title="Trusy">
Trusy

Trusy – dawny folwark. Tereny, na których był położony, leżą obecnie na Białorusi, w obwodzie witebskim, w rejonie dokszyckim, w sielsowiecie Tumiłowicze.
Historia.
W czasach zaborów ówczesna wieś w granicach Imperium Rosyjskiego.
W dwudziestoleciu międzywojennym folwark leżał w Polsce, w województwie wileńskim, w powiecie dziśnieńskim, w gminie Dokszyce.
Według Powszechnego Spisu Ludności z 1921 roku zamieszkiwało tu 29 osób, 28 było wyznania rzymskokatolickiego, a 1 prawosławnego. Jednocześnie 28 mieszkańców zadeklarowało polską przynależność narodową, a 1 białoruska. Były tu 4 budynki mieszkalne. W 1931 w 3 domach zamieszkiwały 34 osoby.
Miejscowość należała do parafii rzymskokatolickiej i prawosławnej w Dokszycach. Podlegała pod Sąd Grodzki w Dokszycach i Okręgowy w Wilnie; właściwy urząd pocztowy mieścił się w Dokszycach.

</doc>
<doc id="4920110" url="https://pl.wikipedia.org/wiki?curid=4920110" title="Turulka">
Turulka

Turulka – dawny folwark. Tereny na których był położony, leżą obecnie na Białorusi, w obwodzie witebskim, w rejonie dokszyckim, w sielsowiecie Tumiłowicze.
Inna nazwa miejscowości to Turolka.
Historia.
W czasach zaborów w granicach Imperium Rosyjskiego.
W dwudziestoleciu międzywojennym folwark leżał w Polsce, w województwie wileńskim, w powiecie dziśnieńskim, w gminie Dokszyce.
Według Powszechnego Spisu Ludności z 1921 roku zamieszkiwało tu 11 osób, 1 była wyznania rzymskokatolickiego a 10 prawosławnego. Jednocześnie 2 mieszkańców zadeklarowało polską przynależność narodową a 9 białoruska. Był tu 1 budynek mieszkalny. W 1931 w 2 domach zamieszkiwało 9 osób.
Miejscowość należała do parafii rzymskokatolickiej i prawosławnej w Dokszycach. Podlegała pod Sąd Grodzki w Dokszycach i Okręgowy w Wilnie; właściwy urząd pocztowy mieścił się w Dokszycach.

</doc>
<doc id="4920114" url="https://pl.wikipedia.org/wiki?curid=4920114" title="Wasilewszczyzna">
Wasilewszczyzna



</doc>
<doc id="4920123" url="https://pl.wikipedia.org/wiki?curid=4920123" title="Puchar Kosowa w piłce nożnej mężczyzn (2016/2017)">
Puchar Kosowa w piłce nożnej mężczyzn (2016/2017)

Puchar Kosowa w sezonie 2016/2017 zdobył zespół KF Besa Peć.
Runda wstępna 1.
Mecze tej rundy rozegrano 29 czerwca 2016. Klub przeszedł do kolejnej fazy bez gry.
Runda wstępna 2.
Mecze tej rundy rozegrano 25 oraz 26 października 2016.
Runda wstępna 3.
Mecze tej rundy rozegrano 9 oraz 10 listopada 2016.
Runda wstępna 4.
Mecze tej rundy rozegrano 3 grudnia 2016.
1/8 finału.
Mecze tej rundy rozegrano 18, 19 oraz 21 lutego 2017.
Ćwierćfinał.
Mecze tej rundy rozegrano 15 oraz 16 marca 2017.
Półfinał.
Pierwsze mecze tej rundy zostały rozegrane 29 marca, natomiast rewanże – 19 kwietnia 2017.

</doc>
<doc id="4920136" url="https://pl.wikipedia.org/wiki?curid=4920136" title="Wasilewszczyzna (rejon dokszycki)">
Wasilewszczyzna (rejon dokszycki)

Wasilewszczyzna – dawny folwark. Tereny na których był położony, leżą obecnie na Białorusi, w obwodzie witebskim, w rejonie dokszyckim, w sielsowiecie Dokszyce.
Historia.
W czasach zaborów w granicach Imperium Rosyjskiego.
W dwudziestoleciu międzywojennym folwark leżał w Polsce, w województwie wileńskim, w powiecie dziśnieńskim, w gminie Dokszyce.
Według Powszechnego Spisu Ludności z 1921 roku zamieszkiwało tu 4 osoby, wszystkie były wyznania rzymskokatolickiego i zadeklarowały polską przynależność narodową. Był tu 1 budynek mieszkalny. W 1931 w 1 domu zamieszkiwało 7 osób.
Miejscowość należała do parafii rzymskokatolickiej w Dokszycach. Podlegała pod Sąd Grodzki w Dokszycach i Okręgowy w Wilnie; właściwy urząd pocztowy mieścił się w Dokszycach.

</doc>
<doc id="4920253" url="https://pl.wikipedia.org/wiki?curid=4920253" title="Tao Geoghegan Hart">
Tao Geoghegan Hart

Tao Geoghegan Hart (ur. 30 marca 1995 w Holloway) – brytyjski kolarz szosowy.
Osiągnięcia.
Opracowano na podstawie:
Bibliografia.
 

</doc>
<doc id="4920333" url="https://pl.wikipedia.org/wiki?curid=4920333" title="Wieciera">
Wieciera

Wieciera (; ) – wieś na Białorusi, w obwodzie witebskim, w rejonie dokszyckim, w sielsowiecie Tumiłowicze.
Historia.
W czasach zaborów w granicach Imperium Rosyjskiego.
W dwudziestoleciu międzywojennym wieś leżała w Polsce, w województwie wileńskim, w powiecie dziśnieńskim, do 11 kwietnia 1929 w gminie Dokszyce, następnie w gminie Hołubicze.
Według Powszechnego Spisu Ludności z 1921 roku zamieszkiwało tu 189 osoby, 25 było wyznania rzymskokatolickiego a 164 prawosławnego. Jednocześnie 45 mieszkańców zadeklarowali polską przynależność narodową a 144 białoruską. Były tu 34 budynki mieszkalne. Wykaz miejscowości wyszczególnił wieś i folwark Wieciera. W 1931 wieś zamieszkiwało 174 osoby w 35 domach, a folwark 81 osób w 5 domach.
Miejscowość należała do parafii rzymskokatolickiej i prawosławnej w Dokszycach. Podlegała pod Sąd Grodzki w Dokszycach i Okręgowy w Wilnie; właściwy urząd pocztowy mieścił się w Dokszycach.

</doc>
<doc id="4920546" url="https://pl.wikipedia.org/wiki?curid=4920546" title="Medaliści igrzysk olimpijskich w rugby 7">
Medaliści igrzysk olimpijskich w rugby 7



</doc>
<doc id="4920585" url="https://pl.wikipedia.org/wiki?curid=4920585" title="Jerzy Onuch">
Jerzy Onuch

Jerzy „Jura” Onuch (ur. 28 czerwca 1954 w Lublinie) – polski kurator i dyplomata; dyrektor Instytutu Polskiego w Kijowie (2005–2010) i Instytutu Kultury Polskiej w Nowym Jorku (2010–2014).
Życiorys.
Jerzy Onuch ukończył szkołę plastyczną w Lublinie (1974) oraz malarstwo na Akademii Sztuk Pięknych w Warszawie (1979). Pierwsze wystawy prezentował w 1976. W 1979 został dyrektorem i kuratorem afiliowanej przy ASP Pracowni Dziekanka, gdzie m.in. z Januszem Bałdygą i Łukaszem Szajną zrealizował przeszło 70 wystaw i wydarzeń, głównie programów eksperymentalnych. Onuch był w tym czasie zapraszany także za granicę. W 1987 wyjechał najpierw do Stanów Zjednoczonych, a po roku osiadł w Toronto w Kanadzie. Kontynuował tam karierę artystyczną. W połowie lat 90. wrócił do Polski. W 1993 był kuratorem pierwszej dużej wystawy ukraińskiej sztuki współczesnej w Polsce – „Stepy Europy” w Centrum Sztuki Współczesnej Zamek Ujazdowski w Warszawie. Od 1997 do 2004 Onuch był dyrektorem Centrum Sztuki Współczesnej przy Uniwersytecie Narodowym „Akademia Kijowsko-Mohylańska” prowadzonej pod patronatem Fundacji Sorosa. W tym czasie w Centrum wystawiano prace m.in. Andy'ego Warhola, Josepha Beuysa, Nam June Paika, Ilji Kabakowa, Josepha Kosutha, Leona Tarasewicza, Olega Kulika. Pomagał także młodym artystom pokolenia pomarańczowej rewolucji. W 2003 magazyn "Korrespondent" określił Onucha jako jednego z 10 najbardziej wpływowych cudzoziemców na Ukrainie. W 2005 Onuch związał się z Polską dyplomacją, kierując jako dyrektor do 2010 Instytutem Polskim w Kijowie, zaś w latach 2010–2014 Instytutem Kultury Polskiej w Nowym Jorku. W 2014 był kandydatem na dyrektora Muzeum Lubelskiego w Lublinie. 
Żonaty. Ojciec córki.

</doc>
<doc id="4920586" url="https://pl.wikipedia.org/wiki?curid=4920586" title="Rudolf Matuszek">
Rudolf Matuszek

Rudolf Józef Matuszek (ur. 3 marca 1892 w Kiczycach, zm. 30 stycznia 1950) – podpułkownik piechoty Wojska Polskiego, kawaler Orderu Virtuti Militari.
Życiorys.
Urodził się 3 marca 1892 w Kiczycach, w ówczesnym powiecie skoczowskim Śląska Austriackiego, w rodzinie Karola i Krystyny z domu Bauck. Od 1898 do 1907 uczył się w szkole powszechnej w Skoczowie. W 1911 ukończył Seminarium Nauczycielskie w Bielsku. Od 1 marca 1912 do 30 września 1913 pracował jako nauczyciel w polskiej szkole w Ochabach. W tym czasie należał do Związku Strzeleckiego. Jesienią 1913 został powołany do odbycia służby w cesarsko-królewskiej Obronie Krajowej, w charakterze jednorocznego ochotnika. Został wcielony do 31 pułku piechoty Obrony Krajowej w Cieszynie, który w 1917 został przemianowany na pułk strzelców nr 31. W jego szeregach walczył w czasie I wojny światowej na froncie rosyjskim i włoskim. Awansował na chorążego, a później podporucznika rezerwy ze starszeństwem z 1 stycznia 1916. Dwukrotnie ranny: w listopadzie 1914 i w czerwcu 1915.
Od listopada 1918 w Wojsku Polskim. W szeregach pułku piechoty Ziemi Cieszyńskiej (w lutym 1919 przemianowany na 10 pułk piechoty) walczył na wojnie z Ukraińcami, a następnie na wojnie z bolszewikami. Dowodził III batalionem.
3 maja 1922 został zweryfikowany w stopniu majora ze starszeństwem z dniem 1 czerwca 1919 i 482. lokatą w korpusie oficerów piechoty. 10 lipca tego roku został zatwierdzony w macierzystym 10 pułku piechoty w Łowiczu na stanowisku dowódcy batalionu. W 1923 dowodził III batalionem 10 pp, który był detaszowany w Skierniewicach. W 1924 został dowódcą batalionu szkolnego piechoty nr 4, a 1 sierpnia 1925 dowódcą batalionu szkolnego piechoty Okręgu Korpusu Nr IV. Następnie został przeniesiony na stanowisko dowódcy batalionu podchorążych rezerwy piechoty nr 10 w Gródku Jagiellońskim. 26 stycznia 1928 został awansowany do stopnia podpułkownika ze starszeństwem z dniem 1 stycznia 1928 i 47. lokatą w korpusie oficerów piechoty. W listopadzie tego roku został przeniesiony do 15 pułku piechoty w Dęblinie na stanowisko na zastępcy dowódcy pułku, a w styczniu 1930 do 36 pułku piechoty Legii Akademickiej w Warszawie na takie samo stanowisko. W styczniu 1934 został przeniesiony do Szkoły Podoficerskiej Piechoty dla Małoletnich Nr 3 w Nisku na stanowisko komendanta. W marcu 1939 został przeniesiony do 16 pułku piechoty w Tarnowie na stanowisko dowódcy pułku.
Na czele tego oddziału walczył w kampanii wrześniowej i dostał się do niemieckiej niewoli. Przebywał w Oflagu II C Woldenberg. Po uwolnieniu z niewoli wrócił do kraju. Zmarł 30 stycznia 1950, pochowany na cmentarzu ewangelickim w Katowicach. Obecnie patron 3 Niżańskiego batalionu inżynieryjnego.
W 1926 ożenił się z Heleną z Koziełło-Wojciechowską, z którą miał córkę Marię Halinę (ur. 15 lipca 1927) i syna Romana Lubomira (ur. 9 lipca 1930).

</doc>
<doc id="4920709" url="https://pl.wikipedia.org/wiki?curid=4920709" title="Wiereciejka (rejon dokszycki)">
Wiereciejka (rejon dokszycki)

Wiereciejka (; ) – wieś na Białorusi, w obwodzie witebskim, w rejonie dokszyckim, w sielsowiecie Krypule.
Historia.
W czasach zaborów w granicach Imperium Rosyjskiego.
W dwudziestoleciu międzywojennym ówczesny zaścianek leżał w Polsce, w województwie wileńskim, w powiecie dziśnieńskim, do 11 kwietnia 1929 w gminie Dokszyce, następnie w gminie Hołubicze.
Według Powszechnego Spisu Ludności z 1921 roku zamieszkiwało tu 247 osób, 4 było wyznania rzymskokatolickiego a 243 prawosławnego. Jednocześnie 17 mieszkańców zadeklarowało polską przynależność narodową a 230 białoruska. Były tu 42 budynki mieszkalne. W 1931 w 52 domach zamieszkiwało 285 osób.
Miejscowość należała do parafii rzymskokatolickiej w Dokszycach i prawosławnej w Hnieździłowie. Podlegała pod Sąd Grodzki w Dokszycach i Okręgowy w Wilnie; właściwy urząd pocztowy mieścił się w Dokszycach.
W 1925 we wsi umiejscowiono strażnicę KOP „Wiereciejka”. W 1932 roku obsada strażnicy zakwaterowana była w budynku KOP.. Strażnica funkcjonowała do czasu agresji Związku Radzieckiego na Polskę.

</doc>
<doc id="4920764" url="https://pl.wikipedia.org/wiki?curid=4920764" title="Peaches en Regalia">
Peaches en Regalia

Peaches en Regalia – utwór instrumentalny z 1969 roku nagrany przez Franka Zappę wydany w 1970 roku na promocyjnym singlu. Wcześniej kompozycję opublikowano na albumie "Hot Rats" (1969). Autorem kompozycji jest Zappa.
Na liście 100 najlepszych piosenek 1969 roku, sporządzonej przez redakcję amerykańskiego czasopisma „Billboard” i opublikowanej w 2019 roku, utwór „Peaches en Regalia” został umieszczony na 76. pozycji.
W 2009 roku amerykański zespół Zappa Plays Zappa (w tym syn Zappy Dweezil, gitarzysta Steve Vai i saksofonista Napoleon Murphy Brock) został uhonorowany nagrodą Grammy w kategorii Best Rock Instrumental Performance za ten utwór.
Charakterystyka.
„Peaches en Regalia” jest jednym z najpopularniejszych utworów w dyskografii Zappy. To instrumentalne dzieło rockowe po raz pierwszy wydane zostało na albumie "Hot Rats" (1969), na którym było ścieżką otwierającą. Kompozycję rozpoczyna charakterystyczne intro perkusyjne. Podczas wtórnych wykonań utworu przez Zappę, a także przez innych artystów, nigdy w pełni nie odwzorowywano oryginalnej wersji studyjnej.
Wersja z "Hot Rats", która trafiła też na promocyjny singiel (strona B: „Little Umbrellas”) wydany w 1970 roku przez wytwórnię Bizarre, jest muzycznie najbardziej wyrazista. Oryginalną aranżację wyróżnia wesoła melodia, którą oparto na solidnej sekcji rytmicznej. Druga aranżacja z 1971 roku, którą opublikowano na albumie koncertowym "", zawiera wokalizę w wykonaniu Howarda Kaylana i Marka Volmana. Na album "Tinseltown Rebellion" z 1981 roku trafiła wersja utworu zatytułowana „Peaches III”. Tę aranżację wypełnia charakterystyczne brzmienie syntezatora, na którym zagrał Tommy Mars, oraz oryginalny łącznik.
„Peaches en Regalia” był w programach koncertów Zappy w 1971 roku, w latach 1976–1980 i ponownie podczas jego ostatniej trasy koncertowej w 1988 roku. W latach 1976–1977 tą kompozycją zespół regularnie otwierał występy na żywo (perkusyjnemu intro towarzyszyło podnoszenie kurtyny), a w 1980 roku utwór grano na bis.
Personel.
Źródło:

</doc>
<doc id="4920874" url="https://pl.wikipedia.org/wiki?curid=4920874" title="Stawiska (Katowice)">
Stawiska (Katowice)

Stawiska − część Katowic, położona w rejonie ul. Stawiska oraz Krakowskiej, na odcinku od wiaduktu nad linią kolejową nr 171 na zachodzie do granicy miasta z Mysłowicami na wschodzie, na terenach dwóch jednostek pomocniczych rozdzielonych ul. Krakowską: Szopienice-Burowiec (północna część) i Janów-Nikiszowiec (południowa część), nad rzeką Boliną. 
Początki Stawisk sięgają początku XIX wieku. Powstały one wówczas jako kolonia Janowa po prawej stronie drogi w kierunku Mysłowic (obecna ul. Krakowska). Na początku XX wieku kupcy katowiccy postawili w Stawiskach osiem jedno- i dwupiętrowych domów wielorodzinnych w związku z powstaniem w Szopienicach huty "Uthemann" (obecna Huta Metali Nieżelaznych Szopiencie). Część tej zabudowy przetrwała do dnia dzisiejszego – są to budynki przy ul. Krakowskiej 207, 208, 208a, 209 i 210. W jednym z tych domów mieszkał Paweł Antonik – robotnik wydziału maszynowego obecnego szybu "Carmer" kopalni węgla kamiennego "Giesche" (obecnie kopalnia "Wieczorek"), który został zwolniony z pracy za organizację strajku solidarnościowego z pracownikami pobliskiej huty "Wilhelmina", protestującymi od 8 czerwca 1910 roku. W Stawiskach powstały również baraki, gdzie odbywały się zebrania grup "Sokoła" z Szopienic oraz zebrania miejscowych komunistów. 
W 1926 roku Stawiska zostały włączone do gminy Szopienice-Roździeń, a 31 grudnia 1959 roku do Katowic. W latach 70. i 80. XX wieku powstała znaczna część zabudowy przemysłowo-usługowej przy ul. Krakowskiej, natomiast w 2010 roku został wybudowany dom przy ul. Krakowskiej 210a.
Obecnie Stawiska pełnią głównie funkcje usługowe. Według stanu z października 2020 roku, zlokalizowane są tu następujące przedsiębiorstwa: sklep budowlany, sklepy z częściami i akcesoriami samochodowymi i motocyklowymi, hurtownia wyposażenia optycznego i okulistycznego, przedsiębiorstwo obsługujące infrastrukturę gazowniczą czy sklep z urządzeniami GPS.
Przy ul. Krakowskiej zlokalizowany jest przystanek autobusowy ZTM "Kolonia Stawiska". W październiku 2020 roku odjeżdżało z niego 6 linii autobusowych, w tym jedna nocna. Linie te mają charakter międzymiastowy i łączą Stawiska z sąsiednimi dzielnicami Katowic (głównie z Zawodziem, Wilhelminą i Śródmieściem) oraz pobliskimi gminami, w tym z Bieruniem, Chełmem Śląskim, Dąbrową Górniczą, Imielinem, Lędzinami, Mysłowicami i Sosnowcem. Wierni rzymskokatoliccy mieszkający w Stawiskach przynależą do parafii św. Jadwigi Śląskiej.

</doc>
<doc id="4921199" url="https://pl.wikipedia.org/wiki?curid=4921199" title="Wołosadka">
Wołosadka

Wołosadka – dawna wieś. Tereny, na których była położona, leżą obecnie na Białorusi, w obwodzie witebskim, w rejonie dokszyckim, w sielsowiecie Krypule.
Historia.
W czasach zaborów ówczesny folwark w granicach Imperium Rosyjskiego.
W dwudziestoleciu międzywojennym wieś leżała w Polsce, w województwie wileńskim, w powiecie dziśnieńskim, do 11 kwietnia 1929 w gminie Dokszyce, następnie w gminie Hołubicze.
Według Powszechnego Spisu Ludności z 1921 roku zamieszkiwały tu 83 osób, 1 była wyznania rzymskokatolickiego, a 17 prawosławnego. Jednocześnie wszyscy mieszkańcy zadeklarowali białoruską przynależność narodową. Było tu 17 budynków mieszkalnych. W 1931 w 19 domach zamieszkiwało 105 osób.
Miejscowość należała do parafii rzymskokatolickiej i prawosławnej w Dokszycach. Podlegała pod Sąd Grodzki w Dokszycach i Okręgowy w Wilnie; właściwy urząd pocztowy mieścił się w Dokszycach.

</doc>
<doc id="4921387" url="https://pl.wikipedia.org/wiki?curid=4921387" title="Subramanyan Chandrasekhar">
Subramanyan Chandrasekhar



</doc>
<doc id="4921439" url="https://pl.wikipedia.org/wiki?curid=4921439" title="Aleksander Radziszewski">
Aleksander Radziszewski

Aleksander Radziszewski herbu Niezgoda (zm. przed 24 kwietnia 1670 roku) – kasztelan podlaski od 1666 roku, kasztelan liwski do 1666 roku, podkomorzy drohicki w latach 1663-1664.
Lustrator królewszczyzn Prus Królewskich w 1664 roku.

</doc>
<doc id="4921441" url="https://pl.wikipedia.org/wiki?curid=4921441" title="Swaminarayan">
Swaminarayan

Swaminarayan Sampradaya nurt w wisznuizmie, złożony w 1801 r. przez Swaminarajana.
Swaminarayan ("Svāminārāyāṇa") koncentruje się na osobistej i zbiorowej bhakti (oddaniu) wobec osobistego boga, opartym na kanonicznych tekstach wedyjskich i wisznuickich. Twórca tego nurtu Swaminarajan skupił wokół siebie grupę wyznawców w regionie Saurasztra (Gudżarat) i przekazywał swoje doktryny w języku gudżarati. Nauki Swaminarajana zostały spisane przez jego starszych uczniów, zweryfikowane przez niego, a wkrótce po jego śmierci zebrane w tekst zwany Waczanamrut (Vacanāmrut, Nektar Słów), który pozostaje głównym pismem tego nurtu.
Jednak od śmierci Swaminarajana w 1830 r. pojawiły się kontrowersje, co do jego sukcesji w wyniku czego powstało co najmniej tuzin grup, które uważają Swaminarajana za boga, ale różnią się szczegółami swojej teologii i przywództwa religijnego.
Swaminarayan Sampradaya jest obecnie jedną z najszybciej rozwijających się tradycji hinduistycznych na świecie, z ponad dwoma tysiącami świątyń, w tym Akshardham w Delhi. Dziś obejmuje kilka międzynarodowych organizacji, w szczególności Bochasanwasi Shri Akshar Purushottam Swaminarayan Sanstha (BAPS), które razem mają ponad pięć milionów członków w Indiach i za granicą.
Doktryny Swaminarajana dotyczące teologii, pobożności i wyzwolenia (moksza) miały pewne podobieństwa z wieloma klasycznymi systemami hinduizmu. Uważał osiem tekstów za autorytatywne w tym: Wedy, Wedantasutra, Bhagawatapurana i Bhagawadgita. Swaminarajan zidentyfikował pięć "wiecznych i prawdziwych" bytów: dźiwa, iśwara, maja, Brahman i Parabrahman. Zrozumienie swojej prawdziwej pozycji i utożsamienie z Brahmanem jest najwyższym nakazem dla wyznawców. Oddawanie czci w świątyniach, uczestniczenie w festiwalach, rytuałach i naukach, przestrzeganie zalecanych zachowań oraz rozważanie przykładów wielbicieli z przeszłości i teraźniejszości mają pomóc w osiągnięciu tego celu. Swaminarajan głosił potrzebę działania na rzecz poprawy życia społecznego (np. kopanie studni i jezior, prowadzenie ośrodków opieki społecznej, usuwanie dyskryminacji kastowej, zwalczanie analfabetyzmu, sati i dzieciobójstwa). Sadhu przyjmują pięć ślubów: unikania kradzieży, używek, jedzenia mięsa, cudzołóstwa i nieczystości cielesnej oraz duchowej. Obowiązuje ich ścisły celibat. Podczas ceremonii religijnych przestrzegane jest rozdzielanie wyznawców według płci.

</doc>
<doc id="4921511" url="https://pl.wikipedia.org/wiki?curid=4921511" title="Wyhorki I">
Wyhorki I

Wyhorki I – dawny zaścianek. Tereny na których był położony, leżą obecnie na Białorusi, w obwodzie witebskim, w rejonie głębockim, w sielsowiecie Hołubicze.
Historia.
W czasach zaborów w granicach Imperium Rosyjskiego.
W dwudziestoleciu międzywojennym zaścianek leżał w Polsce, w województwie wileńskim, w powiecie dziśnieńskim, do 11 kwietnia 1929 w gminie Dokszyce, następnie w gminie Hołubicze.
Według Powszechnego Spisu Ludności z 1921 roku zamieszkiwało tu 14 osób, wszystkie były wyznania prawosławnego i zadeklarowały białoruską przynależność narodową. Były tu 2 budynki mieszkalne. W 1931 w 2 domach zamieszkiwało 17 osób.
Miejscowość należała do parafii rzymskokatolickiej w m. Zaszcześle i prawosławnej w Hołubiczach. Podlegała pod Sąd Grodzki w Głębokiem i Okręgowy w Wilnie; właściwy urząd pocztowy mieścił się w Hołubiczach.

</doc>
<doc id="4921512" url="https://pl.wikipedia.org/wiki?curid=4921512" title="Filma">
Filma

Filma – prosty, całkowicie polskiej konstrukcji średnioformatowy aparat fotograficzny stworzony z myślą o fotoamatorach - spełniał rolę dzisiejszego aparatu kompaktowego.
Produkowany od 1934 roku w fabryce Kamera Polska Pawła Sobkowskiego w Chodzieży.
Jest to aparat skrzynkowy o metalowej obudowie pokrytej płótnem introligatorskim na błonę 120.
Produkowany w dwóch wersjach: Filma 1-r na format 9x6 i Filma 2-r wzbogacona o format 6x4.5 cm.

</doc>
<doc id="4921515" url="https://pl.wikipedia.org/wiki?curid=4921515" title="Górskie Szosowe Mistrzostwa Polski 2019">
Górskie Szosowe Mistrzostwa Polski 2019

Górskie Szosowe Mistrzostwa Polski 2019 – zawody w kolarstwie szosowym mające wyłonić najlepszych zawodników i zawodniczki w Polsce w rywalizacji na odcinkach górskich.
Baza zawodów mieściła się w Sosnówce, a rywalizacja toczyła się na liczącej 14,5 kilometra pętli rozpoczynającej się i kończącej w Sosnówce, a biegnącej przez Borowice i Podgórzyn. W rywalizacji elity mężczyźni pętlę tę pokonywali osiem razy (116 kilometrów), a kobiety pięciokrotnie (72,5 kilometra). Zmagania elity mężczyzn odbyły się 25 sierpnia, a kobiet dzień wcześniej.
Oprócz zmagań elity przeprowadzono również rywalizację w niższych kategoriach wiekowych.
Konkurencje indywidualne (elita).
Mężczyźni (25 sierpnia).
W rywalizacji elity mężczyzn wystartowało 64 zawodników, a do mety dotarło 51 z nich. Złoty medal zdobył Michał Podlaski, srebro Michał Paluta, a brąz Piotr Konwa.
Kobiety (24 sierpnia).
W rywalizacji elity kobiet na starcie stanęły 34 zawodniczki, a rywalizację ukończyło 27 z nich. Mistrzynią Polski została Katarzyna Wilkos, druga była Nikol Płosaj, a trzecia Monika Brzeźna.

</doc>
<doc id="4921516" url="https://pl.wikipedia.org/wiki?curid=4921516" title="Wyhorki II">
Wyhorki II

Wyhorki II – dawny zaścianek. Tereny na których był położony, leżą obecnie na Białorusi, w obwodzie witebskim, w rejonie głębockim, w sielsowiecie Hołubicze.
Nazwa dawniej używana – Wygórki.
Historia.
W czasach zaborów w granicach Imperium Rosyjskiego.
W dwudziestoleciu międzywojennym zaścianek leżał w Polsce, w województwie wileńskim, w powiecie dziśnieńskim, do 11 kwietnia 1929 w gminie Dokszyce, następnie w gminie Hołubicze.
Powszechny Spis Ludności z 1921 roku nie podał danych dotyczących miejscowości. W 1931 w 1 domu zamieszkiwało 5 osób.
Miejscowość należała do parafii rzymskokatolickiej w m. Zaszcześle i prawosławnej w Hołubiczach. Podlegała pod Sąd Grodzki w Głębokiem i Okręgowy w Wilnie; właściwy urząd pocztowy mieścił się w Hołubiczach.

</doc>
<doc id="4921524" url="https://pl.wikipedia.org/wiki?curid=4921524" title="French Open 2020 (gra podwójna dziewcząt)">
French Open 2020 (gra podwójna dziewcząt)

French Open 2020 – gra podwójna dziewcząt – zawody deblowe dziewcząt, rozgrywane w ramach ostatniego, trzeciego w sezonie wielkoszlemowego turnieju tenisowego, French Open. Zmagania miały miejsce w dniach 6–10 października na ceglanych kortach Stade Roland Garros w 16. dzielnicy francuskiego Paryża.

</doc>
<doc id="4921525" url="https://pl.wikipedia.org/wiki?curid=4921525" title="Zaszczobje (przystanek kolejowy)">
Zaszczobje (przystanek kolejowy)

Zaszczobje (, ) – przystanek kolejowy w miejscowości Zaszczobje, w rejonie rzeczyckim, w obwodzie homelskim, na Białorusi. Leży na linii Wasilewicze - Chojniki.

</doc>
<doc id="4921528" url="https://pl.wikipedia.org/wiki?curid=4921528" title="Funimation">
Funimation

Funimation Global Group, LLC – amerykańskie przedsiębiorstwo specjalizujące się w dubbingu i dystrybucji japońskiego anime. 
Usługi Funimation są dostępne w Stanach Zjednoczonych i Kanadzie. 
Firma została założona 9 maja 1994 jako FUNimation Productions.

</doc>
<doc id="4921530" url="https://pl.wikipedia.org/wiki?curid=4921530" title="Makanawiczy (przystanek kolejowy)">
Makanawiczy (przystanek kolejowy)

Makanawiczy (, ) – przystanek kolejowy w miejscowości Makanawiczy, w rejonie rzeczyckim, w obwodzie homelskim, na Białorusi. Leży na linii Wasilewicze - Chojniki.

</doc>
<doc id="4921531" url="https://pl.wikipedia.org/wiki?curid=4921531" title="Ruhrort">
Ruhrort

Ruhrort – historyczna dzielnica portowa Duisburga. Ruhrort posiada największy port rzeczny w Europie, z nabrzeżami rozciągającymi się wzdłuż rzeki o prawie 40 kilometrów i jest głównym portem żeglugi śródlądowej w Niemczech. 
Historia.
Początki Ruhrortu, wcześniej „Roerortu” sięgają XIV wieku - kiedyś znajdował się tam urząd celny nad Renem, który został później połączony za pomocą systemów konstrukcyjnych z obiektem zamkowym. Wkrótce potem rozwinęła się tam skromna osada, która otrzymała wówczas prawa miejskie. Mur, który został zbudowany później i zburzony w XIX wieku, zamykał prawie całą kwadratową starówkę Ruhrortu, która miała tylko 1,5 hektara. Niestety stare miasto Ruhrortu już nie istnieje. Dzisiaj Ruhrort jest jedną z wielu dzielnic przyłączonych do miasta Duisburg.

</doc>
<doc id="4921533" url="https://pl.wikipedia.org/wiki?curid=4921533" title="Zabłocie (sielsowiet Podświle)">
Zabłocie (sielsowiet Podświle)

Zabłocie (biał. Забалоцце, "Zabałoccie") – dawny zaścianek. Tereny na których był położony, leżą obecnie na Białorusi, w obwodzie witebskim, w rejonie głębockim, w sielsowiecie Podświle.
Nazwa dawniej używana to Wieczność.
Historia.
W czasach zaborów ówczesny zaścianek leżał w granicach Imperium Rosyjskiego.
W latach 1921 – 1945 folwark leżał w Polsce, w województwie wileńskim, w powiecie dziśnieńskim, do 11 kwietnia 1929 w gminie Dokszyce, następnie w gminie Hołubicze.
Według Powszechnego Spisu Ludności z 1921 roku zamieszkiwało tu 7 osób, wszystkie były wyznania prawosławnego i zadeklarowały białoruską przynależność narodową. Był tu 1 budynek mieszkalny. W 1931 w 1 domu zamieszkiwało 5 osób.
Miejscowość należała do parafii rzymskokatolickiej prawosławnej w Hołubiczach. Podlegała pod Sąd Grodzki w Głębokiem i Okręgowy w Wilnie; właściwy urząd pocztowy mieścił się w Hołubiczach.

</doc>
<doc id="4921535" url="https://pl.wikipedia.org/wiki?curid=4921535" title="Marko Zidanšek">
Marko Zidanšek

Marko Zidanšek (ur. 11 listopada 1968 w Celje) – słoweński polityk i samorządowiec, zastępca burmistrza Celje, członek Rady Państwa, od 2014 do 2018 przewodniczący Słoweńskiej Partii Ludowej (SLS).
Życiorys.
Wychowywał się w miejscowości Šmarje pri Jelšah, gdzie jego ojciec prowadził bufet kolejowy. W 2002 ukończył studia z administracji na uczelni Visoka upravna šola w Lublanie (włączonej do Uniwersytetu Lublańskiego), następnie zdał egzaminy urzędnicze i na członka rad nadzorczych. W 2007 uzyskał magisterium z europeistyki na uczelni Nova univerza w Kranju. W latach 90. wraz z żoną prowadził hotel i sklep. W 2005 został prezesem lokalnego przedsiębiorstwa zajmującego się wywozem odpadów.
W 1990 zaangażował się w działalność polityczną w ramach Słoweńskiej Partii Ludowej, został jej liderem w Celje i członkiem krajowej egzekutywy. W latach 1998–2018 zasiadał w radzie gminy miejskiej Celje, od 1998 do 2010 był zastępcą burmistrza Bojana Šrota, następnie do 2018 jego pełnomocnikiem. W grudniu 2014, po nieprzekroczeniu progu wyborczego przez partię, zastąpił Franca Bogoviča na stanowisku przewodniczącego SLS. W 2017 został wybrany do Rady Państwa jako reprezentant grup lokalnych. W czerwcu 2018 zrezygnował z przywództwa w partii po słabym wyniku w wyborach do Zgromadzenia Państwowego. W listopadzie tego samego roku bezskutecznie ubiegał się o urząd burmistrza Celje. W 2022 ponownie wybrany do wyższej izby parlamentu.
Życie prywatne.
Żonaty z Mateją, ma dwóch synów.

</doc>
<doc id="4921536" url="https://pl.wikipedia.org/wiki?curid=4921536" title="Wielka płyta">
Wielka płyta



</doc>
<doc id="4921544" url="https://pl.wikipedia.org/wiki?curid=4921544" title="Zabłocie (sielsowiet Hołubicze)">
Zabłocie (sielsowiet Hołubicze)

Zabłocie – dawny folwark. Tereny, na których był położony, leżą obecnie na Białorusi, w obwodzie witebskim, w rejonie głębockim, w sielsowiecie Hołubicze.
Historia.
W czasach zaborów ówczesny zaścianek leżał w granicach Imperium Rosyjskiego.
W latach 1921 – 1945 folwark leżał w Polsce, w województwie wileńskim, w powiecie dziśnieńskim, do 11 kwietnia 1929 w gminie Plisa, następnie w gminie Hołubicze.
Według Powszechnego Spisu Ludności z 1921 roku zamieszkiwało tu 7 osób, wszystkie było wyznania rzymskokatolickiego. Jednocześnie 2 mieszkańców zadeklarowało polską a 5 białoruską przynależność narodową. Było tu 5 budynków mieszkalnych. W 1931 w 7 domach zamieszkiwały 34 osoby.
Miejscowość należała do parafii rzymskokatolickiej w m. Zaszcześle i prawosławnej w Hołubiczach. Podlegała pod Sąd Grodzki w Głębokiem i Okręgowy w Wilnie; właściwy urząd pocztowy mieścił się w Hołubiczach.

</doc>
<doc id="4921545" url="https://pl.wikipedia.org/wiki?curid=4921545" title="Bayern Monachium (szachy)">
Bayern Monachium (szachy)

Bayern Monachium – klub szachowy założony w 1980, sekcja Bayernu Monachium. Dziewięciokrotny mistrz Niemiec.
Historia.
Klub jest następcą powstałego w 1908 roku SC Anderssen Bavaria Monachium i powstał w 1980 roku poprzez połączenie z Bavarią. Od początku powstania Bayern występował w Bundeslidze. W latach 80. i 90. klub dziewięciokrotnie zdobył mistrzostwo kraju (1983, 1985, 1986, 1989, 1990, 1991, 1992, 1993, 1995). Największym sukcesem klubu jest zdobycie Pucharu Europy w 1992 roku. Zawodnikami Bayernu byli wówczas m.in. Robert Hübner, Artur Jusupow i Zoltán Ribli. W 1995 roku drużyna wycofała się z Bundesligi, po czym występowała w Oberlidze oraz 2. Bundeslidze. W 2008 roku Bayern wrócił do Bundesligi.
Kadra w sezonie 2019/2020.
"Źródło: FC Bayern München"

</doc>
<doc id="4921547" url="https://pl.wikipedia.org/wiki?curid=4921547" title="Bitwa pod Malinem">
Bitwa pod Malinem

Bitwa pod Malinem – walki grupy płk. Józefa Rybaka z sowieckimi 7. i 47 Dywizją Strzelców toczone w okresie operacji kijowskiej w czasie wojny polsko-bolszewickiej.
Sytuacja ogólna.
25 kwietnia rozpoczęła się polska ofensywa na Ukrainie. Zgrupowane na froncie od Starej Uszycy nad Dniestrem po Prypeć trzy polskie armie uderzyły na wschód. Po stronie sowieckiej broniły się sowieckie 12 Armia Siergieja Mieżeninowa i 14 Armia Ijeronima Uborewicza posiadające w swoim składzie siedem dywizji strzelców i jedną dywizję kawalerii.
Polska 3 Armia marsz. Józefa Piłsudskiego wydzieliła ze swoich sił grupę operacyjną gen. Edwarda Rydza-Śmigłego, która uderzając po obu stronach szosy Zwiahel – Żytomierz, na froncie szerokości 60 km parła na Kijów. 
Między lewym skrzydłem grupy gen. Rydza-Śmigłego a Prypecią zajmowały stanowiska 4 Dywizja Piechoty oraz grupa płk. Józefa Rybaka. Zadanie tych sił polegało na szybkim opanowaniu Owrucza, Korostenia i Malina.
Polski plan ofensywy przewidywał szybkie opanowanie przez wydzielone grupy wojsk trzech ważnych węzłów komunikacyjnych na tyłach nieprzyjaciela: Żytomierza, Korostenia i Koziatyna. Oczekiwano, że akcja zdezorganizuje zaplecze frontu sowieckiego i uniemożliwi przeciwnikowi prowadzenie skutecznej obrony.
Walki pod Malinem.
Grupa płk. Józefa Rybaka w składzie: 7 Brygada Jazdy, 1. i 2 pułk strzelców podhalańskich oraz 41 pułk piechoty otrzymała rozkaz opanowania stacji kolejowych Malin i Teterew, utrzymania ich do czasu nadejścia od zachodu 4 Dywizji Piechoty i wspólnie z nią rozbicia sowieckich 7. i 47 Dywizji Strzelców, wycofujących się spod Korostenia.
7 Brygada Jazdy gen. Aleksandra Romanowicza miała opanować mosty kolejowe i sąsiednie drogowe na Irszy i Teterewie oraz zająć węzeł drogowy Malin. Dopiero nocą z 24 na 25 kwietnia brygada w składzie: 17 pułk ułanów, 1 pułk szwoleżerów, pułk jazdy tatarskiej, 1 bateria 7 dywizjonu artylerii konnej, 2 bateria 1 dak zakończyła koncentrację swoich oddziałów. Rano 25 kwietnia brygada rozpoczęła zagon. Na czele kolumny szedł 1 pułk szwoleżerów. Ubezpieczył przeprawę oddziałów brygady przez Uż, a w nocy skoncentrował się w rejonie Maksymowicz, Michalina i Steblów. Następnego dnia maszerowano przez Wołczkowo – Zalesiany i koło 15.00 osiągnięto Krasiłowkę.
Po dwóch dobach forsownego marszu piaszczystymi leśnymi drogami, połączonego z omijaniem miejscowości obsadzonych przez nieprzyjaciela, spóźniona o 12 godzin w stosunku do planu działania brygada osiągnęła Piniaziewicze.
Tu dowódcy grup uderzeniowych otrzymali zadania bojowe. Jeden oddział pod dowództwem rotmistrza Ludwika Kmicica-Skrzyńskiego miał uderzyć na stację Teterew i most. Na stację Malin miały uderzyć dwa szwadrony pod dowództwem rotmistrza Jana Głogowskiego, a jeden wzmocniony szwadron jazdy tatarskiej miał zająć stację Irsza. Kolumna sił głównych brygady miała maszerować na Malin.
Rano 27 kwietnia 17 pułk ułanów i II/1 pułku szwoleżerów uderzyły na stację Malin oraz most na Irszy, całkowicie zaskakując przeciwnika. W pobliżu stacji 17 p.uł. wziął do niewoli maszerującą sowiecką baterię artylerii, następnie zajął miasteczko i wspólnie z baterią 7 dywizjonu artylerii konnej odparł kontratak nieprzyjaciela. Atakował też sowiecki pociąg pancerny, ale bateria 7 dak celnym ogniem zmusiła go do odwrotu. 
Radość ze zwycięstwa była ogromna; część ułanów penetrowała setki zdobytych wagonów w poszukiwaniu zdobyczy, a rozkulbaczone konie pozostawiono na wzgórzu. Tymczasem od zachodu do Malina podchodziły główne siły 7 Dywizji Strzelców wycofujące się spod Korostenia, a od północnego zachodu spodziewano się oddziałów 47 Dywizji Strzelców. O 15.00 kolejny sowiecki pociąg pancerny ostrzelał wzgórze, rozpędzając wierzchowce. Polska bateria artylerii konnej odpowiedziała ogniem. Wyposażona w działa włoskie zaczęła odczuwać jednak braki w amunicji. Strzelała przede wszystkim z dwóch zdobycznych dział rosyjskich.
W tym czasie nadjechał drugi pociąg, a wyładowana z wagonów piechota 7 Dywizji Strzelców rozpoczęła natarcie na Malin. W toku walki spieszone szwadrony polskiej kawalerii kontratakowały. Walkę przerwał zapadający zmrok. Jednak Sowieci zdecydowali się na natarcie nocne i uderzyli wzdłuż toru kolejowego na stację Malin. Część oddziałów sowieckich obeszła stanowiska polskie i zaatakowała od wschodu. Zaskoczony 3/17 pułk opuścił swoje stanowiska. Podobnie uczyniła pozbawiona amunicji bateria 7 dak i wycofywała się do Piniaziewicz. W tym czasie na stacji Malin wywiązała się bezładna walka, toczona małymi grupkami żołnierzy, walczących między setkami stojących na torach wagonów. Oficerowie utracili możliwość dowodzenia. Ostatecznie przeciwnik wyparł Polaków ze stacji, a oddziały 7 Brygady cofały się do Piniaziewicz, nie podejmując próby odbicia stacji.
Do uderzenia na Teterew wyznaczony został oddział rtm. Ludwika Kmicica-Skrzyńskiego w składzie I dywizjonu 1 pułku szwoleżerów i dwóch działonów 2 baterii 1 dywizjonu artylerii konnej. W godzinach rannych 27 kwietnia wysadzono przed stacją Teterew tor kolejowy, a po krótkiej walce w ręce szwoleżerów wpadł wycofujący się z Malina pociąg towarowy z amunicją. Stację kolejową opanowano bez walki. By nie dopuścić do działań sowieckich pociągów pancernych operujących od wschodu, zniszczono most kolejowy, odcinki torów i zwrotnice. Około 9.00 pod stację podeszły pododdziały sowieckiej 47 Dywizji Strzelców. Ich atak spieszeni szwoleżerowie odparli. Około 16.00 nadjechał sowiecki pociąg pancerny „Subotnik” i zatrzymał się przed uszkodzonym mostem. Próbę naprawy mostu udaremnił ogień 2/1 dak. W tym czasie szwadron jazdy tatarskiej zajął sąsiednią stację Irsza. Do komunikacji z Irszą wykorzystano zdobyczną lokomotywę pociągu towarowego, uzbrojoną w dwa ckm-y. Około 20.00 od strony Zarudja zaczęły podchodzić kolejne pododdziały 47 DS. Natychmiastowy kontratak spieszonych szwadronów, wzmocnionych przybyłym z Malina plutonem 17 pułku ułanów, rozproszył czerwonoarmistów. Polacy zdobyli sześć dział z jaszczami.
W nocy z 27 na 28 kwietnia i przez większą część dnia walczono z niewielkimi patrolami nieprzyjaciela, a rtm. Kmicic-Skrzyński próbował nawiązać kontakt z dowódcą 7 Brygady Jazdy. Po południu szwadron jazdy tatarskiej zmuszony został do wycofania się ze stacji Irsza, a około godz. 19.00 dowódca oddziału rtm. Kmicic-Skrzyński wydał rozkaz wycofania się z Teterewa. Podczas nocnego marszu szwoleżerowie pod Irszą uderzyli na stanowiska sowieckie, zdobyli dwa działa i zmusili do odwrotu pociąg pancerny stojący na stacji. Po tym sukcesie oddział rtm. Kmicica-Skrzyńskiego, niemal zupełnie pozbawiony amunicji, wycofał się do Zarudja. W ten sposób sowiecka 7 Dywizja Strzelców miała wolną drogę do wycofania się na wschód. Nie zdążyła jednak uczynić tego przed nadejściem polskiej piechoty 47 Dywizja Strzelców. Okrążona, złożyła broń.
Nad ranem 28 kwietnia pod Teterew i Malin podeszła piechota grupy płk. Rybaka. 9 kompania 2 pułku strzelców podhalańskich uderzyła na Malin i opanowała miasto oraz dworzec kolejowy. Kontratakowały ariergardy sowieckiej 7 Dywizji Strzelców i odzyskały stację. Wejście do walki pozostałych kompanii III/2 pspodh pozwoliło odbić miasto, ale stacji nie odzyskano. Sowieci podjęli próbę ewakuacji nagromadzonego tam taboru kolejowego. Dopiero wspólne uderzenie całego 2 pspodh. i I batalionu 1 pspodh. pozwoliło Polakom wypchnąć Sowietów ze stacji.
Bilans walk.
Zagon na Malin – Teterew zakończył się częściowym sukcesem wojsk polskich. Kawaleria nie zdołała zatrzymać głównych sił sowieckiej 7 Dywizji Strzelców, wycofującej się na wschód. Zatrzymano i okrążono natomiast 47 Dywizję Strzelców i zmuszono do poddania się.
Walki dostarczyły wielu doświadczeń bojowych. Okazało się, że największymi walorami kawalerii były jej szybkość i łatwość manewrów podczas prowadzonych działań. Osamotniona i pozbawiona piechoty nie była jednak w stanie prowadzić uporczywej obrony.
W walkach o Malin i Teterew grupa płk. Józefa Rybaka straciła około 120 poległych i rannych. Poległ między innymi szef sztabu 7 BJ rtm. Stanisław Wilhelm Radziwiłł, ciężko ranny został dowódca 1 pszwol. mjr Gustaw Orlicz-Dreszer. Wzięto do niewoli około 250 jeńców, zdobyto 10 dział, kilkanaście ckm-ów, 5 samochodów i około 400 wagonów wyładowanych żywnością i amunicją. Bój o Malin uhonorowany został napisem na chorągwi 2 pułku strzelców podhalańskich. Za bohaterstwo w walce Krzyżem Srebrnym Orderu Virtuti Militari odznaczony został między innymi por. Tadeusz Mieczkowski z 17 puł i plut. Stanisław Zawada z 2 pspodh

</doc>
<doc id="4921548" url="https://pl.wikipedia.org/wiki?curid=4921548" title="Tencent Weibo">
Tencent Weibo

Tencent Weibo () – chiński serwis internetowy o charakterze platformy mikroblogowej, umożliwiający udostępnianie krótkich wiadomości tekstowych. Funkcjonował w latach 2010–2020.
W listopadzie 2011 roku serwis liczył ponad 300 mln zarejestrowanych użytkowników.

</doc>
<doc id="4921550" url="https://pl.wikipedia.org/wiki?curid=4921550" title="Rabusa (stacja kolejowa)">
Rabusa (stacja kolejowa)

Rabusa (, ) – stacja kolejowa w miejscowości Rabusa, w rejonie rzeczyckim, w obwodzie homelskim, na Białorusi. Leży na linii Homel - Łuniniec - Żabinka.
Od stacji odchodzi duża bocznica do zakładu przetwórstwa gazu spółki Biełarusnafta.

</doc>
<doc id="4921553" url="https://pl.wikipedia.org/wiki?curid=4921553" title="Kościół Niepokalanego Poczęcia Najświętszej Maryi Panny „Tal-Blat” w Qali">
Kościół Niepokalanego Poczęcia Najświętszej Maryi Panny „Tal-Blat” w Qali

Kościół Niepokalanego Poczęcia Najświętszej Maryi Panny „Tal-Blat” (, ) – rzymskokatolicki kościół na obrzeżach wioski Qala na wyspie Gozo, Malta.&lt;br&gt;
Kiedy już minie się ogólnie poważane sanktuarium „Tal-Hondoq”, w połowie drogi do Hondoq ir-Rummien po prawej stronie ujrzymy kościół postawiony na szczycie niewielkiego klifu górującego nad zatoką Hondoq.
Historia.
Na datę zbudowania w tym miejscu kościoła dość jasne światło rzuca rękopis sporządzony w latach 1764–78 przez zakonnika z Żebbuġ kapucyna Pelaġju Mifsuda Piscopo.&lt;br&gt;
O. Pelaġju napisał o istniejącej na „Chandaq i Rommien” "cappellina", zbudowanej w 1760 ku czci Matki Bożej przez niejakich Michele Spiteriego i Andreę Spiteriego z Comino. Podał on również, że nazwa „tal-Blat” (ze skały/kamienia) pochodzi od figury Niepokalanie Poczętej Maryi, wykutej ze skały lub kamienia (malt. "tal-blat") przez Giovanniego Caruanę w 1751 i postawionej w tym miejscu przez Andreę Portelliego z Rabatu. Po zbudowaniu kaplicy wezwanie oraz nazwa zwyczajowa przyjęły się również w stosunku do niej.
W czasie pierwszej wizytacji duszpasterskiej kaplicy proboszcz parafii ks. Francesco Sapiano zaordynował przeniesienie figury do bezpieczniejszego miejsca, pobliskiego sanktuarium Matki Bożej „Tal-Hondoq”. Z niewiadomych przyczyn nie zostało to wykonane, biskup Vincenzo Labini podczas swej wizyty w dniu 10 maja 1783 odnotował w kaplicy obecność figury. Zalecił umieszczenie jej na fasadzie kaplicy.&lt;br&gt;
W 1887, kiedy ówczesny proboszcz parafii Qala ks. Giuseppe Diacono zakończył odnawianie sanktuarium, figura została tam przeniesiona i umieszczona w niszy nad fasadą, gdzie znajduje się po dzień dzisiejszy.
Kaplica została poświęcona 23 listopada 1768 przez przedstawiciela biskupa Malty Bartolomé Rulla. 
Architektura.
Wygląd zewnętrzny.
Budynek kościoła jest jednym z najprostszych na Malcie. Ma kształt prostopadłościanu. Na rogach fasady znajdują się dwa surowe pilastry. Podobnie surowe drzwi mają prostą ramę, a także dwa niewielkie okrągłe okienka, przez które można oglądać wnętrze kościoła. Nad drzwiami, w niszy umieszczona jest figura Matki Bożej Gwiazdy Morza, wykonana w 1978 przez rzeźbiarza z Gozo, Michaela Camilleri Cauchi. Po bokach budynku znajdują się proste rzygacze odprowadzające wodę opadową z dachu. Kościół otoczony jest sporym placem.
Wnętrze.
Wnętrze świątyni jest podobnie surowe i proste. Tworzy je sala o wymiarach ok. 4,5 × 5,5 metra z beczkowym sklepieniem wspartym na trzech łukach. Duże pojedyncze okno dobrze doświetla wnętrze.&lt;br&gt;
Kamienny ołtarz jest bardzo stary, przeniesiony został z pobliskiego kościoła–sanktuarium, kiedy nowy, marmurowy został tam umieszczony. Ponad nim XVIII–wieczny obraz tytularny przedstawiający Niepokalanie Poczętą miażdżącą głowę węża. Źródła nie są zgodne co do autorstwa obrazu: Roccu Buhagiar (1723–1805) czy Francesco Rocco (1725–1808).&lt;br&gt;
Kaplica wygląda na dobrze wyposażoną, znajduje się tam cykl obrazów "Via Crucis", drewniana ambona i ołtarz w kształcie stołu w stylu posoborowym. Ten ostatni, a także kilka wentylatorów przymocowanych do ściany, świadczą o tym, że kościół ten jest nadal regularnie używany. W niszach po obu stronach kościoła znajdują się również dwie figury. Przedstawiają one św. Józefa i Niepokalane Poczęcie. Jest też inny mały posąg "Ecce Homo" w małej niszy w rogu między dwoma stacjami drogi krzyżowej.&lt;br&gt;
Dobudowany do kaplicy niewielki pokój służy jako zakrystia.
Świątynia dzisiaj.
Kościół Matki Bożej „Tal-Blat” jest obecnie w bardzo dobrym stanie i nadal jest często używany. Msze święte odprawiane są w drugą niedzielą każdego miesiąca o 17:00 (w okresie zimowym o 16:00).
Święto patronalne.
Święto patronalne kościoła obchodzone jest w drugą niedzielę maja.
Ochrona dziedzictwa kulturowego.
Od 27 sierpnia 2012 budynek świątyni umieszczony jest na liście National Inventory of the Cultural Property of the Maltese Islands pod nr. 01041.

</doc>
<doc id="4921558" url="https://pl.wikipedia.org/wiki?curid=4921558" title="Ambroży Skopowski">
Ambroży Skopowski

Jan Ambroży ze Skobni Skopowski herbu Jastrzębiec (ur. 1631, zm. 9 grudnia 1705 w Jędrzejowie) – spowiednik i kapelan Jana III Sobieskiego, dominikanin.
Wstąpił do dominikanów w 1648 roku. Przy wsparciu wojewody ruskiego Stanisława Jana Jabłonowskiego, założył w 1678 roku klasztor Kongregacji Obserwantów św. Ludwika Bertranda we Lwowie, których został wikarym generalnym. Towarzyszył królowi na wyprawę wiedeńską. 

</doc>
<doc id="4921560" url="https://pl.wikipedia.org/wiki?curid=4921560" title="Astrophysical Journal">
Astrophysical Journal



</doc>
<doc id="4921565" url="https://pl.wikipedia.org/wiki?curid=4921565" title="Rzeczyca (stacja kolejowa na Białorusi)">
Rzeczyca (stacja kolejowa na Białorusi)

Rzeczyca (, ) – stacja kolejowa w miejscowości Rzeczyca, w rejonie rzeczyckim, w obwodzie homelskim, na Białorusi. Leży na linii Homel - Łuniniec - Żabinka.
Stacja powstała w XIX w. na linii dróg żelaznych poleskich Brześć - Briańsk.

</doc>
<doc id="4921566" url="https://pl.wikipedia.org/wiki?curid=4921566" title="Zahorany (rejon dokszycki)">
Zahorany (rejon dokszycki)

Zahorany – dawna wieś i majątek. Tereny, na których były położone, leżą obecnie na Białorusi, w obwodzie witebskim, w rejonie dokszyckim, w sielsowiecie Dokszyce.
Historia.
W czasach zaborów wieś i folwark w granicach Imperium Rosyjskiego.
W dwudziestoleciu międzywojennym wieś i majątek leżały w Polsce, w województwie wileńskim, w powiecie dziśnieńskim, do 11 kwietnia 1929 w gminie Dokszyce, następnie w gminie Hołubicze.
Powszechny Spis Ludności z 1921 roku podał łącznie dane dotyczące miejscowości. Zamieszkiwały tu 122 osoby, 1 była wyznania rzymskokatolickiego, a 121 prawosławnego. Jednocześnie wszyscy mieszkańcy zadeklarowali białoruską przynależność narodową. Było tu 26 budynków mieszkalnych. Zgodnie z Wykazem miejscowości, w 1931 wieś w 25 domach zamieszkiwało 140 osób. Majątek liczył 2 budynki mieszkalne, w których zamieszkiwało 17 osób.
Miejscowość należała do parafii rzymskokatolickiej i prawosławnej w Dokszycach. Podlegała pod Sąd Grodzki w Dokszycach i Okręgowy w Wilnie; właściwy urząd pocztowy mieścił się w Dokszycach.
Po miejscowościach pozostał położony w ich sąsiedztwie cmentarz.

</doc>
<doc id="4921569" url="https://pl.wikipedia.org/wiki?curid=4921569" title="Ajii Iliofoti">
Ajii Iliofoti

Ajii Iliofoti (gr. "Άγιοι Ηλιόφωτοι") – wieś w Republice Cypryjskiej, w dystrykcie Nikozja. W 2011 roku liczyła 60 mieszkańców.

</doc>
<doc id="4921571" url="https://pl.wikipedia.org/wiki?curid=4921571" title="Madman Entertainment">
Madman Entertainment

Madman Entertainment Pty. Ltd. – australijskie przedsiębiorstwo zajmujące się dystrybucją treści multimedialnych i zarządzaniem prawami do treści.
Firma została założona w 1996 roku jako przedsiębiorstwo specjalizujące się w dystrybucji anime.

</doc>
<doc id="4921574" url="https://pl.wikipedia.org/wiki?curid=4921574" title="Nornik kazachski">
Nornik kazachski

Nornik kazachski ("Microtus ilaeus") – gatunek ssaka z podrodziny karczowników (Arvicolinae) w obrębie rodziny chomikowatych (Cricetidae), występujący w Azji Centralnej.
Zasięg występowania.
Nornik kazachski występuje w środkowej Azji zamieszkując w zależności od podgatunku:
Taksonomia.
Gatunek po raz pierwszy zgodnie z zasadami nazewnictwa binominalnego opisał w 1912 roku brytyjski zoolog Oldfield Thomas nadając mu nazwę "Microtus ilaeus". Holotyp pochodził z nad brzegu rzeki Ösek, w mieście Żarkent, w Siedmiorzeczu, we wschodnim Kazachstanie. 
"M. ilaeus" należy do podrodzaju "Microtus". We wcześniejszych ujęciach systematycznych "M. ilaeus" traktowany był jako synonim "M. transcaspicus" lub "M. arvalis" oraz był również opisywany pod nazwą "kirgisorum" która jest młodszym synonimem. "M. ilaeus" jest taksonem siostrzanym w stosunku do wszystkich innych gatunków z podrodzaju "Microtus". Autorzy "Illustrated Checklist of the Mammals of the World" rozpoznają dwa podgatunki.
Morfologia.
Długość ciała (bez ogona) 109–144 mm, długość ogona 35–50 mm; masa ciała 46–64 g (podgatunek "ilaeus"); długość ciała (bez ogona) 115–150 mm, długość ogona 36–56 mm; masa ciała 36–59 g (podgatunek "igromovi"). Wierzch ciała szarobrązowy, blady; spód ciała płowoszary. Ogon z wierzchu bladobrązowy, od spodu biały. Z wyglądu i wymiarów ciała jest bardzo podobny do nornika transkaspijskiego ("Microtus transcaspicus") z południa jego zasięgu. Kariotyp tworzą 54 pary chromosomów; FN=78.
Biologia.
Zamieszkuje lasy, lasostepy i tereny trawiaste z zaroślami.
Populacja.
Międzynarodowa Unia Ochrony Przyrody uznaje nornika kazachskiego za gatunek najmniejszej troski. Nie są znane duże zagrożenia dla tego gatunku. Nornik kazachski może być obecny także w obszarach chronionych.

</doc>
<doc id="4921577" url="https://pl.wikipedia.org/wiki?curid=4921577" title="Microtus ilaeus">
Microtus ilaeus



</doc>
<doc id="4921581" url="https://pl.wikipedia.org/wiki?curid=4921581" title="Karabin wz. 1921">
Karabin wz. 1921

Karabin samopowtarzalny wz. 1921 (kbsp wz. 1921; "Karabin automatyczny wzór warsztatów broni DOG Lwów 1921") – polski prototypowy karabin samopowtarzalny opracowany w latach 1920–1921 w Zbrojowni Wojsk Polskich we Lwowie. Prototyp powstał poprzez przebudowę austro-węgierskiego karabinu powtarzalnego Mannlicher M1888 (lub M1890).
Historia.
Podstawowym uzbrojeniem żołnierzy w czasie I wojny światowej były karabiny powtarzalne wymagające ręcznego przeładowania broni po każdym strzale. Jednocześnie w trakcie tego konfliktu, na wyposażeniu niektórych armii zaczęły pojawiać się pierwsze modele karabinów samopowtarzalnych (np. Mauser M1916, RSC Mle 1917), których mechanizm automatycznie przeładowywał broń, co stanowiło ogromne udogodnienie. Jednak ze względu na fakt, iż technologia tego typu konstrukcji była dopiero w powijakach, opracowywane egzemplarze były często bardzo zawodne, skomplikowane w budowie i drogie w produkcji.
Odzyskująca niepodległość Polska odziedziczyła po zaborcach szereg zróżnicowanych modeli karabinów powtarzalnych, które stanowiły podstawowe indywidualne uzbrojenie strzeleckie żołnierzy Wojska Polskiego. Zarazem początkowo nie planowano włączenia na wyposażenie karabinów samopowtarzalnych, traktowanych wtedy jako nowinka techniczna.
Tkwiący w nich potencjał został jednak dostrzeżony przez ówczesnego szefa Sztabu Generalnego Wojska Polskiego generała Tadeusza Rozwadowskiego, który pod koniec 1920 roku zlecił Zbrojowni Wojsk Polskich we Lwowie zadanie opracowania tego typu broni na potrzeby Wojska Polskiego. Inicjatywa została poparta również przez Ministra Spraw Wojskowych generała Kazimierza Sosnkowskiego, który zalecił Komitetowi Uzbrojenia rozpatrzenie wniosku dotyczącego uzbrojenia żołnierzy (a w szczególności kawalerzystów) w karabiny samopowtarzalne.
Karabin wz. 1921 nie był konstrukcją tworzoną od podstaw przez polskich inżynierów. Do jego opracowania wykorzystano odziedziczone po armii austro-węgierskiej karabiny Mannlicher M1888 (lub M1890), które znacząco przebudowano tworząc z karabinu powtarzalnego – samopowtarzalny. W Zbrojowni Wojsk Polskich we Lwowie wyprodukowano najprawdopodobniej kilka różniących się od siebie prototypów, jednak nie są znane wyniki ich testów. Z nieznanych przyczyn karabin wz. 1921 nie trafił do produkcji seryjnej, a dalsze prace nad jego rozwojem zostały przerwane. Jedyny zachowany egzemplarz znajduje się w Muzeum Wojska Polskiego w Warszawie pod numerem inwentarzowym 52191.
Opis techniczny.
Karabin wz. 1921 oparty był na konstrukcji karabinu powtarzalnego Mannlicher M1888, w związku z czym zamek ryglowany był przez pojedynczy niesymetryczny rygiel wahliwy umiejscowiony w tylnej, dolnej części komory zamkowej. Karabin zasilany był standardowymi austro-węgierskimi ładownikami (mieszczącymi 5 naboi 8 × 50 mm R), które usuwane były samoczynnie z magazynka po załadowaniu ostatniego naboju do komory.
Przebudowa dokonana przez Zbrojownię Wojsk Polskich we Lwowie obejmowała przystosowanie broni do prowadzenia ognia samopowtarzalnego. Automatyka broni działała na zasadzie wykorzystania energii gazów prochowych odprowadzanych przez boczny otwór lufy na tłok umiejscowiony w komorze gazowej pod lufą. Pod naporem gazów, tłok cofał się napierając na sprężyny powrotne: pojedynczą nawiniętą na tłoczysko oraz dwie dodatkowe ułożone równolegle. Tłoczysko związane było sztywno z szyną umiejscowioną z prawej strony broni, która przekazywała ruch tłoka i tłoczyska na suwadło. Szyna cofając się przez pierwsze 18 mm powodowała odryglowanie zamka przez suwadło, a następnie cofnięcie zespołu zamek-suwadło. Sprężyny powrotne, rura i komora gazowa oraz tylna część lufy okryte były metalową osłoną. Specyficznym rozwiązaniem było umiejscowienie w komorze gazowej rozdzielacza-regulatora umożliwiającego odłączenie automatyki broni, dzięki czemu karabin mógł być również obsługiwany jak standardowy karabin powtarzalny. Mechanizm spustowy umożliwiał prowadzenie wyłącznie ognia pojedynczego, a po wystrzeleniu ostatniego naboju zamek wracał w przednie położenie.
Karabin wyposażony był w bezpiecznik skrzydełkowy umieszczony po lewej stronie komory zamkowej, unieruchamiający napiętą iglicę oraz blokujący zamek w przednim położeniu. Mechaniczne przyrządy celownicze składały się z muszki pozbawionej osłony oraz dwóch celowników: przerzutowego posiadającego nastawy o wartościach 300 i 500 m oraz ramkowego skalowanego od 600 do 2400 m. Karabin posiadał chwyt pistoletowy umieszczony pod kątem 80 stopni.

</doc>
<doc id="4921583" url="https://pl.wikipedia.org/wiki?curid=4921583" title="Ajos Epifanios">
Ajos Epifanios



</doc>
<doc id="4921586" url="https://pl.wikipedia.org/wiki?curid=4921586" title="Karabin samopowtarzalny wz. 1921">
Karabin samopowtarzalny wz. 1921



</doc>
<doc id="4921599" url="https://pl.wikipedia.org/wiki?curid=4921599" title="Ajos Epifanios Soleas">
Ajos Epifanios Soleas

Ajos Epifanios Soleas (gr. "Άγιος Επιφάνιος Σολέας") – wieś w Republice Cypryjskiej, w dystrykcie Nikozja. W 2011 roku była niezamieszkana.

</doc>
<doc id="4921603" url="https://pl.wikipedia.org/wiki?curid=4921603" title="Ajos Jeorjos (dystrykt Nikozja)">
Ajos Jeorjos (dystrykt Nikozja)



</doc>
<doc id="4921604" url="https://pl.wikipedia.org/wiki?curid=4921604" title="Zamosze (sielsowiet Królewszczyzna)">
Zamosze (sielsowiet Królewszczyzna)

Zamosze – dawny majątek. Tereny, na których był położony, leżą obecnie na Białorusi, w obwodzie witebskim, w rejonie dokszyckim, w sielsowiecie Królewszczyzna.
Historia.
W czasach zaborów w granicach Imperium Rosyjskiego.
W dwudziestoleciu międzywojennym ówczesny zaścianek leżał w Polsce, w województwie wileńskim, w powiecie dziśnieńskim, do 11 kwietnia 1929 w gminie Dokszyce, następnie w gminie Porpliszcze.
Według Powszechnego Spisu Ludności z 1921 roku zamieszkiwały tu 92 osoby, 62 było wyznania rzymskokatolickiego, a 30 prawosławnego. Jednocześnie wszyscy mieszkańcy zadeklarowali polską przynależność narodową. Było tu 7 budynków mieszkalnych. W 1931 w 1 domu zamieszkiwało 57 osób.
Miejscowość należała do parafii rzymskokatolickiej w m. Zaszcześle i prawosławnej w Porpliszczach. Podlegała pod Sąd Grodzki w Dokszycach i Okręgowy w Wilnie; właściwy urząd pocztowy mieścił się w Królewszczyźnie.

</doc>
<doc id="4921607" url="https://pl.wikipedia.org/wiki?curid=4921607" title="Jakob Presečnik">
Jakob Presečnik

Jakob Presečnik (ur. 23 lipca 1948 w m. Lenart pri Gornjem Gradu) – słoweński polityk, inżynier i samorządowiec, w latach 2000–2004 minister transportu, od stycznia do lutego 2013 p.o. przewodniczącego Zgromadzenia Państwowego.
Życiorys.
W 1974 ukończył studia z inżynierii lądowej na wydziale architektury, inżynierii lądowej i geodezji Uniwersytetu Lublańskiego. Następnie pracował jako projektant i kierownik działu w przedsiębiorstwie budowlanym Vegrad w miejscowości Velenje, zasiadał też w tamtejszej radzie pracowniczej. W 1990 został inżynierem odpowiedzialnym za przeciwdziałanie powodziom w gminie Mozirje oraz miejscowym radnym. Od 1994 do 1998 zajmował stanowisko burmistrza tej gminy.
Związał się ze Słoweńską Partią Ludową. Z jej ramienia w 1996 uzyskał mandat posła do Zgromadzenia Państwowego. Ponownie wybierano go w 2000, 2004, 2008 i 2011, od 2004 do 2011 kierował frakcją parlamentarną partii. W latach 2000–2004 zajmował stanowisko ministra transportu w rządach Janeza Drnovška i Antona Ropa, zakończył pełnienie tej funkcji w kwietniu 2004 po wyjściu SLS z koalicji rządowej. Od 2005 do 2014 reprezentował Słowenię w Zgromadzeniu Parlamentarnym Rady Europy. W 2011 wybrano go zastępcą przewodniczącego słoweńskiego parlamentu. Po dymisji Gregora Viranta tymczasowo wykonywał obowiązki przewodniczącego Zgromadzenia Państwowego (od 28 stycznia do 27 lutego 2013, kiedy to zastąpił go Janko Veber). W parlamencie zasiadał do 2014.

</doc>
<doc id="4921608" url="https://pl.wikipedia.org/wiki?curid=4921608" title="Ajos Jeorjos Soleas">
Ajos Jeorjos Soleas

Ajos Jeorjos Soleas (gr. "Άγιος Γεώργιος Σολέας") – wieś na Cyprze, w dystrykcie Nikozja.

</doc>
<doc id="4921611" url="https://pl.wikipedia.org/wiki?curid=4921611" title="Anastasios Metaksas">
Anastasios Metaksas

Anastasios Metaksas (, ur. 27 lutego 1862 w Atenach, zm. 28 stycznia 1937 tamże) – grecki architekt i strzelec. 
Metaksas był nadwornym architektem króla Jerzego I Greckiego i jest najbardziej znany z tego, że został wybrany przez Jeorjosa Awerofa do zrekonstruowania stadionu Panathinaiko na Letnie Igrzyska Olimpijskie 1896 w Atenach, na podstawie projektu autorstwa Ernsta Zillera. Studiował architekturę na Uniwersytecie Technicznym w Dreźnie, który ukończył z wyróżnieniem, rozbudował lub przebudował wiele zabytkowych budynków, w tym Muzeum Benaki i Narodowe Muzeum Archeologiczne w Atenach. Inne jego prace obejmują projekt katedry św. Andrzeja w Patras oraz różnych budynków użyteczności publicznej i rezydencji w Atenach. 
Metaksas był także strzelcem, wystartował na czterech Letnich Igrzyskach Olimpijskich i zdobył dwa medale, po raz pierwszy startował w Letnich Igrzyskach Olimpijskich 1896 na stadionie, który pomógł zrekonstruować, wziął udział w konkurencjach 200-metrowego karabinu wojskowego i 300-metrowego karabinu dowolnego, trzy postawy i skończył na czwartym miejscu w obu zawodach. 
Dziesięć lat później Metaksas rywalizował na Olimpiadzie Letniej 1906, gdzie brał udział w dziewięciu konkurencjach, a jego najlepszym wynikiem był srebrny medal w trapie, rundzie podwójnej, 14 m. Dwa lata później Metaksas zdobył brązowy medal w trapie podczas Letnich Igrzysk Olimpijskich 1908, które odbyły się w Londynie, zajmując trzecie miejsce, wraz z brytyjskim strzelcem Alexandrem Maunderem, z wynikiem 57 na 80 trafionych celów. 
W 1912 roku, w wieku 50 lat, Metaksas po raz ostatni pojawił się na igrzyskach olimpijskich w 1912 roku w Sztokholmie, gdzie zajął 6. miejsce w trapie i 35. miejsce w konkurencji pistoletu pojedynkowego z 30 metrów. 
Metaksas przed śmiercią zajął się polityką jako członek Partii Ludowej. 4 sierpnia 1929 r. został wybrany na senatora Attyki i Beocji, a 9 czerwca 1935 r. na posła Aten. 

</doc>
<doc id="4921612" url="https://pl.wikipedia.org/wiki?curid=4921612" title="Wakanim">
Wakanim

Wakanim – francuskie przedsiębiorstwo mediowe oraz dostawca platformy streamingu na życzenie o tej samej nazwie. Specjalizuje się w dystrybucji anime. Zostało założone w 2009 roku.

</doc>
<doc id="4921614" url="https://pl.wikipedia.org/wiki?curid=4921614" title="Ajos Teodoros (dystrykt Nikozja)">
Ajos Teodoros (dystrykt Nikozja)



</doc>
<doc id="4921618" url="https://pl.wikipedia.org/wiki?curid=4921618" title="Ajos Teodoros Tilirias">
Ajos Teodoros Tilirias

Ajos Teodoros Tilirias (gr. "Άγιος Θεόδωρος Τιλλιρίας") – wieś w Republice Cypryjskiej, w dystrykcie Nikozja. W 2011 roku była niezamieszkana.

</doc>
<doc id="4921623" url="https://pl.wikipedia.org/wiki?curid=4921623" title="Nizkiz">
Nizkiz

Nizkiz – białoruski zespół rockowy założony w 2008 roku w Mohylewie. Członkami zespołu są Alaksandr Iljin (wokalista, autor tekstów), Leanid Nieściaruk (gitarzysta), Siarhiej Kulsza (gitara basowa) i Dzmitry Chalaukin (bębny).
Za swój przełomowy moment członkowie zespołu uważają wygraną w konkursie dla młodych wykonawców Rock Smena w 2012 roku, ponieważ mimo czterech lat działalności, do tego momentu zagrali jedynie dwa koncerty. W tym samym roku grupa wydała debiutancki album, zatytułowany po prostu "Nizkiz". Rok później zespół wygrał białoruskie eliminacje do festiwali Emergenza oraz Sosiednij mir. W lutym 2014 roku zespół otrzymał nagrodę "Dajom rady" za najlepszą piosenkę 2013 roku, którą został utwór „Guantanama”.
W 2015 roku grupa wydała następną płytę, "Liryka". W 2017 roku zespół wydał kolejny album, "Sinoptik". W tym samym roku otrzymali nagrodę "Heroi hodu-2017" za najlepszą piosenkę roku, „Niebiaspieczna”. Rok później ponownie otrzymali nagrodę "Heroi hodu-2018", tym razem w kategorii „najlepszy zespół”. W 2019 roku grupa opublikowała kolejną płytę, "Somnambuła".
W 2020 roku, podczas protestów na Białorusi, grupa opublikowała protest song, "Prawiły". We wrześniu 2020 zespół wystąpił na Stadionie Narodowym w Warszawie w ramach koncertu „Solidarni z Białorusią”. 25 czerwca 2021 wraz z Krzysztofem Zalewskim wystąpili w Rzeszowie w ramach Europejskiego Stadionu Kultury. Ponadto grupa występowała na wielu festiwalach na Białorusi, Ukrainie, w Rosji i Polsce, a także jako support m.in. 30 Seconds to Mars i Within Temptation.

</doc>
<doc id="4921626" url="https://pl.wikipedia.org/wiki?curid=4921626" title="Czatyrköl">
Czatyrköl

Czatyrköl (; , "Czatyr-Kiol"; dosł. „niebiańskie jezioro”) – słonawe jezioro bezodpływowe położone w południowym Kirgistanie, w Azji Centralnej. Jezioro znajduje się w środkowej części gór Tienszan, między górami Torugart i Atbaszy, w pobliżu przełęczy Torugart, która jest przejściem granicznym z Kirgistanu do Chin. Jezioro i dwukilometrowa strefa buforowa dookoła niego jest częścią rezerwatu Karatał-Dżapyryk. Jezioro jest wpisane na listę konwencji ramsarskiej. 
Klimat.
średnia roczna temperatura w basenie jeziora wynosi -5,6 °C, średnia temperatura stycznia -22 °C, czerwca 7,1 °C. Maksymalna temperatura w lecie wynosi 24 °C, a minimum zimowe to -50 °C. 88–90% opadów w basenie jeziora, wynoszących 208–269 mm, spada latem. Od października do końca kwietnia powierzchnia jeziora zamarza, a lód osiąga grubość od 0,25 do 1,5 m. 
Hydrologia.
Woda jeziora Czatyrköl jest żółto–zielona z przejrzystością do 4 m. Zawartość minerałów wynosi od 0,5 do 1 mg/l (chlorki, wodorowęglany sodu i magnezu). Zasolenie jeziora to 2 ppt. Źródła mineralne znajdujące się w południowej części jeziora mają zawartość minerałów 5–7 g/l i wartość pH=5,8–6,0. Wielkość dopływających wód wynosi zimą 1866 m³, a latem 3629 m³. Wody jeziora zasilane są potokami, wypływającymi z gór Torugart i Atbaszy.
Ujemny bilans wodny jeziora w ostatnich dziesięcioleciach powoduje spadek poziomu wody. 

</doc>
<doc id="4921635" url="https://pl.wikipedia.org/wiki?curid=4921635" title="Spółdzielcze lokatorskie prawo do lokalu mieszkalnego">
Spółdzielcze lokatorskie prawo do lokalu mieszkalnego

Spółdzielcze lokatorskie prawo do lokalu mieszkalnego – prawo do lokalu będące jedną z form korzystania z lokali spółdzielczych.
Przez umowę o ustanowienie spółdzielczego lokatorskiego prawa do lokalu mieszkalnego spółdzielnia zobowiązuje się oddać osobie, na rzecz której ustanowione jest prawo, lokal mieszkalny do używania, a osoba ta zobowiązuje się wnieść wkład mieszkaniowy oraz uiszczać opłaty określone w ustawie i w statucie spółdzielni.
Spółdzielcze lokatorskie prawo do lokalu mieszkalnego może być ustanowione na rzecz członka spółdzielni albo członka spółdzielni i jego małżonka.
Spółdzielcze lokatorskie prawo do lokalu mieszkalnego jest niezbywalne, nie przechodzi na spadkobierców i nie podlega egzekucji.
Spółdzielcze lokatorskie prawo do lokalu nie jest zaliczane przez ustawodawcę do katalogu ograniczonych praw rzeczowych, a swą strukturą najbliższe jest prawie najmu. Pozycja członka spółdzielni jest jednak mocniejsza niż zwykłego najemcy lokalu.

</doc>
<doc id="4921636" url="https://pl.wikipedia.org/wiki?curid=4921636" title="Manga Entertainment">
Manga Entertainment

Manga Entertainment – przedsiębiorstwo zajmujące się dystrybucją anime. Działa na terenie Wielkiej Brytanii i Irlandii.
Firma została założona w 1987 roku. W 2009 roku została przejęta przez Funimation.

</doc>
<doc id="4921637" url="https://pl.wikipedia.org/wiki?curid=4921637" title="Zaszcześle">
Zaszcześle

Zaszcześle – obecnie część wsi Urożajna na Białorusi, w obwodzie witebskim, w rejonie głębockim, w sielsowiecie Hołubicze.
Historia.
W czasach zaborów w granicach Imperium Rosyjskiego.
W dwudziestoleciu międzywojennym wieś i folwark leżał w Polsce, w województwie wileńskim, w powiecie dziśnieńskim, do 11 kwietnia 1929 w gminie Dokszyce, następnie w gminie Hołubicze.
Według Powszechnego Spisu Ludności z 1921 roku:
Wykaz miejscowości wymienia wyłącznie wieś. W 1931 w 22 domach zamieszkiwało 115 osób.
Miejscowość należała do miejscowej parafii rzymskokatolickiej i prawosławnej w Hołubiczach. Podlegała pod Sąd Grodzki w Głębokiem i Okręgowy w Wilnie; właściwy urząd pocztowy mieścił się w Królewszczyźnie.

</doc>
<doc id="4921642" url="https://pl.wikipedia.org/wiki?curid=4921642" title="Universitas Negeri Surakarta">
Universitas Negeri Surakarta



</doc>
<doc id="4921646" url="https://pl.wikipedia.org/wiki?curid=4921646" title="Biskupi Srihotto">
Biskupi Srihotto

Biskupi Srihotto – biskupi diecezjalni diecezji Srihotto.

</doc>
<doc id="4921648" url="https://pl.wikipedia.org/wiki?curid=4921648" title="Żołnierowszczyzna">
Żołnierowszczyzna

Żołnierowszczyzna (; ) – wieś na Białorusi, w obwodzie witebskim, w rejonie głębockim, w sielsowiecie Hołubicze.
Historia.
W czasach zaborów w granicach Imperium Rosyjskiego.
W dwudziestoleciu międzywojennym folwark, a następnie kolonia leżała w Polsce, w województwie wileńskim, w powiecie dziśnieńskim, do 11 kwietnia 1929 w gminie Dokszyce, następnie w gminie Hołubicze.
Według Powszechnego Spisu Ludności z 1921 roku zamieszkiwało tu 51 osób, 38 było wyznania rzymskokatolickiego, a 13 prawosławnego. Jednocześnie 38 mieszkańców zadeklarowali polską przynależność narodową a 14 białoruską. Było tu 7 budynków mieszkalnych. W 1931 w 11 domach zamieszkiwało 70 osób.
Miejscowość należała do parafii rzymskokatolickiej w m. Zaszcześle i prawosławnej w Hołubiczach. Podlegała pod Sąd Grodzki w Głębokiem i Okręgowy w Wilnie; właściwy urząd pocztowy mieścił się w Hołubiczach.

</doc>
<doc id="4921651" url="https://pl.wikipedia.org/wiki?curid=4921651" title="Renren">
Renren

Renren () – chiński portal społecznościowy, przypominający platformę Facebook.
Został założony w 2005 roku. Serwis liczy blisko 200 mln zarejestrowanych użytkowników (doniesienia z 2012 roku).

</doc>
<doc id="4921652" url="https://pl.wikipedia.org/wiki?curid=4921652" title="Karabin samopowtarzalny wz. 37S">
Karabin samopowtarzalny wz. 37S



</doc>
<doc id="4921654" url="https://pl.wikipedia.org/wiki?curid=4921654" title="Żurawlewo">
Żurawlewo

Żurawlewo – dawna wieś. Tereny na których był położony, leżą obecnie na Białorusi, w obwodzie witebskim, w rejonie dokszyckim, w sielsowiecie Królewszczyzna.
Nazwa dawniej używana – Żurawłowo.
Historia.
W czasach zaborów w granicach Imperium Rosyjskiego.
W dwudziestoleciu międzywojennym wieś leżała w Polsce, w województwie wileńskim, w powiecie dziśnieńskim, do 11 kwietnia 1929 w gminie Dokszyce, następnie w gminie Porpliszcze.
Według Powszechnego Spisu Ludności z 1921 roku zamieszkiwało tu 77 osób, 1 była wyznania rzymskokatolickiego, a 76 prawosławnego. Jednocześnie wszyscy mieszkańcy zadeklarowali białoruską przynależność narodową. Było tu 10 budynków mieszkalnych. W 1931 w 11 domach zamieszkiwało 76 osób.
Miejscowość należała do parafii rzymskokatolickiej i prawosławnej w Dokszycach. Podlegała pod Sąd Grodzki w Dokszycach i Okręgowy w Wilnie; właściwy urząd pocztowy mieścił się w Dokszycach.

</doc>
<doc id="4921659" url="https://pl.wikipedia.org/wiki?curid=4921659" title="Kaixin001">
Kaixin001

Kaixin001 () – chiński portal społecznościowy, znajdujący się w czołówce tego rodzaju witryn w kraju.
Został założony w 2008 roku. Serwis liczy ponad 100 mln zarejestrowanych użytkowników (doniesienia z 2011 roku).
W 2010 roku przychody Kaixin001 wyniosły 300 mln dolarów.

</doc>
<doc id="4921664" url="https://pl.wikipedia.org/wiki?curid=4921664" title="Paweł Badura">
Paweł Badura

Paweł Badura (ur. 2 lutego 1905 w Szopienicach, zm. 5 sierpnia 1979) – polski hutnik, poseł na Sejm PRL III kadencji. Budowniczy Polski Ludowej.
Życiorys.
Uzyskał wykształcenie podstawowe, z zawodu hutnik. Pracował na stanowisku mistrza w Hucie Jedność w wydziale stalowni w Siemianowicach Śląskich. Wstąpił do Polskiej Zjednoczonej Partii Robotniczej. W 1961 został wybrany posłem na Sejm PRL w okręgu Sosnowiec, pracował w Komisji Zdrowia i Kultury Fizycznej.
W 1964 odznaczony Orderem Budowniczych Polski Ludowej
Był żonaty z Julią (1907–1996). Pochowany na cmentarzu parafialnym w Siemianowicach Śląskich.

</doc>
<doc id="4921665" url="https://pl.wikipedia.org/wiki?curid=4921665" title="Ireneusz Strzałkowski">
Ireneusz Strzałkowski

Ireneusz Strzałkowski (ur. 3 czerwca 1939, zm. 21 marca 2006 w Warszawie) – polski uczony, specjalista z zakresu fizyki półprzewodników, profesor doktor habilitowany Wydziału Fizyki Politechniki Warszawskiej. 
Życiorys.
Kierował Pracownią Metod Elektrooptycznych, Pracownią Badania Struktur Półprzewodnikowych oraz Pracowni Struktur MOS IF i WF PW, pełnił funkcję zastępcy dyrektora Instytutu Fizyki Politechniki Warszawskiej ds. Nauczania. Ireneusz Strzałkowski od 1986 był członkiem i przewodniczącym Komisji Rektorskich i Senackich Politechniki Warszawskiej, a od 1999 członkiem Senatu PW. Przez wiele lat był związany z Polskim Towarzystwem Fizycznym, jako członek, w latach 1989-1991 członek Zarządu Oddziału Warszawskiego PTF, od 1991 do 1993 był członkiem Zarządu Głównego PTF, od 1991 do 1995 przewodniczący Oddziału Warszawskiego PTF. W 1993 został powołany na czteroletnią kadencję sekretarza generalnego PTF, a następnie w latach 1997-2002 prezesa PTF. W 1996 został wybrany na przedstawiciela PTF do EUPEN i pełnił tę funkcję przez cztery lata.
Pochowany na nowym cmentarzu na Służewie przy ulicy Wałbrzyskiej (prawa strona, linia 10, grób 40).

</doc>
<doc id="4921667" url="https://pl.wikipedia.org/wiki?curid=4921667" title="Katapulta startowa samolotu">
Katapulta startowa samolotu



</doc>
<doc id="4921669" url="https://pl.wikipedia.org/wiki?curid=4921669" title="Qzone">
Qzone

Qzone () – chiński portal społecznościowy, należący do Tencent.
Został założony w 2005 roku. W 2015 roku liczył ok. 600 mln użytkowników.

</doc>
<doc id="4921672" url="https://pl.wikipedia.org/wiki?curid=4921672" title="Lawina w Kotle Małego Stawu">
Lawina w Kotle Małego Stawu

Lawina w kotle Małego Stawu – lawina, która zeszła 8 lutego 2005 roku ze zbocza Kotła Małego Stawu w Karkonoszach, w pobliżu schroniska Samotnia.
Przebieg.
Lawina przysypała dwóch ratowników GOPR: Daniela Ważyńskiego i Mateusza Hryncewicza. Obaj odbywali dyżur patrolowy, a w momencie ruszenia lawiny zjeżdżali na nartach tzw. żlebem slalomowym. Lawina zaskoczyła narciarzy w połowie żlebu. Akcję ratunkową zorganizowano natychmiast, uczestniczyli w niej wykładowcy Wyższej Szkoły Wychowania Fizycznego i Turystyki. Podczas zjazdu na lawinisko jeden z uczestników akcji ratunkowej spowodował zejście drugiej lawiny, w wyniku czego został poturbowany. Mimo że obie zasypane ofiary miały przy sobie elektroniczne czujniki lawinowe, to pokazywały zakres ułożenia ciał ok. 30 metrów; ostatecznie zostały one odnalezione przez psa. Akcja ratunkowa trwała ponad dwie godziny. Mimo przewiezienia do szpitala i reanimacji, obie ofiary lawiny zmarły.
Przyczyny.
Według raportu komisji powołanej dla zbadania okoliczności wypadku przez naczelnika GOPR, lawina zeszła samoistnie. Badania wykazały, że w krótkim czasie zeszły dwie lawiny – pierwsza mniejsza, druga większa i to ona spowodowała tragedię. Wykluczono hipotezę, że lawinę spowodowali sami goprowcy, podcinając śnieg.
Upamiętnienie.
Od roku 2006 corocznie odbywa się rajd turystyczny "Przejście Dookoła Kotliny Jeleniogórskiej" organizowany przez Grupę Karkonoską GOPR. Od roku 2016 impreza organizowana jest przez Fundację Przejście Kotliny.

</doc>
<doc id="4921673" url="https://pl.wikipedia.org/wiki?curid=4921673" title="Bitwa pod Korosteniem">
Bitwa pod Korosteniem



</doc>
<doc id="4921674" url="https://pl.wikipedia.org/wiki?curid=4921674" title="Iwanowszczyzna (obwód witebski)">
Iwanowszczyzna (obwód witebski)

Iwanowszczyzna (; ) – wieś na Białorusi, w obwodzie witebskim, w rejonie głębockim, w sielsowiecie Hołubicze.
Historia.
W czasach zaborów wieś i folwark w granicach Imperium Rosyjskiego.
W dwudziestoleciu międzywojennym folwark, majątek i wieś leżały w Polsce, w województwie wileńskim, w powiecie dziśnieńskim, do 11 kwietnia 1929 w gminie Dokszyce, następnie w gminie Hołubicze.
Według Powszechnego Spisu Ludności z 1921 roku zamieszkiwało:
Miejscowość należała do parafii rzymskokatolickiej w m. Zaszcześle i prawosławnej w Hołubiczach. Podlegała pod Sąd Grodzki w Głębokiem i Okręgowy w Wilnie; właściwy urząd pocztowy mieścił się w Hołubiczach.

</doc>
<doc id="4921675" url="https://pl.wikipedia.org/wiki?curid=4921675" title="Rubel (agromiasteczko)">
Rubel (agromiasteczko)

Rubel (; ) – agromiasteczko na Białorusi, w obwodzie brzeskim, w rejonie stolińskim, w sielsowiecie Rubel.
Siedziba parafii prawosławnej; znajdują tu się dwie cerkwie – pw. św. Michała Archanioła z 1796 r. (parafialna) i pw. Obrazu Chrystusa Zbawiciela Nie Ludzką Ręką Uczynionego z przełomu XX/XXI w. (filialna).
Warunki naturalne.
Rubel położony jest na skraju dużego kompleksu leśno-torfowiskowego Błota Olmańskie, rozciągającego się na południe aż za granicę białorusko-ukraińską.
Historia.
Zamieszkany był przez szlachtę zaściankową. W dwudziestoleciu międzywojennym leżał w Polsce, w województwie poleskim, w powiecie stolińskim, w gminie Chorsk.
Po II wojnie światowej w granicach Związku Sowieckiego. Od 1991 w niepodległej Białorusi.

</doc>
<doc id="4921676" url="https://pl.wikipedia.org/wiki?curid=4921676" title="Lawina w kotle Małego Stawu">
Lawina w kotle Małego Stawu



</doc>
<doc id="4921677" url="https://pl.wikipedia.org/wiki?curid=4921677" title="Rubiel">
Rubiel



</doc>
<doc id="4921680" url="https://pl.wikipedia.org/wiki?curid=4921680" title="Jawed Karim">
Jawed Karim

Jawed Karim (ur. 28 października 1979 w Merseburgu) – amerykański przedsiębiorca i informatyk pochodzenia bengalsko-niemieckiego; współzałożyciel serwisu YouTube i osoba, która opublikowała pierwszy film na tej platformie ("Me at the zoo").

</doc>
<doc id="4921683" url="https://pl.wikipedia.org/wiki?curid=4921683" title="Chotomel">
Chotomel

Chotomel (; ) – wieś na Białorusi, w obwodzie brzeskim, w rejonie stolińskim, w sielsowiecie Rubel. W źródłach spotykana jest także nazwa "Chotomla".
Siedziba parafii prawosławnej; znajduje się tu cerkiew pw. Podwyższenia Krzyża Pańskiego.
Warunki naturalne.
Chotomel położony jest na skraju dużego kompleksu leśno-torfowiskowego Błota Olmańskie, rozciągającego się na południe aż za granicę białorusko-ukraińską.
Historia.
Zamieszkany był przez szlachtę zaściankową. W dwudziestoleciu międzywojennym leżał w Polsce, w województwie poleskim, w powiecie stolińskim, w gminie Stolin.
Po II wojnie światowej w granicach Związku Sowieckiego. Od 1991 w niepodległej Białorusi.

</doc>
<doc id="4921685" url="https://pl.wikipedia.org/wiki?curid=4921685" title="Chotomla">
Chotomla



</doc>
<doc id="4921688" url="https://pl.wikipedia.org/wiki?curid=4921688" title="Ludwik Karolczak">
Ludwik Karolczak

Ludwik Karolczak (ur. 19 sierpnia 1916 w Sodingen, zm. 26 września 2003) – polski górnik i polityk komunistyczny, poseł na Sejm PRL II i III kadencji.
Życiorys.
Syn Szczepana i Agnieszki. Uzyskał wykształcenie podstawowe, z zawodu górnik. W 1946 wstąpił do Polskiej Partii Robotniczej, a w 1948 wraz z nią do Polskiej Zjednoczonej Partii Robotniczej. Pełnił funkcję I sekretarza Komitetu Zakładowego PPR w Kopalni Węgla Kamiennego „Mieszko”, a następnie w Kopalni Węgla Kamiennego „Biały Kamień” w Wałbrzychu. W PZPR pełnił funkcje zastępcy kierownika Wydziału Ekonomicznego Komitetu Wojewódzkiego (1951), członka KW (1952–1965), zastępcy kierownika Wydziału Organizacyjnego KW (1953–1954) i członka egzekutywy KW (1957–1965) we Wrocławiu, a ponadto I sekretarza Komitetu Miejskiego w Wałbrzychu (1951–1953, 1956–1964). W 1957 i 1961 był wybierany na posła na Sejm PRL w okręgu Wałbrzych. Przez dwie kadencje zasiadał w Komisji Przemysłu Ciężkiego, Chemicznego i Górnictwa, a w II ponadto w Komisji Nadzwyczajnej Ziem Zachodnich.
Pochowany na cmentarzu komunalnym w Szczawnie-Zdroju.

</doc>
<doc id="4921689" url="https://pl.wikipedia.org/wiki?curid=4921689" title="Nadia Hilker">
Nadia Hilker

Nadia Hilker (ur. 1988 w Monachium) – niemiecka aktorka i modelka, która wystąpiła m.in. w serialu "Żywe trupy".

</doc>
<doc id="4921691" url="https://pl.wikipedia.org/wiki?curid=4921691" title="International Consolidated Airlines Group">
International Consolidated Airlines Group



</doc>
<doc id="4921693" url="https://pl.wikipedia.org/wiki?curid=4921693" title="Sielsowiet Remel">
Sielsowiet Remel

Sielsowiet Remel (; ) – sielsowiet na Białorusi, w obwodzie brzeskim, w rejonie stolińskim, z siedzibą w Remlu.
Według spisu z 2009 sielsowiet Remel zamieszkiwało 3732 osób, w tym 3701 Białorusinów (99,17%), 20 Rosjan (0,54%), 6 Ukraińców (0,16%), 2 Polaków (0,05%), 1 Litwin (0,03%) i 2 osoby, które nie podały żadnej narodowości.

</doc>
<doc id="4921700" url="https://pl.wikipedia.org/wiki?curid=4921700" title="A la juventud filipina">
A la juventud filipina

A la juventud filipina – wiersz autorstwa José Rizala z 1879.
Powstał w czasie, gdy Rizal wciąż był studentem Universidad de Santo Tomás w Manili, jest uznawany za najistotniejszy tekst poetycki w młodzieńczym etapie jego rozwoju literackiego. Został nagrodzony srebrnym piórem podczas konkursu zorganizowanego przez manilskie Liceo Artistico Literario. Kilkanaście lat po powstaniu znalazł się wśród dowodów w procesie oskarżonego o bunt i działalność wywrotową autora.
Skierowany do młodzieży filipińskiej, podkreśla jej znaczenie w przyszłości archipelagu. Używa terminu "Filipino" w nowym dla swoich czasów kontekście, odnosząc go do wszystkich mieszkańców terytorium nie zaś jedynie do osób hiszpańskiego pochodzenia urodzonych już na wyspach. Z tego powodu część krytyki literackiej upatruje w nim zalążki przyszłej działalności niepodległościowej Rizala . Niemniej, pogląd ten bywał krytykowany jako nadinterpretacja. Sam wiersz natomiast przepełniony jest wdzięcznością wobec kolonialnej metropolii. Pochodzi zeń jedna z najczęściej cytowanych fraz filipińskiego bohatera narodowego, "Bella esperanza de la Patria Mía!"
Doczekał się licznych tłumaczeń, w tym na tagalski, angielski i włoski. Bywa recytowany podczas ceremonii związanych z obchodami świąt narodowych, przywoływany również w przemówieniach przez prezydentów Filipin.

</doc>
<doc id="4921703" url="https://pl.wikipedia.org/wiki?curid=4921703" title="Sielsowiet Rubel">
Sielsowiet Rubel

Sielsowiet Rubel (; ) – sielsowiet na Białorusi, w obwodzie brzeskim, w rejonie stolińskim, z siedzibą w Rublu.
Według spisu z 2009 sielsowiet Rubel zamieszkiwało 4729 osób, w tym 4696 Białorusinów (99,30%), 21 Rosjan (0,44%), 5 Ukraińców (0,11%), 2 Litwinów (0,04%), 2 Udmurtów (0,04%), 1 Mordwin (0,02%) i 2 osoby, które nie podały żadnej narodowości.

</doc>
<doc id="4921704" url="https://pl.wikipedia.org/wiki?curid=4921704" title="Marcin Mokry">
Marcin Mokry

Marcin Mokry (ur. 10 stycznia 1980 w Gliwicach) – polski poeta. Zadebiutował w 2017 roku tomem "czytanie. Pisma." Od 2019 roku współtwórca projektu kulturalno-społecznego „Dings”. Kurator sceny literackiej Slot Art Festival. 

</doc>
<doc id="4921707" url="https://pl.wikipedia.org/wiki?curid=4921707" title="Izbyń (przystanek kolejowy)">
Izbyń (przystanek kolejowy)

Izbyń (, ) – przystanek kolejowy w pobliżu miejscowości Izbyń, w rejonie chojnickim, w obwodzie homelskim, na Białorusi. Leży na linii Wasilewicze - Chojniki.

</doc>
<doc id="4921708" url="https://pl.wikipedia.org/wiki?curid=4921708" title="Rolls-Royce (lotnictwo)">
Rolls-Royce (lotnictwo)



</doc>
<doc id="4921712" url="https://pl.wikipedia.org/wiki?curid=4921712" title="Leroy Sherrier Lewis">
Leroy Sherrier Lewis

Leroy Delano Sherrier Lewis (ur. 22 maja 1945 w Limón, zm. 13 września 2021) – kostarykański piłkarz występujący na pozycji napastnika, trener piłkarski.
Kariera klubowa.
Lewis pochodzi z portowego miasta Limón, gdzie wychowywał się w dzielnicy Roosevelt. Podczas swojej kariery piłkarskiej występował na pozycji napastnika w klubach AD Limonense i CS Uruguay de Coronado, balansujących pomiędzy pierwszą, a drugą ligą kostarykańską. W najwyższej klasie rozgrywkowej grał w latach 1964–1966 (33 mecze i 2 gole dla Limonense) i 1968–1970 (43 mecze i 7 goli dla Uruguayu).
Kariera szkoleniowa.
Po zakończeniu kariery piłkarskiej Lewis został szkoleniowcem. Ukończył kursy trenerskie w Kostaryce, Meksyku i Anglii, brał również udział w międzynarodowych seminariach trenerskich organizowanych przez FIFA i The Football Association. Był jednym z pierwszych kostarykańskich trenerów wykształconych w Europie. Przez lata pracy w ojczyźnie wyrobił sobie renomę specjalisty od osiągania ponadprzeciętnych wyników z małymi klubami, gdzie potrafił umiejętnie opierać drużynę na mieszance doświadczonych i młodych zawodników. Pracę jako trener rozpoczął w swoim macierzystym AD Limonense, który w sezonie 1981 sensacyjnie doprowadził do wicemistrzostwa Kostaryki – największego sukcesu w jego historii. Odszedł jednak z klubu ze względu na różnice zdań z zarządem. 
Ze skromną drużyną AD Sagrada Familia Lewis również odniósł największe osiągnięcie w jego dziejach, zajmując z nią trzecie miejsce w lidze kostarykańskiej w sezonie 1983. W 1984 roku wziął udział w Pucharze Mistrzów CONCACAF, gdzie jego Sagrada Familia w pierwszej rundzie wyeliminowała po serii rzutów karnych gwatemalski Suchitepéquez (0:0, 1:1, 5:3 k), a w drugiej rundzie odpadła z honduraską Vidą (0:1, 0:1). Następnie prowadził Municipal Puntarenas, a później AD Guanacasteca. Z Guanacastecą zajął wysokie jak na możliwości klubu, piąte miejsce w lidze kostarykańskiej.
Dzięki udanej pracy z mniejszymi drużynami, w 1987 roku Lewis zastąpił Czechosłowaka Josefa Bouškę na stanowisku trenera krajowego potentata LD Alajuelense. W 1988 roku wywalczył z nim nieoficjalne klubowe mistrzostwo Ameryki Środkowej – Torneo Centroamericano CONCACAF (kwalifikacje do Pucharu Mistrzów CONCACAF). Niedługo potem odszedł jednak z Alajuelense i powrócił do pracy z niżej notowanymi zespołami. W sezonie 1989 doprowadził do trzeciego miejsca w lidze CS Uruguay de Coronado. Trenował również AD San Carlos, AD Turrialba, AD Carmelita (z którym spadł do drugiej ligi w sezonie 1993/1994), drugoligowy już wówczas AD Limonense, trzecioligowy Cahuita FC (wicemistrzostwo rozgrywek) oraz Municipal Limeño z Salwadoru. Ogółem poprowadził swoje drużyny w 464 spotkaniach pierwszej ligi kostarykańskiej, co jest 10. wynikiem w historii. Pracował również jako agent celny.
Pod koniec lat 90. Lewis był zatrudniony w Kostarykańskim Związku Piłki Nożnej, najpierw jako członek komisji technicznej, a następnie jako generalny koordynator reprezentacji narodowych. Był selekcjonerem reprezentacji Kostaryki kobiet, którą poprowadził w 2000 roku na Złotym Pucharze CONCACAF. Jego podopieczne po porażkach z Brazylią (0:8) i USA (0:8) oraz remisie z Trynidadem i Tobago (2:2) odpadły z turnieju w fazie grupowej. Po tym turnieju otrzymał propozycję poprowadzenia reprezentacji Belize, którą przyjął we wrześniu 2000. W kwietniu 2001 doprowadził ją do pierwszego zwycięstwa w historii, w meczu towarzyskim z Nikaraguą (2:0). W maju Belizeńczycy wzięli udział w Pucharze Narodów UNCAF (środkowoamerykańskich kwalifikacjach do Złotego Pucharu CONCACAF). W fazie grupowej najpierw ulegli Kostaryce (0:4), lecz następnie świetnie zaprezentowali się w meczu z faworyzowaną Gwatemalą (3:3). Zawodnicy Lewisa, początkowo przegrywający 0:2, zdołali odrobić straty i sensacyjnie wyjść na prowadzenie 3:2, tracąc wyrównującą bramkę dopiero w końcówce po kontrowersyjnym rzucie karnym. Remis z Gwatemalą, po którym Belizeńczycy odpadli z turnieju, był zarazem pierwszym punktem wywalczonym przez Belize w historii ich występów na Pucharze Narodów.
Bezpośrednio po Pucharze Narodów Lewis został niespodziewanie zwolniony przez prezesa Belizeńskiego Związku Piłki Nożnej (BNFA), skonfliktowanego z nim Bertiego Chimilio, pod pretekstem jego deklaracji wygłoszonych po meczu z Gwatemalą (selekcjoner skrytykował sędziego i groziła mu kara zawieszenia od UNCAF). Decyzja Chimilio (podjęta przy sprzeciwie większości zarządu BNFA) spowodowała wzburzenie w belizeńskim środowisku piłkarskim, a zawodnicy drużyny narodowej otwarcie protestowali przeciwko zwolnieniu Lewisa. Po powrocie do ojczyzny Lewis trenował drugoligowe zespoły AD Guanacasteca (awansował z nią do pierwszej ligi w sezonie 2001/2002, lecz tam został zwolniony już po trzech kolejkach) i Municipal Puntarenas. Następnie pracował jako konsultant piłkarski w Nowym Jorku.
W październiku 2012 Lewis po raz kolejny został selekcjonerem reprezentacji Belize, zatrudniony już przez nowego prezesa federacji piłkarskiej, Ruperto Vicente. W styczniu 2013 poprowadził ją w Copa Centroamericana (kontynuacja Pucharu Narodów UNCAF), gdzie dzięki grupowemu remisowi z Gwatemalą (0:0) i zwycięstwu z Nikaraguą (2:1) Belizeńczycy wyszli z grupy i po raz pierwszy w historii zakwalifikowali się na Złoty Puchar CONCACAF. Mecz z Nikaraguą był pierwszym zwycięstwem Belize w historii ich występów na Pucharze Narodów/Copa Centroamericana. Bezpośrednio po historycznym osiągnięciu zrezygnował z pracy z reprezentacją, lecz ostatecznie pozostał na stanowisku, by w marcu 2013 złożyć definitywną rezygnację z powodów osobistych. Latem Belizeńczyków w rozgrywkach Złotego Pucharu poprowadził już Ian Mork.
Kilka miesięcy później Lewis został trenerem czołowego belizeńskiego klubu Belmopan Bandits FC, z którym wywalczył dwa z rzędu mistrzostwa Belize (2013/2014 Opening, 2013/2014 Closing). W sierpniu 2014 już trzeci raz objął reprezentację Belize i wziął z nią udział w Copa Centroamericana. Tym razem jego podopieczni nie zdołali jednak wywalczyć żadnego punktu – w fazie grupowej ulegli kolejno Hondurasowi (0:2), Gwatemali (1:2) i Salwadorowi (0:2). Następnie był trenerem w jednej ze szkółek juniorskich w Heredii, by w czerwcu 2019 ponownie zostać szkoleniowcem Belmopan Bandits FC. Poprowadził go w dwumeczu rundy kwalifikacyjnej Ligi CONCACAF (środkowoamerykańskich eliminacji do Ligi Mistrzów CONCACAF) z kostarykańskim Deportivo Saprissa (0:3, 0:3). Jego wielki wkład w rozwój piłki nożnej w Belize był wielokrotnie podkreślany przez media, które określały go „bohaterem” i najlepszym zagranicznym trenerem kiedykolwiek pracującym w Belize.

</doc>
<doc id="4921719" url="https://pl.wikipedia.org/wiki?curid=4921719" title="Police United FC (Belize)">
Police United FC (Belize)

Police United Football Club – nieistniejący już belizeński klub piłkarski z siedzibą w stołecznym mieście Belmopan, w dystrykcie Cayo. Funkcjonował w latach 2011–2019. Swoje domowe mecze rozgrywał na obiekcie Isidoro Beaton Stadium.
Historia.
Klub został założony w 2011 roku. W styczniu 2012 triumfował w towarzyskim turnieju Interoffice Football Campionship, a bezpośrednio po tym dołączył do nowo powstałych rozgrywek Premier League of Belize. Z miejsca został czołowym klubem rozgrywek i w ciągu pierwszych ośmiu sezonów aż sześć razy docierał do finału, co przełożyło się na dwa mistrzostwa Belize i cztery wicemistrzostwa Belize. W 2016 roku jako mistrz kraju wziął udział w rozgrywkach Ligi Mistrzów CONCACAF, lecz znacząco przegrał wszystkie cztery mecze (stracił w nich aż 23 gole) i zajął ostatnie miejsce w grupie. Uległ wówczas 0:11 mistrzowi Meksyku, Pachuce, co pozostaje najwyższą porażką klubu z Belize w międzynarodowych rozgrywkach.
Od tamtego czasu klub, choć wciąż pozostawał w ligowej czołówce, już ani razu nie dotarł do finału ligi belizeńskiej. W 2019 roku wycofał się z rozgrywek Premier League.

</doc>
<doc id="4921723" url="https://pl.wikipedia.org/wiki?curid=4921723" title="Police United FC">
Police United FC



</doc>
<doc id="4921724" url="https://pl.wikipedia.org/wiki?curid=4921724" title="David Tudor">
David Tudor

David Eugene Tudor (ur. 20 stycznia 1926 w Filadelfii, zm. 13 sierpnia 1996 w Tomkins Cove, w stanie Nowy Jork) – amerykański kompozytor i pianista; przedstawiciel szkoły nowojorskiej.
Życiorys.
Studiował grę na organach i teorię muzyki u H. Williama Hawke’a, grę fortepianową u Josefa Martina i Irmy Wolpe oraz kompozycję i analizę muzyczną pod kierunkiem Stefana Wolpego. Był organistą w kościele św. Marka w Filadelfii (od 1938) i w kościele św. Trójcy w Swarthmore (od 1943) oraz w (1944–1948).
Wykładał w Black Mountain College (1951–1953), na Uniwersytecie Stanu Nowy Jork w Buffalo (1965–1966), Uniwersytecie Kalifornijskim w Davis (1967), w Mills College w Oakland (1967–1968) oraz National Institute of Design w Ahmadabadzie w Indiach (1969). Był także wykładowcą na Międzynarodowych Letnich Kursach Nowej Muzyki w Darmstadcie (1956, 1958, 1959, 1961).
Kariera pianistyczna.
17 grudnia 1950 dał w Nowym Jorku amerykańską premierę "II Sonaty fortepianowej" Pierre’a Bouleza, czym zapoczątkował swoją karierę wybitnego wykonawcy awangardowej wówczas muzyki. W latach 50. i 60. był prawykonawcą często napisanych specjalnie dla niego utworów amerykańskich i europejskich kompozytorów drugiej awangardy, m.in. Bouleza, Browna, Bussottiego, Cardewa, Cowella, Feldmana, Ichiyanagiego, Kagela, Maderny, Pousseura, Stockhausena, Wolffa, Wolpego, Younga.
Najsilniejsze więzi łączyły go jednak z muzyką Johna Cage’a. Dał prawykonania m.in. słynnego "4′33″" (1952), "Music of Changes" (1952) oraz Koncertu na fortepian i orkiestrę (1958). Współpracował także przy kilku kompozycjach, w tym "Indeterminacy" (1959), "Cartridge Music" (1960), "Variations II" (1961) i "Variations III" (1963). Cage twierdził, że wszystkie utwory, które skomponował przed 1970, zostały napisane albo dla Davida Tudora, albo z myślą o nim.
Tudor słynął z niebywałej biegłości technicznej i umiejętności błyskawicznego poruszania się pomiędzy dynamicznymi skrajnościami. Był wnikliwym interpretatorem trudnych utworów muzyki eksperymentalnej. Rozwiązywał problemy notacyjne, wynajdował nowe techniki wykonawcze i w konsekwencji nierzadko przejmował kontrolę nad kompozycją, przekraczając powoli granicę podziału wykonawca – twórca. Pod koniec lat 60. porzucił karierę pianisty i całkowicie poświęcił się komponowaniu i nauczaniu.
Twórczość.
W swojej twórczości Tudor skupiał się na muzyce eksperymentalnej i poszukiwaniach brzmieniowych. Wykorzystywał dźwięki naturalne i sztucznie uzyskiwane z zaprojektowanych przez siebie generatorów dźwięku. Tworzył z nich określone komponenty elektroniczne, które następnie mieszał, zniekształcał, przetwarzał i łączył, definiując zarówno kompozycję, jak i jej wykonanie.
Komponował utwory multimedialne i muzykę do widowisk choreograficznych Merce’a Cunninghama, z którym współpracował od czasu zawiązania zespołu Merce Cunningham Dance Company w 1953. Tworzył też kompozycje zbiorowe z Johnem Cage’em, Lowellem Crossem (do widowisk laserowych), Jackie Monnier (do instalacji wizualnych), Gordonem Mummą, Milesem Davisem, Davidem Behrmanem, Marcelem Duchampem, Carsonem Jeffriesem, Jasperem Johnsen, Tonym Martinem, Fujiko Nakayą, Takehisą Kosugim, Andrew Culverem.
Wybrane kompozycje.
(na podstawie materiału źródłowego 

</doc>
<doc id="4921730" url="https://pl.wikipedia.org/wiki?curid=4921730" title="Going postal">
Going postal

Going postal (ang. wybuchać gniewem, dosł. wysyłać pocztą) – angielskie wyrażenie slangowe oznaczające bycie wściekłym i zestresowanym z powodu swojej pracy aż do posunięcia się do przemocy. Wyrażenie ukuto po serii przypadków masowych morderstw (strzelanin) w placówkach amerykańskiego operatora pocztowego United States Postal Service (USPS) popełnionych przez pracowników pocztowych na szkodę swoich przełożonych i współpracowników. W Stanach Zjednoczonych od 1970 do 1997 roku ponad 40 osób zostało zabitych przez aktualnych lub byłych pracowników w przynajmniej 20 przypadkach wybuchów gniewu w miejscu pracy. Między 1986 a 2011 strzelaniny w miejscu pracy w Stanach Zjednoczonych zdarzały się średnio dwa razy w roku i skutkowały średnio 12 ofiarami na rok.
Pochodzenie.
Pierwsze użycie tego wyrażenia odnotowano 17 grudnia 1993 roku w St. Petersburg Times:Sympozjum było sponsorowane przez USPS, który odnotował tak wiele wybuchów gniewu, że w niektórych kręgach nadmierny stres nazywany jest „going postal”. Trzydzieści pięć osób zginęło w 11 strzelaninach w placówkach pocztowych od 1983 roku. USPS nie pochwala wyrażenia „going postal” i podejmuje próby powstrzymania ludzi przed jego używaniem. Jednak niektórzy pocztowcy uważają, że wyrażenie jest zasłużone.
Analiza.
W 1998 roku Kongres Stanów Zjednoczonych przeprowadził wysłuchanie w sprawie aktów przemocy w USPS, na którym zauważono, że w placówkach pocztowych byli lub obecni pracownicy popełnili 13% wszystkich zabójstw w miejscu pracy, choć pracuje tam tylko 1% wszystkich zatrudnionych cywilów w pełnym wymiarze godzin.
W 2000 r. badacze podali, że wskaźniki zabójstw w placówkach pocztowych były niższe niż w innych miejscach pracy. W głównych branżach najwyższy wskaźnik 2,1 zabójstw na 100 000 pracowników rocznie odnotowano w handlu detalicznym. Wskaźnik zabójstw pracowników poczty wynosił 0,22 na 100 000 w porównaniu z 0,77 na 100 000 pracowników ogółem.
Występowanie w kulturze.
W filmie z 1994 roku pt. "", główny bohater, porucznik Frank Drebin grany przez Leslie Nielsena, musi poradzić sobie z różnymi niebezpieczeństwami, w tym nagłym pojawieniem się niezadowolonych pocztowców strzelających we wszystkich kierunkach.
W 1997 roku USPS pozwał Running with Scissors w związku z serią gier komputerowych Postal. Producent gry twierdził, że, mimo tytułu, gra nie ma nic wspólnego z USPS i jego pracownikami.
W 2004 roku wydano powieść Terry'ego Pratchetta z serii Świat Dysku o tytule Going Postal (pol. Piekło Pocztowe).

</doc>
<doc id="4921738" url="https://pl.wikipedia.org/wiki?curid=4921738" title="Za Stawem">
Za Stawem



</doc>
<doc id="4921739" url="https://pl.wikipedia.org/wiki?curid=4921739" title="Nad Stawem (ujednoznacznienie)">
Nad Stawem (ujednoznacznienie)



</doc>
<doc id="4921740" url="https://pl.wikipedia.org/wiki?curid=4921740" title="Cezary Zalewski">
Cezary Zalewski

 Cezary Zalewski – polski literaturoznawca, dr hab. nauk humanistycznych, profesor uczelni Katedry Teorii Literatury Wydziału Polonistyki Uniwersytetu Jagiellońskiego.
Życiorys.
23 czerwca 2004 obronił pracę doktorską, 7 grudnia 2011 habilitował się na podstawie pracy zatytułowanej "Pragnienie, poznanie, przemijanie. Fotograficzne reprezentacje w literaturze polskiej". Jest profesorem uczelni Katedry Teorii Literatury Wydziału Polonistyki Uniwersytetu Jagiellońskiego.

</doc>
<doc id="4921775" url="https://pl.wikipedia.org/wiki?curid=4921775" title="Fist of the North Star">
Fist of the North Star



</doc>
<doc id="4921779" url="https://pl.wikipedia.org/wiki?curid=4921779" title="Penicillium commune">
Penicillium commune

Penicillium commune Thom – gatunek grzybów z rodziny "Aspergillaceae". 
Systematyka i nazewnictwo.
Pozycja w klasyfikacji według Index Fungorum: "Penicillium, Aspergillaceae, Eurotiales, Eurotiomycetidae, Eurotiomycetes, Pezizomycotina, Ascomycota, Fungi".
Synonimy
Morfologia i fizjologia.
Anamorfa "P. comune" to grzyb mikroskopijny tworzący na powierzchni nalot potocznie zwany pleśnią. Z tworzących go strzępek wyrastają prostopadle do nich konidiofory, które na szczycie rozwidlają się wielokrotnie. Mają zwykle długość od 200 do 400 μm i szorstką powierzchnię. Konidia mają średnicę od 3,5 do 5,0 μm, są kuliste, gładkie, matowe, szaro-zielone lub szaro-turkusowe i powstają w nieuporządkowanych łańcuszkach bazypetalnych. Teleomorfa nie jest znana. 
Hodowla na różnych podłożach jest jedną z metod identyfikacji gatunków rodzaju "Penicillium". "P. commune" wyróżnia się szybkim wzrostem na agarze neutralnym z sacharozą kreatynową (CSN), powolnym tempem wzrostu na agarze z ekstraktem słodowym (MEA) oraz ograniczonym wzrostem na pożywce Czapka (CZA) i agarze z ekstraktem drożdżowym Czapek (CYA). Wygląd kolonii na MEA waha się od miękkich, aksamitnych i rosnących jednocześnie do ziarnistych i ledwo rosnących. Spodnia strona kolonii wytworzonych na MEA ma kolor jasnożółty i słoneczno-żółty. Kolonie na CZA i CYA wahają się od miękkich i aksamitnych do lekko puszystych z obecnym wysiękiem, który może być przezroczysty do brązowego. Ponadto spód kolonii hodowanych na CZA i CYA ma kolor kremowy lub matowożółty do brązowożółtego. Zaobserwowano również produkcję fioletowego pigmentu. 
Optymalna temperatura dla gatunku to 25 °C, maksymalna granica to 37 °C, jednak "P. commune", podobnie jak wiele innych gatunków "Penicillium", może rozwijać się w temperaturach występujących w lodówkach. Minimalna aktywność wody dla kiełkowania i wzrostu "P. commune" wynosi 0,83. Gatunek grzyba nie wykazuje oznak wzrostu w środowiskach składających się z 20% dwutlenku węgla i mniej niż 5% tlenu, ale w obecności 80% dwutlenku węgla i 20% tlenu istnieją oznaki ograniczonego wzrostu.
Występowanie i znaczenie.
Stwierdzono występowanie "P. commune" w Ameryce Północnej, Europie i Azji.
Jest znany jako jeden z najczęstszych gatunków powodujących pleśnienie serów. Sery są najczęstszym miejscem jego występowania, ale rozwija się również na innych produktach spożywczych. Stwierdzono jego występowanie w następujących produktach mięsnych i roślinnych zawierających tłuszcze: orzechy, margaryna, sfermentowane kiełbasy, jogurt, śmietana, laktoza w proszku, ciasta o wysokiej zawartości tłuszczu, dojrzewająca włoska szynka i mąka. Powoduje ich psucie się i wytwarza mykotoksyny: kwas cyklopiazonowy i regulazynę A i B. Często występuje jako pleśń rosnąca na produktach mięsnych peklowanych na sucho. Podawano występowanie "P. commune" także na jabłkach i gruszkach, jako jednego z gatunków "Penicillium" powodujących mokrą zgniliznę jabłek. Rozwijająca się w produktach spożywczych grzybnia "P. commune" wytwarza substancje o zapachu podobnym do fenolu i powoduje zepsucie ich smaku. W Polsce gatunek notowany był na ścianach budynków, w ziemi, na nasionach i korzeniach drzew.
Wykorzystywany jest do produkcji serów pleśniowych.
Chociaż gatunek ten nie wytwarza penicyliny, wykazano, że ma działanie przeciwpatogenne. W warunkach laboratoryjnych znacząco zmniejszał liczbę bakterii pałeczki ropy błękitnej "Pseudomonas aeruginosa" i gronkowca złocistego "Staphylococcus aureus", wykazał się także zdolnością do produkcji lowastyny i poprawy antybiotycznego działania oksacyliny. "P. commune" okazał się nowym obiecującym źródłem w produkcji antypatogennych produktów do zastosowań medycznych. 
W badaniach prowadzonych w 2014 r. stwierdzono, że gatunek ten może być wykorzystany do przemysłowej biodegradacji zużytego oleju.

</doc>
<doc id="4921787" url="https://pl.wikipedia.org/wiki?curid=4921787" title="Sita Buzăului">
Sita Buzăului

Sita Buzăului – wieś w Rumunii, w okręgu Covasna, w gminie Sita Buzăului. W 2011 roku liczyła 3502 mieszkańców.

</doc>
<doc id="4921788" url="https://pl.wikipedia.org/wiki?curid=4921788" title="Zygmunt Sójka">
Zygmunt Sójka

Zygmunt Sójka (ur. 24 stycznia 1921 w Warszawie, zm. 16 marca 2016 w Gdańsku) – polski ekonomista, specjalizujący się w sprawach żeglugi.
Życiorys.
Jego ojciec, Telesfor, był prawnikiem, a matka, Maria (z domu Jastrzębska) była utalentowaną pianistką. Zygmunt Sójka zdał maturę w 1939, po czym, jako junak Junackich hufców pracy budował umocnienia na granicy z Prusami Wschodnimi. Tam zastał go wybuch wojny. Rozłączony z rodziną, która ewakuowała się do Rumunii, osiadł w Wilnie, gdzie zaczął studia na Wydziale Matematyczno-Przyrodniczym Uniwersytecie Stefana Batorego. Na życie zarabiał jako gazeciarz i konferansjer. Jednocześnie uczył się aktorstwa na konspiracyjnym kursie dramatycznym. Po zamknięciu uniwersytetu pracował w majątku pod Kownem jako prywatny nauczyciel. 
W 1940 wrócił do Wilna i studiował w szkole muzycznej, biorąc też udział w słuchowiskach wileńskiego radia.
Po ataku Niemiec na ZSRR pracował jako sekretarz, magazynier i tłumacz u swojego przyjaciela zamieszkałego w okolicach Wilna. Później krótko pracował jako nauczyciel w Bezdanach. W 1945 pracował jako nauczyciel w dwóch gimnazjach w Radzyminie Podlaskim, ale już w lipcu 1945 przyjechał do Gdańska, gdzie podjął studia na Wydziale Elektrycznym Politechniki. Z powodu wypadku musiał je porzucić lecz dostał się na studia w Wyższej Szkole Handlu Morskiego w Gdyni (mieszczącej się w Sopocie.
W czasie studiów brał aktywny udział w życiu kulturalnym. Pracował jako lektor, konferansjer i aktor w gdańskim oddziale Polskiego Radia. Był pierwszym konferansjerem podwieczorków przy mikrofonie. Występował w przedstawieniach Teatru Łątek (późniejszy Miejski Teatr Miniatura). W 1948 został przyjęty do Związku Artystów Scen Polskich.
Po ukończeniu studiów, jako magister ekonomii, w 1950 rozpoczął pracę w Instytucie Bałtyckim (później Instytucie Morskim), gdzie pracował następnie przez 32 lata, zajmując się problemami polskiej polityki morskiej, opracowywaniem założeń do budowy nowych statków oraz rozwoju polskiej żeglugi.
W 1960 obronił pracę doktorską "Teoretyczne podstawy rachunku efektywności inwestycji tonażowych" w Wyższej Szkole Ekonomicznej w Sopocie. W 1965 uzyskał stopień docenta nauk ekonomicznych transportu na podstawie dorobku naukowego oraz pracy „Statek optymalny”. W 1971 został profesorem nadzwyczajnym, a w 1979 – profesorem zwyczajnym nauk ekonomicznych.
Poza pracą w Instytucie Morskim, Zygmunt Sójka pracował jako docent etatowy w Katedrze Transportu Morskiego Politechniki Szczecińskiej (1967-1969) oraz jako konsultant w gdańskim Centrum Techniki Okrętowej (1976-1980). Był też zatrudniony w Wyższej Szkole Morskiej w Gdyni (1984-1991) oraz Szkole Obsługi Turystycznej w Gdańsku. Był też dziekanem w koszalińskiej Bałtyckiej Wyższej Szkole Humanistycznej (1996-2002).
Do 1989 Zygmunt Sójka opublikował 280 prac naukowych. Był też prezesem zarządu Towarzystwa Przyjaciół Centralnego Muzeum Morskiego w Gdańsku przez 3 kadencje (od 1992).
Za działalność w TPCMM został uhonorowany tytułem Honorowego Prezesa TPCMM (2004). Otrzymał też 22 odznaczenia i odznaki honorowe. Został wpisany do Złotej Księgi Nauki Polskiej.
Pochowany na Cmentarzu Sobieszewskim.

</doc>
<doc id="4921790" url="https://pl.wikipedia.org/wiki?curid=4921790" title="Crasna (okręg Covasna)">
Crasna (okręg Covasna)

Crasna – wieś w Rumunii, w okręgu Covasna, w gminie Sita Buzăului. W 2011 roku liczyła 554 mieszkańców.

</doc>
<doc id="4921791" url="https://pl.wikipedia.org/wiki?curid=4921791" title="Świętochłowice (stacja kolejowa)">
Świętochłowice (stacja kolejowa)



</doc>
<doc id="4921793" url="https://pl.wikipedia.org/wiki?curid=4921793" title="Alojz Kovšca">
Alojz Kovšca

Alojz Kovšca (ur. 13 września 1965 w Čapljinie) – słoweński polityk, rzemieślnik i żołnierz, w latach 2017–2022 przewodniczący Rady Państwa.
Życiorys.
Urodził się jako drugie z czworga dzieci oficera Jugosłowiańskiej Armii Ludowej. Ukończył liceum wojskowe w Lublanie i następnie kształcił się na akademiach wojskowych w Belgradzie i Banja Luce, armię opuścił w 1988 krótko przed końcem nauki. Między 1988 a 1992 pracował jako programista. W 1991 brał udział jako ochotnik w wojnie o niepodległość Słowenii, za co został odznaczony srebrnym medalem „Medalja generala Maistra”. W 1996 na Uniwersytecie Lublańskim ukończył zaoczne studia politologiczne ze specjalizacją w zakresie obronności. Zdał również egzamin mistrzowski na zegarmistrza w Celje. Następnie pracował w Lublanie jako zegarmistrz, założył wraz z żoną przedsiębiorstwo zajmujące się złotnictwem i zegarmistrzostwem. Przez wiele lat działacz izby rzemieślniczej w stołecznej dzielnicy Bežigrad, został także jej przewodniczącym.
W 2007 po raz pierwszy wybrany do Rady Państwa jako reprezentant rzemieślników, w 2012 i 2017 uzyskiwał reelekcję na kolejne kadencje. W grudniu 2017 objął stanowisko przewodniczącego tej izby parlamentu, które zajmował do grudnia 2022. Został przewodniczącym partii Gospodarsko aktivna stranka (w wyborach w 2018 uzyskała ona 0,35% głosów). W 2021 został wiceprzewodniczącym ugrupowania Konkretno, które utworzyły GAS i SMC.
Życie prywatne.
Jest żonaty, ma czworo dzieci.

</doc>
<doc id="4921796" url="https://pl.wikipedia.org/wiki?curid=4921796" title="Królewska Huta w Świętochłowicach (dworzec)">
Królewska Huta w Świętochłowicach (dworzec)



</doc>
<doc id="4921797" url="https://pl.wikipedia.org/wiki?curid=4921797" title="Bogdan Mikułowski">
Bogdan Mikułowski

Bogdan Jan Mikułowski (ur. 27 marca 1937 w Dubnie, zm. 26 grudnia 2022 we Wrocławiu) – polski geograf turyzmu, urbanista, autor, działacz społeczny.
Życiorys.
Urodził się w Dubnie na Wołyniu w 1937. Jest synem Stanisława Mittelstaedta (1901–1940), inżyniera rolnika i oficera rezerwy, internowanego w 1939 w Starobielsku i zamordowanego przez NKWD w Charkowie, i Heleny z domu Teleżyńskiej (1910–1989), absolwentki SGGW. Miał brata, Marka (1938–2018), inżyniera melioracji. Do 1945 mieszkał w Łucku.
Maturę uzyskał w 1955 w Liceum Ogólnokształcącym w Środzie Śląskiej. We Wrocławiu mieszka od 1955. Studia geografii ze specjalizacją kartografii ukończył w 1961 na Wydziale Nauk Przyrodniczych Uniwersytetu Wrocławskiego po przedstawieniu pracy magisterskiej "Polskie atlasy szkolne do 1908" wykonanej pod kierunkiem profesorów Józefa Wąsowicza i Bolesława Olszewicza. Stopień doktora geografii otrzymał na tym samym wydziale w 1976 na podstawie rozprawy "Zabytki architektury jako walory krajoznawcze na tle zasobów turystycznych Polski." Promotorem doktoratu był profesor Leszek Baraniecki.
Po studiach pracował we Wrocławiu. Podjął na dwa lata pracę w Państwowym Przedsiębiorstwie Wydawnictw Kartograficznych. Kolejne miejsca zatrudnienia związane były z planowaniem i zagospodarowaniem przestrzennym w skali krajowej i regionalnej. Ostatnio pracował (1999–2003) w Wojewódzkim Biurze Urbanistycznym we Wrocławiu. Przeszedł na emeryturę w 2003.
Zmarł 26 grudnia 2022 we Wrocławiu.
Działalność naukowa i zawodowa.
Zainteresowania naukowe realizował we współpracy z Zakładem Turystyki i Rekreacji kierowanym przez profesora Jerzego Wyrzykowskiego w Instytucie Geografii i Rozwoju Regionalnego Uniwersytetu Wrocławskiego. Zajmował się metodami oceny walorów turystycznych o charakterze krajoznawczym. Ich praktyczne zastosowanie w odniesieniu do całego kraju przedstawił razem z Teofilem Lijewskim i Jerzym Wyrzykowskim w książce "Geografia turystyki Polski", która miała pięć wydań. Otrzymał za nią nagrodę zespołową Ministra Nauki i Szkolnictwa Wyższego za 1985.
Zdefiniował zespół cech obiektu architektury decydujących o jego atrakcyjności dla turystyki jako „walory architektoniczne i wiek, które można odnieść do oceny wartości artystycznej oraz związek z wydarzeniami historycznymi, instytucjami lub wybitnymi osobistościami, który z jednej strony wpływa na wartość historyczną obiektu, z drugiej powoduje powstanie więzi emocjonalnych turystów z zabytkiem (o ile odnoszą się one do historii kraju pochodzenia turysty), usytuowanie w krajobrazie, założenia przestrzenne i rozmiary obiektów, które można potraktować jako walory estetyczno-widokowe, stan zachowania zabudowań oraz stan zachowania i wyposażenia wnętrz”.
Razem ze Zbigniewem Wernerem opracował treść turystyczną w wydawnictwie PPWK: "Polska – atlas krajoznawczy z przewodnikiem", w którym zastosowano system stopniowania atrakcyjności turystycznej miejscowości i obiektów krajoznawczych przez przypisaną im liczbę gwiazdek. Za współautorstwo w wydaniu Atlasu Śląska Dolnego i Opolskiego otrzymał nagrodę zespołową Ministra Edukacji Narodowej za 1997.
Uczestniczył w opracowaniu perspektyw rozwoju turystyki w powiecie wrocławskim, a także na Dolnym Śląsku i Śląsku Opolskim. Razem z Januszem Czerwińskim i Jerzym Wyrzykowskim analizował możliwości rozwoju turystyki w Karpatach i Sudetach. Autorzy uzasadniali atrakcyjność Sudetów polegającą „na bardzo zróżnicowanej rzeźbie terenu, wynikającej z różnorodności formacji geologicznych (bogactwo form skalnych, urwisk, przełomów rzecznych, wodospadów), wysokim stopniu zalesienia, walorach antropogenicznych i dobrym zagospodarowaniu turystycznym”. Badał turystyczną bazę noclegową w Polsce i jej wykorzystanie. Zajmował się także walorami europejskich parków narodowych. Analizował stan i perspektywy rozwoju turystyki w Polsce w strefie przygranicznej z Niemcami.
Był autorem lub współautorem treści i klasyfikacji turystycznej miejscowości w szeregu map krajoznawczych i turystycznych dla całego obszaru Polski. Był współautorem atlasu krajoznawczego dla słuchaczy audycji Programu I Polskiego Radia „Lato z Radiem”.
Był konsultantem Programu Rozwoju Turystyki dla Województwa Dolnośląskiego na lata 2004–2013. Posiadał uprawnienia rzeczoznawcy Towarzystwa Urbanistów Polskich (TUP) w zakresie środowiska przyrodniczego i planowania regionalnego. Do TUP należał od 1972, a w latach 1999–2013 był członkiem Komisji Rewizyjnej Oddziału Wrocławskiego.
Działalność społeczna.
Był przewodnikiem turystycznym po Wrocławiu od 1988. Uczestniczył w opracowaniu historii przewodnictwa turystycznego we Wrocławiu w latach 1948–1998. Był długoletnim wiceprezesem (1991–1999) Koła Przewodników Miejskich Oddziału Wrocławskiego PTTK. Był członkiem honorowym Koła Przewodników od 2019.
W okresie 2005–2019 był członkiem komitetu społecznego Panoramy Racławickiej i był członkiem Komisji Rewizyjnej tego stowarzyszenia.
Odznaczenia.
Został odznaczony Srebrnym Krzyżem Zasługi (1987), Złotą Odznakę Honorową Zasłużonego dla Województwa Dolnośląskiego (2013), Złotą Odznakę Honorową za Zasługi dla Turystyki (2003), Złotą Honorową Odznakę Zarządu Głównego PTTK (2003), Złotą Odznakę Towarzystwa Miłośników Wrocławia (1996). W uzasadnieniu do uchwały o nadanie Złotej Odznaki Honorowej Zasłużonego dla Województwa Dolnośląskiego stwierdzono, że „jest autorytetem dla kolejnych pokoleń przewodników”. Był członkiem honorowym Towarzystwa Urbanistów Polskich (2018).
Inne informacje.
Od roku 1969 używał nazwiska swojej babki ze strony ojca Mikułowski.
Razem z rodziną był przez kilkadziesiąt lat zaprzyjaźniony z błogosławionym ks. Władysławem Bukowińskim, który ich odwiedzał we Wrocławiu w latach 1965–1973 i w ich mieszkaniu spotykał się z przyjeżdżającymi kresowiakami. Bogdan Mikułowski zeznawał jako świadek w procesie beatyfikacyjnym (2006--2008) ks. Bukowińskiego, określanego mianem „apostoła Kazachstanu”. Wspierał akcję odbudowy kościołów rzymskokatolickich na Ukrainie i współpracował ze Stowarzyszeniem „Wołanie z Wołynia”.
Był jednym z fundatorów dziedzińca arkadowego na Wawelu.

</doc>
<doc id="4921799" url="https://pl.wikipedia.org/wiki?curid=4921799" title="Mikołaj Budziszyn">
Mikołaj Budziszyn

Mikołaj Budziszyn z Krakowa (Mikołaj Budissen, Mikołaj Bawdysen, Nicolaus Budissen, Nicolaus Baudissin) (ur. ok. 1383, zm. ok. 1424) – polski teolog i filozof.
Życiorys.
Jego rodzina pochodziła z Budziszyna, mieszkała jednak w Krakowie i tam mógł się urodzić Mikołaj, syn mieszczanina Pawła. W 1400 wstąpił na Uniwersytet Krakowski. Był jednym z pierwszych studentów, którzy na tym uniwersytecie uzyskali całkowite wykształcenie na trzech fakultetach: sztuk wyzwolonych, filozofii i teologii. Uzyskiwał tam stopnie bakałarza (1402/1403), magistra filozofii (1403/1404). Przed 23 kwietnia 1416 został bakałarzem biblijnym, przed 18 października 1422 uzyskał licencjat teologii, a następnie doktorem Wydziału Teologii Uniwersytetu Krakowskiego.
Wykładał na Wydziale Artium (w 1415 był jego dziekanem), a następnie Teologii. W 1416 był rektorem Uniwersytetu Krakowskiego.
Poglądy.
Jedynym pewnym dziełem jest jego komentarz do I księgi "Sentencji" Piotra Lombarda. Wynika z nich, że na Mikołaja wpływ miały intelektualne prądy Uniwersytetu Praskiego (m.in. Mensona z Beckhausen). Ponieważ nigdy tam nie studiował, wpływ ten wywierał prawdopodobnie poprzez profesora teologii Franciszka z Brzegu. Mikołaj prezentować miał stanowisko umiarkowanego realizmu i augustianizmu. 

</doc>
<doc id="4921800" url="https://pl.wikipedia.org/wiki?curid=4921800" title="Mikołaj Budissen">
Mikołaj Budissen



</doc>
<doc id="4921801" url="https://pl.wikipedia.org/wiki?curid=4921801" title="Merișor (okręg Covasna)">
Merișor (okręg Covasna)

Merișor – wieś w Rumunii, w okręgu Covasna, w gminie Sita Buzăului. W 2011 roku liczyła pozostawała niezamieszkała. W 1966 roku natomiast liczyła 140 mieszkańców.

</doc>
<doc id="4921803" url="https://pl.wikipedia.org/wiki?curid=4921803" title="Zăbrătău">
Zăbrătău

Zăbrătău – wieś w Rumunii, w okręgu Covasna, w gminie Sita Buzăului. W 2011 roku liczyła 528 mieszkańców.

</doc>
<doc id="4921806" url="https://pl.wikipedia.org/wiki?curid=4921806" title="Turia (gmina)">
Turia (gmina)

Turia – gmina w Rumunii, w okręgu Covasna. Obejmuje miejscowości Turia i Alungeni. W 2011 roku liczyła 4027 mieszkańców.

</doc>
<doc id="4921811" url="https://pl.wikipedia.org/wiki?curid=4921811" title="Turia (okręg Covasna)">
Turia (okręg Covasna)

Turia () – wieś w Rumunii, w okręgu Covasna, w gminie Turia. W 2011 roku liczyła 3677 mieszkańców.

</doc>
<doc id="4921815" url="https://pl.wikipedia.org/wiki?curid=4921815" title="Alungeni">
Alungeni

Alungeni () – wieś w Rumunii, w okręgu Covasna, w gminie Turia. W 2011 roku liczyła 350 mieszkańców.

</doc>
<doc id="4921816" url="https://pl.wikipedia.org/wiki?curid=4921816" title="Stanisław Rychter">
Stanisław Rychter

Stanisław Rychter (ur. 10 lipca 1891 w Przedmieściu Dalszym, zm. 8 kwietnia 1942 w Hartheim) – major piechoty Wojska Polskiego, działacz niepodległościowy, kawaler Orderu Virtuti Militari, nauczyciel.
Życiorys.
Urodził się 10 lipca 1891 w Przedmieściu Dalszym, w powiecie iłżeckim, w rodzinie Karola i Anieli z domu Trela. 1 września 1910, po ukończeniu seminarium nauczycielskiego w Solcu nad Wisłą, rozpoczął pracę w szkole powszechnej w Białej Szlacheckiej, w charakterze nauczyciela.
3 maja 1915 został powołany do armii rosyjskiej. Od 1 października 1915 do 1 lutego 1916 uczył się w Czugujewskiej Szkole Wojskowej. Po ukończeniu szkolenia został mianowany chorążym. 8 grudnia 1916 awansował na podporucznika, a 18 maja 1917 na porucznika. 29 lipca tego roku został ranny w rękę lewą, a 30 lipca 1917 kontuzjowany. 4 stycznia 1918 wstąpił do II Korpusu Polskiego w Rosji i został przydzielony do 15 pułku strzelców polskich.
Do Wojska Polskiego został przyjęty z byłych Korpusów Wschodnich i byłej armii rosyjskiej. Od 15 lipca 1919 służył w 35 pułku piechoty. 17 września tego roku w walce pod Łopatyczami na Wołyniu został ranny w łokieć prawej ręki i w ramię lewe. 9 sierpnia 1920 pod Długosiodłem koło Wyszkowa został ranny po raz drugi w lewą nogę, powyżej kolana.
Po zakończeniu działań wojennych pozostał w wojsku jako oficer zawodowy i kontynuował służbę w macierzystym 35 pp w Brześciu. W 1922 ukończył kurs dowódców batalionów w Rembertowie. Z dniem 5 października 1924 został przeniesiony do Korpusu Ochrony Pogranicza. 27 listopada 1927 został przeniesiony z KOP do 60 pułku piechoty w Ostrowie Wielkopolskim. 18 lutego 1928 został mianowany majorem ze starszeństwem z 1 stycznia 1928 i 211. lokatą w korpusie oficerów piechoty. W kwietniu tego roku został wyznaczony w macierzystym oddziale na stanowisko oficera sztabowego pułku. W sierpniu 1929 został przesunięty na stanowisko dowódcy batalionu. 7 lutego 1930 został przeniesiony na stanowisko oficera placu Białystok. Później zajmowane przez niego stanowisko otrzymało nazwę „komendant placu Białystok”. W lipcu 1935 został zwolniony z zajmowanego stanowiska i oddany do dyspozycji Okręgu Korpusu Nr I, a z dniem 31 października tego roku przeniesiony w stan spoczynku.
W bazie danych Programu „Straty osobowe i ofiary represji pod okupacją niemiecką” figuruje Stanisław Rychter, urodzony 10 lipca 1891 w m. Dalice, więzień obozu koncentracyjnego Dachau, zamordowany w Hartheim. Prochy zostały złożone na Friedhof Perlacher Forst w Monachium (Nr urny: 2327).
Był żonaty. Jego pasierbicą była Irena Schlechtówna (ur. 6 marca 1916).

</doc>
<doc id="4921817" url="https://pl.wikipedia.org/wiki?curid=4921817" title="Rzeźba „Ptaki” w Zielonej Górze">
Rzeźba „Ptaki” w Zielonej Górze

Rzeźba „Ptaki” w Zielonej Górze – rzeźba plenerowa znajdująca się na skwerze na Osiedlu Wazów w Zielonej Górze, autorstwa zielonogórskiej artystki Haliny Kozłowskiej-Bodek, postawiona w 1979.
Historia.
Rzeźba jest pokłosiem dużego ożywienia kulturalnego w Zielonej Górze w latach 70. XX wieku. Projekt rzeźby został zaprezentowany w 1977 w Biurze Wystaw Artystycznych wraz z rzeźbą Winiarki w czasie Zielonogórskich Spotkań Rzeźbiarskich, a zrealizowany w 1979. Pierwotnie rzeźba była częścią fontanny wraz z betonowym basenem, który po latach zastąpiony został klombem. 
Opis.
Rzeźba przedstawia kilkumetrowe ptaki (żurawie bądź flamingi) brodzące w wodzie.

</doc>
<doc id="4921820" url="https://pl.wikipedia.org/wiki?curid=4921820" title="Kololo">
Kololo

Kololo - wzgórze w granicach administracyjnych stolicy Ugandy - Kampali.
Nazwa Kololo pochodzi od wydarzenia z 1912 roku, gdy władze brytyjskie uwięziły na tej górze wodza ludu Aczoli. Król Rwot Awich lamentując nad swoim losem w areszcie miał krzyczeć w języku luo: "An atye kany kololo", co tłumaczy się: "Jestem tutaj sam". Słowo "kololo" następnie przyjęło się na określenie miejsca zesłania władcy, a z czasem całego wzgórza.
Wzniesienie jest współcześnie zamieszkałe przede wszystkim przez najzamożniejszą społeczność miasta. Znajdują się tutaj ekskluzywne rezydencje w stylu kolonialnym, ambasady, a na południowych stokach wzgórza dawny port lotniczy.
Błonia dawnego lotniska na wzgórzu Kololo służą do organizacji imprez sportowych, wystaw, wydarzeń masowych i ceremonii państwowych. M.in. w 1962 roku odbyła się tutaj uroczystość ogłoszenia niepodległości przez Ugandę, a w 1969 roku papież Paweł VI odprawił na tym terenie mszę świętą polową podczas, której konsekrował dwunastu biskupów rzymskokatolickich dla krajów Afryki.

</doc>
<doc id="4921827" url="https://pl.wikipedia.org/wiki?curid=4921827" title="Ajia Anna">
Ajia Anna



</doc>
<doc id="4921828" url="https://pl.wikipedia.org/wiki?curid=4921828" title="Pomost">
Pomost

Pomost – rodzaj obiektu budowlanego związanego z transportem wodnym w formie platformy opartej na podporach, wychodzącej z brzegu lub skarpy brzegowej na obszar akwenu (np. morza, jeziora albo rzeki), niebędącego obudową brzegu i nieprzenoszącego naporu gruntu terenu przylegającego do tego obiektu.
Odmianą pomostu jest pomost pływający, którego konstrukcja jest wykonana w taki sposób, iż może się on unosić samodzielnie na powierzchni akwenu. Na potrzeby eksploatacji jest on najczęściej na trwale zakotwiczony w danym miejscu za pomocą tzw. kotwicy martwej.

</doc>
<doc id="4921830" url="https://pl.wikipedia.org/wiki?curid=4921830" title="Penicillium brevicompactum">
Penicillium brevicompactum

Penicillium brevicompactum Dierckx – gatunek grzybów z rodziny "Aspergillaceae". 
Systematyka i nazewnictwo.
Pozycja w klasyfikacji według Index Fungorum: "Penicillium, Aspergillaceae, Eurotiales, Eurotiomycetidae, Eurotiomycetes, Pezizomycotina, Ascomycota, Fungi".
Neotyp: MI 40225 (designated by Frisvad &amp; Samson, "Stud. Mycol." 49: 14. 2004). 
Synonimy
Występowanie i znaczenie.
"Penicillium brevicompactum" powszechnie występuje w powietrzu, w pomieszczeniach i w szerokiej gamie produktów spożywczych. Wytwarza mykotoksynę o nazwie kwas mykofenolowy (MPA). Ma ona praktyczne zastosowanie i "P. brevicompactum" jest używany do jej wytwarzania. W badaniach wykazano, że szczep wyizolowany z owocnika błyskoporka podkorowego ("Inonotus obliquus") może być użyty do wydajniejszej i bezpieczniejszej produkcji MPA. "P. brevicompactum" jest także jednym z gatunków wytwarzających mewastatynę.
W Polsce wyizolowany został w słodzie, w piasku, glebie i na korzeniach i włośnikach drzew.

</doc>
<doc id="4921835" url="https://pl.wikipedia.org/wiki?curid=4921835" title="Prawo wojenne">
Prawo wojenne



</doc>
<doc id="4921840" url="https://pl.wikipedia.org/wiki?curid=4921840" title="Stefan Hryniewiecki">
Stefan Hryniewiecki

Stefan Nikodem Hryniewiecki (ur. 22 grudnia 1890) – major piechoty Wojska Polskiego.
Życiorys.
Do Wojska Polskiego został przyjęty z byłych Korpusów Wschodnich i byłej armii rosyjskiej. Służył w 45 pułku piechoty w Równem. 26 lutego 1925 został przeniesiony do Korpusu Ochrony Pogranicza. 12 kwietnia 1927 został mianowany majorem ze starszeństwem z 1 stycznia 1927 i 34. lokatą w korpusie oficerów piechoty. W listopadzie 1927 został przeniesiony z KOP do 73 pułku piechoty w Katowicach na stanowisko dowódcy III batalionu. W styczniu 1931 został przeniesiony do 55 pułku piechoty w Lesznie na stanowisko kwatermistrza. W 1938 był już w stanie spoczynku.

</doc>
<doc id="4921842" url="https://pl.wikipedia.org/wiki?curid=4921842" title="Valea Crișului (gmina)">
Valea Crișului (gmina)

Valea Crișului – gmina w Rumunii, w okręgu Covasna. Obejmuje miejscowości Valea Crișului i Calnic. W 2011 roku liczyła 2307 mieszkańców.

</doc>
<doc id="4921845" url="https://pl.wikipedia.org/wiki?curid=4921845" title="Calnic (okręg Covasna)">
Calnic (okręg Covasna)



</doc>
<doc id="4921848" url="https://pl.wikipedia.org/wiki?curid=4921848" title="Valea Crișului (okręg Covasna)">
Valea Crișului (okręg Covasna)

Valea Crișului () – wieś w Rumunii, w okręgu Covasna, w gminie Valea Crișului. W 2011 roku liczyła 1790 mieszkańców.

</doc>
<doc id="4921852" url="https://pl.wikipedia.org/wiki?curid=4921852" title="Valea Mare (gmina w okręgu Covasna)">
Valea Mare (gmina w okręgu Covasna)

Valea Mare – gmina w Rumunii, w okręgu Covasna. Obejmuje tylko jedną miejscowość Valea Mare. W 2011 roku liczyła 1051 mieszkańców.

</doc>
<doc id="4921853" url="https://pl.wikipedia.org/wiki?curid=4921853" title="Penicillium citrinum">
Penicillium citrinum

Penicillium citrinum Thom – gatunek grzybów z rodziny "Aspergillaceae". 
Systematyka i nazewnictwo.
Pozycja w klasyfikacji według Index Fungorum: "Penicillium, Aspergillaceae, Eurotiales, Eurotiomycetidae, Eurotiomycetes, Pezizomycotina, Ascomycota, Fungi".
Neotyp: MI 40225 (designated by Frisvad &amp; Samson, "Stud. Mycol." 49: 14. 2004). 
Synonimy
Morfologia i fizjologia.
Hodowla na różnych podłożach jest jedną z metod identyfikacji gatunków rodzaju "Penicillium". Średnica kolonii "P. citrinum" po 7 dniach na różnych podłożach: CYA 27–33 mm, CYA30° C 27–40 mm; CYA (37° C) 2–12 mm; MEA 18–25 mm, TAK 29–37 mm, CYAS 29–36 mm, agar kreatynowy 10–19 mm, słaby wzrost, brak lub słaba produkcja kwasu.
Na podłożu CYA zarodnikowanie umiarkowane z szaro-zielonymi lub niebieskawo-szarozielonymi konidiami, sporadycznie z małymi przezroczystymi lub bladożółtymi kroplami wysięku, na odwrotnej stronie podłoża kolonia brązowo-żółta z rozproszonym żółtym pigmentem. Na podłożu TAK zarodnikowanie umiarkowane do dobrego, kolor konidiów zmienny: szaro-zielony do ciemnozielonego, odwrotna strona kolonii żółta do pomarańczowo-żółtej lub silnie żółta z rozpuszczalnym pigmentem. Kolonie na podłożu MEA szarozielone z silnym niebieskim odcieniem, aksamitne, czasami z małymi bladożółtymi kroplami wysięku. Brak reakcji w teście Ehrlicha.
Konidiofory w świeżych izolatach wytwarzane obficie, przeważnie dwugałęziste, czasami trzygałęziste, gładkie, o szerokości 2,0–3,0 µm. Metule w pęczkach po 3–4 (–6), o rozmiarach 12–16 × 2,0–2,7 μm. Fialidy ampułkowate, o wymiarach 7,5–10 × 2,0–2,5 μm. Konidia o gładkich ścianach, kuliste do prawie kulistych, o wymiarach 2,0–2,5 × 1,8–2,5 μm.
Diagnostyczne znaczenie umożliwiające odróżnienie od podobnych gatunków mają: ograniczony wzrost na CYA37° C (2–12 mm), na CYA żółty na odwrocie, kuliste konidia o gładkich ścianach.
Występowanie i znaczenie.
W Polsce "P. citrinum" izolowany był na ścianach budynków, na roślinnych resztkach, w glebie na włośnikach i korzeniach drzew oraz na kowalach bezskrzydłych ("Pyrrhocoris apterus"). Na świecie jest szeroko rozprzestrzeniony i może być jednym z najczęściej występujących eukariontów. Znajdowano go na różnego rodzaju podłożach organicznych. Wytwarza mykotoksynę o nazwie cytrynina, a także inne substancje: kwas tanzowaowy, chinolaktacynę, chinocytryninę, kwas asterowy i kompaktynę.

</doc>
<doc id="4921860" url="https://pl.wikipedia.org/wiki?curid=4921860" title="Fota (wieś)">
Fota (wieś)



</doc>
<doc id="4921865" url="https://pl.wikipedia.org/wiki?curid=4921865" title="Boštjan Poklukar">
Boštjan Poklukar

Boštjan Poklukar (ur. 27 stycznia 1971 w Jesenicach) – słoweński polityk, urzędnik i wojskowy, w latach 2018–2020 minister spraw wewnętrznych.
Życiorys.
Absolwent studiów z zarządzania publicznego. Uczestniczył w wojnie o niepodległość Słowenii w 1991, w wojsku dosłużył się rangi "višji štabni vodnik" (stopień podoficerski). Wyróżniony m.in. brązowym odznaczeniem "Medalja generala Maistra" i srebrnym medalem "Medalja Slovenske vojske". Od 1991 był etatowym pracownikiem ministerstwa obrony. W 2015 zatrudniono go w krajowej administracji ds. obrony cywilnej i ratownictwa, zaś od 2017 kierował centrum informacyjnym w Kranju. Jest autorem książki "Delam protokol", zajął się również działalnością jako wykładowca.
W 2018 kandydował do Zgromadzenia Państwowego z Listy Marjana Šarca. 13 września 2018 został ministrem spraw wewnętrznych w rządzie Marjana Šarca. Zakończył pełnienie funkcji 13 marca 2020 po upadku gabinetu. Związał się później z ugrupowaniem Ruch Wolności. W 2022 objął stanowisko dyrektora administracji do spraw dziedzictwa wojskowego. W lutym 2023 powołany na ministra spraw wewnętrznych w gabinecie Roberta Goloba.

</doc>
<doc id="4921877" url="https://pl.wikipedia.org/wiki?curid=4921877" title="Oksana Płotnikowa">
Oksana Płotnikowa

Oksana Mykołajiwna Płotnikowa (; ur. 13 sierpnia 1971 w Putywlu) – ukraińska ekonomistka. W latach 2010–2011 obejmowała stanowisko wiceministra infrastruktury, a od marca 2012 do czerwca 2013 roku była dyrektorem generalnym ukraińskiej instytucji państwowej Ukrposzta. 3 lipca 2013 roku na podstawie nakazu Gabinetu Ministrów Ukrainy mianowano ją zastępcą prezesa zarządu organizacji Ukrzaliznycia. W 2010 roku zajęła 55. miejsce w rankingu magazynu "Fokus" () na sto najbardziej wpływowych kobiet Ukrainy.

</doc>
<doc id="4921881" url="https://pl.wikipedia.org/wiki?curid=4921881" title="Płotnikowa">
Płotnikowa

Płotnikowa () – forma żeńska nazwiska Płotnikow oraz toponim.

</doc>
<doc id="4921894" url="https://pl.wikipedia.org/wiki?curid=4921894" title="Ouzo">
Ouzo



</doc>
<doc id="4921901" url="https://pl.wikipedia.org/wiki?curid=4921901" title="Kalogria">
Kalogria



</doc>
<doc id="4921905" url="https://pl.wikipedia.org/wiki?curid=4921905" title="Anna Nałęcz">
Anna Nałęcz

Anna Nałęcz z d. Goławska (ur. 14 lipca 1981 w Warszawie) – polska urzędniczka państwowa, w latach 2020–2021 podsekretarz stanu w Ministerstwie Zdrowia.
Życiorys.
Absolwentka Wydziału Inżynierii i Kształtowania Środowiska Szkoły Głównej Gospodarstwa Wiejskiego, odbyła studia doktoranckie z zarządzania w Szkole Głównej Handlowej. Kształciła się podyplomowo w zakresie: zarządzania projektami (na SGH), zarządzania zasobami ludzkimi w organizacjach ochrony zdrowia (na Warszawskim Uniwersytecie Medycznym) oraz funduszy strukturalnych Unii Europejskiej (na Uniwersytecie Kardynała Stefana Wyszyńskiego).
Przez wiele lat pracowała w Ministerstwie Zdrowia. Od 2009 była naczelnikiem, a od 2015 do 2018 zastępcą dyrektora Departamentu Funduszy Europejskich i e-Zdrowia, gdzie odpowiadała m.in. za dofinansowanie szpitalnych oddziałów ratunkowych. W grudniu 2018 objęła stanowisko dyrektor generalnej resortu. We wrześniu 2020 została pełnomocniczką ministra zdrowia ds. informatyzacji. W tym samym miesiącu wysunięto jej kandydaturę na stanowisko podsekretarz stanu (w miejsce Janusza Cieszyńskiego). Ostatecznie powołano ją na tę funkcję 19 października 2020, powierzając jej nadzór nad informatyzacją sektora zdrowotnego, w tym Centrum e-Zdrowia. W grudniu 2021 przestała pełnić funkcję w Ministerstwie Zdrowia, jednocześnie obejmując stanowisko dyrektor generalnej Kancelarii Prezesa Rady Ministrów.
Życie prywatne.
Córka Józefa i Joanny.

</doc>
<doc id="4921910" url="https://pl.wikipedia.org/wiki?curid=4921910" title="Ofiary zbrodni katyńskiej – zamordowani z Ukraińskiej Listy Katyńskiej">
Ofiary zbrodni katyńskiej – zamordowani z Ukraińskiej Listy Katyńskiej

Ofiary zbrodni katyńskiej – zamordowani z Ukraińskiej Listy Katyńskiej

</doc>
<doc id="4921925" url="https://pl.wikipedia.org/wiki?curid=4921925" title="Oposowiec">
Oposowiec



</doc>
<doc id="4921926" url="https://pl.wikipedia.org/wiki?curid=4921926" title="Metachirus">
Metachirus



</doc>
<doc id="4921927" url="https://pl.wikipedia.org/wiki?curid=4921927" title="Płotnikow">
Płotnikow

Płotnikow () – nazwisko rosyjskie. Pochodzi od słowa "плотник" (cieśla). Forma żeńska Płotnikowa.

</doc>
<doc id="4921929" url="https://pl.wikipedia.org/wiki?curid=4921929" title="Aleksander Matusiewicz">
Aleksander Matusiewicz

Aleksander Matusiewicz (ur. 23 sierpnia 1892 w m. Worodyszcze, w Rosji, zm. wiosną 1940 w Charkowie) – major piechoty Wojska Polskiego.
Życiorys.
Był synem Aleksandra. W 1919 został przyjęty do Wojska Polskiego byłych Korpusów Wschodnich i byłej armii rosyjskiej. Od sierpnia 1919 do marca 1920 dowodził batalionem w 49 Pułku Piechoty. Następnie służył w 65 Pułku Piechoty w Grudziądzu na stanowisku dowódcy batalionu, a później dowódcy kompanii i oficera materiałowego. 3 maja 1922 został zweryfikowany w stopniu kapitana ze starszeństwem z 1 czerwca 1919 i 1638. lokatą w korpusie oficerów piechoty, a 2 kwietnia 1929 mianowany majorem ze starszeństwem z 1 stycznia 1929 i 45. lokatą w korpusie oficerów piechoty. W lipcu 1929 został przeniesiony do 41 Pułku Piechoty w Suwałkach na stanowisko dowódcy batalionu. W marcu 1932 został przesunięty na stanowisko kwatermistrza. W listopadzie tego roku został przeniesiony z 41 pp na stanowisko komendanta placu Inowrocław. W lipcu 1935 został zwolniony z zajmowanego stanowiska i oddany do dyspozycji dowódcy Okręgu Korpusu Nr VIII. W tym samym roku został przeniesiony w stan spoczynku.
W czasie kampanii wrześniowej 1939 dostał się do sowieckiej niewoli. Przebywał w obozie w Starobielsku. Wiosną 1940 został zamordowany przez funkcjonariuszy NKWD w Charkowie i pogrzebany w Piatichatkach. Od 17 czerwca 2000 spoczywa na Cmentarzu Ofiar Totalitaryzmu w Charkowie.
5 października 2007 Minister Obrony Narodowej Aleksander Szczygło mianował go pośmiertnie na stopień podpułkownika. Awans został ogłoszony 9 listopada 2007, w Warszawie, w trakcie uroczystości „Katyń Pamiętamy – Uczcijmy Pamięć Bohaterów”.

</doc>
<doc id="4921931" url="https://pl.wikipedia.org/wiki?curid=4921931" title="Didelphini">
Didelphini

Didelphini – plemię ssaków z podrodziny dydelfów (Didelphinae) w obrębie rodziny dydelfowatych (Didelphidae).
Występowanie.
Plemię obejmuje gatunki występujące w Ameryce.
Systematyka.
Do plemienia należą następujące występujące współcześnie rodzaje:
oraz rodzaje wymarłe:

</doc>
<doc id="4921933" url="https://pl.wikipedia.org/wiki?curid=4921933" title="Państwowy Uniwersytet Pedagogiczny w Krzywym Rogu">
Państwowy Uniwersytet Pedagogiczny w Krzywym Rogu

Państwowy Uniwersytet Pedagogiczny (ukr. Криворізький державний педагогічний університет) – ukraińska szkoła wyższa w Krzywym Rogu. 
Wydziały.
Kształcenie prowadzone jest w różnych specjalnościach na 9 wydziałach:

</doc>
<doc id="4921934" url="https://pl.wikipedia.org/wiki?curid=4921934" title="Rytm trzeci">
Rytm trzeci

Rytm trzeci – odmiana zapisu EEG, rytmiczna czynność w zakresie częstotliwości alfa lub górnej theta. Rejestrowana przez elektrody nadtwardówkowe z okolic środkowo-skroniowych. Przy rejestracji z powierzchni czaszki jest obserwowany u pacjentów po kraniotomii z ubytkiem kości czaszki.

</doc>
<doc id="4921935" url="https://pl.wikipedia.org/wiki?curid=4921935" title="Kościół Matki Boskiej Nieustającej Pomocy w Wodzicznej">
Kościół Matki Boskiej Nieustającej Pomocy w Wodzicznej

Kościół Matki Boskiej Nieustającej Pomocy – rzymskokatolicki kościół filialny należący do parafii św. Stanisława w Trzcinicy (dekanat Trzcinica diecezji kaliskiej).
Świątynia została wzniesiona w 1894 roku w stylu neogotyckim. Poświęcona została w dniu 5 listopada tego samego roku. Kościół został zbudowany z dobrowolnych składek parafian. Od 1894 roku w świątyni znajduje się kopia obrazu Matki Boskiej Nieustającej Pomocy. 12 września 2007 roku biskup kaliski Stanisław Napierała nadał kościołowi tytuł Sanktuarium Matki Boskiej Nieustającej Pomocy.
Budowla ma plan prostokąta zamkniętego łukiem odcinkowym, od północnego wschodu na osi jest umieszczona wieża na planie prostokąta, od południowego wschodu znajduje się prostokątna zakrystia. Od strony północno-wschodniej znajduje się niska podmurówka, ściany boczne opięte są między oknami lizenami, okna są umieszczone w rozglifionych wnękach, pod okapem znajduje się fryz ząbkowy. Wieża posiada trzy kondygnacje, w pierwszej kondygnacji jest czworokątna, natomiast w drugiej i trzeciej jest ośmiokątna i charakteryzuje się lizenami w narożnikach. Wokoło drzwi wejściowych jest umieszczony otok wykonany z kształtek.
Od strony prezbiterium w 1969 roku została dobudowana drewniana dobudówka o szerokości kościoła. W 1983 roku parafianie rozbudowali świątynię budując na miejscu dotychczasowej dobudówki drewnianej mury z cegły. Budowla nakryta jest dachem dwuspadowym.

</doc>
<doc id="4921937" url="https://pl.wikipedia.org/wiki?curid=4921937" title="Cinéma vérité">
Cinéma vérité



</doc>
<doc id="4921938" url="https://pl.wikipedia.org/wiki?curid=4921938" title="Autokefaliczny Turecki Prawosławny Patriarchat">
Autokefaliczny Turecki Prawosławny Patriarchat

Autokefaliczny Turecki Prawosławny Patriarchat, znany także jako Turecki Kościół Prawosławny – jest kanonicznie nieuznawaną religią chrześcijańską, z silnymi wpływami tureckiej ideologii nacjonalistycznej. Członkowie kościoła w większości związani są z rodziną Erenerol. Nie prowadzi działalności liturgicznej, nie wyświęca księży, a patriarchowie nie przeszli żadnego przygotowania teologicznego.

</doc>
<doc id="4921943" url="https://pl.wikipedia.org/wiki?curid=4921943" title="Amilton Filho">
Amilton Filho

Amilton Miguel Santana Filho (ur. 27 kwietnia 1992 w Brazylii) – belizeński piłkarz pochodzenia brazylijskiego występujący na pozycji pomocnika, reprezentant kraju, obecnie zawodnik Belmopan Bandits.
Kariera klubowa.
W styczniu 2016 Filho przybył do Belize, podpisując umowę z tamtejszym klubem Belmopan Bandits FC. Wywalczył z nim mistrzostwo kraju (2015/2016 Closing), po czym na pół roku przeniósł się do drużyny Police United FC. Następnie powrócił do Bandits, z którym zdobył mistrzostwo Belize (2016/2017 Closing) oraz wicemistrzostwo Belize (2017/2018 Opening). Po półrocznym pobycie w San Pedro Pirates FC, w styczniu 2020 został zawodnikiem stołecznych Bandits po raz trzeci, osiągając z nimi kolejny tytuł wicemistrzowski (2019/2020 Opening).
Kariera reprezentacyjna.
Po kilku latach zamieszkiwania w Belize, Filho otrzymał belizeńskie obywatelstwo, dzięki czemu mógł być powołany do tamtejszej drużyny narodowej. W reprezentacji Belize zadebiutował za kadencji selekcjonera Vincenzo Alberto Annese, 14 listopada 2019 w wygranym 2:0 meczu z Gujaną Francuską w ramach Ligi Narodów CONCACAF.

</doc>
<doc id="4921954" url="https://pl.wikipedia.org/wiki?curid=4921954" title="Valea Mare (okręg Covasna)">
Valea Mare (okręg Covasna)

Valea Mare – wieś w Rumunii, w okręgu Covasna, w gminie Valea Mare. W 2011 roku liczyła 1051 mieszkańców.

</doc>
<doc id="4921957" url="https://pl.wikipedia.org/wiki?curid=4921957" title="Udo de Roberti-Jessen">
Udo de Roberti-Jessen

Udo de Roberti-Jessen (ur. 1874 w Rendsburgu, zm. 1953 w Wilhelmshaven) – niemiecki prawnik.
Życiorys.
Roberti-Jessen studiował prawo na Uniwersytecie w Greifswaldzie. W 1906 roku uzyskał stopień doktora, po czym wstąpił do pruskiej administracji państwowej. Pracował jako urzędnik rządowy w Opolu (niem. Oppeln), później został asesorem, by w końcu otrzymać posadę w Regierungsbezirk Bromberg (rejencji bydgoskiej). W 1919 roku przez kilka miesięcy sprawował funkcję landrata w Witkowie – Landkreis Witkowo (powiat witkowski). Od władzy odsunięto go po wybuchu Rewolucji Witkowskiej decyzją tamtejszej Rady Robotniczo-Żołnierskiej. Wkrótce nakazano mu również opuścić powiat. Friedrich von Bülow, prezydent rejencji bydgoskiej nie zaakceptował takiego stanu rzeczy i tymczasowo przydzielił mu Landkreis Filehne (powiat wieleński). Roberti-Jessen nigdy już jednak nie powrócił do Witkowa, wcielonego do Polski po zakończeniu powstania wielkopolskiego.

</doc>
<doc id="4921960" url="https://pl.wikipedia.org/wiki?curid=4921960" title="Sakowska">
Sakowska

Osoby o tym nazwisku:

</doc>
<doc id="4921962" url="https://pl.wikipedia.org/wiki?curid=4921962" title="Jerzy Kozłowski (regionalista)">
Jerzy Kozłowski (regionalista)

Jerzy Bogumił Kozłowski (ur. 25 lipca 1930 w Zduńska Wola, zm. 27 października 2010 w Zduńska Wola) – polski regionalista, społecznik, działacz kulturalny i sportowy, kolekcjoner, publicysta, wieloletni wiceprezes Towarzystwa Przyjaciół Zduńskiej Woli.
Życiorys.
Urodził się 25.07.1930 r. w Zduńskiej Woli. W Łodzi ukończył Liceum Handlu Zagranicznego (1949) oraz Wyższą Szkołę Ekonomiczną (1954), uzyskując w 1970 r. tytuł magistra. Był czołowym zawodnikiem biegów sprinterskich w Polsce. W 1947 r. zdobył tytuł mistrza Polski młodzików w Bydgoszczy. Mistrzem Polski juniorów został w 1949 r. Zdobyte doświadczenia przekazywał młodzieży w Zduńskiej Woli. W latach 70. XX w. został lekkoatletycznym sędzia klasy międzynarodowej. W 1955 r. był inicjatorem budowy stadionu "Start Resursa" w Zduńskiej Woli. Jako prezes Zarządu Oddziału Miejskiego Polskiego Towarzystwa Turystyczno-Krajoznawczego w Zduńskiej Woli, a następnie Zarządu Wojewódzkiego Polskiego Towarzystwa Turystyczno-Krajoznawczego w Sieradzu organizował pionierskie spływy rzeką Wartą.
Był współtwórcą i działaczem na terenie Zduńskiej Woli: Harcerskiego Chóru Rewelersów (1948), zespołu jazzowego "Hot Combo" (1957), Klubu Kolekcjonera (1974), Towarzystwa Przyjaciół Zduńskiej Woli (1975) oraz Zduńskowolskiego Towarzystwa Inicjatyw Społecznych (1995), które zainicjowało odbudowę historycznego ratusza w centrum miasta.
Powstałe z jego inicjatywy 14 maja 1975 r. Towarzystwo Przyjaciół Zduńskiej Woli doprowadziło po wielu staraniach do utworzenia Muzeum Historii Miasta Zduńska Wola. Jerzy Kozłowski w latach 1975-2003 pełnił funkcję wiceprezesa Towarzystwa Przyjaciół Zduńskiej Woli, w latach 1995-2010 funkcję prezesa Zduńskowolskiego Towarzystwa Inicjatyw Społecznych. Był także wieloletnim prezesem Klubu Kolekcjonera działającego przy Domu Kultury „Lokator” w Zduńskiej Woli. Klub przez kilkanaście lat był Kołem Polskiego Towarzystwa Archeologicznego i Numizmatycznego Oddział w Łodzi. Za zasługi dla kolekcjonerstwa Jerzy Kozłowski w 2002 r. został uhonorowany Nagrodą Pierścienia - Hetmana Kolekcjonerów Polskich Jerzego Dunin Borkowskiego w Centrum Kolekcjonerstwa Polskiego w Krośniewicach. W październiku 2009 r. Jerzy Kozłowski obchodził swój benefis pracy społecznej, podczas którego został mu nadany tytuł Hetmana Kolekcjonerów Zduńskowolskich.
Zmarł 27 października 2010 r. w wieku 80 lat w Zduńskiej Woli. Pogrzeb odbył się 29 października, po czym spoczął na starym cmentarzu przy ul. Łaskiej, w głównej alei.
Publicystyka.
Od roku 1950 publikował w prasie, jako korespondent "Dziennika Łódzkiego" i Rozgłośni Polskiego Radia w Łodzi. Opublikował 34 książki i broszury oraz kilkadziesiąt artykułów prasowych o Zduńskiej Woli. Jego wieloletnim dorobkiem i ukoronowaniem pracy społecznej było wydanie w 2010 r. publikacji "Opowieści z miasta nad Brodnią".

</doc>
<doc id="4921963" url="https://pl.wikipedia.org/wiki?curid=4921963" title="IPhone 12">
IPhone 12

iPhone 12 – smartfon zaprojektowany, opracowany i sprzedawany przez firmę Apple. iPhone 12 został zaprezentowany 13 października 2020 na specjalnym wydarzeniu firmy Apple wraz z modelami iPhone 12 mini, iPhone 12 Pro i iPhone 12 Pro Max. Smartfony posiadają dostęp do sieci 5G.
iPhone 12 i 12 mini.
Smartfon w wersji standardowej, jak i w wersji mini jest dostępny w pięciu kolorach: czarnym, białym, czerwonym, fioletowym, zielonym i niebieskim.
Aparat.
Telefon posiada system dwóch aparatów 12 MP: aparaty ultraszerokokątne i szerokokątne. Ultraszerokokątny specyfikacja: przysłona ƒ / 2,4 i pole widzenia 120°. Szerokokątny specyfikacja: przysłona ƒ / 1,6. Zoom optyczny 2x. Zoom cyfrowy do 5x. Posiada tryb portretowy z zaawansowanym efektem bokeh i kontrolą głębi. Aparat ultraszerokokątny posiada pięcioczęściowy obiektyw, a aparat szerokokątny ma soczewkę siedmioelementową. Dodatkowo posiada: tryb nocny, smart HDR 3 z wykrywaniem scen, tryb zdjęć seryjnych i automatyczną stabilizację obrazu. Wersja mini posiada taki samą specyfikację aparatów, jak iPhone 12 w wersji standardowej.
iPhone 12 Pro i Pro Max.
Aparat.
iPhone 12 Pro.
Smartfon posiada system profesjonalnych aparatów 12 MP: aparaty ultraszerokokątne, szerokokątne i teleobiektywowe. Ultraszerokokątny specyfikuje się przysłoną ƒ / 2,4 i polem widzenia 120°, szerokokątny posiada przysłonę ƒ / 1,6, a teleobiektywowy ma przysłonę ƒ / 2,0. Smartfon posiada 2x zoom optyczny, 2x zoom optyczny; 4-krotny zoom optyczny i zoom cyfrowy do 10x. Portrety w trybie nocnym włączane są przez skaner LiDAR. Tryb portretowy występuje z zaawansowanym efektem bokeh i kontrolą głębi. Aparat szerokokątny i teleobiektywowy posiada podwójną optyczną stabilizację obrazu. Aparat ultraszerokokątny ma 5-elementowy obiektyw, teleobiektywowy cechuje się sześcioelementowym obiektywem, a szerokokątny soczewką siedmioelementową. Dodatkowo aparat posiada: tryb panorama (do 63 MP), tryb nocny, smart HDR 3 z wykrywaniem scen, korekcję obiektywu, zaawansowaną korekcja efektu czerwonych oczu i tryb serii.
iPhone 12 Pro Max.
Smartfon posiada system profesjonalnych aparatów 12 MP: aparaty ultraszerokokątne, szerokokątne i teleobiektywowe. Ultraszerokokątny ma przysłonę ƒ / 2,4 i pole widzenia 120°, szerokokątny cechuje się przysłoną ƒ / 1,6, teleobiektywowy ma przysłonę ƒ / 2,2. Smartfon posiada: 2,5-krotny zoom optyczny, 2-krotne oddalenie optyczne; 5-krotny zoom optyczny i zoom cyfrowy do 12x. Portrety w trybie nocnym włączane są przez skaner LiDAR. Smartfon ma tryb portretowy z zaawansowanym efektem bokeh i kontrolą głębi. Aparat szerokokątny i teleobiektywowy posiada podwójną optyczną stabilizację obrazu z przesunięciem czujnika. Aparat ultraszerokokątny ma 5-elementowy obiektyw, teleobiektywowy cechuje się sześcioelementowym obiektywem, a szerokokątny soczewką siedmioelementową. Dodatkowo aparat posiada: tryb panorama (do 63 MP), tryb nocny, smart HDR 3 z wykrywaniem scen, korekcję obiektywu, zaawansowaną korekcja efektu czerwonych oczu i tryb serii.
Opinie użytkowników.
Po raz pierwszy do zestawu z telefonem nie było dołączonej ładowarki, a także słuchawek . Użytkownicy skarżyli się na dużo szybsze rozładowywanie telefonu, przy korzystaniu z sieci 5G .

</doc>
<doc id="4921964" url="https://pl.wikipedia.org/wiki?curid=4921964" title="Vâlcele (gmina w okręgu Covasna)">
Vâlcele (gmina w okręgu Covasna)

Vâlcele – gmina w Rumunii, w okręgu Covasna. Obejmuje miejscowości Araci, Ariușd, Hetea i Vâlcele. W 2011 roku liczyła 4475 mieszkańców.

</doc>
<doc id="4921966" url="https://pl.wikipedia.org/wiki?curid=4921966" title="Rudi Medved">
Rudi Medved

Rudi Medved (ur. 28 grudnia 1959 w Trbovljach) – słoweński polityk, dziennikarz i urzędnik, deputowany, w latach 2018–2020 minister administracji publicznej.
Życiorys.
W 1987 ukończył studia dziennikarskie na Uniwersytecie Lublańskim, w 2012 zdał również egzamin urzędniczy. Podjął pracę w zawodzie dziennikarza: od 1980 do 1992 zatrudniony w publicznym nadawcy Radio Ljubljana, potem do 2000 był redaktorem wiadomości codziennych w stacji Radio Slovenija, a w latach 2000–2004 specjalistą do spraw politycznych i ekonomicznych w telewizji „Televizija Slovenija”. Od 2006 do 2007 kierował stacją Radio Kum w miejscowości Trbovlje, prowadził też program w POP TV. W latach 2004–2012 kierował domem kultury w miejscowości Zagorje ob Savi, był m.in. inicjatorem festiwalu Jazzagorje. Następnie od 2012 zajmował stanowisko kierownika lokalnej administracji w tamtejszej gminie. Dwukrotnie wybierano go radnym gminnym. Tworzył również poezję i pisał teksty piosenek, wydano kilka tomików jego wierszy.
W 2018 wybrano go do Zgromadzenia Państwowego z Listy Marjana Šarca. 13 września 2018 został ministrem administracji publicznej w rządzie Marjana Šarca (zastąpił początkowo wysuwanego na to stanowisko Tugomira Kodelję). Zakończył pełnienie funkcji 13 marca 2020 po upadku gabinetu, następnie powrócił do wykonywania mandatu posła.
W 2022 powołany na stanowisko sekretarza stanu w ministerstwie obrony.

</doc>
<doc id="4921969" url="https://pl.wikipedia.org/wiki?curid=4921969" title="Gabriele Gast">
Gabriele Gast

Gabriele Gast ps. "Gisela" (ur. 2 marca 1943 w Remscheid) – zachodnioniemiecka politolog i urzędnik państwowy; agentka wschodnioniemieckiej Stasi.
Życiorys.
Urodziła się 2 marca 1943 r. w mieście Remscheid (obecnie na terenie Nadrenii Północnej-Westfalii) w konserwatywnej rodzinie z klasy średniej. Niewiele wiadomo o jej dzieciństwie. W młodości doktoryzowała się w zakresie politologii na RWTH Aachen w Akwizgranie pod kierunkiem Klausa Mehnerta, który był sowietologiem. Gast zajmowała się rolą polityczną kobiet w społeczeństwie wschodnioniemieckim, a Mehnert zasugerował jej prace terenowe w NRD. W związku z tym w 1968 r. uzyskała zgodę na wizytę u krewnych w Karl-Marx Stadt, gdzie na jej przewodnika został wyznaczony oficer Stasi, który podawał się za mechanika samochodowego Karla-Heinza Schmidta. Ze Schmidtem Gast zaprzyjaźniła się, a potem szybko w nim zakochała i przy każdym powrocie do NRD odnawiała z nim kontakt. Po nawiązaniu z nim romansu została przez oficerów Stasi zwerbowana jako tajna współpracowniczka pod pseudonimem "Gisela".
Kiedy w 1968 r. wielu młodych Niemców z RFN brało udział w lewicowych strajkach, Gast zapisała się do konserwatywnej, chadeckiej organizacji studenckiej Ring Christlich-Demokratischer Studenten. Po uzyskaniu w 1972 r. doktoratu była asystentką u swojego dawnego promotora. Z jego polecenia została w następnym roku zatrudniona jako analityk w Bundesnachrichtendienst, obejmując funkcję kierownika biura ds. ZSRR i Europy Wschodniej. Brała też udział w przygotowywaniu cotygodniowego raportu wywiadowczego dla kanclerza Helmuta Kohla. Równocześnie jako wysoko postawiona agentka spotykała się między 1975 i 1986 r. siedmiokrotnie z szefem wschodnioniemieckiego wywiadu Markusem Wolfem.
Po upadku NRD została aresztowana, gdy wydał ją były oficer Stasi Karl-Christoph Großmann. W 1991 r. sąd skazał ją na 6 lat i 9 miesięcy więzienia, ale została zwolniona trzy lata później. W wydanych w 2000 r. wspomnieniach skarżyła się m.in. na nierówne traktowanie szpiegów dawnej NRD w zjednoczonych Niemczech.
Matka samotnie wychowująca niepełnosprawne dziecko.

</doc>
<doc id="4921970" url="https://pl.wikipedia.org/wiki?curid=4921970" title="Ekstraklasa w piłce nożnej (2016/2017)/Wyniki spotkań fazy zasadniczej">
Ekstraklasa w piłce nożnej (2016/2017)/Wyniki spotkań fazy zasadniczej

Runda jesienna (15 lipca – 19 grudnia).
"Źródło 1:"
"Źródło 2:"
"Źródło 3:"

</doc>
<doc id="4921975" url="https://pl.wikipedia.org/wiki?curid=4921975" title="PNS Ghazi">
PNS Ghazi



</doc>
<doc id="4921976" url="https://pl.wikipedia.org/wiki?curid=4921976" title="Penicilioza cebul">
Penicilioza cebul

Penicilioza cebul, zgnilizna pędzlakowa – grzybowa choroba cebul roślin wywołana przez liczne gatunki mikroskopijnych grzybów z rodzaju "Penicillium" (pędzlak). Występuje na cebulach warzyw cebulowych (cebula zwyczajna, czosnek, por) oraz na licznych gatunkach cebulkowych roślin ozdobnych. 
Objawy i szkodliwość.
Łuski cebul porażonych przez "Penicillium" początkowo stają się twarde i suche, a później gąbczaste. W końcowym etapie cebule miękną i powstaje w nich mokra zgnilizna, której towarzyszy zwykle zapach stęchlizny. 
Najczęściej występującym gatunkiem pędzlaków na cebulkach roślin ozdobnych jest "Penicillium hirsutum". W czasie badań nad porażonymi cebulkami szafirka armeńskiego w różnych latach stanowił on od 53,7 do 92% stwierdzonych gatunków patogenów. Na porażonych przez niego cebulkach łuski były lekko zagłębione i pokryte brunatnymi plamy o ciemniejszym brzegu. Występował także zielonkawy nalot zarodnikującej grzybni. "P. hirsutum" rozwija się na powierzchni cebul i wnika poprzez uszkodzenia ich skórki do wnętrza cebuli. Zazwyczaj nie atakuje cebul zdrowych. Przy długim okresie przechowywania cebul porażeniu ulegają wierzchołki korzeni i następuje zgnilizna tkanek w ich bezpośrednim sąsiedztwie. Gdy porażone cebulki zostaną wysadzone do gleby choroba rozwija się nadal i może doprowadzić do zamierania roślin w okresie wegetacji.
W badaniach nad cebulkami roślin sparaksis uprawianymi w okolicach Lublina wykryto kilka innych gatunków pędzlaków: "Penicillium gladioli", "Penicillium funiculosum", "Penicillium spinulosum", "Penicillium paxilli", "Penicillium ochrochloron".
Zapobieganie.
Choroba atakuje głównie cebule, które zostały uszkodzone podczas zbioru, czyszczenia i sortowania. Zapobieganie polega więc na unikaniu obijania i uszkadzania cebul podczas zbioru. Zebrane z pola cebule należy szybko suszyć. Zaleca się przechowywanie cebul w niskiej temperaturze, ok. 5 °C i niskiej wilgotności względnej. W zwalczaniu choroby skuteczne jest profilaktyczne nasączenie cebul odpowiednim fungicydem.

</doc>
<doc id="4921977" url="https://pl.wikipedia.org/wiki?curid=4921977" title="Zgnilizna pędzlakowa">
Zgnilizna pędzlakowa



</doc>
<doc id="4921981" url="https://pl.wikipedia.org/wiki?curid=4921981" title="A.D. Vision">
A.D. Vision

A.D. Vision – amerykańskie przedsiębiorstwo specjalizujące się w dubbingu i dystrybucji anime. 
Firma została założona w sierpniu 1992; funkcjonowała do 2009 roku. 

</doc>
<doc id="4921984" url="https://pl.wikipedia.org/wiki?curid=4921984" title="Pomnik Roberta E. Lee w Nowym Orleanie">
Pomnik Roberta E. Lee w Nowym Orleanie

Pomnik Roberta E. Lee w Nowym Orleanie – istniejący w latach 1884–2017 pomnik poświęcony generałowi Robertowi E. Lee, znajdujący się w Nowym Orleanie. Jego autorem był rzeźbiarz Alexander Doyle. W 1991 wpisany do Narodowego Rejestru Miejsc Historycznych. Obiekt został zdemontowany decyzją władz miejskich 19 maja 2017.
Historia.
Wysiłki na rzecz stworzenia pomnika rozpoczęły się już w 1870, na krótko po śmierci generała. Robert E. Lee Monument Association do 1876 zebrało na ten cel ponad 36 tysięcy dolarów. Przewodniczącym stowarzyszenia był Charles E. Fenner, sędzia Sądu Najwyższego Luizjany. Do stworzenia pomnika zatrudniono rzeźbiarza Alexandra Doyle'a. Granitowa podstawa i cokół zostały zaprojektowane i zbudowane przez architekta Johna Raya.
Pomnik został uroczyście odsłonięty w 1884. Wśród obecnych byli Jefferson Davis oraz generał Pierre G.T. Beauregard.
W 1953 pomnik przechodził remont.
18 maja 2017 władze Nowego Orleanu ogłosiły, że pomnik generała Roberta E. Lee zostanie usunięty następnego dnia. Następnego dnia posąg Lee został odłączony, a następnie usunięty i opuszczony dźwigiem z cokołu kolumny. Burmistrz miasta Mitch Landrieu wygłosił przemówienie, w którym omówił historyczny kontekst postaci generała Lee i przyczynę usunięcia pomnika. 

</doc>
<doc id="4921988" url="https://pl.wikipedia.org/wiki?curid=4921988" title="Dikomo">
Dikomo



</doc>
<doc id="4921990" url="https://pl.wikipedia.org/wiki?curid=4921990" title="Bobiniarka">
Bobiniarka

Bobiniarka – maszyna służąca do cięcia wzdłużnego (mechanicznego) rolki-matki (inaczej: jumbo-rola, bobina) na użytki nawinięte w roli (tzw. metoda z roli na rolę). Efektem finalnym tego procesu jest nawinięcie na role (o takiej samej lub mniejszej średnicy niż rola-matka).
Rodzaje cięcia stosowane w bobiniarkach.
W bobiniarkach stosowane są następujące rodzaje cięcia wzdłużnego:
Rodzaje noży stosowanych w bobiniarkach.
W bobiniarkach stosowane są różne rodzaje noży:
Zastosowanie bobiniarek.
Obecnie na rynku funkcjonuje wiele rodzajów bobiniarek. Elastyczne podejście w zakresie konfiguracji maszyn oraz mnogość opcji pozwalają na ich zastosowanie w wielu branżach (m.in. opakowaniowej, papierniczej, farmaceutycznej, technicznej, meblarskiej, automotive/motoryzacyjnej) związanych z opakowaniami oraz na przetwarzanie szerokiego spektrum materiałów m.in.: folii opakowaniowych, papieru i etykiet samoprzylepnych oraz drukowanych na folii, folii termokurczliwych, folii perforowanych, aluminium, laminatów, folii HSF, tektury, włókniny oraz materiałów technicznych.

</doc>
<doc id="4921993" url="https://pl.wikipedia.org/wiki?curid=4921993" title="Pano Dikomo">
Pano Dikomo

Pano Dikomo (gr. "Πάνω Δίκωμο", tur. "Dikmen") – wieś na Cyprze, w dystrykcie Kirenia.
W wyniku inwazji tureckiej w 1974 obszar, w którym znajduje się miejscowość kontrolowany jest przez nieuznawaną na arenie międzynarodowej, proklamowaną w 1983 Turecką Republikę Cypru Północnego. Republika Cypryjska rości sobie prawa do tych terenów.

</doc>
<doc id="4921994" url="https://pl.wikipedia.org/wiki?curid=4921994" title="Karakumi">
Karakumi

Karakumi (gr. "Καράκουμι", tur. "Karakum") – wieś na Cyprze, w dystrykcie Kirenia. Znajduje się "de facto" pod kontrolą Tureckiej Republiki Cypru Północnego.

</doc>
<doc id="4921995" url="https://pl.wikipedia.org/wiki?curid=4921995" title="Panagra">
Panagra

Panagra (gr. "Πάναγρα", tur. "Geçitköy") – wieś na Cyprze, w dystrykcie Kirenia. Znajduje się "de facto" pod kontrolą Tureckiej Republiki Cypru Północnego.

</doc>
<doc id="4921997" url="https://pl.wikipedia.org/wiki?curid=4921997" title="Thylamyini">
Thylamyini

Thylamyini – monotypowe plemię ssaków z podrodziny dydelfów (Didelphinae) w rodzinie dydelfowatych (Didelphidae).
Zasięg występowania.
Rodzaj obejmuje gatunki występujące w Ameryce Środkowej i Południowej.
Podział systematyczny.
Do plemienia należą następujące rodzaje:

</doc>
<doc id="4921999" url="https://pl.wikipedia.org/wiki?curid=4921999" title="Wudanzhen">
Wudanzhen

 
Wudanzhen, Wudan - (chiń. 乌丹镇) – miasto leżące w północno-wschodnich Chinach, siedziba chorągwi Ongniud Qi. 

</doc>
<doc id="4922001" url="https://pl.wikipedia.org/wiki?curid=4922001" title="Larnakas tis Lapitu">
Larnakas tis Lapitu



</doc>
<doc id="4922006" url="https://pl.wikipedia.org/wiki?curid=4922006" title="Ajia Irini">
Ajia Irini



</doc>
<doc id="4922010" url="https://pl.wikipedia.org/wiki?curid=4922010" title="Placencia Assassins FC">
Placencia Assassins FC

Placencia Assassins Football Club – belizeński klub piłkarski z siedzibą we wsi Placencia, w dystrykcie Stann Creek. Występuje w rozgrywkach Premier League of Belize. Swoje domowe mecze rozgrywa na obiekcie Placencia Football Field.
Historia.
W 2009 roku klub przystąpił do alternatywnej, ogólnokrajowej ligi Super League of Belize, nieadministrowanej przez Belizeński Związek Piłki Nożnej. W swoim trzecim sezonie (2011) wywalczył mistrzostwo Super League. Głównym sponsorem zespołu było wówczas lokalne przedsiębiorstwo Re/Max, zajmujące się sprzedażą nieruchomości. W tekstach można było się wówczas spotkać również z nazwą Placencia Assassin. 
W 2012 roku, po rozwiązaniu Super League, klub przystąpił do nowo powstałych rozgrywek Premier League of Belize. Już w pierwszym sezonie (2012) został jej zwycięzcą i wywalczył swoje pierwsze oficjalne mistrzostwo Belize. W 2013 roku wycofał się z rozgrywek, by powrócić do niej w 2014 roku pod nazwą Placencia Texmar Assassins. Po kilkunastu miesiącach powrócił do nazwy Placencia Assassins.
W 2018 roku klub użyczył na rok swoją licencję zespołowi Altitude FC. Po upływie czasu dzierżawy Altitude uzyskał własną licencję, a Placencia Assassins został reaktywowany i po raz drugi powrócił do rozgrywek Premier League.

</doc>
<doc id="4922013" url="https://pl.wikipedia.org/wiki?curid=4922013" title="Ajia Irini (dystrykt Kirenia)">
Ajia Irini (dystrykt Kirenia)

Ajia Irini (gr. "Αγία Ειρήνη") – wieś na Cyprze, w dystrykcie Kirenia.

</doc>
<doc id="4922016" url="https://pl.wikipedia.org/wiki?curid=4922016" title="Käthe Kruse">
Käthe Kruse

Käthe Kruse z domu Katharina Simon (ur. 17 września 1883 w Dąbrowie, zm. 19 lipca 1968 w Murnau am Staffelsee) – niemiecka aktorka teatralna i założycielka fabryki lalek.
Życiorys.
Do piętnastego roku życia wychowywała się we Wrocławiu, a następnie została aktorką. Od 1900 r. występowała w berlińskim Lessingtheater jako Hedda Somin. Brała udział w sztukach wystawianych w różnych rejonach Niemiec i za granicą, m.in. w Warszawie. Z zawodu musiała zrezygnować, gdy zaszła w nieślubną ciążę ze znacznie od siebie starszym rzeźbiarzem Maxem Kruse).
Wkrótce przeprowadziła się do Szwajcarii, gdzie pod koniec 1905 r. wykonała własnoręcznie lalkę dla swego dziecka. Na bazie tego doświadczenia otworzyła w 1909 r. w Berlinie zakład lalkarski. Lalki Kruse sprzedawały się bardzo dobrze, w 1913 r. uzyskały główną nagrodę na wystawie we Wrocławiu. Część produkcji eksportowała za granicę. W międzyczasie przeprowadziła się do Bad Kösen, a kiedy miasto to znalazło się w składzie Niemieckiej Republiki Demokratycznej, wyjechała stamtąd i zamieszkała w zachodnich Niemczech, gdzie założyła dwa oddziały swojej fabryki: w bawarskim Donauwörth oraz w dolnosaksońskim Bad Pyrmont. Lalki produkowane przez jej firmę zdobyły ogólnoświatową renomę.

</doc>
<doc id="4922020" url="https://pl.wikipedia.org/wiki?curid=4922020" title="Placencia Assassins">
Placencia Assassins



</doc>
<doc id="4922021" url="https://pl.wikipedia.org/wiki?curid=4922021" title="Opośnik">
Opośnik

 
Opośnik ("Lestodelphys") – rodzaj ssaka z podrodziny dydelfów (Didelphinae) w obrębie rodziny dydelfowatych (Didelphidae). 
Zasięg występowania.
Rodzaj obejmuje jeden żyjący współcześnie gatunek występujący w Argentynie.
Morfologia.
Długość ciała (bez ogona) 12,3–14,4 cm, długość ogona 7,4–9,9 cm; masa ciała 60–100 g. 
Systematyka.
Podział systematyczny.
Do rodzaju należy jeden występujący współcześnie gatunek:
Opisano również gatunek wymarły z plejstocenu Argentyny:

</doc>
<doc id="4922022" url="https://pl.wikipedia.org/wiki?curid=4922022" title="Lestodelphys halli">
Lestodelphys halli



</doc>
<doc id="4922023" url="https://pl.wikipedia.org/wiki?curid=4922023" title="Lestodelphys">
Lestodelphys



</doc>
<doc id="4922025" url="https://pl.wikipedia.org/wiki?curid=4922025" title="Magda Chodorowska">
Magda Chodorowska

Magda Chodorowska – polska malarka i ilustratorka. 
Ukończyła studia na Wydziale Malarstwa warszawskiej ASP. 
Współpracowała z Wydawnictwem Zakamarki czy z poznańską Pro Sinfoniką. 
Dla Zakamarków zilustrowała trzy tomy powieści Ingelin Angerborn:
Oprócz malarstwa i ilustracji zajmuje ją także rysunek i tkanina artystyczna.

</doc>
<doc id="4922026" url="https://pl.wikipedia.org/wiki?curid=4922026" title="Wacław Makatrewicz">
Wacław Makatrewicz

Wacław Makatrewicz (ur. 27 września 1895 w Słonimiu, zm. 1952) – podpułkownik piechoty Wojska Polskiego, kawaler Orderu Virtuti Militari.
Życiorys.
Urodził się w Słonimiu, w rodzinie Jana. Do Wojska Polskiego został przyjęty z Korpusów Wschodnich i byłej armii rosyjskiej. Służył w 41 Pułku Piechoty w Suwałkach. 3 maja 1922 został zweryfikowany w stopniu kapitana ze starszeństwem z 1 czerwca 1919 i 1885. lokatą w korpusie oficerów piechoty. Później został przeniesiony do 63 Pułku Piechoty w Toruniu. Od 1924 był przydzielony z 63 pp do Komendy Miasta Warszawa. W styczniu 1927 został przeniesiony do 66 Pułku Piechoty w Chełmnie, a w kwietniu 1928 do 78 Pułku Piechoty w Baranowiczach. 2 kwietnia 1929 został mianowany majorem ze starszeństwem z 1 stycznia 1929 i 65. lokatą w korpusie oficerów piechoty. W lipcu tego roku został przeniesiony do 45 Pułku Piechoty w Równem na stanowisko komendanta składnicy wojennej. W marcu 1930 został przesunięty na stanowisko dowódcy batalionu. W sierpniu 1935 został przeniesiony do 41 pp na stanowisko kwatermistrza. Na stopień podpułkownika został mianowany ze starszeństwem z 1 stycznia 1936 i 49. lokatą w korpusie oficerów piechoty. W marcu 1939 pełnił służbę w 28 Pułku Piechoty w Łodzi na stanowisku I zastępcy dowódcy pułku.
W kwietniu 1943 został aresztowany i osadzony na Pawiaku.
Zmarł w 1952. Pochowany na cmentarzu katolickim przy ulicy Ogrodowej w Łodzi.

</doc>
<doc id="4922031" url="https://pl.wikipedia.org/wiki?curid=4922031" title="BAPS">
BAPS

BAPS, właściwie: Bochasanwasi Akshar Purushottam Swaminarayan Sanstha to największa organizacja religijna nurtu Swaminarayan Sampradaya, założonego w 1801 r. przez Swaminarajana. Od jego śmierci w 1830 r. pojawiły się kontrowersje, co do jego sukcesji w wyniku czego powstało co najmniej tuzin grup, które uważają Swaminarajana za boga, ale różnią się szczegółami swojej teologii i przywództwa religijnego. Swaminarayan Sampradaya jest obecnie jedną z najszybciej rozwijających się tradycji hinduistycznych na świecie, z ponad dwoma tysiącami świątyń. Dziś obejmuje kilka międzynarodowych organizacji, w szczególności BAPS, które razem mają ponad pięć milionów członków w Indiach i za granicą. 
BAPS założył w 1907 r. z niewielką grupą wyznawców Shastri Yagnapurushdas (Shastriji Maharaj) ustanawiając linię guru jako kolejnych manifestacji Swaminarajana. Gdy zmarł w 1951 r. organizacja była już znacznie rozwinięta, posiadała pięć dużych świątyń oraz filię w Nairobi (Kenia). Jego następca Yogiji Maharaj przyczynił się do większego rozwoju BAPS, głównie w Indiach, wschodniej Afryce i w Wielkiej Brytanii, gdzie w 1970 r. w Londynie (Islington) powstała pierwsza angielska świątynia BAPS. Kolejny guru Pramukh Swami Maharaj (1971-2016) założył ponad 1100 świątyń, w tym jedną z największych hinduistycznych świątyń świata Akshardham w Delhi. Obecnym guru jest Mahant Swami Maharaj. Teologia BAPS opiera się szczególnie na kulcie Bhagwana, guru i świętych pism (głównie "Waczanamrut (Vacanāmrut, Nektar Słów").
BAPS wzniosło wiele świątyń ("mandir"), z których niektóre są zaliczane do największych i najpiękniejszych współczesnych sakralnych budowli hinduizmu. Są to m.in.:

</doc>
<doc id="4922032" url="https://pl.wikipedia.org/wiki?curid=4922032" title="DTest">
DTest

dTest – czeskie czasopismo poświęcone tematyce konsumenckiej. Projekt został zapoczątkowany w 1992 roku.
Magazyn zajmuje się testowaniem produktów oraz ochroną i promocją praw konsumenckich, m.in. poprzez ostrzeganie przed nieuczciwymi praktykami biznesowymi i budowanie stale aktualizowanej bazy niebezpiecznych produktów.
Czasopismo założyła dziennikarka Ida Rozová, która pełniła także funkcję redaktora naczelnego. W latach 1994–2013 było wydawane przez stowarzyszenie Občanské sdružení spotřebitelů Test; obecnie jego wydawcą jest DTest, o.p.s. W 2020 roku funkcję redaktora naczelnego pełniła Hana Hoffmanová.

</doc>
<doc id="4922034" url="https://pl.wikipedia.org/wiki?curid=4922034" title="Živě.cz">
Živě.cz

Živě.cz – czeski magazyn internetowy poświęcony technice informatycznej i komputerom. 
Publikuje aktualności ze świata komputerów (podzespołów i oprogramowania), internetu oraz wiadomości o pokrewnej tematyce. Oprócz sekcji informacyjnej oferuje poradnię komputerową, forum dyskusyjne oraz inne usługi. Na swoich stronach udostępnia także oprogramowanie do pobrania.
Dziennik został założony w 1996 roku i jest najstarszym czeskim serwisem w swej kategorii. Jego bieżącym właścicielem jest przedsiębiorstwo mediowe Czech News Center.
Według SimilarWeb portal odnotowuje ok. 5 mln wizyt miesięcznie (stan na 2020 rok), a w grudniu 2020 r. był 49. stroną WWW w Czechach pod względem popularności (według danych Alexa Internet).
Według stanu na 2020 rok funkcję redaktora naczelnego pełni David Polesný.
Podobną nazwę nosi słowacki serwis Živé.sk, należący do grupy medialnej Ringier Axel Springer Slovakia. 

</doc>
<doc id="4922035" url="https://pl.wikipedia.org/wiki?curid=4922035" title="William Ogilvy Kermack">
William Ogilvy Kermack

William Ogilvy Kermack (ur. 26 kwietnia 1898 w Kirriemuir, Angus Szkocja, zm. 20 lipca 1970 w Aberdeen Szkocja) – szkocki chemik (chemia organiczna i fizyczna, biochemia) i matematyk (statystyka), współtwórca (wraz z Andersonem Grayem McKendrickiem) matematycznego modelu rozprzestrzeniania się epidemii (ang. "Kermack-McKendrick theory"), członek Royal Society, Royal Society of Edinburgh, Royal Institute of Chemistry, "doktor honoris causa" University of St Andrews.
Życiorys.
Dzieciństwo i młodość.
Urodził się 26 kwietnia 1898 roku w Kirriemuir Angus, gdzie spędził dzieciństwo. Był jedynym dzieckiem pracownika poczty Williama Kermacka i jego żony, Helen Ogilvy. Od śmierci matki w 1904 roku kilkuletnim Williamem opiekowała się siostra ojca.
Od piątego roku życia był uczniem lokalnej szkoły "Webster’s Seminary", nazwanej na cześć jej fundatora, Johna Webstera, lokalnego pisarza i bankiera. Szkoła zapewniała wykształcenie podstawowe i średnie na wysokim poziomie (typowe dla ówczesnej szkockiej wsi). William Kermack wspominał z wdzięcznością:
W 1914 roku zajął trzynaste miejsce w konkursie stypendialnym i rozpoczął studia na Uniwersytecie w Aberdeen. Uniwersytet prowadził wówczas połączone czteroletnie studia magisterskie i licencjackie (M.A. i B.Sc.). Program obejmował matematykę, filozofię przyrody (fizyka), chemię i język angielski. Wśród wykładowców byli m.in.:
W czasie I wojny światowej przez pół 1917 roku, służył w "Aeroplane Experimental Unit" RAF w Martlesham Heath w pobliżu Woodbridge (Suffolk).
W 1918 roku ukończył studia z kilkoma specjalnymi wyróżnieniami oraz nagrodami ("Lyon Prize, the Simpson Mathematical Prize, the Greig Prize, David Rennet Medal, the Ferguson Scholarship in Mathematics").
Praca naukowa.
Pracę naukową rozpoczął w końcowym okresie studiów (kwiecień–czerwiec 1918 roku). Pod kierownictwem doktora Tochera wykonywał analizy statystyczne mleczności bydła. Twierdził, że ta praca zbliżyła go do biometrii oraz do prac Karla Pearsona i „Studenta” (William Sealy Gosset i rozkład Studenta).
Oksford 1918–1921.
Wkrótce przeniósł się do Oksfordu i rozpoczął pracę w Uniwersytecie Oksfordzkim, w "". Przez dwa lata pracował w zespole Williama Henry’ego Perkina Jr. (syna Williama Henry’ego Perkina), zajmującym się związkami heterocyklicznymi (budowa, syntezy). Współpracował z Wiliamem Perkinem i Robertem Robinsonem w realizacji obszernego programu badań związków aktywnych biologicznie, w tym alkaloidów (np. cykl artykułów pt. "Harmine and harmaline").
Edynburg 1921–1949.
W latach 1921–1949 pracował w Królewskim Kolegium Lekarskim w Edynburgu (dział chemiczny). Współpracował nadal z Robertem Robinsonem, podejmując próby połączenia fizycznych podstaw teorii wartościowości i konfiguracji elektronowej Thomsona i Lewisa-Langmuira ze współczesnymi hipotezami chemii organicznej (zob. rozwój teorii atomistycznej i współczesnych działów chemii). Efektami tej współpracy były publikacje z lat 1921–1922, m.in. "LI. – An explanation of the property of induced polarity of atoms and an interpretation of the theory of partial valencies on an electronic basis".
2 czerwca 1924 roku doszło w laboratorium Kermacka do eksplozji. Żrący ług spowodował uszkodzenie oczu 26-letniego chemika. Pozostał trwale ociemniały do końca życia, lecz nie przerwał pracy. Ukończył studia podyplomowe, otrzymując w 1925 roku stopień Sc.D. (w tym samym roku zawarł małżeństwo).
Jako ociemniały nie mógł kontynuować pracy laboratoryjnej. Uczestniczył w badaniach, prowadząc z zaprzyjaźnionymi współpracownikami dyskusje na temat ich wyników, wynikających z nich wniosków oraz tekstów do publikacji. Udzielał konsultacji adeptom chemii. Korzystał z pomocy współpracowników, zastępując regularne czytanie bieżących artykułów naukowych codziennym ich wysłuchiwaniem. Silna motywacja wewnętrzna (chęć rozwiązania problemów badawczych) prawdopodobnie sprzyjała rozwojowi wybitnej pamięci i umiejętności syntezy treści, co znalazło wyraz m.in. w tekstach streszczeń, publikowanych w Chemical Abstracts Service.
Seria trzech najbardziej znanych artykułów naukowych (współautor: Anderson Gray McKendrick) dotyczyła możliwości matematycznego modelowania rozprzestrzeniania się chorób zakaźnych (model epidemiologiczny), w tym zagadnień endemii. Została opublikowana w latach 1927–1933:
Celem intensywnych badań W. Kermacka i wsp., prowadzonych w dziedzinie zdrowia publicznego z wykorzystaniem statystyki medycznej, było również poszukiwanie odpowiedzi na pytania o wpływ demograficznej kohorty urodzeniowej na stan zdrowia i śmiertelność. Sformułowano hipotezę, że o zdrowiu człowieka decydują warunki środowiskowe występujące w wieku 0–15 lat (w przypadku mężczyzn przede wszystkim kondycja fizyczna, jaką zbudowało dziecko). Stwierdzono, że od warunków, które istniały we wczesnych latach życia zależy oczekiwana długość życia. W latach 1934–1949 opublikowano m.in.:
Do najczęściej czytanych publikacji W.O. Kermacka należała popularnonaukowa książka z dziedziny biochemii pt. "„The Stuff We Are Made Of" (współautor: Philip Eggleton), wydana po raz pierwszy w 1938 roku (wielokrotnie wznawiana w 1938–1948).
Aberdeen 1949–1970.
Wiosną 1949 roku William Kermack wrócił do Alma Mater, Uniwersytetu w Aberdeen, gdzie powierzono mu utworzoną w 1948 roku katedrę „chemii biologicznej” – "MacLeod-Smith Chair of Biological Chemistry".
Przed utworzeniem nowej katedry biochemia była wykładana na Wydziale Fizjologii w "Marischal College", gdzie Kermack studiował chemię i fizykę w czasie studiów licencjackich. Z tym wydziałem w okresie 1928–1935 był związany John Macleod (ur. 1876, zm. 1935) – profesor fizjologii, laureat Nagrody Nobla w 1923 roku za odkrycie insuliny.
Podejmując się nowego, trudnego zadania, Kermack miał 50 lat i duże doświadczenie w pracy naukowej (głównie matematyka i synteza organiczna), jednak nie miał doświadczenia w niezbędnym w Aberdeen nauczaniu uniwersyteckim oraz administrowaniu tworzoną uczelnianą jednostką. Otrzymał istotną pomoc ze strony kilku wcześniejszych pracowników Wydziału Fizjologii (m.in. Cyril Long, wykładowca biochemii). Do zespołu dołączyło kilku wcześniejszych współpracowników z Edynburga (m.in. J.E. McKail, Ernest Alexander, Bryce Douglas, Bridget Cairns, Howard Lees). Zamieszkał z żoną w pobliżu Aberdeen, w Bieldside nad rzeką Dee.
Poświęcał dużo energii organizacji nowego wydziału. Starannie przygotowywał wykłady (ilustrowane z użyciem z rzutnika), jednak zajęcia prowadzone dla dużych grup studentów nie dawały mu satysfakcji (nawiązanie oczekiwanego kontaktu było bardzo trudne). Zdecydowanie preferował zajęcia w mniejszych grupach seminaryjnych. Z pasją uczestniczył w dyskusjach naukowych ze współpracownikami i uczestnikami konferencji naukowych. Uczestnicy tych dyskusji wysoko oceniali jego rozległą wiedzę i doświadczenie oraz umiejętność wyrażania zwięzłych logicznych argumentów. Od 1961 roku nie publikował własnych artykułów.
Przeszedł na emeryturę we wrześniu 1968 roku, zachowując zapał do pracy naukowej. Uniwersytet w Aberdeen przyznał mu stanowisko starszego pracownika naukowego i pomieszczenia do pracy. Otrzymał grant Royal Society, pozwalający zorganizować pomoc przy czytaniu artykułów naukowych, przepisywaniu notatek itp. Odbył kurs informatyki, pozwalający m.in. włączyć się do mikrobiologicznych prac P.N. Hobsona w "Rowett Research Institute" (centrum badań żywności i żywienia), tj. "The Continuous Culture of Anaerobic Bacteria".
Zmarł nagle podczas pracy przy swoim biurku 20 lipca 1970 roku.
Pozycja w środowisku naukowym.
Dowodami uznania wysokiej pozycji W.O. Kermacka w środowisku naukowym są (wybór):
Model Kermacka-McKendricka.
Upamiętnieniem dorobku Williama O. Kermacka jest nazwa teorii dotyczącej procesu rozprzestrzeniania się chorób zakażnych, ang. "Kermack-McKendrick theory". Teksty trzech kluczowych dla teorii artykułów z lat 1927–1933 zostały ponownie opublikowane w 1991 roku ze względu na ich znaczenie dla epidemiologii teoretycznej (Biuletyn „Society for Mathematical Biology” 1991, vol. 53).
Model deterministyczny Kermacka-McKendricka w wersji z 1927 roku (nie obejmującej zjawsk endemii), jest układem zwykłych równań różniczkowych:
gdzie formula_4 – delta Diraca.
Był wielokrotnie udoskonalany. Znalazł zastosowania poza epidemiologią, np. w różnych obszarach dynamiki systemowej, tj. ekologia teoretyczna lub modelowanie rozprzestrzeniania się wirusów komputerowych.

</doc>
<doc id="4922037" url="https://pl.wikipedia.org/wiki?curid=4922037" title="Kormakitis (wieś)">
Kormakitis (wieś)



</doc>
<doc id="4922041" url="https://pl.wikipedia.org/wiki?curid=4922041" title="Gryka (akwarela Stanisława Masłowskiego)">
Gryka (akwarela Stanisława Masłowskiego)

Gryka – akwarela polskiego malarza Stanisława Masłowskiego z 1924 roku, znajdująca się w zbiorach Muzeum Narodowego w Warszawie.
Opis.
Obraz jest pejzażem namalowanym we wsi Wola Rafałowska, w której malarz przebywał w 1924 r. na letnich plenerach z żoną i synem Maciejem. Dzieło o wymiarach 65,5 × 97 cm jest sygnowane: „”. Na odwrocie zachowała się oryginalna nalepka Towarzystwa Zachęty Sztuk Pięknych.
Przedstawiony jest widok na pole gryki. W kompozycji omawianego pejzażu pole gryki, w kształcie długiego pasa, jest usytuowane na tle rozległej panoramy pól. Pas biało kwitnącej gryki jest skierowany nieco ukośnie w głąb i w prawo płaszczyzny pól. Jest on po prawej stronie oddzielony od sąsiedniego słomkowo zabarwionego pasa pól – równoległą zielonawą ukośną smugą miedzy. Z jego lewej strony widoczny jest równolegle biegnący uprawny pas pola o podobnym, słomkowym zabarwieniu, za którym widać jeszcze jedną równoległą płaszczyznę o jaśniejszym zabarwieniu z lekko zaznaczonymi stogami skoszonego zboża. W oddali i przy horyzoncie są widoczne – zielonawo zabarwione – różnej wielkości drzewa.
Losy obrazu.
Przed II wojną światową obraz był własnością Towarzystwa Zachęty Sztuk Pięknych w Warszawie. Jesienią 1939 roku, wraz z innymi dziełami sztuki, zabezpieczono go w skrzyni, w piwnicy siedziby Towarzystwa „Zachęty”. Później, w 1942 roku, obiekt ten znajdował się w warszawskim Muzeum Narodowym, skąd zapewne po upadku Powstania Warszawskiego, został przeniesiony do którejś z niemieckich składnic na Dolnym Śląsku. Tam też, po zakończeniu wojny – dzięki ówczesnej akcji rewindykacyjnej – obraz został odnaleziony i wkrótce, w sierpniu 1945, ponownie znalazł się w warszawskim Muzeum Narodowym. Jednak niebawem, w październiku 1946, znów zaginął – tym razem – na okres kilku dziesięcioleci. Było to efektem wypożyczenia obrazu do udekorowania wnętrz siedziby Towarzystwa Przyjaźni Polsko-Radzieckiej. Powtórnie odnalazł się dopiero w maju 2020, jako przedmiot wystawiony na licytację w jednym z warszawskich domów aukcyjnych, gdzie został rozpoznany przez specjalistów Wydziału ds. Restytucji Dóbr Kultury Ministerstwa Kultury i Dziedzictwa Narodowego. Posiadacz, po zapoznaniu się z jego historią i pochodzeniem, podjął niezwłocznie decyzję o jego zwrocie do Muzeum Narodowego w Warszawie. Przekazanie, w obecności ministra Piotra Glińskiego, nastąpiło 20 października 2020.

</doc>
<doc id="4922046" url="https://pl.wikipedia.org/wiki?curid=4922046" title="Chip (magazyn internetowy)">
Chip (magazyn internetowy)

Chip (zapis stylizowany: CHIP, także: Chip Online, zapis stylizowany CHIP Online) – niemiecki magazyn internetowy poświęcony technice i cyfrowemu stylowi życia.
Serwis został założony w 1996 roku jako internetowa wersja magazynu Chip. W ciągu miesiąca witryna generuje ponad 60 mln odsłon.
Funkcję redaktora naczelnego pełni Niels Held.

</doc>
<doc id="4922047" url="https://pl.wikipedia.org/wiki?curid=4922047" title="Chip.de">
Chip.de



</doc>
<doc id="4922057" url="https://pl.wikipedia.org/wiki?curid=4922057" title="Helena Lepiarz">
Helena Lepiarz



</doc>
<doc id="4922059" url="https://pl.wikipedia.org/wiki?curid=4922059" title="Ankudy (sielsowiet Duniłowicze)">
Ankudy (sielsowiet Duniłowicze)

Ankudy (; ) – wieś na Białorusi, w obwodzie witebskim, w rejonie postawskim, w sielsowiecie Duniłowicze.
Dawniej Ankudy Duniłowieckie.
Historia.
W czasach zaborów w granicach Imperium Rosyjskiego.
W dwudziestoleciu międzywojennym wieś leżała w Polsce, w województwie wileńskim, w powiecie duniłowickim (od 1926 postawskim), w gminie Duniłowicze.
Według Powszechnego Spisu Ludności z 1921 roku zamieszkiwało tu 158 osób, 155 było wyznania rzymskokatolickiego a 3 ewangelickiego. Jednocześnie wszyscy mieszkańcy zadeklarowali polską przynależność narodową. Było tu 29 budynków mieszkalnych. W 1931 w 32 domach zamieszkiwało 177 osób.
Miejscowość należała do parafii rzymskokatolickiej w Duniłowiczach. Podlegała pod Sąd Grodzki w Duniłowiczach i Okręgowy w Wilnie; właściwy urząd pocztowy mieścił się w Duniłowiczach.

</doc>
<doc id="4922063" url="https://pl.wikipedia.org/wiki?curid=4922063" title="Penicillium hirsutum">
Penicillium hirsutum

Penicillium hirsutum Diercx – gatunek grzybów z rodziny "Aspergillaceae". 
Systematyka i nazewnictwo.
Pozycja w klasyfikacji według Index Fungorum: "Penicillium, Aspergillaceae, Eurotiales, Eurotiomycetidae, Eurotiomycetes, Pezizomycotina, Ascomycota, Fungi".
Neotyp: IMI 40213 (designated by Frisvad &amp; Samson, "Stud. Mycol." 49: 30. 2004). 
Synonimy
Morfologia i rozwój.
Hodowla na różnych podłożach jest jedną z metod identyfikacji gatunków rodzaju "Penicillium". Kolonia "P. hirsutum" na podłożu CYA przy 25° C po 7 dniach ma średnicę 23–26 mm, jest gęsta, promieniowo bruzdkowana, aksamitna, z nieco wzniesionym środkiem i wąskim brzegiem, luźna, kłaczkowata. Grzybnia biała lub jasnożółta do czerwonawożółtej, obficie zarodnikująca, żółtawoszara z przejrzystym, biało-żółtawym wysiękiem zawierającym rozpuszczalny pigment o barwie od żółtawoszarej do szarej. Na odwrocie jest brązowawo pomarańczowa. Na podłożu MEA przy 25° C po 7 dniach kolonia ma średnicę 27–29 mm. Kolonia jest płaska, aksamitna, z cienkim brzegiem. Grzybnia biała do żółtawo pomarańczowej, obficie zarodnikująca, szarozielona, bez wysięku i rozpuszczalnego pigmentu. Na odwrocie jest żółta do oliwkowożółtej lub żółtawo-białej. Na podłożu G25N przy 25° C po 7 dniach średnica kolonii wynosi 10–15 mm. Grzybnia jest gęsta, w środku nieco wzniesiona, promieniowo bruzdkowana, wełnista z szerokim brzegiem, cała. Grzybnia biała, podczas zarodnikowania o barwie od jasnej do umiarkowanie szarozielonej. Brak wysięku i rozpuszczalnego pigmentu. Na odwrocie szarawo-żółta, żółtawo biała lub prawie biała. Na podłożu CYA przy 5° C po 7dniach: kiełkowanie lub brak wzrostu, na podłożu CYA przy 37° C po 7 dniach: brak kiełkowania.
Trzonki konidialne na MEA wyrastają głównie z powierzchownej grzybni. Mają rozmiary 38–240 × 3,2–5,6 μm, są wyraźnie chropowate, przeważnie cienkościenne. Gałązki ("penicilli") przeważnie trzygałęziste, sporadycznie dwugałęziste; lub czterogałęziste, chropowate. Metule w pionach po 3-6, szorstkie, o wymiarach 9,5-13,5 × 2,4–3,2 μm. Fialidy w pionach po 5–9, ampułkowate, gładkie, o wymiarach 7,5-8,7 × 2,4-3,6 μm, stożkowato stopniowo zwężające się. Konidia od kulistych do prawie kulistych, rzadziej elipsoidalne, o wymiarach 2,8-3,6 × 2,8-3,2 μm, gładkie do drobno chropowatych, cienkościenne. Powstają w długich i zwartych kolumnach.
Występowanie i znaczenie.
"Penicillium hirsutum" jest jednym z wielu gatunków "Penicillium" wywołujących chorobę o nazwie penicilioza cebul (zgnilizna pędzlakowa). Jest najczęściej występującym gatunkiem powodującym tę chorobę. W czasie badań nad porażonymi cebulkami szafirka armeńskiego uprawianych w okolicach Lublina w różnych latach stanowił on od 53,7 do 92% stwierdzonych gatunków patogenów. 

</doc>
<doc id="4922066" url="https://pl.wikipedia.org/wiki?curid=4922066" title="Future Publishing">
Future Publishing



</doc>
<doc id="4922068" url="https://pl.wikipedia.org/wiki?curid=4922068" title="GamesTM">
GamesTM

GamesTM – brytyjskie czasopismo zajmujące się tematyką gier komputerowych. Zostało zapoczątkowane w 2002 roku.
Pierwotnie czasopismo wydawała firma Imagine Publishing. Od 2016 roku magazyn był wydawany przez Future plc.
Ostatni numer czasopisma ukazał się w listopadzie 2018.

</doc>
<doc id="4922069" url="https://pl.wikipedia.org/wiki?curid=4922069" title="Anna Noworzyn-Sławińska">
Anna Noworzyn-Sławińska

Anna Noworzyn-Sławińska, również jako Anna Noworzyn – polska śpiewaczka operowa (sopran).
Absolwentka Akademii Muzycznej w Katowicach (klasa śpiewu prof. Alicji Słowakiewicz, dyplom z wyróżnieniem) oraz Uniwersytetu Śląskiego (filologia polska). Laureatka ogólnopolskich i międzynarodowych konkursów wokalnych. Solistka Opery Śląskiej w Bytomiu (od 2006).

</doc>
<doc id="4922070" url="https://pl.wikipedia.org/wiki?curid=4922070" title="Anna Noworzyn">
Anna Noworzyn



</doc>
<doc id="4922073" url="https://pl.wikipedia.org/wiki?curid=4922073" title="Giant Bomb">
Giant Bomb

Giant Bomb – amerykański portal internetowy poświęcony tematyce gier komputerowych.
Witryna Giant Bomb została założona w 2008 roku. W 2012 roku projekt został przejęty przez CBS Interactive.
Od 2020 roku właścicielem witryny jest firma Red Ventures.
W ciągu miesiąca serwis generuje ponad 3 mln odsłon (stan na 2020 rok). 

</doc>
<doc id="4922077" url="https://pl.wikipedia.org/wiki?curid=4922077" title="Médiář">
Médiář

Médiář – czeski portal informacyjny, poświęcony zagadnieniom z zakresu mediów i marketingu.
Serwis powstał w 2010 roku. W 2012 roku był drugim pod względem popularności czeskim pismem w swej kategorii.
Według stanu na 2020 rok funkcję redaktora naczelnego pełni Ondřej Aust. Wydawcą serwisu jest News Media s.r.o.

</doc>
<doc id="4922080" url="https://pl.wikipedia.org/wiki?curid=4922080" title="Marketing &amp; Media">
Marketing &amp; Media

Marketing &amp; Media – czeskie czasopismo zajmujące się zagadnieniami z zakresu mediów i marketingu. Wychodzi jako tygodnik.
Periodyk został założony w 2000 roku. Pierwotnie był wydawany przez firmę Economia. Od 2018 roku wydawcą czasopisma jest Forum Media, s.r.o.
W 2015 roku stanowisko redaktora naczelnego objął Ondřej Fér. 
Nakład pisma wynosi 8300 egzemplarzy.
Pismo funkcjonuje także w formie serwisu internetowego Mam.cz.

</doc>
<doc id="4922083" url="https://pl.wikipedia.org/wiki?curid=4922083" title="Bojarszczyzna (rejon postawski)">
Bojarszczyzna (rejon postawski)

Bojarszczyzna – dawny zaścianek. Tereny na których leżał, znajdują się obecnie na Białorusi, w obwodzie witebskim, w rejonie postawskim, w sielsowiecie Duniłowicze.
Historia.
W czasach zaborów w granicach Imperium Rosyjskiego.
W dwudziestoleciu międzywojennym folwark a następnie zaścianek leżał w Polsce, w województwie wileńskim, w powiecie duniłowickim (od 1926 postawskim), w gminie Duniłowicze.
Według Powszechnego Spisu Ludności z 1921 roku zamieszkiwało tu 25 osób, wszystkie były wyznania rzymskokatolickiego i zadeklarowały polską przynależność narodową. Było tu 5 budynków mieszkalnych. W 1931 w 7 domach zamieszkiwało 36 osób.
Miejscowość należała do parafii rzymskokatolickiej w Duniłowiczach. Podlegała pod Sąd Grodzki w Duniłowiczach i Okręgowy w Wilnie; właściwy urząd pocztowy mieścił się w Duniłowiczach.

</doc>
<doc id="4922085" url="https://pl.wikipedia.org/wiki?curid=4922085" title="Budynek szkoły przy ul. Stanisława Wyspiańskiego 1-3 w Tarnowskich Górach">
Budynek szkoły przy ul. Stanisława Wyspiańskiego 1-3 w Tarnowskich Górach



</doc>
<doc id="4922092" url="https://pl.wikipedia.org/wiki?curid=4922092" title="Duniłowicze (leśniczówka)">
Duniłowicze (leśniczówka)

Duniłowicze – dawna leśniczówka. Siedziba Nadleśnictwa Duniłowicze. Tereny na których leżą, znajdują się obecnie na Białorusi, w obwodzie witebskim, w rejonie postawskim, w sielsowiecie Duniłowicze.
Historia.
W dwudziestoleciu międzywojennym leśniczówka leżała w Polsce, w województwie wileńskim, w powiecie duniłowickim (od 1926 postawskim), w gminie Duniłowicze.
W 1931 w 1 domu zamieszkiwało 3 osoby.

</doc>
<doc id="4922093" url="https://pl.wikipedia.org/wiki?curid=4922093" title="Kościół Matki Bożej Większej w Asyżu">
Kościół Matki Bożej Większej w Asyżu

Kościół Matki Bożej Większej w Asyżu (wł. "Chiesa di Santa Maria Maggiore") – romański kościół rzymskokatolicki w Asyżu, dawna katedra diecezji umbryjskiej, sanktuarium „Obnażenia św. Franciszka”.
Historia.
Kościół wzniesiono w XI-XII wieku. Pełnił funkcję katedry dla diecezji umbryjskiej. Obecenie kościołem biskupim jest Katedra św. Rufina w Asyżu. Kościół związany jest z opisanym we "Wczesnych źródłach franciszkańskich" wydarzeniem z życia św. Franciszka z Asyżu. Święty miał przed biskupem wyrzec się swojego ojca Piotra Bernardone, zdejmując z siebie odzienie.
W fasadzie świątyni umieszczona została rozeta datowana na 1162 rok. Kościół posiada trzy nawy rozdzielone kolumnami. Na ścianach znajdują się pozostałości fresków z XIV-XV wieku. W krypcie kościoła, istniejącej już w poprzedniej budowli, sarkofag z krucyfiksem z IX wieku. 25 grudnia 2016 biskup Domenico Sorrentino ustanowił „Sanktuarium Obnażenia św. Franciszka”. W nawie bocznej od 6 kwietnia 2019 przechowywane jest ciało bł. Karola Acutisa.

</doc>
<doc id="4922100" url="https://pl.wikipedia.org/wiki?curid=4922100" title="Akshardham w Gandhinagar">
Akshardham w Gandhinagar

Akshardham w Gandhinagar (hindi: अक्षरधाम मंदिर) – hinduistyczny kompleks świątynny na północnym przedmieściu Ahmadabadu w stanie Gudżarat w Indiach. Nawiązuje do tradycyjnej hinduskiej architektury. 
Świątynia, której pełna nazwa "Swaminarayan Akshardham" odnosi się do wiecznej siedziby Swaminarajana, twórcy nurtu Swaminarayan zaliczanego do wisznuizmu. Budowę świątyni nakazał przywódca największej organizacji tego nurtu BAPS Pramukh Swami Maharaj a prace zakończono 2 listopada 1992 r. Budowla powstała z różowego wapienia z Radżastanu. Świątynia ma prawie 33 m wysokości, 40 m szerokości, ponad 73 m długości i 17 kopuł. Wewnątrz znajduje się 97 misternie rzeźbionych kolumn i ponad 200 rzeźb figuralnych. Głównym posągiem kultowym jest pozłacane "murti" Swaminarajana wysokości ponad 2 m i wagi 1,2 tony. Ponadto znajdują się tu posągi bóstw: Rama-Sita, Kryszna-Radha, Narajana-Lakszmi i Śiwa-Parwati. W podziemiach świątyni w sali Prasadi Mandapam znajdują się relikwie związane ze Swaminarajanem, a w Swaminarayan Darshan - obrazy pokazujące jego działalność. Świątynię otacza kryty parterowy krużganek ("parikrama").
24 września 2002 r. na teren świątyni wtargnęło dwóch terrorystów uzbrojonych w karabiny automatyczne i granaty, którzy zabili 33 i ranili 70 osób. Nie udało im się wejść do świątyni, którą w porę zamknięto. Policjanci zabili terrorystów po wielu godzinach ostrzeliwania. 
Akshardham jest też centrum kulturalnym. Na terenie kompleksu świątynnego znajdują się:

</doc>
<doc id="4922104" url="https://pl.wikipedia.org/wiki?curid=4922104" title="Ulica Świętego Ojca Maksymiliana Marii Kolbego w Bydgoszczy">
Ulica Świętego Ojca Maksymiliana Marii Kolbego w Bydgoszczy

Ulica świętego Ojca Maksymialiana Marii Kolbego w Bydgoszczy – ulica w Bydgoszczy. Łączy Osową Górę z ulicą Grunwaldzką oraz jest drogą wylotową w kierunku Osówca, Wojnowa i Mroczy.
Ulica rozciąga się na kierunku północ-południe od skrzyżowania z ulicą Grunwaldzką po zachodnie granice Bydgoszczy na osiedlu Osowa Góra. Jej długość wynosi blisko 2 km. Na całej długości ulicy biegnie droga powiatowa nr 1529C. Ulica jest drugorzędną, jednojezdniową trasą wylotową z Bydgoszczy w kierunku Mroczy. Ulica w całości przechodzi przez osiedle Osowa Góra.
Do 1959 ulica funkcjonowała jako droga powiatowa łącząca Bydgoszcz z Mroczą położona poza miastem. 7 grudnia 1959, po włączeniu terenu wsi Osowa Góra do Bydgoszczy, ulicę tę nazwano Osowagóra, jako pamiątka po nazewnictwie osady. Nazwa ta funkcjonowała do 1982, gdy nadano jej nazwę Maksymiliana Marii Kolbego. 1 kwietnia 2020 rozpoczęto remont ulicy na odcinku od ul. Kormoranów do ul. Grunwaldzkiej.

</doc>
<doc id="4922105" url="https://pl.wikipedia.org/wiki?curid=4922105" title="Maria Natanael Golacik">
Maria Natanael Golacik

Józef Maria Natanael Golacik (ur. 1918, zm. 1984) – polski duchowny mariawicki, biskup Kościoła Katolickiego Mariawitów.
Jako kapłan w 1950 był kandydatem na przewodniczącego rady przełożonych Kościoła Katolickiego Mariawitów. Ostatecznie na funkcję tę został wybrany przeważającą większością głosów Maria Rafael Wojciechowski, który faktycznie funkcję zwierzchnika pełnił już od 1949 roku.
Sakrę biskupią przyjął 25 listopada 1956 od świeżo wyświęconego na biskupa Marii Rafaela Wojciechowskiego. Współkonsekratorem był Helmut Norbert Maas z Pozajurysdykcyjnego Zakonu Mariawitów w Niemczech.
Zmarł w 1984. Pochowany został na cmentarzu mariawickim w Pepłowie.

</doc>
<doc id="4922109" url="https://pl.wikipedia.org/wiki?curid=4922109" title="Talaromyces funiculosus">
Talaromyces funiculosus

Talaromyces funiculosus (Thom) Samson, N. Yilmaz, Frisvad &amp; Seifert) – gatunek grzybów z rodziny "Aspergillaceae". 
Systematyka i nazewnictwo.
Pozycja w klasyfikacji według Index Fungorum: "Tabalomyces, Aspergillaceae, Eurotiales, Eurotiomycetidae, Eurotiomycetes, Pezizomycotina, Ascomycota, Fungi".
Po raz pierwszy zdiagnozował go w 1910 r. Charles Thom nadając mu nazwę "Penicillium funiculosum". W 2010 roku mykolodzy Samson, N. Yilmaz, Frisvad &amp; Seifert na podstawie badań mikroskopowych i analizy DMA uznali, że nie należy on do rodzaju "Penicillium" i przenieśli go do rodzaju "Talaromyces".
Morfologia i fizjologia.
Konidiofory biwerticilioidalne, gładkie o wymiarach 15–100 × 2–3,5 μm; gałęzie 8–18 μm. Metule w liczbie od trzech do sześciu, rozbieżne, o wymiarach 6,5–11 × 2–4 μm. Fialidy ostro zakończone o wymiarach 7,5–11 x 1,5–2,5 μm. Na jednej metuli jest 3-8 fialid. Konidia gładkie, elipsoidalne o wymiarach 2–3 (–5,5) × 1–2 (–2,5) μm. Wykazuje szybki wzrost na ogólnych pożywkach. Na pożywce CREA w temperaturze 37 oC wytwarza silny kwas sekalonowy. Teleomorfa nie jest znana.
Występowanie i znaczenie.
W Polsce znajdywany był w glebie na włośnikach, korzeniach, nasionach i w resztkach wielu gatunków roślin (jodła pospolita, jawor, owies, pomidor, sosna czarna, świerk pospolity, ziemniak, pszenica). Wywołuje chorobę ananasów i jest jednym z gatunków wywołujących peniciliozę cebul.

</doc>
<doc id="4922110" url="https://pl.wikipedia.org/wiki?curid=4922110" title="Wenzel Müller">
Wenzel Müller

Wenzel Müller (ur. 26 września 1767 w Markt Türnau, zm. 3 sierpnia 1835 w Baden) – austriacki kompozytor i dyrygent.
Życiorys.
Nauczył się grać na wszystkich instrumentach ówczesnej orkiestry, komponować zaczął już w młodości, początkowo utwory na instrumenty dęte i muzykę religijną. Kształcił się przy klasztorze benedyktynów w Raigern. Następnie był uczniem Karla Dittersa von Dittersdorfa w Johannesbergu. W 1782 roku został trzecim skrzypkiem teatru Waizhofera w Brnie, w tym samym roku napisał swój pierwszy singspiel, "Das verfehlte Rendezvouz, oder Die weiblichen Jäger". W latach 1786–1807 i 1813–1830 dyrygował orkiestrą Leopoldstädter Theater w Wiedniu. Od 1807 do 1813 roku działał jako dyrygent Opery Niemieckiej w Pradze.
Twórczość.
Był niezwykle płodnym kompozytorem, skomponował samodzielnie muzykę do około 250 pozycji scenicznych. Początkowo tworzył singspiele, od kilku do kilkunastu rocznie. Z czasem zaczął wykraczać poza gatunek singspielu, rozbudowując muzyczne numery i zbliżając się bardziej w kierunku opery buffa. Uprawiał też gatunek parodii operowej, melodramatu, a później też singspiele i opery o tematyce baśniowej. Jego utwory zyskały sobie rozgłos dzięki melodyjności, prostocie i różnorodności typów pieśni, piosenek i duetów. Do najbardziej popularnych należały "Das Sonnenfest der Braminen" (1790), "Kaspar Der Fagottist, oder Die Zauberzither" (1791), "Die Schwestern von Prag" (1794), "Das lustige Beilager" (1797), "Die zwölf schlafenden Jungfrauen" (1797), "Die Teufelsmühle am Wienerberg" (1799), "Tankredi" (1817), "Der verwunschene Prinz" (1818), "Aline, oder Wien in einem andern Weltteil" (1822), "Der Barometermacher auf der Zauberinsel" (1823), "Die gefesselte Phantasie" (1828), "Der Alpenkönigund der Menschenfeind" (1828). Komponował ponadto utwory religijne, symfonie, utwory kameralne i fortepianowe, pieśni.

</doc>
<doc id="4922111" url="https://pl.wikipedia.org/wiki?curid=4922111" title="Penicillium funiculosum">
Penicillium funiculosum



</doc>
<doc id="4922112" url="https://pl.wikipedia.org/wiki?curid=4922112" title="Obrona Lille">
Obrona Lille

Obrona Lille, oblężenie Lille lub kocioł Lille – starcie zbrojne stoczone w dniach 28–31 maja 1940 r. podczas kampanii francuskiej w czasie II wojny światowej. Oblężenie miasta Lille, bronionego przez francuski IV i V Korpus (około 40 000 żołnierzy) 1 Armii gen. René Priouxa, było prowadzone siłami czterech niemieckich dywizji piechoty wspieranych przez trzy dywizje pancerne. Dwa otoczone francuskie korpusy przez trzy dni stawiały opór niemieckim atakom, dopóki o północy z 31 maja na 1 czerwca nie musiały się poddać. Obrona kotła Lille umożliwiła większej liczbie wojsk alianckich wycofanie się na obrzeża Dunkierki i wzięcie udziału w obronie miasta.
Preludium.
Rankiem 27 maja niemiecka 1 Dywizja Pancerna zaatakowała Gravelines na zachód od Dunkierki i odcięła broniące się tam siły, a ich dowódca, gen. Bertrand Fagalde, został schwytany. Na południu niemieckie czołgi przekroczyły rzekę Aa i ruszyły na Wormhoudt. Dwie dywizje pancerne przekroczyły kanał La Bassée i wyparły brytyjską 2 Dywizję Piechoty. Niemiecka 7 Dywizja Pancerna ruszyła przez lukę w obronie alianckiej i połączyła się X Korpusem Armijnym, odcinając oddziały alianckie pod Lille. W nocy z 27 na 28 maja dywizje Brytyjskich Sił Ekspedycyjnych operujące w pobliżu Lille dały radę wycofać się za rzekę Lys, ale z francuskiej 1 Armii tylko trzy dywizje piechoty III Korpusu zdołały uciec. Wiele francuskich jednostek, które wycofały się z obszarów bardziej na południe, nadal znajdowało się w wybrzuszeniu wokół Lille, kiedy 6 Armia gen. Waltera von Reichenaua otoczyła miasto.
Oblężenie.
Siły francuskie w Lille, dowodzone przez gen. Jean-Baptiste Molinié, pierwszego dnia bitwy uzyskały cenne informacje wywiadowcze, po tym jak patrol przypadkowo schwytał gen. por. Fritza Kühne, dowódcę niemieckiej 253 Dywizji Piechoty i znalazł przy nim dokumenty oraz mapy przedstawiające niemieckie pozycje wokół miasta. Molinié wykorzystał te informacje, aby zaplanować wyrwanie się z okrążenia na wieczór 28 maja. O 19:30 IV Korpus gen. André Borisa i V Korpus gen. Dariusa Blocha próbowały przedostać się na zachodnią stronę Lille i następnie przedrzeć się w kierunku rzeki Lys. Marokańsko-algierska 2 Dywizja Piechoty gen. maj. Pierre Dame'e próbowała przekroczyć rzekę Deûle przez most prowadzący do Sequedin (na południe od Lomme). Natomiast kolonialna 5 Dywizja Piechoty gen. Augustina Agliany'ego próbowała przedrzeć się przez most Moulin Rouge na drodze Santes, na południe od Haubourdin. Jednak obie te próby się nie powiodły. Kolejna próba wydostania się z okrążenia miała miejsce rano 29 maja. Niemcy zaminowali most, ale mimo to przedostały się przez niego dwa francuskie czołgi i dwie kompanie piechoty. Sukces ten pozostał jednak niewykorzystany, bo alianci zostali następnie zatrzymani przez Niemców na pierścieniu okrążenia.
W następnych dniach Molinié i pięć dywizji 1 Armii walczyło o każdy dom na przedmieściach Lille, a wojska niemieckie próbowały zinfiltrować francuską obronę przez luki w liniach obronnych i próbując wmieszać się pomiędzy cywilnych uchodźców, którzy utknęli w mieście. 29 maja poddała się 15 Dywizja Piechoty. Przy malejącej ilości żywności i amunicji gen. Molinié oraz płk Aizier wynegocjowali z Niemcami kapitulację garnizonu, wskutek czego obrona zakończyła się o północy z piątku 31 maja na sobotę 1 czerwca. Molinié, 349 innych oficerów i 34 600 żołnierzy francuskich oraz kilku żołnierzy brytyjskich, którzy w chaosie odwrotu zgubili swoją jednostkę, poddało się Niemcom na Grand Place. Niemiecki dowódca, gen. Alfred Wäger, z uwagi na wytrwałą obronę przyznał Francuzom prawo do przemaszerowania przez rynek w Lille, na którym wojska niemieckie stały po obu kolumnach jeńców na baczność. Za ten wyraz uznania wobec francuskich obrońców Wäger został później ukarany naganą.
Następstwa.
Nielicznym oddziałom francuskich udało się wydostać z kotła; kpt. Philippe de Hauteclocque, szef sztabu 4 Dywizji Piechoty uciekł ze swoim oddziałem i dotarł do 7 Armii nad Sommą. Do momentu kapitulacji Lille operacja Dynamo, ewakuacja wojsk alianckich z Dunkierki, trwała już tydzień. Po wojnie, w 1949 roku, były premier Wielkiej Brytanii Winston Churchill opisał aliancką obronę Lille jako „wspaniały wkład”, który opóźnił niemiecki natarcie o cztery dni i umożliwił ewakuację brytyjskich sił ekspedycyjnych z Dunkierki. Historyk William L. Shirer napisał w 1969 roku, że „dzielna” obrona Lille „pomogła oblężonym siłom anglo-francuskim wokół portu utrzymać się przez dodatkowe dwa do trzech dni, a tym samym uratować co najmniej 100 000 żołnierzy więcej”.
Z kolei Alistair Horne napisał w 1982 roku, że francuska obrona Lille umożliwiła Brytyjskim Siłom Ekspedycyjnym i reszcie 1 Armii wycofanie się na obrzeża Dunkierki, a w 2013 roku Douglas Fermer stwierdził, że bitwa pod Lille zmieniła kierunek natarcia około siedmiu niemieckich dywizji podczas obrony Dunkierki. W publikacji z 2016 roku Lloyd Clark napisał, że francuskie próby wyrwania się z okrążenia były skazane na niepowodzenie, ale oblegające Lille oddziały niemieckie zostały zatrzymane na cztery dni, gdy obrona Dunkierki była konsolidowana. Feldmarszałek Walther von Brauchitsch obwinił jednak za opóźnienia rozkaz zatrzymania dywizji pancernych, wydany przez Gerda von Rundstedta i zatwierdzony przez Adolfa Hitlera, uważając, że gdyby pozwolono siłom pancernym kontynuować natarcie, alianci zostaliby zamknięci w kotle wzdłuż wybrzeża, co uniemożliwiłoby im ewakuację. W rzeczywistości to czterodniowa obrona Lille związała walką siedem dywizji niemieckim i wstrzymała Wehrmacht w jego marszu w stronę kanału La Manche.
Straty.
Lloyd Clark napisał w swojej publikacji z 2016 roku, że Niemcy wzięli do niewoli „siedmiu generałów, 350 oficerów i 34 600 szeregowych żołnierzy, 300 dział i 100 pojazdów opancerzonych”.

</doc>
<doc id="4922114" url="https://pl.wikipedia.org/wiki?curid=4922114" title="Reż krowia">
Reż krowia

Reż krowia ("Myagrum perfoliatum" L.) – gatunek rośliny z rodziny kapustowatych, jedyny w monotypowym rodzaju reż "Myagrum". Występuje naturalnie prawdopodobnie w południowej Europie i dalej na wschód – w Azji Mniejszej, Syrii, Jordanii, Iraku, po Iran. Prawdopodobnie północna granica naturalnego zasięgu sięga Węgier i dalej w Środkowej i Zachodniej Europie gatunek obecny jest tylko jako zawlekany, w różnych miejscach zadomowiony lub pojawia się tylko przejściowo. Zawleczony został także do Ameryki Północnej, południowej Afryki i Australii. W dawnych granicach Polski notowany jako chwast w zbożach na południowym Podolu. Współcześnie w Polsce gatunek bardzo rzadko i tylko przejściowo zawlekany.
Biologia i ekologia.
Roślina jednoroczna (ozima). Kwitnie w Europie Środkowej w czerwcu i lipcu, w cieplejszym klimacie już od kwietnia. Kwiaty obcopylne, owadopylne. Nasiona wiatrosiewne. Rośnie jako chwast w zbożu, na przydrożach, siedliskach ruderalnych.
Liczba chromosomów wynosi 2n = 14.
Systematyka.
Jedyny gatunek w monotypowym rodzaju reż "Myagrum" (syn. "Bricour" ). Należy do plemienia "Isatideae" w rodzinie kapustowatych "Brassicaceae".

</doc>
<doc id="4922115" url="https://pl.wikipedia.org/wiki?curid=4922115" title="Myagrum perfoliatum">
Myagrum perfoliatum



</doc>
<doc id="4922116" url="https://pl.wikipedia.org/wiki?curid=4922116" title="Myagrum">
Myagrum



</doc>
<doc id="4922119" url="https://pl.wikipedia.org/wiki?curid=4922119" title="Alysiinae">
Alysiinae

Alysiinae – podrodzina błonkówek z rodziny męczelkowatych. 
Zasięg występowania.
Podrodzina obejmuje gatunki występujące na całym świecie. 
Budowa ciała.
Przedstawiciele tej podrodziny osiągają do 5 mm długości, zwykle 2–3 mm. Górna część głowy w rzucie grzbietowym ma bardzo charakterystyczny kształt – jest duża, a jej tyla krawędź jest po bokach wygięta do tyłu przyjmując półksiężycowaty kształt. Żuwaczki, w przeciwieństwie do większości owadów, są u "Alysiinae" zakrzywione na zewnątrz i nie zachodzą na siebie. Służą one do przegryzania twardych kokonów żywicielskich muchówek.
Biologia i ekologia.
"Alysiinae" są parazytoidami muchówek łękorysych. Samice składają jaja w larwach bądź jajach żywicieli, przeobrażenie następuje w kokonie zaatakowanej muchówki. Imago żywią się pyłkiem i nektarem.
Systematyka.
Do "Acampsohelconinae" zalicza się 42 rodzaje podzielone na dwa plemiona:
Plemię: "Alysiini" 
Plemię: "Dacnusini"

</doc>
<doc id="4922121" url="https://pl.wikipedia.org/wiki?curid=4922121" title="Majo no tabitabi">
Majo no tabitabi

 – seria light novel, zapoczątkowana w 2016 roku. Jej autorem jest Jōgi Shiraishi, a ilustratorem Azure.
Na łamach magazynu „Manga UP!” publikowana jest adaptacja serii w formie mangi.
W 2020 roku emitowana była adaptacja serii w postaci telewizyjnego serialu anime.
Fabuła.
Zafascynowana opowieściami o Niké, czarownicy, która podróżowała po całym świecie, Elaina pragnie odbyć taką samą podróż. Jej determinacja w studiowaniu ksiąg i magii prowadzi do tego, że zostaje najmłodszą uczennicą, która zdała egzamin na czarownicę. Jednak kiedy Elaina próbuje odbyć szkolenie, aby stać się pełnoprawną czarownicą, zostaje odrzucona ze względu na swój niezwykły talent, aż do momentu, kiedy spotyka Fran, „Czarownicę Gwiezdnego Pyłu”, która ją przyjmuje. Po zdobyciu tytułu „Popielatej Czarownicy” Elaina rozpoczyna eksplorację świata, odwiedzając i stykając się z najróżniejszymi ludźmi i miejscami.

</doc>
<doc id="4922127" url="https://pl.wikipedia.org/wiki?curid=4922127" title="Gińki (sielsowiet Wołki)">
Gińki (sielsowiet Wołki)

Gińki (; ) – wieś na Białorusi, w obwodzie witebskim, w rejonie postawskim, w sielsowiecie Wołki.
Historia.
W czasach zaborów w granicach Imperium Rosyjskiego.
W dwudziestoleciu międzywojennym wieś leżała w Polsce, w województwie wileńskim, w powiecie duniłowickim (od 1926 postawskim), w gminie Duniłowicze.
Według Powszechnego Spisu Ludności z 1921 roku zamieszkiwało tu 106 osób, wszystkie były wyznania rzymskokatolickiego i zadeklarowały białoruska przynależność narodową. Było tu 13 budynków mieszkalnych. W 1931 w 19 domach zamieszkiwało 100 osób.
Miejscowość należała do parafii rzymskokatolickiej w Duniłowiczach. Podlegała pod Sąd Grodzki w Duniłowiczach i Okręgowy w Wilnie; właściwy urząd pocztowy mieścił się w Duniłowiczach.

</doc>
<doc id="4922128" url="https://pl.wikipedia.org/wiki?curid=4922128" title="Gińki">
Gińki



</doc>
<doc id="4922132" url="https://pl.wikipedia.org/wiki?curid=4922132" title="Auraamauskaja">
Auraamauskaja

Auraamauskaja (, ) – przystanek kolejowy w miejscowości Partyzanskaja, w rejonie chojnickim, w obwodzie homelskim, na Białorusi. Leży na linii Wasilewicze - Chojniki.

</doc>
<doc id="4922133" url="https://pl.wikipedia.org/wiki?curid=4922133" title="C2C (studio)">
C2C (studio)

 – japońskie studio produkujące seriale anime. Zostało założone 3 kwietnia 2006 roku.

</doc>
<doc id="4922134" url="https://pl.wikipedia.org/wiki?curid=4922134" title="Glińszczyzna">
Glińszczyzna

Glińszczyzna (; ) – wieś na Białorusi, w obwodzie witebskim, w rejonie postawskim, w sielsowiecie Duniłowicze.
Historia.
W czasach zaborów w granicach Imperium Rosyjskiego.
W dwudziestoleciu międzywojennym wieś leżała w Polsce, w województwie wileńskim, w powiecie duniłowickim (od 1926 postawskim), w gminie Duniłowicze.
Według Powszechnego Spisu Ludności z 1921 roku zamieszkiwało tu 218 osób, 154 było wyznania rzymskokatolickiego a 64 prawosławnego. Jednocześnie 154 mieszkańców zadeklarowało polską przynależność narodową a 64 białoruską. Były tu 42 budynki mieszkalne. W 1931 w 49 domach zamieszkiwało 217 osób.
Miejscowość należała do parafii rzymskokatolickiej w Duniłowiczach. Podlegała pod Sąd Grodzki w Duniłowiczach i Okręgowy w Wilnie; właściwy urząd pocztowy mieścił się w Duniłowiczach.

</doc>
<doc id="4922136" url="https://pl.wikipedia.org/wiki?curid=4922136" title="Górskie Szosowe Mistrzostwa Polski 2018">
Górskie Szosowe Mistrzostwa Polski 2018

Górskie Szosowe Mistrzostwa Polski 2018 – zawody w kolarstwie szosowym mające wyłonić najlepszych zawodników i zawodniczki w Polsce w rywalizacji na odcinkach górskich.
Baza zawodów mieściła się w Walimiu, a rywalizacja, nie licząc początkowego dojazdu do początku pętli (15,3 kilometra od startu ostrego), toczyła się na liczącej 15,1 kilometra pętli rozpoczynającej się i kończącej w Rzeczce, a biegnącej przez Walim i Sierpnicę – na zakończenie ostatniej pętli zawodnicy pokonywali dodatkowo około 200 metrów, wjeżdżając na metę wyścigu umieszczoną na Przełęczy Sokolej. W rywalizacji elity mężczyźni pętlę tę pokonywali siedem razy (dystans całego wyścigu wyniósł 122,6 kilometra), a kobiety czterokrotnie (76,7 kilometra). Zmagania elity mężczyzn odbyły się 26 sierpnia, a kobiet dzień wcześniej.
Oprócz zmagań elity przeprowadzono również rywalizację w niższych kategoriach wiekowych.
Konkurencje indywidualne (elita).
Mężczyźni (26 sierpnia).
Do rywalizacji elity mężczyzn zgłoszono 60 zawodników, spośród czego 55 stanęło na starcie, a 32 ukończyło wyścig. Złoty medal zdobył Maciej Paterski, srebrny Paweł Cieślik, a brązowy Łukasz Owsian.
Kobiety (25 sierpnia).
W wyścigu elity kobiet wystartowały 24 zawodniczki, a 16 z nich ukończyło rywalizację. Mistrzynią Polski została Monika Brzeźna, druga była Katarzyna Wilkos, a trzecia Marta Lach.

</doc>
<doc id="4922137" url="https://pl.wikipedia.org/wiki?curid=4922137" title="Wosau (przystanek kolejowy)">
Wosau (przystanek kolejowy)

Wosau (, ) – przystanek kolejowy w miejscowości Wosau, w rejonie chojnickim, w obwodzie homelskim, na Białorusi. Leży na linii Wasilewicze - Chojniki.

</doc>
<doc id="4922141" url="https://pl.wikipedia.org/wiki?curid=4922141" title="Holcowo">
Holcowo

Holcowo – dawna leśniczówka. Tereny na których leżała, znajdują się obecnie na Białorusi, w obwodzie witebskim, w rejonie postawskim, w sielsowiecie Duniłowicze.
Nazwa dawnej używana – Golcowo.
Historia.
W czasach zaborów w granicach Imperium Rosyjskiego.
W dwudziestoleciu międzywojennym leśniczówka leżała w Polsce, w województwie wileńskim, w powiecie duniłowickim (od 1926 postawskim), w gminie Duniłowicze.
Według Powszechnego Spisu Ludności z 1921 roku zamieszkiwało tu 10 osób, wszystkie były wyznania rzymskokatolickiego i zadeklarowały polską przynależność narodową. Był tu 1 budynek mieszkalny. W 1931 w 1 domu zamieszkiwało 7 osób.
Miejscowość należała do parafii rzymskokatolickiej w Duniłowiczach. Podlegała pod Sąd Grodzki w Duniłowiczach i Okręgowy w Wilnie; właściwy urząd pocztowy mieścił się w Duniłowiczach.

</doc>
<doc id="4922142" url="https://pl.wikipedia.org/wiki?curid=4922142" title="Chojniki (stacja kolejowa)">
Chojniki (stacja kolejowa)

Chojniki (, ) – stacja kolejowa w miejscowości Chojniki, w rejonie chojnickim, w obwodzie homelskim, na Białorusi. Stacja krańcowa linii Wasilewicze - Chojniki.

</doc>
<doc id="4922153" url="https://pl.wikipedia.org/wiki?curid=4922153" title="SB Creative">
SB Creative

 – japońska firma wydawnicza z siedzibą w Tokio. Stanowi spółkę zależną przedsiębiorstwa telekomunikacyjnego SoftBank. Została założona w 1999 roku. Zajmuje się m.in. publikacją i drukiem czasopism.

</doc>
<doc id="4922154" url="https://pl.wikipedia.org/wiki?curid=4922154" title="Małopolska Szkoła Administracji Publicznej Uniwersytetu Ekonomicznego w Krakowie">
Małopolska Szkoła Administracji Publicznej Uniwersytetu Ekonomicznego w Krakowie

Małopolska Szkoła Administracji Publicznej Uniwersytetu Ekonomicznego w Krakowie (MSAP UEK) – jednostka Uniwersytetu Ekonomicznego w Krakowie – prowadzi działalność badawczo-wdrożeniową, doradczą, edukacyjną (studia podyplomowe, szkolenia) oraz wydawniczą. We współpracy z krajowymi i zagranicznymi partnerami realizuje projekty aplikacyjne służące doskonaleniu działalności administracji samorządowej i rządowej. W ramach MSAP UEK funkcjonuje Centrum Polityk Publicznych Uniwersytetu Ekonomicznego w Krakowie.
Historia.
Wychodząc naprzeciw potrzebom zgłaszanym przez instytucje sektora administracji i gospodarki publicznej, Akademia Ekonomiczna w Krakowie [obecnie Uniwersytet Ekonomiczny w Krakowie] podjęła decyzję o powołaniu w 1996 r. Centrum Studiów nad Gospodarką i Administracją Publiczną. Decyzją Senatu UEK, w 1997 r. Centrum zostało przekształcone w Małopolską Szkołę Administracji Publicznej Uniwersytetu Ekonomicznego w Krakowie (MSAP UEK).
Obszary strategiczne.
Celem MSAP UEK jest oddziaływanie na rozwój społeczno-gospodarczy Małopolski, kraju i regionów Europy poprzez doskonalenie jakości polityk publicznych i poprawę funkcjonowania administracji publicznej oraz podnoszenie konkurencyjności i innowacyjności gospodarek lokalnych i regionalnych.
Obszarami strategicznymi dla MSAP UEK są:
Studia podyplomowe.
Małopolska Szkoła Administracji Publicznej Uniwersytetu Ekonomicznego w Krakowie realizuje wiele kierunków studiów podyplomowych z zakresu zarządzania w administracji publicznej i gospodarki samorządowej, świadomego przywództwa i psychologii menedżerskiej, zarządzania projektami finansowanymi z Unii Europejskiej, zarządzania dziedzictwem kulturowym i przyrodniczym, rewitalizacji obszarów zurbanizowanych. Wśród najpopularniejszych kierunków studiów można wymienić:
Projekty.
We współpracy z krajowymi i zagranicznymi partnerami MSAP UEK realizuje projekty aplikacyjne służące usprawnieniu działalności administracji samorządowej i rządowej. Do najważniejszych należą projekty dotyczące opracowywania i wdrażania programów doskonalenia zarządzania w administracji publicznej, rozwoju lokalnego i regionalnego, tworzenia instytucji finansowych służących rozwojowi lokalnemu, współpracy międzynarodowej władz samorządowych oraz komunikowania i partycypacji społecznej. Wybrane projekty zakończone i realizowane (samodzielnie lub we współpracy z innymi podmiotami):
Wydawnictwo.
Wydawnictwo MSAP UEK publikuje monografie, podręczniki akademickie, poradniki, raporty badawcze oraz materiały szkoleniowe, a także informacyjne i promocyjne. Oferta wydawnictwa obejmuje także dwa periodyki naukowe:
Centrum Polityk Publicznych Uniwersytetu Ekonomicznego w Krakowie (CPP UEK).
Centrum Polityk Publicznych Uniwersytetu Ekonomicznego w Krakowie (CPP UEK) jest akademickim ośrodkiem badań podejmującym kluczowe problemy administracji publicznej, gospodarki publicznej oraz zarządzania publicznego.
CPP działa w ramach Małopolskiej Szkoły Administracji Publicznej Uniwersytetu Ekonomicznego w Krakowie. Z Centrum współpracuje kilkudziesięciu ekspertów/badaczy z wiodących krajowych i międzynarodowych ośrodków badawczych. CPP UEK swoją działalność rozpoczęło wraz z początkiem 2020 roku. Dyrektorem Centrum Polityk Publicznych jest Piotr Kopyciński - dyrektor Małopolskiej Szkoły Administracji Publicznej.
MISJA: „Badamy, programujemy, i rozwijamy polityki publiczne ukierunkowane na modernizację Państwa Polskiego. Działamy na wielu poziomach: międzynarodowym, krajowym, samorządowym, sektorowym. Dostarczamy wiedzy i narzędzi dla tych, którzy podejmują decyzje.”
Obecnie w ramach Centrum Polityk Publicznych działają 4 zespoły eksperckie:
Zespoły funkcjonujące w ramach CPP pracują nad projektami badawczo-rozwojowymi w kilku obszarach, m.in. takich jak: gospodarka i finanse, nauka i edukacja, samorząd terytorialny, środowisko, usługi publiczne, zarządzanie publiczne. Efektem prac tych zespołów są ekspertyzy i raporty, które w różnej formie są prezentowane przez Centrum.

</doc>
<doc id="4922155" url="https://pl.wikipedia.org/wiki?curid=4922155" title="SoftBank Creative">
SoftBank Creative



</doc>
<doc id="4922156" url="https://pl.wikipedia.org/wiki?curid=4922156" title="M. W. Talbot">
M. W. Talbot



</doc>
<doc id="4922160" url="https://pl.wikipedia.org/wiki?curid=4922160" title="Horowatka (rejon postawski)">
Horowatka (rejon postawski)

Horowatka – dawny folwark. Tereny, na których leżał, znajdują się obecnie na Białorusi, w obwodzie witebskim, w rejonie postawskim, w sielsowiecie Duniłowicze.
Historia.
W czasach zaborów w granicach Imperium Rosyjskiego.
W dwudziestoleciu międzywojennym folwark leżał w Polsce, w województwie wileńskim, w powiecie duniłowickim (od 1926 postawskim), w gminie Duniłowicze.
Według Powszechnego Spisu Ludności z 1921 roku zamieszkiwało tu 38 osób, 36 były wyznania rzymskokatolickiego, a 2 prawosławnego. Jednocześnie 22 mieszkańców zadeklarowało polską przynależność narodową, a 16 białoruskiego. Były tu 4 budynki mieszkalne. W 1931 w 4 domach zamieszkiwały 23 osoby.
Miejscowość należała do parafii rzymskokatolickiej w Duniłowiczach. Podlegała pod Sąd Grodzki w Duniłowiczach i Okręgowy w Wilnie; właściwy urząd pocztowy mieścił się w Duniłowiczach.

</doc>
<doc id="4922162" url="https://pl.wikipedia.org/wiki?curid=4922162" title="Władysław Siwek (policjant)">
Władysław Siwek (policjant)

Władysław Siwek(ur. 9 września 1898 w Albertowie, zm. 1940 w Kalininie-Twerze) – żołnierz Wojska Polskiego oraz starszy posterunkowy Policji Województwa Śląskiego.
Życiorys.
Urodzony w Albertowie w powiecie Turek, syn Leonarda i Marianny z Rosiaków. Jako 21-latek wstąpił do Wojska Polskiego, gdzie służył od 26 września 1919 do 21 sierpnia 1921. 
W PWŚl został od 1 marca 1924 przydzielony do posterunku w Zarzeczu w powiecie bielskim. Rok później, 16 września 1925 pełnił służbę w komisariacie w Bielsku, skąd został przeniesiony 15 stycznia 1928 na Posterunek Konny w Bielsku, gdzie służył do września 1939. 
We wrześniu 1939 wraz z oddziałem PWŚl przedostał się na wschód by tam walczyć z okupantem. Po napaści Związku Sowieckiego w październiku 1939 został aresztowany przez NKWD i osadzony w obozie specjalnym w Ostaszkowie. W 1940 został rozstrzelany w siedzibie NKWD w Kalininie (Twerze) i pochowany w zbiorowej mogile w Miednoje
Rodzina.
Władysław Siwek miał żonę Elżbietę Siwek z domu Rosiak oraz dwójkę dzieci: córkę Wandę i syna Edwarda. Na początku II Wojny Światowej rodzina została ewakuowana na teren południowo-wschodniej Polski, następnie jesienią 1939 żona wraz z dwójką dzieci wróciła do Bielska. Elżbieta Siwek zmarła w sierpniu 1940 osieracając córkę i syna. 

</doc>
<doc id="4922163" url="https://pl.wikipedia.org/wiki?curid=4922163" title="Linia kolejowa Wasilewicze – Chojniki">
Linia kolejowa Wasilewicze – Chojniki

Linia kolejowa Wasilewicze – Chojniki – linia kolejowa na Białorusi łącząca stację Wasilewicze ze ślepą stacją Chojniki.
Linia znajduje się w obwodzie homelskim, w rejonach rzeczyckim i chojnickim.
Na całej długości linia jest niezelektryfikowana i jednotorowa.

</doc>
<doc id="4922167" url="https://pl.wikipedia.org/wiki?curid=4922167" title="Yen Press">
Yen Press

Yen Press, LLC – amerykański wydawca mangi i powieści ilustrowanych. Firma publikuje przekłady tytułów wydanych w języku japońskim.
Przedsiębiorstwo zostało założone w 2006 roku.

</doc>
<doc id="4922168" url="https://pl.wikipedia.org/wiki?curid=4922168" title="Ilinowo">
Ilinowo

Ilinowo – dawna kolonia. Tereny na których leżał, znajdują się obecnie na Białorusi, w obwodzie witebskim, w rejonie postawskim, w sielsowiecie Wołki.
Historia.
W czasach zaborów w granicach Imperium Rosyjskiego.
W dwudziestoleciu międzywojennym zaścianek a następnie kolonia leżała w Polsce, w województwie wileńskim, w powiecie duniłowickim (od 1926 postawskim), w gminie Duniłowicze a następnie w gminie Norzyca.
Według Powszechnego Spisu Ludności z 1921 roku zamieszkiwało tu 11 osób, wszystkie były wyznania prawosławnego i zadeklarowały białoruska przynależność narodową. Były tu 2 budynki mieszkalne. W 1931 w 1 domu zamieszkiwało 6 osób.
Miejscowość należała do parafii rzymskokatolickiej w Duniłowiczach. Podlegała pod Sąd Grodzki w Duniłowiczach i Okręgowy w Wilnie; właściwy urząd pocztowy mieścił się w Duniłowiczach.

</doc>
<doc id="4922169" url="https://pl.wikipedia.org/wiki?curid=4922169" title="Jan Daleszyński">
Jan Daleszyński



</doc>
<doc id="4922170" url="https://pl.wikipedia.org/wiki?curid=4922170" title="Bizantyjsko-słowaccy egzarchowie Toronto">
Bizantyjsko-słowaccy egzarchowie Toronto

Egzarchowie Toronto − eparchowie Eparchii św. Cyryla i Metodego w Toronto Kościoła katolickiego obrządku bizantyjsko-słowackiego oraz egzarchowie egzarchatu apostolskiego św. Cyryla i Metodego w Toronto Kościoła katolickiego obrządku bizantyjsko-rusińskiego (od 2022 roku). 

</doc>
<doc id="4922172" url="https://pl.wikipedia.org/wiki?curid=4922172" title="Jaroslav Dvorak">
Jaroslav Dvorak

Jaroslav Dvorak (ur. 15 września 1974 w Kłajpedzie) – litewski politolog, menedżer, doktor nauk społecznych.
Życiorys.
W 2002 roku ukończył studia w Kowieńskim Uniwersytecie Technologicznym, następnie zaś studiował administrację publiczną na Uniwersytecie Kłajpedzkim. Uzyskał doktorat z dziedziny nauk politycznych i zarządzania na Uniwersytecie Witolda Wielkiego w Kownie. Pracował jako handlowiec w Kłajpedzie, następnie związał się ze światem nauki. Był wykładowcą w Państwowym Koledżu w Kłajpedzie, później przeniósł się na Uniwersytet Kłajpedzki. Pracował jako wizytujący badacz w Instytucie Studiów Rosyjskich i Euroazjatyckich na Uniwersytecie w Uppsali (2017), a także profesor wizytujący na Politechnice Białostockiej (2017). Obecnie sprawuje funkcję kierownika Katedry Administracji Publicznej i Nauk Politycznych na Uniwersytecie Kłajpedzkim. Zasiada w redakcjach międzynarodowych czasopism naukowych. Jest koordynatorem paneli „Evidence based policy making” oraz „Cultural Policy and Creativity for Smart Development in Central and Eastern Europe”.

</doc>
<doc id="4922176" url="https://pl.wikipedia.org/wiki?curid=4922176" title="Samo Fakin">
Samo Fakin

Samo Fakin (ur. 31 lipca 1957 w Trbovljach) – słoweński polityk, lekarz i menedżer, w latach 2018–2019 minister zdrowia.
Życiorys.
W 1983 ukończył studia na wydziale medycyny Uniwersytetu Lublańskiego, uzyskał specjalizację z medycyny rodzinnej. Podjął następnie pracę w centrum zdrowia w Trbovljach, gdzie od 1992 do 1994 był dyrektorem. Służył także jako lekarz podczas wojny dziesięciodniowej. W latach 1996–2007 kierował szpitalem w mieście Celje, działał także jako doradca instytucji medycznych. W latach 2007–2016 pozostawał dyrektorem generalnym Zavod za zdravstveno zavarovanje, krajowego ubezpieczyciela zdrowotnego. Następnie kierował przedsiębiorstwem Thermana w miejscowości Laško, został też doradcą w rządowym biurze rozwoju.
13 września 2018 został ministrem zdrowia w rządzie Marjana Šarca (z rekomendacji partii nowego premiera). Podał się do dymisji w marcu 2019 ze względów zdrowotnych.

</doc>
<doc id="4922179" url="https://pl.wikipedia.org/wiki?curid=4922179" title="Kadokawa Corporation">
Kadokawa Corporation

 – japoński konglomerat mediowy z siedzibą w Tokio. Początki firmy sięgają 1945 roku; w obecnym kształcie funkcjonuje od 2014 roku. Działa w branży wydawniczej i filmowej.

</doc>
<doc id="4922180" url="https://pl.wikipedia.org/wiki?curid=4922180" title="Stare Jasieniewicze">
Stare Jasieniewicze

Stare Jasieniewicze – dawny folwark. Tereny, na których leżał, znajdują się obecnie na Białorusi, w obwodzie witebskim, w rejonie postawskim, w sielsowiecie Duniłowicze.
Historia.
W czasach zaborów w granicach Imperium Rosyjskiego.
W dwudziestoleciu międzywojennym folwark leżał w Polsce, w województwie wileńskim, w powiecie duniłowickim (od 1926 postawskim), w gminie Duniłowicze.
Według Powszechnego Spisu Ludności z 1921 roku zamieszkiwało tu 35 osób, 32 były wyznania rzymskokatolickiego, a 2 prawosławnego. Jednocześnie 32 mieszkańców zadeklarowało polską przynależność narodową, a 2 białoruska. Były tu 3 budynki mieszkalne. W 1931 w 3 domach zamieszkiwały 62 osoby.
Miejscowość należała do parafii rzymskokatolickiej w Duniłowiczach. Podlegała pod Sąd Grodzki w Duniłowiczach i Okręgowy w Wilnie; właściwy urząd pocztowy mieścił się w Duniłowiczach.

</doc>
<doc id="4922186" url="https://pl.wikipedia.org/wiki?curid=4922186" title="Mall walking">
Mall walking

Mall walking – forma rekreacji polegająca na marszu w galeriach handlowych, popularna m.in. w Stanach Zjednoczonych i Kanadzie. Uprawiana najczęściej przez osoby starsze.
Niektóre galerie handlowe udostępniają poza godzinami otwarcia, np. rano, swoje powierzchnie wspólne dla programów mall walkingu, często samemu je organizując. W miejscach takich trasy mogą być specjalnie oznaczane, występują markery dystansu, strefy przeznaczone do odpoczynku, wyznaczone są przebieralnie. Ćwiczącym mogą towarzyszyć wolontariusze lub trenerzy. Odtwarzana jest też specjalnie przygotowana muzyka.
Aktywność jest szczególnie polecana dla osób starszych i w średnim wieku. Uprawiana jest najczęściej w grupach. Do jej zalet związanych z miejscem ćwiczeń należą: bezpieczne środowisko, niezależność od warunków pogodowych, niskie wymagania sprzętowe, brak wymaganego doświadczenia, dostępność sanitariatów i mniejsze ryzyko kontuzji związane z podłożem. Udowodniono, iż wpływa ona korzystnie na zdrowie uprawiających, jak i poprawia samopoczucie m.in. poprzez poczucie przynależności do grupy.
Motyw mall walkingu pojawia się w trzecim sezonie serialu "Better Call Saul" oraz w filmie krótkometrażowym z 2014 roku "Mallwalkers". 

</doc>
<doc id="4922187" url="https://pl.wikipedia.org/wiki?curid=4922187" title="Eight Bit">
Eight Bit

 – japońskie studio animacji z siedzibą w tokijskiej dzielnicy Suginami, założone w 2008 roku przez byłych członków studia Satelight.
8 czerwca 2020 ogłoszono, że Eight Bit nawiązało współpracę z Bandai Namco w celu stworzenia wielu produkcji anime. Ich pierwszym projektem była seria "Tensura nikki: Tensei shitara Slime datta ken".
1 listopada 2021 roku Eight Bit otworzyło nowe studio w prefekturze Niigata.

</doc>
<doc id="4922190" url="https://pl.wikipedia.org/wiki?curid=4922190" title="8-Bit">
8-Bit



</doc>
<doc id="4922191" url="https://pl.wikipedia.org/wiki?curid=4922191" title="Kalicino">
Kalicino

Kalicino – dawny zaścianek. Tereny na których leżał, znajdują się obecnie na Białorusi, w obwodzie witebskim, w rejonie postawskim, w sielsowiecie Duniłowicze.
Historia.
W czasach zaborów w granicach Imperium Rosyjskiego.
W dwudziestoleciu międzywojennym folwark a następnie zaścianek leżał w Polsce, w województwie wileńskim, w powiecie duniłowickim (od 1926 postawskim), w gminie Duniłowicze.
Według Powszechnego Spisu Ludności z 1921 roku zamieszkiwało tu 27 osób, wszystkie były wyznania rzymskokatolickiego i zadeklarowały białoruska przynależność narodową. Było tu 6 budynków mieszkalnych. W 1931 w 6 domach zamieszkiwało 17 osób.
Miejscowość należała do parafii rzymskokatolickiej i prawosławnej w Duniłowiczach. Podlegała pod Sąd Grodzki w Duniłowiczach i Okręgowy w Wilnie; właściwy urząd pocztowy mieścił się w Duniłowiczach.

</doc>
<doc id="4922193" url="https://pl.wikipedia.org/wiki?curid=4922193" title="SynergySP">
SynergySP

 – japońskie studio produkujące seriale anime. Zostało założone w 1998 roku.

</doc>
<doc id="4922194" url="https://pl.wikipedia.org/wiki?curid=4922194" title="Kality">
Kality

Kality – dawna kolonia na Białorusi, w obwodzie witebskim, w rejonie brasławskim, w sielsowiecie Mieżany.
Kality – wieś na Białorusi, w obwodzie witebskim, w rejonie postawskim, w sielsowiecie Duniłowicze.

</doc>
<doc id="4922195" url="https://pl.wikipedia.org/wiki?curid=4922195" title="Promenada (centrum handlowe)">
Promenada (centrum handlowe)



</doc>
<doc id="4922203" url="https://pl.wikipedia.org/wiki?curid=4922203" title="Stefan Kaczmarczyk">
Stefan Kaczmarczyk

Stefan Jakub Kaczmarczyk (ur. 1 lipca 1892 w Chodenicach, zm. ?) – podpułkownik piechoty Wojska Polskiego.
Życiorys.
Urodził się w Chodenicach, w ówczesnym powiecie bocheńskim Królestwa Galicji i Lodomerii. W czasie I wojny światowej walczył w szeregach Pułku Piechoty Nr 13. Na stopień podporucznika został mianowany ze starszeństwem z 1 stycznia 1916 w korpusie oficerów rezerwy piechoty.
1 czerwca 1921 pełnił służbę w Dowództwie 4 Armii, a jego oddziałem macierzystym był 51 Pułk Piechoty Strzelców Kresowych. 3 maja 1922 został zweryfikowany w stopniu kapitana ze starszeństwem z 1 czerwca 1919 i 778. lokatą w korpusie oficerów piechoty. Później został przeniesiony do 54 Pułku Piechoty Strzelców Kresowych w Tarnopolu. W latach 1923–1924 był przydzielony z 54 pp do Oddziału III, a następnie Oddziału Wyszkolenia Sztabu Dowództwa Okręgu Korpusu Nr VIII w Toruniu. Później został ponownie przeniesiony do 51 pp w Brzeżanach. 27 stycznia 1930 został mianowany majorem ze starszeństwem z 1 stycznia 1930 i 8. lokatą w korpusie oficerów piechoty. W marcu tego roku został przeniesiony do 45 Pułku Piechoty Strzelców Kresowych w Równem na stanowisko kwatermistrza. W marcu 1932 został przesunięty na stanowisko dowódcy batalionu. Na stopień podpułkownika został mianowany ze starszeństwem z 19 marca 1937 i 47. lokatą w korpusie oficerów piechoty. Później został przeniesiony do 63 Pułku Piechoty w Toruniu na stanowisko I zastępcy dowódcy pułku.
1 września 1939, w związku z chorobą ppłk. Władysława Winiarskiego, objął dowództwo 63 pp. W czasie kampanii wrześniowej dostał się do niemieckiej niewoli. Początkowo przebywał w Oflagu XVIII A, a 31 maja 1940 został przeniesiony do Oflagu II C Woldenberg.

</doc>
<doc id="4922204" url="https://pl.wikipedia.org/wiki?curid=4922204" title="Viktor Kostyrko">
Viktor Kostyrko



</doc>
<doc id="4922206" url="https://pl.wikipedia.org/wiki?curid=4922206" title="Aleš Šabeder">
Aleš Šabeder

Aleš Šabeder (ur. 4 marca 1970) – słoweński menedżer i polityk, w latach 2019–2020 minister zdrowia.
Życiorys.
Pochodzi z Ptuja. Ukończył studia na wydziale ekonomiczno-biznesowym Uniwersytetu Mariborskiego, kształcił się też na Uniwersytecie Lublańskim. Zawodowo pracował jako menedżer, zajmował stanowiska kierownicze m.in. w spółce Semenarna Ljubljana z branży nasienniczej, sieci sklepów Mercator, spółce paliwowej Petrol oraz słoweńskim oddziale Robert Bosch GmbH. Na początku 2018 powołany na stanowisko dyrektora generalnego Uniwersyteckiego Centrum Klinicznego w Lublanie; wcześniej nie działał w branży zdrowotnej.
8 marca 2019 objął stanowisko ministra zdrowia w rządzie Marjana Šarca (z rekomendacji partii premiera). Zakończył pełnienie funkcji 13 marca 2020 wraz z całym gabinetem.

</doc>
<doc id="4922207" url="https://pl.wikipedia.org/wiki?curid=4922207" title="Wieża Radziejowskiego">
Wieża Radziejowskiego



</doc>
<doc id="4922208" url="https://pl.wikipedia.org/wiki?curid=4922208" title="3Hz">
3Hz

 – japońskie studio zajmujące się animacją i produkcją anime. Zostało założone w 2013 roku.
Produkcje.
Źródło.

</doc>
<doc id="4922209" url="https://pl.wikipedia.org/wiki?curid=4922209" title="Nina Niovilla">
Nina Niovilla

Nina Niovilla, właśc. Antonina Elżbieta Petrykiewicz, pseud. Nina von Petry (ur. 1874 we Lwowie, zm. 1966 w Paryżu) – polska reżyserka, scenarzystka, aktorka, tłumaczka i pedagożka. Pierwsza Polka, która została reżyserką filmową i jedyna polska reżyserka ery niemego kina.
Życiorys.
Urodziła się w 1874 roku we Lwowie jako Antonina Elżbieta Petrykiewicz. W okresie I wojny światowej utrzymywała się jako śpiewaczka i aktorka w Warszawie i Berlinie.
Niovilla była pierwszą Polką, która została reżyserką filmową i jednocześnie jedyną polską reżyserką niemego kina. W tej roli zadebiutowała w 1918 roku w Berlinie, gdzie jeszcze pod pseudonimem Nina von Petry wyreżyserowała film "Die Heiratsannonce". Jej pierwszym obrazem po przyjeździe do Polski była "Tamara", znana także pod nazwą "Obrońcy Lwowa" (1919). Film, któremu za tło posłużyła historia walk o Lwów, wpisał się w popularny w tym okresie nurt kina patriotycznego. Tak jak i w przypadku kolejnych obrazów, które wyreżyserowała, Niovilla sama napisała scenariusz do "Tamary".
Jej drugim polskim filmem był melodramat "Czaty" – adaptacja ballady Adama Mickiewicza o podejrzliwym wobec swojej żony wojewodzie. Premiera odbyła się 20 listopada 1920 roku, sprzedano także prawa do wyświetlania filmu za zachodnią granicą. W tym samym okresie Niovilla występowała także jako aktorka w kabarecie Qui Pro Quo. W kolejnym obrazie, który wyreżyserowała – "Idziem do ciebie, Polsko, matko nasza" (1921) – powróciła do konwencji kina patriotycznego. W swoim ostatnim ukończonym filmie, melodramacie "" (1923), łączyła role reżyserki, scenarzystki i producentki. Żaden z jej filmów nie zachował się do współczesności. W 1926 roku prasa donosiła, że Niovilla miała objąć reżyserię obrazu "W szponach szakali", na podstawie scenariusza Kazimierza Krzyżanowskiego.
W 1926 roku Niovilla została jednym z pierwszym międzynarodowych delegatów ZAIKS-u, gdy wraz z Kazimierzem Wroczyńskim, Janem Stanisławem Marem, Stanisławem Ossorya-Brochockim i Gustawem Beylinem reprezentowała organizację podczas XXXV Kongresu ALAI.
Pod koniec lat dwudziestych wystąpiła w rolach teatralnych i filmowych u Danny’ego Kadena ("Niebezpieczny pocałunek"), Edwarda Puchalskiego ("Ludzie dzisiejsi") oraz Adama Augustynowicza i Ryszarda Biske ("9.25. Przygoda jednej nocy"). Uczyła także warsztatu aktorskiego. Już w 1919 roku założyła Warszawską Szkołę Gry Sceniczno-Filmowej, w której kształcił się m.in. Aleksander Żabczyński. Później otworzyła filie szkoły w Poznaniu, Wilnie, Lwowie i Krakowie.
Poza pracą filmową i pedagogiczną, zajmowała się również tłumaczeniem sztuk teatralnych z języka angielskiego i francuskiego, które wystawiano m.in. w Teatrze Polskim i Teatrze Narodowym w Warszawie, w Teatrze Nowym im. Heleny Modrzejewskiej w Poznaniu oraz we lwowskim Teatrze Rozmaitości. Pełniła także rolę redaktorki w prasie filmowej, m.in. w periodykach „Sztuka i Film” i „Rewia Filmowa”.
W 1946 roku wyjechała do córki do Paryża. Tam w 1966 roku zmarła. Została pochowana na Cimetière des Batignolles.

</doc>
<doc id="4922210" url="https://pl.wikipedia.org/wiki?curid=4922210" title="Studio 3Hz">
Studio 3Hz



</doc>
<doc id="4922211" url="https://pl.wikipedia.org/wiki?curid=4922211" title="Nocny patrol (film 2019)">
Nocny patrol (film 2019)

Nocny patrol (ang. "Crown Vic") – amerykański dramat z 2019 roku w reżyserii Joela Souzy, wyprodukowany przez wytwórnie Film &amp; TV House, GEM Entertainment i Screen Media Films.
Premiera filmu odbyła się 26 kwietnia 2019 podczas Tribeca Film Festival. Siedem miesięcy później, 8 listopada, obraz trafił do kin na terenie Stanów Zjednoczonych.
Fabuła.
Policjanci Ray Mandel (Thomas Jane) i Nick Holland przemierzają ulice Los Angeles. Podczas patrolu dostają rozkaz wszczęcia pościgu za mordercami funkcjonariuszy. Wskutek niespodziewanych zdarzeń rozpoczynają też poszukiwania zaginionej dziewczyny i stawiają czoło nieuczciwemu stróżowi prawa.
Odbiór.
Krytyka.
Film "Nocny patrol" spotkał się z mieszaną reakcją krytyków. W serwisie Rotten Tomatoes 58% z dwudziestu sześciu recenzji filmu jest pozytywne (średnia ocen wyniosła 5,95 na 10). Na portalu Metacritic średnia ocen z 7 recenzji wyniosła 47 punktów na 100.

</doc>
<doc id="4922213" url="https://pl.wikipedia.org/wiki?curid=4922213" title="Czytelnia Akademicka w Krakowie">
Czytelnia Akademicka w Krakowie

Czytelnia Akademicka w Krakowie – organizacja samopomocowa założona w 1859 roku razem z Bratnią Pomocą przez studentów Uniwersytetu Jagiellońskiego. 
Historia.
Na początku 1859 roku z inicjatywy studenta medycyny Stanisława Loewenhardta powstała tajna organizacja studentów Bratnia Pomoc. Równocześnie w jego mieszkaniu działała Czytelnia Akademicka. Gdy Loewenhardt wyjechał z Krakowa zmieniła ona lokalizację, ale nie zaprzestała działalności. Opracowując w 1861 roku pierwszy statut Bratniej Pomocy zaproponowano połączenie obu organizacji, ale w 1862 roku został on przez Namiestnictwo zwrócony z zaleceniem oddzielenia Czytelni. Pomimo wprowadzonych zmian w statucie do 1865 roku Obie organizacje nadal były połączone, a na czele Czytelni stał wiceprezes Bratniej Pomocy. Pod koniec 1866 roku Namiestnictwo zatwierdziło statut Czytelni. Początkowo miała ona 83 członków. Ich ilość zwiększyła się do 220 po 1870 roku, gdy Czytelnia w 1869 roku uzyskała pozwolenie na udostępnianie czasopism literackich i codziennych. W latach 70. XIX wieku powstały pierwsze kółka filozoficzne i przyrodnicze. Potem historyczne, geograficzne, prawnicze, szachistów, muzyczne i oświaty ludowej. W latach 1881-1882 Czytelnia wydawała "Przegląd Akademicki", który przez ostatnim roku wydawania był jej oficjalnym organem. W 1882 roku wychodzi pismo "Przeszłość", a w 1885 roku przez 5 miesięcy "Ziarno". W 1884 roku profesor Smolka zrzekł się opieki nad Czytelnią, a dekretem Namiestnictwa z 1 października 1884 Czytelnia została rozwiązana. W momencie rozwiązania w Czytelni działały kółka: filozoficzne, prawnicze, oświaty ludowej, filologiczne, geograficzne, muzyczne, szachistów i szermiercze. Po rozwiązaniu Czytelni część z nich się usamodzielniła, część upadła, a część rozpoczęła działalność w nowej Czytelni. W roku 1887 roku Czytelnia powołała komitet w składzie: Tadeusz Butrymowicz, Władysław Leopold Jaworski, dr Ludwik Grzybowski i Herman Seinfeld, którego celem było sprowadzenie prochów Adama Mickiewicza do Krakowa. W 1888 roku składu Komitetu został rozszerzony o Ksawerego Konopkę, Mieczysława Pawlikowskiego, ks. Ignacego Polkowskiego, posła Tadeusza Romanowicza i Ferdynanda Weigla, a Damazy Miśko jako przedstawiciel Czytelni szedł w skład jego zarządu i pełnił funkcję sekretarza. W 1890 roku Damazy Miśko jako przedstawiciel Czytelni pojechał z delegacją do Francji po prochy Adama Mickiewicza. 
W listopadzie Czytelnia ponownie rozpoczęła działalność ze zmienionym statutem. Nowa organizacja przejęła majątek poprzedniej z biblioteką liczącą 4145 woluminów. Liczyła ona 401 członków zwyczajnych i 47 honorowych. Czytelnia mieściła się pod adresem Rynek Główny 10. 9 maja 1889 roku Minister Spraw wewnętrznych odpowiedział na pismo członków Czytelni informując, że decyzja o jej rozwiązaniu w 1884 roku była bezprawna. W związku z tym zgromadzenie członków podjęło decyzję o rozwiązaniu z dniem 1 lipca starej Czytelni, a zaczął obowiązywać stary statut sprzed 1884 roku. 
W październiku 1889 roku w lokalu Czytelni wygłosił wykład Ernest Breiter, który mówił o wynarodowieniu Polaków przez Austrię i Niemcy i stwierdził, że wierzy w rewolucję w Rosji. Podczas obchodów wigilii w grudniu wykład o braterstwie mówił Ludwik Kulczycki. Namiestnictwo reskryptem z 15 lutego 1890 roku rozwiązało stowarzyszenie za zorganizowanie spotkań podczas których "dyskutowano kwestie społeczne i polityczne". 
Kuratorzy: 
Prezesi: 

</doc>
<doc id="4922216" url="https://pl.wikipedia.org/wiki?curid=4922216" title="Agathis (owad)">
Agathis (owad)

Agathis – rodzaj błonkówek z rodziny męczelkowatych. gatunkiem typowym jest "Agathis malvacearum". Niektóre gatunki mają znaczenie w biologicznych metodach kontroli liczebności szkodników.
Systematyka.
Do rodzaju zaliczanych jest 167 gatunków:

</doc>
<doc id="4922217" url="https://pl.wikipedia.org/wiki?curid=4922217" title="Darrel Myvette">
Darrel Myvette

Darrel Albert Myvette (ur. 15 grudnia 1993) – belizeński piłkarz występujący na pozycji pomocnika, reprezentant kraju, obecnie zawodnik Verdes.
Piłkarzem jest również jego brat Jahron Myvette.
Kariera klubowa.
Myvette pochodzi z Belize City. Początkowo występował w regionalnych, amatorskich turniejach – w 2012 roku w barwach zespołu Brown Bombers wziął udział w Champion of Champions Inter-District Tournament, a w 2014 roku jako zawodnik North Side FC zagrał w CYDP Football Finals. W 2016 roku rozpoczął występy w lidze belizeńskiej w klubie Verdes FC. Wywalczył z nim dwa mistrzostwa Belize (2017/2018 Opening, 2019/2020 Opening) i dwa wicemistrzostwa Belize (2016/2017 Closing, 2018/2019 Opening).
Kariera reprezentacyjna.
W seniorskiej reprezentacji Belize Myvette zadebiutował za kadencji selekcjonera Vincenzo Alberto Annese, 14 listopada 2019 w wygranym 2:0 meczu z Gujaną Francuską w ramach Ligi Narodów CONCACAF.

</doc>
<doc id="4922221" url="https://pl.wikipedia.org/wiki?curid=4922221" title="Mushi Production">
Mushi Production

 – japońskie studio zajmujące się animacją i produkcją anime. Jego siedziba mieści się w Nerimie (Tokio). Zostało założone w 1961 roku.

</doc>
<doc id="4922228" url="https://pl.wikipedia.org/wiki?curid=4922228" title="Linia kolejowa Kalinkowicze – Sławieczna">
Linia kolejowa Kalinkowicze – Sławieczna

Linia kolejowa Kalinkowicze – Sławieczna – linia kolejowa na Białorusi łącząca stację Kalinkowicze ze stacją Sławieczna i granicą państwową z Ukrainą. Jest to fragment linii Żłobin - Mozyrz - Korosteń.
Linia znajduje się w obwodzie homelskim.
W 2019 zelektryfikowano odcinek Kalinkowicze - Barbarou. Na pozostałej długości linia jest niezelektryfikowana. Istnieją plany doprowadzenia trakcji elektrycznej do granicy białorusko-ukraińskiej. Większa część trasy jest dwutorowa. Wyjątek stanowi odcinek Kalinkowicze Południowe - Mozyrz z mostem przez Prypeć, który jest jednotorowy.

</doc>
<doc id="4922231" url="https://pl.wikipedia.org/wiki?curid=4922231" title="Tokyo MX">
Tokyo MX

Tokyo MX – japońska stacja telewizyjna, funkcjonująca od 1995 roku. 

</doc>
<doc id="4922232" url="https://pl.wikipedia.org/wiki?curid=4922232" title="Tokyo Metropolitan Television">
Tokyo Metropolitan Television



</doc>
<doc id="4922233" url="https://pl.wikipedia.org/wiki?curid=4922233" title="Most Krka">
Most Krka

Most Krka – most nad rzeką Krka w Chorwacji, w żupanii szybenicko-knińskiej, w Skradinie. Stanowi część Autostrady A1.
Jest to most o konstrukcji łukowej. Powstawał w latach 2002–2004. Jego głównym projektantem był Zlatko Savor. Jego całkowita długość wynosi 391 m. Znajduje się pomiędzy węzłami autostradowymi „Skradin” i „Šibenik”. Na południe od mostu zlokalizowane jest miejsce obsługi podróżnych „Krka”.

</doc>
<doc id="4922234" url="https://pl.wikipedia.org/wiki?curid=4922234" title="Dyrektor wykonawczy">
Dyrektor wykonawczy

Dyrektor wykonawczy – członek organu administracyjnego (rada jednoczęściowa), który zajmuje się prowadzeniem bieżącej działalności spółki.

</doc>
<doc id="4922235" url="https://pl.wikipedia.org/wiki?curid=4922235" title="Andrzej Sukiennicki">
Andrzej Sukiennicki

Andrzej Sukiennicki (ur. 8 kwietnia 1936 w Warszawie, zm. 31 lipca 2005 tamże) – polski uczony, specjalista z zakresu teorii magnetyzmu i fizyki układów złożonych, profesor doktor habilitowany Wydziału Fizyki i Matematyki Stosowanej Politechniki Warszawskiej. 
Życiorys.
W 1955 ukończył studia na Politechnice Warszawskiej i pozostał na uczelni jako pracownik naukowy. W 1964 obronił doktorat, w 1969 habilitował się i został docentem. Od 1975 przez trzy lata był prodziekanem Wydziału Fizyki Technicznej i Matematyki Stosowanej. W 1977 został profesorem nadzwyczajnym, a w 1987 profesorem zwyczajnym. 
Autor ponad 60 prac z zakresu fizyki ciała stałego i magnetycznych właściwości ciał stałych opublikowanych w prasie krajowej i zagranicznej. 
Pochowany na cmentarzu Powązkowskim w Warszawie (kw. 317, rząd VI, grób 19).

</doc>
<doc id="4922237" url="https://pl.wikipedia.org/wiki?curid=4922237" title="Kality (rejon postawski)">
Kality (rejon postawski)

Kality (; ) – wieś na Białorusi, w obwodzie witebskim, w rejonie postawskim, w sielsowiecie Duniłowicze.
Historia.
W czasach zaborów w granicach Imperium Rosyjskiego.
W dwudziestoleciu międzywojennym wieś leżała w Polsce, w województwie wileńskim, w powiecie duniłowickim (od 1926 postawskim), w gminie Duniłowicze.
Według Powszechnego Spisu Ludności z 1921 roku zamieszkiwało tu 218 osób, 196 było wyznania rzymskokatolickiego a 22 prawosławnego. Jednocześnie 190 mieszkańców zadeklarowało polską przynależność narodową a 28 białoruską. Były tu 33 budynki mieszkalne. W 1931 w 39 domach zamieszkiwało 192 osoby.
Miejscowość należała do parafii rzymskokatolickiej i prawosławnej w Duniłowiczach. Podlegała pod Sąd Grodzki w Duniłowiczach i Okręgowy w Wilnie; właściwy urząd pocztowy mieścił się w Duniłowiczach.

</doc>
<doc id="4922239" url="https://pl.wikipedia.org/wiki?curid=4922239" title="Aichi Television Broadcasting">
Aichi Television Broadcasting

Aichi Television Broadcasting – japońska stacja telewizyjna, założona w 1982 roku.

</doc>
<doc id="4922244" url="https://pl.wikipedia.org/wiki?curid=4922244" title="Chiba TV">
Chiba TV

Chiba TV – japońska stacja telewizyjna, założona w 1970 roku.

</doc>
<doc id="4922245" url="https://pl.wikipedia.org/wiki?curid=4922245" title="Chiba Television Broadcasting">
Chiba Television Broadcasting



</doc>
<doc id="4922247" url="https://pl.wikipedia.org/wiki?curid=4922247" title="Sun TV">
Sun TV

Sun TV – japońska stacja telewizyjna. Została założona w 1968 roku.

</doc>
<doc id="4922248" url="https://pl.wikipedia.org/wiki?curid=4922248" title="Sun Television">
Sun Television



</doc>
<doc id="4922251" url="https://pl.wikipedia.org/wiki?curid=4922251" title="AT-X">
AT-X

AT-X – japoński nadawca telewizyjny z główną siedzibą w tokijskiej dzielnicy Minato, powstały 26 czerwca 2000. Wcześniej, w grudniu 1997 rozpoczęto nadawanie stacji telewizyjnej pod nazwą DirecTV, która przemianowana została na AT-X bezpośrednio po powstaniu firmy.

</doc>
<doc id="4922252" url="https://pl.wikipedia.org/wiki?curid=4922252" title="AT-X (telewizja)">
AT-X (telewizja)



</doc>
<doc id="4922253" url="https://pl.wikipedia.org/wiki?curid=4922253" title="Maslenički most">
Maslenički most

Maslenički most – most nad cieśniną Novsko ždrilo w Chorwacji, w żupanii zadarskiej, w Maslenicy.
Jest to jednojezdniowy most o konstrukcji łukowej. Powstawał w latach 1955–1960. Jego głównym projektantem był Vojislav Draganić. 21 listopada 1991, w trakcie wojny w Chorwacji, most został zniszczony. W 2003 roku ruszył przetarg na odbudowę mostu. Oddanie do użytku miało miejsce 17 czerwca 2005. Za projekt odpowiadał Stjepan Štorga. Całkowita długość nowego mostu wynosi 315 m.
Na północ od XX-wiecznego mostu wzniesiono most o tej samej nazwie w ciągu Autostrady A1.

</doc>
<doc id="4922254" url="https://pl.wikipedia.org/wiki?curid=4922254" title="TV Osaka">
TV Osaka

TV Osaka (TVO) – japońska stacja telewizyjna, funkcjonująca od 1982 roku.

</doc>
<doc id="4922255" url="https://pl.wikipedia.org/wiki?curid=4922255" title="TVO">
TVO



</doc>
<doc id="4922257" url="https://pl.wikipedia.org/wiki?curid=4922257" title="Television Osaka">
Television Osaka



</doc>
<doc id="4922258" url="https://pl.wikipedia.org/wiki?curid=4922258" title="Dittrich">
Dittrich



</doc>
<doc id="4922261" url="https://pl.wikipedia.org/wiki?curid=4922261" title="TV Aichi">
TV Aichi



</doc>
<doc id="4922262" url="https://pl.wikipedia.org/wiki?curid=4922262" title="Television Saitama">
Television Saitama

Television Saitama (TVS, Teletama) – japońska stacja telewizyjna, założona w 1978 roku.

</doc>
<doc id="4922264" url="https://pl.wikipedia.org/wiki?curid=4922264" title="TV Saitama">
TV Saitama



</doc>
<doc id="4922265" url="https://pl.wikipedia.org/wiki?curid=4922265" title="Teletama">
Teletama



</doc>
<doc id="4922273" url="https://pl.wikipedia.org/wiki?curid=4922273" title="Agathis malvacearum">
Agathis malvacearum

Agathis malvacearum – rodzaj błonkówek z rodziny męczelkowatych. Gatunek typowy rodzaju "Agathis". 
Zasięg występowania.
Gatunek rodzimy dla Europy. Notowany w Albanii, Bułgarii, Chorwacji, Czarnogórze, we Francji, w Grecji (w tym na Krecie), Hiszpanii, Holandii na Litwie, w Macedonii Północnej, Niemczech, Polsce, europejskiej części Rosji (bez dalekiej północy), Serbii na Słowacji, w Szwajcarii, europejskiej części Turcji, na Węgrzech i we Włoszech. Wraz ze swym żywicelem rozprzestrzenił się w innych regionach świata, min. w Ameryce Północnej.
Biologia i ekologia.
"Agathis malvacearum" jest parazytoidem ćmy "Metzneria lappella", której larwy żerują na łopianie.

</doc>
<doc id="4922275" url="https://pl.wikipedia.org/wiki?curid=4922275" title="KBS Kyoto">
KBS Kyoto

KBS Kyoto (Kyoto Broadcasting System) – japońska stacja telewizyjna. Została założona w 1962 roku.

</doc>
<doc id="4922276" url="https://pl.wikipedia.org/wiki?curid=4922276" title="Kyoto Broadcasting System">
Kyoto Broadcasting System



</doc>
<doc id="4922280" url="https://pl.wikipedia.org/wiki?curid=4922280" title="José Fernando Siale Djangany">
José Fernando Siale Djangany

José Fernando Siale Djangany (ur. w czerwcu 1961) – prawnik i pisarz z Gwinei Równikowej.
Jest owocem międzyetnicznego związku (matka wywodzi się z Ndowè, ojciec zaś spośród Bubich). Urodził się w Santa Isabel (dzisiejsze Malabo) w okresie hiszpańskich rządów kolonialnych. Ukończył studia prawnicze we Francji. Związany z krajowym wymiarem sprawiedliwości, był prokuratorem i sędzią w Sądzie Najwyższym Republiki. Doradzał również głowie państwa w zakresie kwestii związanych z prawem.
Znany z wszechstronnej aktywności kulturalnej, od lat dziewięćdziesiątych XX wieku aktywny w środowisku literackim rodzinnego miasta. Opublikował między innymi "Cenizas de Kalabó y Termes" (2000) "Guinea Ecuatorial: Aproximación al pulso liberal. Libertades Fundamentales y Procesos Judiciales" (2010), "Autorretrato con un infel" (2011) i " En el lapso de una ternura" (2011). Ceniony za żywy styl oraz umiejętne operowanie zaskoczeniem i metaforą.
Pisuje również dla prasy, artykuły jego autorstwa pojawiały się choćby w "Debats" i "El Patio".
Przez krytykę zaliczany, wraz z Maximilianem Nkogo Esono i Juanem Tomásem Ávilą Laurelem do "tendencji ludowej" w łonie współczesnej literatury Gwinei Równikowej, skupiającej się na codziennym życiu i pisarstwie dostępnym szerokiemu gronu odbiorców. Jego prace znalazły się w "Nueva Antología de la literatura de Guinea Ecuatorial" (2012), trzeciej edycji kanonicznej antologii literackiej Gwinei Równikowej. 

</doc>
<doc id="4922281" url="https://pl.wikipedia.org/wiki?curid=4922281" title="Tokyo MX TV">
Tokyo MX TV



</doc>
<doc id="4922282" url="https://pl.wikipedia.org/wiki?curid=4922282" title="SUN-TV">
SUN-TV



</doc>
<doc id="4922288" url="https://pl.wikipedia.org/wiki?curid=4922288" title="Television Kanagawa">
Television Kanagawa

Television Kanagawa (TVK, TV Kanagawa) – japońska stacja telewizyjna, założona w 1971 roku.

</doc>
<doc id="4922290" url="https://pl.wikipedia.org/wiki?curid=4922290" title="TV Kanagawa">
TV Kanagawa



</doc>
<doc id="4922294" url="https://pl.wikipedia.org/wiki?curid=4922294" title="Nagoya Broadcasting Network">
Nagoya Broadcasting Network

Nagoya Broadcasting Network (NBN) – japońska stacja telewizyjna, założona w 1961 roku.

</doc>
<doc id="4922295" url="https://pl.wikipedia.org/wiki?curid=4922295" title="NBN">
NBN



</doc>
<doc id="4922299" url="https://pl.wikipedia.org/wiki?curid=4922299" title="Piotr Karol Dołmat Isajkowski">
Piotr Karol Dołmat Isajkowski

Piotr Karol Dołmat Isajkowski herbu Prus I (zm. 27 maja 1640 roku) – łowczy Wielkiego Księstwa Litewskiego w 1637 roku, wojski oszmiański w latach 1628-1637, podstoli oszmiański w latach 1621-1628, dworzanin pokojowy Jego Królewskiej Mości.
Poseł oszmiański na sejm 1624 roku.
W 1632 roku był elektorem Władysława IV Wazy z województwa wileńskiego, podpisał jego "pacta conventa".

</doc>
<doc id="4922301" url="https://pl.wikipedia.org/wiki?curid=4922301" title="Discovery Family">
Discovery Family

Discovery Family – amerykański kanał telewizyjny. Został uruchomiony w 1996 r. pod nazwą Discovery Kids Channel; od 2010 r. funkcjonował jako The Hub Network. Od 2014 r. kanał nosi nazwę Discovery Family.

</doc>
<doc id="4922302" url="https://pl.wikipedia.org/wiki?curid=4922302" title="The Hub">
The Hub



</doc>
<doc id="4922303" url="https://pl.wikipedia.org/wiki?curid=4922303" title="The Hub Network">
The Hub Network



</doc>
<doc id="4922304" url="https://pl.wikipedia.org/wiki?curid=4922304" title="Hub Network">
Hub Network



</doc>
<doc id="4922305" url="https://pl.wikipedia.org/wiki?curid=4922305" title="Treehouse TV">
Treehouse TV

Treehouse TV – kanadyjski kanał telewizyjny adresowany do dzieci. Został uruchomiony w listopadzie 1997 roku.

</doc>
<doc id="4922307" url="https://pl.wikipedia.org/wiki?curid=4922307" title="Tiny Pop">
Tiny Pop

Tiny Pop – brytyjski kanał telewizyjny adresowany do dzieci. Został uruchomiony w 2003 roku.
Należy do grupy kanałów Pop, a jego operatorem jest Columbia Pictures Corporation Limited.

</doc>
<doc id="4922310" url="https://pl.wikipedia.org/wiki?curid=4922310" title="Canal Panda">
Canal Panda

Canal Panda (dawniej Panda Club) – kanał telewizyjny adresowany do dzieci, skierowany do odbiorców w Hiszpanii i Portugalii. Został uruchomiony w 1996 roku jako Panda Club; od 1997 r. funkcjonuje pod nazwą Canal Panda.

</doc>
<doc id="4922311" url="https://pl.wikipedia.org/wiki?curid=4922311" title="Panda Club">
Panda Club



</doc>
<doc id="4922313" url="https://pl.wikipedia.org/wiki?curid=4922313" title="Nelonen">
Nelonen

Nelonen – fiński kanał telewizyjny. Został uruchomiony w 1997 roku.

</doc>
<doc id="4922317" url="https://pl.wikipedia.org/wiki?curid=4922317" title="Wolfgang Völz">
Wolfgang Völz

Wolfgang Otto Völz (ur. 16 sierpnia 1930 w Gdańsku, zm. 2 maja 2018 w Berlinie) – niemiecki aktor, znany z występów w sztukach teatralnych, telewizji oraz filmach.
Odznaczony Krzyżem Zasługi na Wstędze Orderu Zasługi Republiki Federalnej Niemiec.

</doc>
<doc id="4922318" url="https://pl.wikipedia.org/wiki?curid=4922318" title="Earinus">
Earinus

Earinus – rodzaj błonkówek z rodziny męczelkowatych. Gatunkiem typowym jest "Earinus gloriatorius".
Zasięg występowania.
Holarktyka, kraina orientalna i płd. część Ameryki Południowej. Rodzaj liczniejszy w regionach o chłodniejszym klimacie.
Biologia i ekologia.
Żywicielami są motyle z rodzin sówkowatych i zwójkowatych.
Systematyka.
Do rodzaju zaliczanych jest 28 opisanych gatunków:

</doc>
<doc id="4922321" url="https://pl.wikipedia.org/wiki?curid=4922321" title="Bang Bang (kanał telewizyjny)">
Bang Bang (kanał telewizyjny)

Bang Bang – albański kanał telewizyjny adresowany do dzieci. Jest jedną ze stacji należących do nadawcy DigitAlb. Został uruchomiony w 2004 roku.

</doc>
<doc id="4922323" url="https://pl.wikipedia.org/wiki?curid=4922323" title="Naďa Urbánková">
Naďa Urbánková

Naďa Urbánková (ur. 30 czerwca 1939 w Nová Paka jako Naděžda Balabánová, zm. 3 lutego 2023) – czeska aktorka i wokalistka.
Po ukończeniu w 1957 roku szkoły medycznej przez dwa lata pracowała jako dyplomowana pielęgniarka. Jako aktorka zadebiutowała w 1959 roku w teatrze w Pardubicach. W 1964 roku zauważył ją reżyser Ján Roháč i zatrudnił w obsadzie filmu "Gdyby tysiąc klarnetów". Następnie występowała na scenach Pragi oraz w filmach kinowych i telewizyjnych. Poza karierą aktorską odnosiła sukcesy jako wokalistka, wielokrotnie zdobywając pierwsze miejsce w plebiscycie muzycznym Zlatý slavík.
W późniejszych latach zajęła się prowadzeniem programów radiowych i telewizyjnych.

</doc>
<doc id="4922324" url="https://pl.wikipedia.org/wiki?curid=4922324" title="Çufo">
Çufo

Çufo – albański kanał telewizyjny adresowany do dzieci. Jest jedną ze stacji należących do nadawcy DigitAlb. Został uruchomiony w 2006 roku.

</doc>
<doc id="4922329" url="https://pl.wikipedia.org/wiki?curid=4922329" title="Nova Fun">
Nova Fun

Nova Fun – czeski kanał telewizyjny uruchomiony 23 grudnia 2012 pod nazwą Smíchov. 4 lutego 2017 wraz z pozostałymi kanałami z grupy TV Nova zmienił nazwę na Nova 2.
20 września 2021 roku kanał ponownie zmienił nazwę, na Nova Fun.

</doc>
<doc id="4922332" url="https://pl.wikipedia.org/wiki?curid=4922332" title="Earinus limitarus">
Earinus limitarus

Earinus limitarus – gatunek błonkówki z rodziny męczelkowatych.
Zasięg występowania.
USA i Kanada – gatunek występuje od Nowej Szkocji, Quebecu i Kolumbii Brytyjskiej na północy, po Wirginę i Kalifornię na południu.
Biologia i ekologia.
Żywicielami są ćmy, m.in. z rodzaju "Grapholitha".

</doc>
<doc id="4922337" url="https://pl.wikipedia.org/wiki?curid=4922337" title="TV2 Kids">
TV2 Kids

TV2 Kids (dawniej Kiwi TV) – węgierski kanał telewizyjny adresowany do dzieci. Został uruchomiony w 2016 r. jako Kiwi TV; od 2020 r. funkcjonuje pod nazwą TV2 Kids.

</doc>
<doc id="4922338" url="https://pl.wikipedia.org/wiki?curid=4922338" title="Kiwi TV">
Kiwi TV



</doc>
<doc id="4922347" url="https://pl.wikipedia.org/wiki?curid=4922347" title="Kanal A">
Kanal A

Kanal A – słoweński kanał telewizyjny należący do przedsiębiorstwa Pro Plus. Został uruchomiony w 1991 roku.

</doc>
<doc id="4922348" url="https://pl.wikipedia.org/wiki?curid=4922348" title="POP TV">
POP TV

POP TV – słoweński kanał telewizyjny należący do przedsiębiorstwa Pro Plus. Został uruchomiony w 1995 roku.

</doc>
<doc id="4922350" url="https://pl.wikipedia.org/wiki?curid=4922350" title="Majo no Tabitabi">
Majo no Tabitabi



</doc>
<doc id="4922356" url="https://pl.wikipedia.org/wiki?curid=4922356" title="Gerardo Behori Sipi Botau">
Gerardo Behori Sipi Botau

Gerardo Behori Sipi Botau (ur. 30 kwietnia 1960) - poeta, pisarz i dramaturg z Gwinei Równikowej.
Należy do grupy etnicznej Bubi. Urodził się w Reboli na wyspie Fernando Poo (dzisiejsze Bioko) w okresie hiszpańskich rządów kolonialnych. Zawodowo związany ze szkolnictwem wyższym, wykładał na stołecznym Instituto Nacional de Enseñanza Media Rey Malabo. Wcześnie zaangażował się w życie kulturalne kraju, w początkach lat osiemdziesiątych XX wieku znalazł się wśród współzałożycieli Círculo Cultural Rebolano. Zainicjował również powstanie grupy teatralnej Jóvenes de la Paz.
Znany ze sporego dorobku literackiego obejmującego zbiory poezji, sztuki teatralne jak również różnorodne formy prozatorskie. Opublikował między innymi "Trágicas noches", "Sendas olvidadas", "Sueños y realidad", "La Misteriosa Bisila", "Doña Juana" oraz "La hija del Predestino". W 1988 otrzymał nagrodę specjalną dwudziestolecia niepodległości za poezje "Aliento en mi jardín".

</doc>
<doc id="4922358" url="https://pl.wikipedia.org/wiki?curid=4922358" title="TV Slovenija 1">
TV Slovenija 1

TV Slovenija 1 (TV SLO 1) – pierwszy kanał słoweńskiej telewizji publicznej (Radiotelevizija Slovenija). Został uruchomiony w 1958 roku.

</doc>
<doc id="4922359" url="https://pl.wikipedia.org/wiki?curid=4922359" title="TV Slovenija 3">
TV Slovenija 3

TV Slovenija 3 (TV SLO 3) – trzeci kanał słoweńskiej telewizji publicznej (Radiotelevizija Slovenija). Został uruchomiony w 2008 roku.

</doc>
<doc id="4922360" url="https://pl.wikipedia.org/wiki?curid=4922360" title="TV Slovenija 2">
TV Slovenija 2

TV Slovenija 2 (TV SLO 2) – drugi kanał słoweńskiej telewizji publicznej (Radiotelevizija Slovenija).

</doc>
<doc id="4922361" url="https://pl.wikipedia.org/wiki?curid=4922361" title="TV SLO 3">
TV SLO 3



</doc>
<doc id="4922362" url="https://pl.wikipedia.org/wiki?curid=4922362" title="TV SLO 2">
TV SLO 2



</doc>
<doc id="4922363" url="https://pl.wikipedia.org/wiki?curid=4922363" title="TV SLO 1">
TV SLO 1



</doc>
<doc id="4922364" url="https://pl.wikipedia.org/wiki?curid=4922364" title="OTO (słoweński kanał telewizyjny)">
OTO (słoweński kanał telewizyjny)

OTO – słoweński kanał telewizyjny skierowany do dzieci, należący do przedsiębiorstwa Pro Plus. Jest pierwszą w kraju tego rodzaju stacją emitująca całą treść w języku słoweńskim. Został uruchomiony w 2013 roku.

</doc>
<doc id="4922365" url="https://pl.wikipedia.org/wiki?curid=4922365" title="BRIO">
BRIO

BRIO – słoweński kanał telewizyjny należący do przedsiębiorstwa Pro Plus. Został uruchomiony w 2013 roku.

</doc>
<doc id="4922367" url="https://pl.wikipedia.org/wiki?curid=4922367" title="KINO">
KINO

KINO – słoweński kanał telewizyjny poświęcony filmom. Należy do przedsiębiorstwa Pro Plus. Został uruchomiony w 2013 roku.

</doc>
<doc id="4922368" url="https://pl.wikipedia.org/wiki?curid=4922368" title="RTV Slovenija">
RTV Slovenija



</doc>
<doc id="4922372" url="https://pl.wikipedia.org/wiki?curid=4922372" title="8 Bit">
8 Bit



</doc>
<doc id="4922373" url="https://pl.wikipedia.org/wiki?curid=4922373" title="Dzień ostatni, dzień pierwszy">
Dzień ostatni, dzień pierwszy



</doc>
<doc id="4922374" url="https://pl.wikipedia.org/wiki?curid=4922374" title="Dzień ostatni, dzień pierwszy (cykl filmów)">
Dzień ostatni, dzień pierwszy (cykl filmów)

Dzień ostatni dzień pierwszy – polski cykl krótkometrażowych filmów telewizyjnych z 1965 roku o tematyce II wojnie światowej.
Charakterystyka.
Poszczególne odcinki cyklu pod względem treści stanowiły zamkniętą całość. Scenariusz i reżyseria serii nie były jednego autorstwa, w poszczególnych jej filmach nie występowali ci sami aktorzy. Każdy film przedstawiał różne postacie w różnym miejscu i czasie. Daty ich premier w TVP nie były chronologiczne (np. pierwszy film cyklu miał swoją premierę 16 lat po premierze filmu ostatniego z serii). Ich jedynym wspólnym motywem była II wojna światowa, widziana z perspektywy jej prostych uczestników (żołnierzy, partyzantów, ludności cywilnej itp.) i ich przeżyć opartych na aspekcie psychologicznym (brak w nich scen batalistycznych, wielkich wydarzeń historii wojny). 

</doc>
<doc id="4922377" url="https://pl.wikipedia.org/wiki?curid=4922377" title="Denmark Casey Jr.">
Denmark Casey Jr.

Denmark Raymond Casey Jr. (ur. 14 stycznia 1994 w Belmopanie) – belizeński piłkarz występujący na pozycji środkowego pomocnika, reprezentant kraju, obecnie zawodnik Verdes.
Piłkarzami byli również jego ojciec Denmark Casey Sr. oraz wuj Stanley Gardiner.
Kariera klubowa.
Casey rozpoczynał karierę piłkarską już w wieku trzynastu lat, występując u boku swojego ojca Denmarka Caseya Sr. w drużynie Camalote Warriors w regionalnych rozgrywkach Belmopan Football First Division Tournament. W lidze belizeńskiej zadebiutował jako zawodnik Belize Defence Force FC, z którym wywalczył dwa mistrzostwa kraju z rzędu (2010 Spring, 2010/2011). Latem 2012 przeszedł do klubu Belmopan Bandits FC, którego barwy reprezentował z sukcesami przez pięć lat. Zdobył z nim siedem mistrzostw Belize (2012/2013 Opening, 2013/2014 Opening, 2013/2014 Closing, 2014/2015 Opening, 2015/2016 Closing, 2016/2017 Opening, 2016/2017 Closing) oraz jedno wicemistrzostwo Belize (2014/2015 Closing). Aż pięciokrotnie był wybierany w oficjalnym plebiscycie najlepszym pomocnikiem ligi belizeńskiej (2012/2013 Closing, 2013/2014 Closing, 2015/2016 Opening, 2015/2016 Closing, 2016/2017 Closing).
W 2017 roku Casey został zawodnikiem Verdes FC. Wywalczył z nim dwa mistrzostwa Belize (2017/2018 Opening, 2019/2020 Opening) oraz jedno wicemistrzostwo (2018/2019 Opening). Dwa razy był również wybierany najlepszym pomocnikiem rozgrywek (2017/2018 Opening, 2017/2018 Closing). W Verdes stworzył czołowy w lidze duet środkowych pomocników z Jordym Polanco.
Kariera reprezentacyjna.
W listopadzie 2008 Casey został powołany przez Kenta Gabourela do reprezentacji Belize U-17 na środkowoamerykańskie kwalifikacje do Mistrzostw CONCACAF U-17. Wystąpił tam w pierwszym składzie w obydwóch, wysoko przegranych meczach – z Hondurasem (0:9) oraz Panamą (0:6). Jego drużyna nie awansowała na kontynentalny turniej.
W grudniu 2010 Casey w barwach reprezentacji Belize U-20 prowadzonej przez Renana Couoha wziął udział w środkowoamerykańskich eliminacjach do Mistrzostw CONCACAF U-20. Belizeńczycy ponownie nie zdołali się zakwalifikować do turnieju finałowego, notując dwie porażki – z Salwadorem (1:6) i Hondurasem (0:3). Casey rozegrał obydwa spotkania w od pierwszej do ostatniej minuty. W marcu 2013 został powołany na Igrzyska Ameryki Środkowej w San José. Rozegrał tam wszystkie trzy spotkania w pełnym wymiarze czasowym, a jego drużyna odpadła z męskiego turnieju piłkarskiego w fazie grupowej.
W sierpniu 2015 Casey znalazł się w ogłoszonym przez Edmunda Pandy’ego Sr. składzie reprezentacji Belize U-23 na środkowoamerykańskie preeliminacje do Igrzysk Olimpijskich w Rio de Janeiro. Belizeńczycy przegrali obydwa spotkania i odpadli z dalszej rywalizacji.
W październiku 2012 osiemnastoletni Casey wziął udział w swoim pierwszym obozie treningowym seniorskiej reprezentacji Belize. W sierpniu 2014 został powołany przez selekcjonera Leroya Sherriera Lewisa na turniej Copa Centroamericana. Tam wystąpił w wyjściowym składzie we wszystkich trzech meczach – 3 września z Hondurasem (0:2), 7 września z Gwatemalą (1:2) oraz 10 września z Salwadorem (0:2). Mecz z Hondurasem był zarazem jego debiutem w pierwszej drużynie narodowej, a Belizeńczycy nie zdołali wówczas wyjść z grupy. W styczniu 2017 znalazł się w składzie na kolejny Copa Centroamericana. Również tam miał niepodważalne miejsce w wyjściowej jedenastce selekcjonera Ryszarda Orłowskiego i wystąpił w pełnym wymiarze czasowym w pięciu meczach. Jego zespół zajął natomiast ostatnie miejsce.
Premierowego gola w drużynie narodowej Casey strzelił 16 listopada 2018 w wygranym 1:0 spotkaniu z Portorykiem w ramach rundy kwalifikacyjnej Ligi Narodów CONCACAF.

</doc>
<doc id="4922385" url="https://pl.wikipedia.org/wiki?curid=4922385" title="GI Joe">
GI Joe



</doc>
<doc id="4922387" url="https://pl.wikipedia.org/wiki?curid=4922387" title="Sean Caliz">
Sean Caliz

Sean „Di Dan” Caliz (ur. 1 września 1996) – belizeński piłkarz występujący na pozycji pomocnika lub obrońcy, reprezentant kraju, obecnie zawodnik Wagiyi.
Kariera klubowa.
W 2017 roku Caliz reprezentował barwy drużyny New Site Tire Depot w regionalnych rozgrywkach Dangriga Mayor’s Cup. W lidze belizeńskiej zadebiutował jako zawodnik klubu Verdes FC, z którym wywalczył wicemistrzostwo Belize (2018/2019 Opening). Bezpośrednio po tym odszedł do niżej notowanego Wagiya FC.
Kariera reprezentacyjna.
W seniorskiej reprezentacji Belize Caliz zadebiutował za kadencji selekcjonera Vincenzo Alberto Annese, 14 listopada 2019 w wygranym 2:0 meczu z Gujaną Francuską w ramach Ligi Narodów CONCACAF.

</doc>
<doc id="4922402" url="https://pl.wikipedia.org/wiki?curid=4922402" title="R.G. City Boys United">
R.G. City Boys United

Raymond Gentle-City Boys United – nieistniejący już belizeński klub piłkarski z siedzibą w mieście Belize City, w dystrykcie Belize. Funkcjonował w latach 2007–2012. Swoje domowe mecze rozgrywał na obiekcie MCC Grounds.
Klub posiadał również drużynę koszykówki.
Historia.
Klub został założony pod nazwą Kraal Road FC, początkowo jako próba socjalizacji młodzieży z cieszących się złą sławą okolic ulicy Kraal Road w Belize City. W 2007 roku klub przystąpił do alternatywnej, ogólnokrajowej ligi Super League of Belize, nieadministrowanej przez Belizeński Związek Piłki Nożnej. Początkowo występował w sekcji amatorskiej tych rozgrywek, by już kilka tygodni później dołączyć już do sekcji półprofesjonalnej. Występował również pod nazwą Forever Strong Kraal Road. Właścicielami klubu byli polityk Anthony Martinez oraz jego podwładny, lokalna osobistość Raymond „Killa” Gentle, który grał równocześnie w zespole.
W Super League drużyna od razu dołączyła do czołówki rozgrywek. W 2010 roku Kraal Road zmienił nazwę na Raymond Gentle (R.G.) City Boys United. Pod tą nazwą wywalczył kolejno mistrzostwo i wicemistrzostwo Super League. W styczniu 2011 Raymond Gentle, organizator klubu i szef gangu Kraal Road, został zastrzelony w wyniku wojny gangów. W 2012 roku drużyna City Boys United dołączyła do rozgrywek Premier League of Belize, zastępując w niej klub World FC. Klub wycofał się jednak z belizeńskiej Premier League już po pół roku i zaprzestał działalności na poziomie seniorskim.

</doc>
<doc id="4922414" url="https://pl.wikipedia.org/wiki?curid=4922414" title="Carlos Bernárdez">
Carlos Bernárdez

Carlos Roberto Bernárdez García (ur. 28 grudnia 1992 w Belize) – belizeński piłkarz pochodzenia honduraskiego występujący na pozycji napastnika, reprezentant kraju, obecnie zawodnik honduraskiego Platense.
Kariera klubowa.
Bernárdez przyszedł na świat w Belize, gdy jego pochodzący z Hondurasu rodzice przejeżdżali przez ten kraj w drodze do Stanów Zjednoczonych. Jako ośmiomiesięczne dziecko został przywieziony przez swoją matkę do Hondurasu, gdzie wychowywał się w miejscowości Olanchito. Karierę piłkarską rozpoczynał w klubie CD Victoria, do którego pierwszej drużyny włączył go trener Héctor Vargas. W honduraskiej Liga Nacional zadebiutował 27 marca 2013 w przegranym 2:3 spotkaniu z Realem Sociedad, zaś premierowego gola strzelił 30 sierpnia 2014 w przegranej 1:2 konfrontacji z Honduras Progreso. Na początku swojej kariery był porównywany do Davida Suazo. W 2016 roku spadł z Victorią do drugiej ligi.
W kolejnych latach Bernárdez przeplatał występy w drugoligowej Victorii z grą w pierwszoligowym CDS Vida, do którego dwukrotnie dołączał na zasadzie rocznego wypożyczenia (w styczniu 2017 i lipcu 2018). W obydwóch klubach z La Ceiby był przeważnie czołowym strzelcem. Jego udane występy w kwietniu 2018 zaowocowały zainteresowaniem ze strony meksykańskiego Club Necaxa, a także klubów z niższych lig amerykańskich oraz ze Zjednoczonych Emiratów Arabskich. W czerwcu 2019 przebywał natomiast na testach w maltańskim Mosta FC.
We wrześniu 2020 Bernárdez został piłkarzem Platense FC. Tam już w pierwszym sezonie Apertura 2020 wywalczył tytuł króla strzelców ligi honduraskiej, zdobywając 10 goli (ex aequo z Rubilio Castillo i Jerrym Bengtsonem)
Kariera reprezentacyjna.
Ze względu na swoje miejsce urodzenia Bernárdez posiada podwójne obywatelstwo honduraskie i belizeńskie. W wywiadzie z 2014 roku podkreślił, że czuje się Honduraninem i zamierza reprezentować barwy tego kraju. Po upływie pięciu lat, nie mając większych szans na występy w reprezentacji Hondurasu, zdecydował się jednak przyjąć powołanie do reprezentacji Belize. Zadebiutował w niej za kadencji selekcjonera Vincenzo Alberto Annese, 30 sierpnia 2019 w zremisowanym 1:1 meczu towarzyskim z Saint Vincent i Grenadynami. Premierowe gole w kadrze narodowej strzelił 30 marca 2021 w wygranej 5:0 konfrontacji z Turks i Caicos w ramach eliminacji do mistrzostw świata w Katarze, dwukrotnie wpisując się na listę strzelców.

</doc>
<doc id="4922429" url="https://pl.wikipedia.org/wiki?curid=4922429" title="Hiroszima (zatoka)">
Hiroszima (zatoka)



</doc>
<doc id="4922431" url="https://pl.wikipedia.org/wiki?curid=4922431" title="Grabnik (powiat mrągowski)">
Grabnik (powiat mrągowski)



</doc>
<doc id="4922432" url="https://pl.wikipedia.org/wiki?curid=4922432" title="Klon (powiat mrągowski)">
Klon (powiat mrągowski)



</doc>
<doc id="4922433" url="https://pl.wikipedia.org/wiki?curid=4922433" title="Wesołowo (powiat mrągowski)">
Wesołowo (powiat mrągowski)



</doc>
<doc id="4922434" url="https://pl.wikipedia.org/wiki?curid=4922434" title="Małoszewo (województwo warmińsko-mazurskie)">
Małoszewo (województwo warmińsko-mazurskie)



</doc>
<doc id="4922436" url="https://pl.wikipedia.org/wiki?curid=4922436" title="Osa (województwo warmińsko-mazurskie)">
Osa (województwo warmińsko-mazurskie)



</doc>
<doc id="4922437" url="https://pl.wikipedia.org/wiki?curid=4922437" title="Pszczółki (województwo warmińsko-mazurskie)">
Pszczółki (województwo warmińsko-mazurskie)



</doc>
<doc id="4922453" url="https://pl.wikipedia.org/wiki?curid=4922453" title="Marek Wawrzynowski">
Marek Wawrzynowski

Marek Wawrzynowski (ur. 1978 w Otwocku) – polski dziennikarz sportowy. Specjalizuje się w tematyce piłkarskiej. Pracował w „Linii Otwockiej”, „Życiu”, „Gazecie Wyborczej”, „Przeglądzie Sportowym” oraz dziale sportowym portalu wp.pl. Od 1 marca 2022 redaktor treści premium w Przeglądzie Sportowym Onet. Autor książki "Wielki Widzew. Historia polskiej drużyny wszech czasów", która uzyskała tytuł Sportowej Książki Roku 2013.

</doc>
<doc id="4922457" url="https://pl.wikipedia.org/wiki?curid=4922457" title="Talaromyces">
Talaromyces

Talaromyces C.R. Benj. – rodzaj grzybów z rodziny kropidlakowatych ("Aspergillaceae").
Systematyka i nazewnictwo.
Pozycja w klasyfikacji według Index Fungorum: "Aspergillaceae, Eurotiales, Eurotiomycetidae, Eurotiomycetes, Pezizomycotina, Ascomycota, Fungi".
Synonimy nazwy naukowej: "Erythrogymnotheca" Yaguchi &amp; Udagawa, "Lasioderma" Mont., "Sagenoma" Stolk &amp; G.F. Orr.
Niektóre gatunki:
Charakterystyka.
Grzyby mikroskopijne występujące przeważnie w glebie. Izolowano je również z różnego rodzaju podłoży organicznych, np. z kompostu, próchniejącego drewna, obumierających kwiatów. Tworzą formy rozmnażające się zarówno bezpłciowo (anamorfy), jak i płciowo (teleomorfy). Owocniki płciowe w postaci splątanych, hialinowych lub żółtawych i pokrytych licznymi włoskami strzępek otaczających worki. Wytwarzane są one zazwyczaj w krótkich łańcuszkach, czasami pojedynczo. Askospory kuliste, elipsoidalne lub soczewkowate, hialinowe lub żółtawe.

</doc>
<doc id="4922458" url="https://pl.wikipedia.org/wiki?curid=4922458" title="Nancy Grace">
Nancy Grace

Nancy Ann Grace (ur. 23 października 1959) – amerykańska osobowość telewizyjna, komentatorka zagadnień prawnych, autorka książek, była prokuratorka. 
Od roku 1996 do 2007 prowadziła program "Closing Arguments" emitowany przez kanał Court TV. Od roku 2005 do 2016 prowadziła program informacyjny o tematyce kryminalno-prawnej "Nancy Grace", emitowany przez stację HLN. Od 10 stycznia 2017 Grace prowadzi podcast zatytułowany „"Crime Stories with Nancy Grace"”.
Wcześniej była prokuratorką prokuratury okręgowej w Atlancie, w stanie Georgia.
Wczesne życie.
Nancy Grace urodziła się w Macon w stanie Georgia jako najmłodsze z trojga dzieci. Jej matka Elizabeth pracowała w fabryce, a ojciec był spedytorem w liniach kolejowych Southern Railway. Jej starsze rodzeństwo to brat Mac Jr. i siostra Ginny. Członkowie rodziny Grace są wieloletnimi członkami kościoła Macon's Liberty United Methodist Church, gdzie Elizabeth gra na organach, a Mac Sr. był kiedyś nauczycielem w Szkole Niedzielnej.
Edukacja i kariera.
Studia.
Nancy Grace ukończyła Macon's Windsor Academy w 1977 roku. Następnie uczęszczała do Valdosta State University, a później uzyskała tytuł licencjata z Mercer University. Jako studentka Grace była fanką literatury szekspirowskiej i zamierzała zostać profesorem języka angielskiego. Po zabójstwie jej narzeczonego Keitha Griffina, gdy miała 19 lat, Grace zdecydowała się zapisać na studia prawnicze i została prokuratorką, a także działaczką na rzecz praw ofiar przestępstw. 
Nancy Grace otrzymała tytuł doktora nauk prawnych w Walter F. George School of Law na Uniwersytecie Mercer, gdzie była członkinią komisji prawniczej. Następnie uzyskała tytuł magistra prawa w zakresie prawa konstytucyjnego i karnego na Uniwersytecie w Nowym Jorku. Jest autorką artykułów i opinii dla czasopism prawniczych, w tym American Bar Association Journal. Pracowała jako urzędnik sędziego sądu federalnego oraz zajmowała się prawem antymonopolowym i ochroną konsumentów w Federalnej Komisji Handlu. Wykładała spory sądowe w Georgia State University College of Law oraz prawo biznesowe w GSU's School of Business. Od 2006 roku jest członkinią rady powierniczej Uniwersytetu Mercer.
Kariera w prokuraturze.
Przez prawie dziesięć lat Grace pracowała w biurze prokuratora okręgowego w Atlancie, w hrabstwie Fulton jako prokurator specjalny. Jej praca skupiała się na przypadkach przestępstw obejmujących seryjne morderstwa, gwałty, molestowanie dzieci i podpalenia. Grace opuściła prokuraturę po tym, jak prokurator okręgowy, pod którym pracowała, zdecydował się nie ubiegać o reelekcję.
W czasie swojej kariery prokuratorskiej Grace otrzymała reprymendę od Sądu Najwyższego stanu Georgia za zatajanie dowodów i używanie niestosownych stwierdzeń w sprawie podpalenia i morderstwa w 1997 roku. Sąd uchylił wyrok skazujący w tej sprawie i uznał, że zachowanie Grace „"dowodzi jej lekceważenia zasad rzetelnego procesu i uczciwości i że jest niewybaczalne"”. Ponadto federalna opinia odwoławcza z 2005 r. wydana przez sędziego Williama H. Pryora Jr. wykazała, że Grace postępowała wbrew etyce zawodu w sprawie potrójnego morderstwa z 1990 r., w którym wstrzymała dowody w sprawie i zezwoliła detektywowi składać fałszywe zeznania pod przysięgą. Wyrok za morderstwo został podtrzymany w mocy pomimo niewłaściwego postępowania Grace.
Kariera telewizyjna.
Po opuszczeniu biura prokuratury hrabstwa Foulton, Grace przyjęła propozycję Stevena Brilla, założyciela stacji Court TV, aby wspólnie zrobić program z komentarzem prawniczym. Drugim prezenterem był adwokat Johnnie Cochran, znany z reprezentowania w sądach takich osób jak O.J. Simpson, Michael Jackson, Tupac Shakur czy Snoop Dogg. Po odejściu Cochrana Nancy Grace została przeniesiona do programu "Trial Heat", w którym relacjonowała procesy sądowe w latach 1996–2004. W latach 1998–2007 prowadziła program o podobnym profilu zatytułowany "Closing Arguments", a w latach 2004–2007 "Nancy Grace Investigates". W 2007 roku odeszła ze stacji Court TV.
W lutym 2005 r. rozpoczęła program analizy prawnej aktualnych zagadnień kryminalnych zatytułowany "Nancy Grace." Emitowany był w CNN Headline News (obecnie HLN) do 2016 roku. 13 lipca 2019 r. zapoczątkowała program „"Injustice with Nancy Grace"” w telewizji Oxygen.
Życie prywatne.
W kwietniu 2007 roku Grace poślubiła Davida Lincha, bankiera inwestycyjnego z Atlanty, podczas małej prywatnej ceremonii. Poznali się, gdy studiowała na Uniwersytecie Mercer w latach siedemdziesiątych. W listopadzie 2007 r. urodziły im się bliźniaki: Lucy Elizabeth i John David. 

</doc>
<doc id="4922461" url="https://pl.wikipedia.org/wiki?curid=4922461" title="Nicholas A’Hern">
Nicholas A’Hern

Nicholas Mark „Nick” A’Hern (ur. 6 stycznia 1969 w Swansea) – australijski lekkoatleta, chodziarz, dwukrotny mistrz igrzysk Wspólnoty Narodów, trzykrotny olimpijczyk.
Urodził się w Walii, ale reprezentował Australię.
Kariera sportowa.
Zajął 7. miejsce w chodzie na 10 000 metrów na mistrzostwach świata juniorów w 1988 w Sudbury
Startując w konkurencji seniorów został zdyskwalifikowany w eliminacjach chodu na 5000 metrów na halowych mistrzostwach świata w 1991 w Sewilli. Zajął 20. miejsce w chodzie na 20 kilometrów na mistrzostwach świata w 1991 w Tokio, 22. miejsce na tym dystansie na igrzyskach olimpijskich w 1992 w Barcelonie oraz 24. miejsce, również w chodzie na 20 kilometrów, na mistrzostwach świata w 1993 w Stuttgarcie.
Zdobył złoty medal w chodzie na 30 kilometrów na igrzyskach Wspólnoty Narodów w 1994 w Victorii, wyprzedzając Tima Berretta z Kanady i Scotta Nelsona z Nowej Zelandii. Zajął 11. miejsce w chodzie na 20 kilometrów na mistrzostwach świata w 1995 w Göteborgu.
Na igrzyskach olimpijskich w 1996 w Atlancie A’Hern zajął 4. miejsce w chodzie na 20 kilometrów, a na mistrzostwach świata w 1997 w Atenach 18. miejsce w tej konkurencji.
Zwyciężył w chodzie na 20 kilometrów na igrzyskach Wspólnoty Narodów 1998 w Kuala Lumpur przed Kanadyjczykiem Arturo Huertą i swym kolegą z reprezentacji Australii Nathanem Deakesem. Zajął 26. miejsce na tym dystansie na mistrzostwach świata w 1999 w Sewilli i 10. miejsce na igrzyskach olimpijskich w 2000 w Sydney.
Pięciokrotnie startował w pucharze świata, zawsze w chodzie na 20 kilometrów, zajmując następujące miejsca: 1991 w San Jose – 15. miejsce, 1993 w Monterrey – 13. miejsce, 1995 w Pekinie – 15. miejsce, 1997 w Poděbradach – 12. miejsce i 1999 w Mézidon-Canon – nie ukończył.
Mistrz Australii w chodzie na 5000 metrów od 1990/1991 do 1997/1998, w chodzie na 20 kilometrów w latach 1995–1998 i w chodzie na 30 kilometrów w 1994, a także wicemistrz w chodzie na 5000 metrów w 1989/1990 i w chodzie na 20 kilometrów w 1990, 1999 i 2000.
Rekordy życiowe.
A’Hern miał następujące rekordy życiowe:

</doc>
<doc id="4922464" url="https://pl.wikipedia.org/wiki?curid=4922464" title="Nick A'Hern">
Nick A'Hern



</doc>
<doc id="4922465" url="https://pl.wikipedia.org/wiki?curid=4922465" title="Penicillium gladioli">
Penicillium gladioli

Penicillium gladioli Machacek – gatunek grzybów z rodziny "Aspergillaceae". Jest jednym z wielu gatunków "Penicillium" (pędzlaków) wywołujących chorobę o nazwie penicilioza cebul (zgnilizna pędzlakowa). 
Systematyka i nazewnictwo.
Pozycja w klasyfikacji według Index Fungorum: "Penicillium, Aspergillaceae, Eurotiales, Eurotiomycetidae, Eurotiomycetes, Pezizomycotina, Ascomycota, Fungi".
Po raz pierwszy opisany został na pędach żywych mieczyków ("Gladiolus") w Kanadzie w 1927 r.
Synonimy

</doc>
<doc id="4922469" url="https://pl.wikipedia.org/wiki?curid=4922469" title="Hiroshima">
Hiroshima



</doc>
<doc id="4922471" url="https://pl.wikipedia.org/wiki?curid=4922471" title="Penicillium paxilli">
Penicillium paxilli

Penicillium paxilli Bainier – gatunek grzybów z rodziny "Aspergillaceae". Jest jednym z wielu gatunków "Penicillium" (pędzlaków) wywołujących chorobę o nazwie penicilioza cebul (zgnilizna pędzlakowa). 
Systematyka i nazewnictwo.
Pozycja w klasyfikacji według Index Fungorum: "Penicillium, Aspergillaceae, Eurotiales, Eurotiomycetidae, Eurotiomycetes, Pezizomycotina, Ascomycota, Fungi".

</doc>
<doc id="4922472" url="https://pl.wikipedia.org/wiki?curid=4922472" title="Penicillium ochrochloron">
Penicillium ochrochloron

Penicillium ochrochloron Biourge – gatunek grzybów z rodziny "Aspergillaceae". Jest jednym z wielu gatunków "Penicillium" (pędzlaków) wywołujących chorobę o nazwie penicilioza cebul (zgnilizna pędzlakowa). 
Systematyka i nazewnictwo.
Pozycja w klasyfikacji według Index Fungorum: "Penicillium, Aspergillaceae, Eurotiales, Eurotiomycetidae, Eurotiomycetes, Pezizomycotina, Ascomycota, Fungi".

</doc>
<doc id="4922475" url="https://pl.wikipedia.org/wiki?curid=4922475" title="POP BRIO">
POP BRIO



</doc>
<doc id="4922477" url="https://pl.wikipedia.org/wiki?curid=4922477" title="Clubiona brevipes">
Clubiona brevipes

Clubiona brevipes – gatunek pająka z rodziny aksamitnikowatych.
Taksonomia.
Gatunek ten opisany został po raz pierwszy w 1841 roku przez Johna Blackwalla.
Opis.
Samce osiągają od 4 do 6 mm, a samice od 4,4 do 7 mm długości ciała. Karapaks zmierzony u 9 samców miał od 1,94 do 2,4 mm długości i od 1,35 do 1,67 mm szerokości, zaś u 12 samic od 2,01 do 2,47 mm długości i od 1,35 do 1,73 mm szerokości. Ubarwienie karapaksu jest rudobrązowe lub brązowawe z brzegiem ciemnobrązowym do czarniawego. Szczękoczułki są ciemnobrązowe do czarnych, zaopatrzone w 4 zęby na przedniej i 2 na tylnej krawędzi. Sternum ma kolor brązowawy u samca i żółtawobrązowy u samicy. Odnóża są żółte lub jasnożółtawobrązowe. Kolejność par odnóży od najdłuższej do najkrótszej przedstawia się następująco: IV, II, I, III. Opistosoma (odwłok) ma wierzch jasnobrązowy do rudobrązowego, u samca z jaśniejszymi kropkami na przedzie, a u samicy niekiedy z niewyraźnym znakiem pośrodku części przedniej oraz niewyraźnymi szewronami w części tylnej. Spód opistosomy jest jasnożółtawobrązowy do jasnobrązowego.
Nogogłaszczki samca mają sięgającą grzbietowo na ponad połowę długości cymbium apofizę retrolateralną o skomplikowanym kształcie, a mianowicie zaopatrzoną w cienki i zagięty wyrostek w części proksymalnej, płatek w części grzbietowej, a na szczycie zakrzywioną i rozwidloną. Tegulum ma wyraźną, haczykowatą apofizę tegularną osadzoną przednio-bocznie. Ponadto aparat kopulacyjny samca odznacza się krótkim, zakrzywionym i błoniasto zwieńczonym embolusem oraz brakiem konduktora.
Położona w pobliżu bruzdy epigastrycznej, szersza niż dłuższa płytka płciowa samicy ma mały, poprzecznie prostokątny przedsionek. Długie przewody kopulacyjne zataczają pętlę wokół wtórnych zbiorników nasiennych, po czym wchodzą do pierwotnych zbiorników nasiennych, do których uchodzą również przewody zapładniające. Półkolisty fragment przewodów kopulacyjnych widoczny jest wzdłuż tylnej krawędzi płytki płciowej.
Występowanie i biologia.
Pająk znany z Portugalii, Hiszpanii, Irlandii, Wielkiej Brytanii, Andory, Francji, Belgii, Holandii, Niemiec, Szwajcarii, Liechtensteinu, Austrii, Włoch, Słowenii, Chorwacji, Danii, południowej Szwecji, Norwegii, Polski, Czech, Słowacji, Węgier, Białorusi, Ukrainy, Mołdawii, Rumunii, Bułgarii, Serbii, Czarnogóry, Macedonii Północnej, Grecji, Rosji, Gruzji, Azerbejdżanu i Japonii.
Zamieszkuje lasy z brzozami i dębami, skraje lasów i ogrody. Bytuje na liściach krzewów, porostach, na pniach drzew i pod ich korą. Cykl rozwojowy jest dwuletni. Zimuje I lub II stadium rozwojowe oraz stadium przeddorosłe. Dojrzałe samice spotyka się od stycznia do listopada, a samce od marca do sierpnia.

</doc>
<doc id="4922478" url="https://pl.wikipedia.org/wiki?curid=4922478" title="Clubiona caerulescens">
Clubiona caerulescens

Clubiona caerulescens – gatunek pająka z rodziny aksamitnikowatych. Zamieszkuje Eurazję, od Półwyspu Iberyjskiego po Wyspy Japońskie.
Taksonomia.
Gatunek ten opisany został po raz pierwszy w 1867 roku przez Ludwiga C.C. Kocha.
Opis.
Samce osiągają od 6 do 8 mm, a samice od 6 do 10 mm długości ciała. Karapaks zmierzony u 20 samców miał od 2,76 do 3,6 mm długości i od 1,99 do 2,62 mm szerokości, zaś u 20 samic od 3 do 3,83 mm długości i od 2,17 do 2,71 mm szerokości. Ubarwienie karapaksu jest żółtawobrązowe lub czerwonobrązowe. Szczękoczułki są rudobrązowe lub ciemnobrązowe. Sternum ma kolor jasnożółtawobrązowy z ciemniejszymi brzegami. Odnóża są żółte lub jasnożółtawobrązowe. Opistosoma (odwłok) ma wierzch rudobrązowy z jasnymi kropkami, zaś spód żółtawobrązowy z czterema rzędami jasnych kropek. Powierzchnię opistosomy porastają błyszczące włoski.
Nogogłaszczki samca mają golenie znacznie większe od bulbusów. Ich dużą, sięgającą grzbietowo na ponad połowę długości cymbium apofizę retrolateralną cechuje skomplikowany kształt: szeroka część środkowa zaopatrzona jest w trzy wyrostki dystalne, przysadzista część grzbietowa ma kształt kła, mniejsza część mezalna ma formę haczykowatą, a część brzuszna jest płytkowata, nieco łukowata i zaopatrzona w kilka ząbków. Łącznie apofiza ta ma 4 wyrostki. Wierzchołkowa część bulbusa zdominowana jest przez embolus o bardzo cienkiej, nitkowatej części odsiebnej. Ponadto aparat kopulacyjny samca odznacza się błoniastym i nieco wystającym konduktorem.
Dłuższa niż szeroka płytka płciowa samicy jest w ⅓ sięga poza bruzdę epigastryczną i ma szeroki otwory kopulacyjne położone po bokach jej tylnego końca. Przewody kopulacyjne są poskręcane. Spośród dwóch par zbiorników nasiennych pierwotne są mniejsze niż wtórne.
Występowanie i biologia.
Pająk znany z Hiszpanii, Irlandii, Wielkiej Brytanii, Francji, Belgii, Holandii, Niemiec, Szwajcarii, Austrii, Włoch, Słowenii, Chorwacji, Danii, Szwecji, Norwegii, Finlandii, Estonii, Łotwy, Litwy, Polski, Czech, Słowacji, Węgier, Białorusi, Ukrainy, Mołdawii, Rumunii, Bułgarii, Serbii, Czarnogóry, Albanii, Grecji, Rosji, Kazachstanu, Chin i Japonii.
Zamieszkuje lasy liściaste, gdzie bytuje na roślinach zielnych i drzewiastych. Dojrzałe samice spotyka się cały rok, a samce od maja do października.

</doc>
<doc id="4922480" url="https://pl.wikipedia.org/wiki?curid=4922480" title="Penicillium solitum">
Penicillium solitum

Penicillium solitum Westling – gatunek grzybów z rodziny "Aspergillaceae". 
Systematyka i nazewnictwo.
Pozycja w klasyfikacji według Index Fungorum: "Penicillium, Aspergillaceae, Eurotiales, Eurotiomycetidae, Eurotiomycetes, Pezizomycotina, Ascomycota, Fungi".
Neotyp CBS 424.89 (designated by Frisvad &amp; Samson, "Stud. Mycol." 49: 31. 2004) 
Po raz pierwszy opisany został na owocach wanilii płaskolistnej ("Vanilla planifolia") i leszczyny pospolitej ("Corylus avellana") w Szwecji.
Ma około 20 synonimów nazwy naukowej.
Występowanie i znaczenie.
Występuje powszechnie na całym świecie. Wyizolowano go nawet z osadów morskich w Antarktyce. Jest jednym z gatunków pędzlaków ("Penicillium") wywołujących mokrą zgniliznę jabłek. Używany jest przy wytwarzaniu tradycyjnie produkowanej tyrolskiej wędzonej i peklowanej szynki. Jest używany do biosyntezy statyn. 

</doc>
<doc id="4922481" url="https://pl.wikipedia.org/wiki?curid=4922481" title="Fuchū (Hiroshima)">
Fuchū (Hiroshima)



</doc>
<doc id="4922482" url="https://pl.wikipedia.org/wiki?curid=4922482" title="Prefektura Hiroshima">
Prefektura Hiroshima



</doc>
<doc id="4922486" url="https://pl.wikipedia.org/wiki?curid=4922486" title="Komentarz (gatunek literacki)">
Komentarz (gatunek literacki)

Komentarz – gatunek literatury użytkowej, w którym autor omawia, interpretuje i opatruje szczegółowymi uwagami oraz wyjaśnieniami dzieło innego autora.
Charakterystyka.
Komentarze znane są z kultur, dla których istotna była analiza i interpretacja tekstów: żydowskiej, zachodniej, muzułmańskiej, indyjskiej czy chińskiej. Mogły przybierać różne formy, często łącząc się z innymi gatunkami. Znane są komentarze w formie traktatu, prologu, „komentarza bieżącego” (komentarza do całego tekstu, ustęp po ustępie), hypomnematów, listu, glosy, eseju, scholiów, krótkiego wykładu, parafrazy, podsumowania, przypisów wyjaśniających, notatek (w szczególności marginalnych). 
Komentowano teksty, które niosły ze sobą istotne znaczenie oraz cieszyły się autorytetem; w szczególności komentowano literaturę filozoficzną, religijną (duża rola komentarzy biblijnych), kanoniczne teksty literackie oraz teksty prawne.
Znaczenie i funkcje komentarzy były zmienne. W pewnych epokach i kulturach ich rola mogła maleć lub rosnąć (nawet stawać się dominującym gatunkiem w danej dyscyplinie). Wiele komentarzy było zwykłą kopią czy kompilacją innych tekstów. Pomimo że nie miały charakteru twórczego, spełniły ważną rolę w upowszechnianiu tekstów i ich zachowaniu przez stulecia. W niektórych przypadkach praca komentatorów nie miała jednak tylko charakteru odtwórczego. Komentowanie było formą analizowania idei lub przedstawiania własnego stanowiska. Korzystanie z formy komentarza służyć wtedy miało celom polemicznym, pozwalały autorowi wpisać się w pewną tradycję, wesprzeć się autorytetem komentowanego tekstu czy złagodzić radykalny wydźwięk swoich tez. W ramach tej formy literackiej rozwinięto również nowe koncepcje filozoficzne. Wpływowe komentarze wyznaczały sposób interpretacji dzieł filozoficznych dla całych epok, same będąc przedmiotem dalszych komentarzy. Np. komentarze Porfiriusza i Boecjusza, wykazujące zgodność myśli Arystotelesa i Platona, czy komentarz Porfiriusza do Kategorii Arystotelesa, argumentujący, że dzieło dotyczy słów, a nie rzeczy. 
W epoce nowożytnej komentarz stał się podstawową formą krytyki tekstu, dokonywanej przez humanistykę i nauki historyczne. Komentarze były szczegółową analizą historyczną, filologiczną, kulturową i filozoficzną danego tekstu, zmierzającą do objaśnienia jego wewnętrznej struktury i zewnętrznego kontekstu.
Historia.
Łacińskie słowo "commentarius" oznaczało notatnik, traktat czy streszczenie. Słowo to w znaczeniu „komentarz do cudzego tekstu” pojawiło się u Cycerona ("De oratore", 1.240), a do powszechnego użytku weszło w tekstach Swetoniusza i Gelliusza (I−II w. n.e.). 
Gatunek ukształtował się w późnej starożytności, natomiast w zachodnim średniowieczu stał się jednym z głównych gatunków literackich, powszechnie stosowanym w dydaktyce, filozofii, teologii i prawie. Był nadal w powszechnym użyciu we wczesnej nowożytności, a następnie stracił na popularności. Komentarze w starożytności i średniowieczu skupione były na wyjaśnianiu komentowanego tekstu. Z kolei jego współczesna forma częściej poświęcona jest drobiazgowym analizowaniu pojęć, języka oraz objaśnianiu historycznego i kulturowego kontekstu dzieła. 
Komentarz ukształtował się w starożytnym piśmiennictwie filozoficznym. Wywodzi się prawdopodobnie z polemik między pierwszymi filozofami, a następnie z rosnącego znaczenia uważnej lektury tekstów (przełom V i IV w. p.n.e.). Przykładem takiego wczesnego utworu jest "Protagoras" Platona, w którym Sokrates krytycznie komentuje wiersz Simonidesa. Wreszcie powstanie komentarza wiązane jest z powstaniem szkół filozoficznych, w szczególności szkoły perypatetyckiej, opartej na tekstach Arystotelesa. Jako jednego z pierwszych komentatorów uznaje się Andronikosa z Rodos, który zebrał i opracował dorobek Arystotelesa. Komentarz jako samodzielny gatunek literacki pojawił się w dopiero w II w. n.e. i jest wiązany z Aleksandrem z Afrodyzji. Gatunek komentarza biblijnego ukształtował się później, w III w., pod wpływem komentarzy neoplatońskich oraz egzegezy żydowskiej. 
W okresie 200−700 r.n.e. komentarz stał się podstawową formą uprawiania filozofii. Związane jest to z rozwojem neoplatonizmu i rosnącą rolą egzegezy tekstów filozoficznych (szczególnie Platona, Arystotelesa i stoików). W II−III w. n.e., w środowisku drugiej sofistyki rozwinął się też komentarz o charakterze filologicznym. Był on drobiazgową analizą klasycznych tekstów pod kątem języka, argumentacji i retoryki.
W późnej starożytności pojawili się autorzy znani głównie (lub wyłącznie) jako komentatorzy. Byli to Plotyn, Jamblich, Aleksander z Afrodyzji, Porfiriusz. Teksty, które przetrwały do czasów współczesnych, to prawie wyłącznie teksty filozoficzne, teologiczne, matematyczne i medyczne. Najprawdopodobniej komentowano również inne rodzaje tekstów (np. teksty literackie), jednak nie zostały one przekazane do czasów współczesnych. 
Komentarz był jednym z podstawowych gatunków średniowiecznej literatury teologicznej i filozoficznej (w tym: dotyczącej filozofii przyrody), a w XIII i XIV w. był gatunkiem najważniejszym w piśmiennictwie łacińskim. Najważniejszymi tekstami były wtedy "Sentencje" Piotra Lombarda i komentarze do tekstów Arystotelesa. Z kolei w kulturze islamu komentarze rozkwitły w epoce poklasycznej (od XI do początku XX w.).
Mostem łączącym późnostarożytną neoplatońską tradycję komentowania z filozofią średniowieczną były prace Boecjusza. W średniowiecznej kulturze komentarze autorów chrześcijańskich, muzułmańskich i żydowskich wchodziły ze sobą w dialog. Do szczególnie cenionych w piśmiennictwie łacińskich komentatorów autorów starożytnych należał Awerroes, określany przydomkiem „Komentatora”. Ok. V w. n.e. zmieniła się forma komentarzy. W późnej starożytności były to często osobne książki, odrębne od komentowanego dzieła (hypomnemata), natomiast w średniowieczu bardzo popularna była forma komentarzy zespolonych z tekstem oryginalnym, np. komentarzy marginalnych (scholia). 
Założeniem, które leżało u podstaw rosnącej roli komentarza, było to, że pewne istotne teksty (jak teksty Arystotelesa czy Biblia) mówią coś istotnego o rzeczywistości i poprzez ich egzegezę można tę rzeczywistość poznawać. Komentarze związane też były z rozwojem średniowiecznych uniwersytetów. Tak jak filozofia jako dyscyplina opierała się na komentowaniu tekstów Arystotelesa, tak teologia opierała się na komentowaniu Biblii.
Renesansowi humaniści korzystali z komentarzy jako instrumentu dotarcia do źródłowej formy tekstu: oczyszczenia go z późniejszych zniekształceń, odkrycia tradycji tekstualnych i oryginalnego znaczenia zawartych w nim sensów. Rozpoczęli oni systematyczną publikację tekstów źródłowych: łacińskich, greckich i arabskich. Od 1530 rozpoczęto edycje dwujęzyczne (język oryginału wraz z językiem wernakularnym). Publikowano także na nowo najważniejsze komentarze średniowieczne (Tomasza z Akwinu, Alberta Wielkiego). Pod koniec XVI w. powszechnie dostępne już były teksty oryginalne wraz z komentarzami łacińskimi, greckimi i arabskimi. 
Obok komentarzy humanistycznych kontynuowana była tradycja komentarzy scholastycznych. Wpływowe były komentarze do Tomasza z Akwinu autorstwa scholastyków hiszpańskich Franciszka Suáreza, Gabriela Vásqueza, Francisco de Vitorii. Wraz z działalnością szkoły w Salamance nowożytne komentarze dzieła Tomasza z Akwinu wyparły "Sentencje" Piotra Lombarda. 
Rewolucja naukowa we wczesnej nowożytności spowodowała również zmianę w traktowaniu autorytatywnych tekstów. Teksty te przestały być podstawowym źródłem wiedzy o świecie i zostały zastąpione doświadczeniem oraz osądem rozumu. Kartezjusz wypowiadał się ostro przeciwko komentarzom jako formie wyrażania idei filozoficznych. Znacząco spadła też rola autorytetu w poznawaniu rzeczywistości – na rzecz niezależnego osądu. Wraz z tymi zmianami komentarze stały się formą analizy samego tekstu, a nie dziełem o pozatekstualnej rzeczywistości.
W XVIII w. komentarz zaczął przybierać formę rozbudowanych przypisów. We współczesnym edytorstwie można rozróżnić trzy formy relacji między tekstem komentowanym a komentarzem: tekst źródłowy (wydanie samodzielnego tekstu), edycja krytyczna (tekst z komentarzem, np. komentarzem tekstologicznym) i komentarz (komentarz bez tekstu źródłowego).

</doc>
<doc id="4922487" url="https://pl.wikipedia.org/wiki?curid=4922487" title="Podgatunek typowy">
Podgatunek typowy



</doc>
<doc id="4922489" url="https://pl.wikipedia.org/wiki?curid=4922489" title="Penicillium verrucosum">
Penicillium verrucosum

Penicillium verrucosum Dircx – gatunek grzybów z rodziny "Aspergillaceae".
Systematyka i nazewnictwo.
Pozycja w klasyfikacji według Index Fungorum: "Penicillium, Aspergillaceae, Eurotiales, Eurotiomycetidae, Eurotiomycetes, Pezizomycotina, Ascomycota, Fungi".
Neotyp IMI 200310 (designated by Frisvad &amp; Samson, "Stud. Mycol." 49: 29. 2004).
Synonimy”
Morfologia i fizjologia.
Hodowla na różnych podłożach jest jedną z metod identyfikacji gatunków rodzaju "Penicillium". "Penicillium verrucosum" rośnie wolno. Po 7 dniach na podłożu Czapek (CYA) osiąga od 15 mm do 25 mm wzrostu średnicy zarówno, podobnie na podłożu MEA). Na podłożach tych ma białą grzybnię i szaro-zielone do matowozielonych konidia. Rewers na CYA ma kolor od żółto-brązowego do ciemnobrązowego i od matowego brązu do oliwkowego na MEA. Niektóre szczepy mogą mieć różnokolorowe konidia, w tym ciemnozielone i niebiesko-zielone. Na CYA zarodnikuje bardziej niż na MEA. Konidia mają gładkie ściany i średnicę od około 2,5 μm do 3,0 μm. Początkowo są elipsoidalne, później a później kuliste lub prawie kuliste. Konidiofory zwykle rozgałęzione dwustopniowo, czasem trójstopniowo. Mają szorstkie ściany ze ściśle upakowanymi gałęziami i metulami. Fialidy krótkie, kolbowate z wyraźnymi szyjkami.
"P. verrucosum" ma charakterystyczny zapach, który określa się jako ziemisty i ostry. Konidia mają zdolność kiełkowania w temperaturach od 0 °C do 31 °C, ale optymalne temperatury do kiełkowania mieszczą się między 21 °C a 23 °C. Produkty metaboliczne tego grzyba to: 2-okten-1-ol i 1-oktanol oraz ochratoksyna A, brewianamid A, cytrynina, kwas penicylowy, ergosterol, palmitynian ergosterylu, mezo-erytrytol, mannitol, kwas wiridikatowy, wiridikatol, wiridikatyna, ksantomegnina, wiomegnina, rubrosulfin, viopurpurine, 3-O-methylviridicatin, cyclopenin, cyclopenol. 
Występowanie i znaczenie.
"Penicillium verrucosum" to gatunek psychrofilny, żyjący w niskich temperaturach. Występuje w klimacie umiarkowanym i chłodnym, głównie w Europie Północnej, w niektórych częściach Ameryki Północnej i Ameryki Południowej. Rozwija się na zbożach, nasionach i butwiejącej roślinności, oraz w paszach dla zwierząt, w których zboża (zwykle jęczmień, pszenica i żyto) są głównym składnikiem. Ale notowano go także na korzeniach i nasionach pomidora i na jabłkach, na których jest jednym z gatunków pędzlaków ("Penicillium") wywołujących mokrą zgniliznę jabłek. 
Zatrucia u ludzi i zwierząt.
"P. verrucosum" wytwarza bardzo silną mykotoksynę zwaną ochratoksyną A (OTA). Ma ona dla ludzi i wielu zwierząt działanie immunosupresyjne, genotoksyczne i teratogenne (rakotwórcze). Po spożyciu paszy skażonej tą mykotoksyną świnie hodowane w Europie Północnej i Środkowej zapadają na zapalenie nerek. Stwierdzono, że spożycie zanieczyszczonego nią jęczmienia jest toksyczne dla szczurów, a zanieczyszczony ryż jest toksyczny dla myszy. W latach 50. XX wieku na obszarach bliskich geograficznie, takich jak Bułgaria, Jugosławia i Rumunia, pojawiały się doniesienia o chorobach nerek wśród ludzi i wysokich wskaźnikach śmiertelności. Zjawisko to nazwano bałkańską endemiczną nefropatią. Spowodowana ona była spożywaniem mięsa świni skażonego ochratoksyną A. Gromadziła się ona w tkance tłuszczowej świń, a nie była wydalana ze względu na jej rozpuszczalność w tłuszczu. W Europie podjęto wysiłki, aby monitorować poziomy OTA w żywności, tworząc przepisy dotyczące maksymalnych dopuszczalnych jej poziomów. Tworzenie wytycznych pozwala na zwrócenie szczególnej uwagi na lokalne specjały, takie jak kaszanki i kiełbaski, które przyrządza się z krwi wieprzowej.

</doc>
<doc id="4922495" url="https://pl.wikipedia.org/wiki?curid=4922495" title="Jerzykowscy herbu Ostoja">
Jerzykowscy herbu Ostoja

Jerzykowscy (Jurzykowscy, Irzykowscy) – polski ród szlachecki pieczętujący się herbem Ostoja, należący do heraldycznego rodu Ostojów (Mościców). Jerzykowscy swoje nazwisko wzięli od wsi Jurzykowo (obecnie Jerzykowo koło Pobiedzisk), położonej w dawnym pow. gnieźnieńskim województwa poznańskiego. Jerzykowscy zostali wspomnieni w herbarzu Bartosza Paprockiego. Od Jerzykowskich pochodzą Baranowscy herbu Ostoja.
Najstarsze świadectwa źródłowe dotyczące rodu.
Poniżej wymienione są wybrane świadectwa źródłowe dotyczące Jerzykowskich herbu Ostoja oraz wsi gniazdowej Jerzykowa, do połowy XV wieku.
Majątki ziemskie należące do rodu.
Poniżej wymienione są ważniejsze dobra ziemskie należące do Jerzykowskich h. Ostoja.
Jerzykowo, Gortatowo, Szyszłowo, Kowalskie, Komorowo, Baranowo, Kozarzew, Gorazdowo, Borkowo, Psarskie, Kościeszki, Białężyn, Oborzyska, Rosnowo, Jarosławiec, Błażkowa, Wilanowiec, Niewierz.

</doc>
<doc id="4922496" url="https://pl.wikipedia.org/wiki?curid=4922496" title="TV2 Comedy">
TV2 Comedy

TV2 Comedy (zapis stylizowany: TV2 COME:DY; dawniej Humor+) – węgierski kanał telewizyjny, nadający programy i seriale rozrywkowe. Został uruchomiony w 2016 r. jako Humor+; od 2020 r. funkcjonuje pod nazwą TV2 Comedy.

</doc>
<doc id="4922497" url="https://pl.wikipedia.org/wiki?curid=4922497" title="Humor+">
Humor+



</doc>
<doc id="4922504" url="https://pl.wikipedia.org/wiki?curid=4922504" title="TV2 Séf">
TV2 Séf

TV2 Séf (dawniej: Chili TV, LiChi TV) – węgierski kanał telewizyjny o tematyce gastronomicznej. Został uruchomiony w 2016 r. jako Chili TV; w 2018 r. zmienił nazwę na LiChi TV; od 2020 r. funkcjonuje pod nazwą TV2 Séf.

</doc>
<doc id="4922505" url="https://pl.wikipedia.org/wiki?curid=4922505" title="LiChi TV">
LiChi TV



</doc>
<doc id="4922506" url="https://pl.wikipedia.org/wiki?curid=4922506" title="Chili TV">
Chili TV



</doc>
<doc id="4922518" url="https://pl.wikipedia.org/wiki?curid=4922518" title="Boing (Hiszpania)">
Boing (Hiszpania)

Boing – hiszpański kanał telewizyjny adresowany do dzieci. Został uruchomiony w 2010 roku.

</doc>
<doc id="4922520" url="https://pl.wikipedia.org/wiki?curid=4922520" title="Telecinco">
Telecinco

Telecinco – hiszpański kanał telewizyjny. Został uruchomiony w 1989 roku. Kanał był dawniej znany jako Tele 5. Swoje eksperymentalne transmisje rozpoczął 10 marca 1989, a rok później został oficjalnie uruchomiony 3 marca 1990, stając się piątym ogólnokrajowym kanałem telewizji naziemnej i drugim prywatnym kanałem w Hiszpanii. W 1997 roku Tele 5 został przemianowany na Telecinco.

</doc>
<doc id="4922522" url="https://pl.wikipedia.org/wiki?curid=4922522" title="Cuatro">
Cuatro

Cuatro – hiszpański kanał telewizyjny. Został uruchomiony w 2005 roku.

</doc>
<doc id="4922524" url="https://pl.wikipedia.org/wiki?curid=4922524" title="Chaldejscy eparchowie Toronto">
Chaldejscy eparchowie Toronto

Eparchowie Toronto − eparchowie eparchii Mar Addai w Toronto Kościoła katolickiego obrządku chaldejskiego (od 2011 roku). 

</doc>
<doc id="4922525" url="https://pl.wikipedia.org/wiki?curid=4922525" title="Pogo (indyjski kanał telewizyjny)">
Pogo (indyjski kanał telewizyjny)

Pogo – indyjski kanał telewizyjny adresowany do dzieci. Nadaje treści w językach hindi i tamilskim. Został uruchomiony w 2004 roku.

</doc>
<doc id="4922527" url="https://pl.wikipedia.org/wiki?curid=4922527" title="Kushi TV">
Kushi TV

Kushi TV – indyjski kanał telewizyjny adresowany do dzieci, należący do Sun Network. Nadaje treści w języku telugu. Został uruchomiony w 2009 roku.

</doc>
<doc id="4922530" url="https://pl.wikipedia.org/wiki?curid=4922530" title="Chintu TV">
Chintu TV

Chintu TV – indyjski kanał telewizyjny adresowany do dzieci, należący do Sun Network. Nadaje treści w języku kannada. Został uruchomiony w 2009 roku.

</doc>
<doc id="4922532" url="https://pl.wikipedia.org/wiki?curid=4922532" title="Chutti TV">
Chutti TV

Chutti TV – indyjski kanał telewizyjny adresowany do dzieci, należący do Sun Network. Nadaje treści w języku tamilskim. Został uruchomiony w 2007 roku.

</doc>
<doc id="4922535" url="https://pl.wikipedia.org/wiki?curid=4922535" title="Kochu TV">
Kochu TV

Kochu TV – indyjski kanał telewizyjny adresowany do dzieci, należący do Sun Network. Nadaje treści w języku malajalam. Został uruchomiony w 2011 roku.

</doc>
<doc id="4922536" url="https://pl.wikipedia.org/wiki?curid=4922536" title="Północna Izba Gospodarcza w Szczecinie">
Północna Izba Gospodarcza w Szczecinie

Północna Izba Gospodarcza w Szczecinie – organizacja samorządu gospodarczego działająca na podstawie ustawy z dnia 30 maja 1989 r. o izbach gospodarczych. Północną Izbę Gospodarczą utworzyli przedstawiciele firm, aby działać na rzecz przedsiębiorstw z regionu. Zrozumienie potrzeb biznesu oraz świadomość najnowszych trendów sprawia, że oferty korzystają zarówno małe, w tym jednoosobowe firmy, jak i duże przedsiębiorstwa. Współpraca z Izbą daje każdemu podmiotowi wiele korzyści.
Historia.
Północna Izba Gospodarcza powstała w 1997 roku w Szczecinie z inicjatywy 60 firm. Od początku istnienia utrzymuje stałe kontakty z ponad 150 organizacjami o podobnym profilu działalności, funkcjonującymi na terenie Polski oraz Europy. Dynamiczny rozwój i pozyskiwanie nowych członków usytuowało Izbę na pozycji największej izby gospodarczej w Polsce.
Zasięg terytorialny.
Północna Izba Gospodarcza systematycznie powiększa również terytorialny zasięg swoich działań. Oddziały Północnej Izby Gospodarczej znajdują się już w sześciu miastach: Świnoujściu, Koszalinie, Wałczu, Myśliborzu, Choszcznie oraz Dębnie.

</doc>
<doc id="4922540" url="https://pl.wikipedia.org/wiki?curid=4922540" title="Adolf Rzepko">
Adolf Rzepko

Adolf Karol Rzepko (ur. 3 kwietnia 1825 w Pradze, zm. 31 marca 1892 w Warszawie) pierwotne nazwisko: Řepka, Rzepka – polski pianista, oboista, dyrygent, pedagog i kompozytor.
Syn Jana, byłego oficera wojsk austriackich – urzędnika oraz Katarzyny z Kaplów. Żonaty (ślub w sierpniu 1847) z Pauliną Korytkowską (1826 – 1884), nauczycielką języka niemieckiego i francuskiego oraz gry na fortepianie, miał z nią syna Władysława. Pochowany na cmentarzu Powązkowskim.
Życiorys.
Studiował w praskim konserwatorium w klasie oboju, fortepianu i organów (Václav Tomášek) oraz kompozycji (F.D. Weber). Dyplom z odznaczeniem z zakresu gry na oboju uzyskał w 1843 r. W 1846 r. osiadł w Warszawie gdzie po uzyskaniu uprawnień do nauczania gry fortepianowej i śpiewu udzielał prywatnych lekcji. Prowadził chóry w kościołach: św. Anny i św. Aleksandra, dla których napisał kilka mszy. W kolejnych latach kierował chórami, był prywatnym nauczycielem muzyki, prowadził kościelne i amatorskie zespoły wokalne i instrumentalne, koncertował i komponował utwory muzyczne. Od 1849 r. w Radomiu (orkiestra teatralna), w 1854 r. w Piórkowie (Opatowskie), ok. 1855-1858 w Grotnikach (Buski), ok. 1858-1859 w Sieradzu, Kaliszu i Gidlach, w 1860-1868 znów w Piórkowe. W 1869 roku przeniósł się na stałe do Warszawy gdzie kontynuował pracę nauczyciela oraz dyrygował chórem przy kościele Św. Karola Boromeusza. Od 1870 był również oboistą Orkiestry Teatru Wielkiego. W latach 1876-1881 regularnie uczęszczał do Kalisza gdzie komponował na użytek tamtejszych zespołów.
Twórczość.
Z różnorodnej twórczości Adolfa Rzepki dużym powodzeniem cieszyły się miniatury fortepianowe:
Napisał również muzykę do "Marii" Anatoniego Malczewskiego i szereg tańców na orkiestrę, a dla chórów kościelnych 22 msze. Kompozycje te, jak i liczne pieśni solowe, ok. 90 chóralnych oraz ponad 50 utworów kameralnych zachowały się w rękopisach, tylko nieliczne z nich opublikował.
Adolf Rzepko był również autorem "Elementarne zasady muzyki" … (1869) i "Szkoły na fortepian," które wykorzystywał w nauczaniu. 

</doc>
<doc id="4922542" url="https://pl.wikipedia.org/wiki?curid=4922542" title="TNT (Rosja)">
TNT (Rosja)

TNT () – rosyjski rozrywkowy kanał telewizyjny, należący do Gazprom-Media. Został założony w 1997 roku. Grupę docelową stacji stanowią osoby w grupie wiekowej 14–44. Miesięczna oglądalność stacji w Rosji wynosi 54,3 mln widzów.
Programy.
Stacja emituje sitcomy, programy komediowe, reality show, talent show i filmy pełnometrażowe.
TNT w Polsce.
Międzynarodowa wersja stacji „TNT International” jest nadawana bez szyfrowania poprzez satelitę Hot Bird 13° w jakości SD.

</doc>
<doc id="4922543" url="https://pl.wikipedia.org/wiki?curid=4922543" title="Pomnik 40-lecia zwycięstwa nad faszyzmem i powrotu do macierzy w Zielonej Górze">
Pomnik 40-lecia zwycięstwa nad faszyzmem i powrotu do macierzy w Zielonej Górze

Pomnik 40-lecia zwycięstwa nad faszyzmem i powrotu miasta do macierzy w Zielonej Górze – pomnik znajdujący się przy ul. Stefana Wyszyńskiego na os. Piastowskim w Zielonej Górze, autorstwa rzeźbiarzy Tadeusza Dobosza i Marka Przecławskiego. Odsłonięty został w 1985. 
Opis.
Główny obiekt pomnika to wielki głaz narzutowy znaleziony podczas budowy Osiedla Łużyckiego w Zielonej Górze. Na głazie umieszczono wizerunek czarnego orła piastowskiego widniejącego w herbie Zielonej Góry. Pod spodem umieszczono napis:
Na placu przed pomnikiem umieszczono tablicę w kształcie tarczy na krzyżu z napisem:

</doc>
<doc id="4922544" url="https://pl.wikipedia.org/wiki?curid=4922544" title="2x2">
2x2

2x2 – rosyjski kanał telewizyjny, należący do Gazprom-Media. Został założony w 1989 roku.

</doc>
<doc id="4922546" url="https://pl.wikipedia.org/wiki?curid=4922546" title="Gilbert Ondongo">
Gilbert Ondongo

Gilbert Ondongo (ur. 29 listopada 1960 w Makoua) – kongijski polityk i doktor nauk ekonomicznych, od 2009 do 2021 roku minister gospodarki, przemysłu i sektora publicznego. W latach 2005–2009 pełnił funkcję ministra pracy, a od 2012 do 2016, przed zmianami w zakresie działania jego resortu, był również odpowiedzialny za finanse.
Młodość i wykształcenie.
Gilbert Ondongo urodził się 29 listopada 1960 roku w Makoua w departamencie Cuvette w Kongu. Ukończył technikum w Brazzaville na kierunku ekonomia i zarządzanie. W 1982 roku uzyskał licencjat w dziedzinie ekonomii na Université Marien Ngouabi. W 1983 roku uzyskał tytuł magistra ekonomii przemysłowej na Université de Paris XIII Paris-Nord, a rok później DEA w dziedzinie ekonomii rozwoju na Université de Paris II Panthéon-Assas. W 1985 roku otrzymał dyplom DESS w zakresie wytwarzania i dystrybucji energii na Université de Paris X Nanterre. W 1989 roku obronił doktorat w dziedzinie nauk ekonomicznych na Université de Paris II Panthéon-Assas.
Działalność naukowa i publiczna.
Od 1983 roku odbywał praktykę studencką u Jean-Jacquesa Carre, dotyczącą rozwoju telekomunikacji. W 1984 roku był stażystą w Narodowej Agencji Waloryzacji Badań (fr. "Agence nationale de valorisation de la recherche, ANVAR"), a od 1985 był stażystą w Commissariat de l’énergie atomique w Paryżu.
W 1992 roku został redaktorem naczelnym gazety ekonomicznej „l’Enjeu”, na łamach której publikował też artykuły poświęcone gospodarce państwowej i teorii ekonomii. W latach 1992–1995 był kierownikiem katedry makroekonomii na Université Marien Ngouabi, a od 1991 jest tamże adiunktem, wykłada ekonomię polityczną, finanse publiczne, politykę gospodarczą oraz systemy i struktury ekonomiczne.
Od października 1997 do sierpnia 2002 roku był specjalnym doradcą prezydenta ds. ekonomiczno–finansowych.
Kariera polityczna.
W sierpniu 2002 roku Ondongo został powołany na stanowisko sekretarza stanu ds. zarządzania finansami i reform budżetowych, podlegającego ministrowi gospodarki. Stanowisko to pełnił do stycznia 2005 roku. 7 stycznia 2005 roku wszedł w skład rządu jako minister pracy, zatrudnienia i zabezpieczenia społecznego. 15 września 2009 roku został powołany na ministra finansów i budżetu. W ramach zmian w rządzie 25 września 2012 roku został powołany na stanowisko ministra gospodarki, finansów, planowania, środków publicznych oraz integracji. 10 sierpnia 2015 roku jego resort został pomniejszony do spraw związanych z gospodarką, finansami, budżetem i środkami publicznymi. 30 kwietnia 2016 roku jego resort został przemianowany na ministerstwo gospodarki, rozwoju przemysłu i promocji sektora prywatnego. Od 22 sierpnia 2017 roku jest ministrem gospodarki przemysłu i sektora publicznego.
Po utworzeniu nowego rządu, przez premiera Anatole Collinet Makosso, 15 maja 2021 roku nie został powołany do rady ministrów.
Życie prywatne.
Gilbert Ondongo jest żonaty, ma czwórkę dzieci.

</doc>
<doc id="4922547" url="https://pl.wikipedia.org/wiki?curid=4922547" title="Friday!">
Friday!

Friday! () – rosyjski kanał telewizyjny, należący do Gazprom-Media. W obecnej postaci funkcjonuje od 2013 roku.

</doc>
<doc id="4922548" url="https://pl.wikipedia.org/wiki?curid=4922548" title="Pomnik 40-lecia zwycięstwa nad faszyzmem i powrotu do macierzy">
Pomnik 40-lecia zwycięstwa nad faszyzmem i powrotu do macierzy



</doc>
<doc id="4922550" url="https://pl.wikipedia.org/wiki?curid=4922550" title="TV-3">
TV-3

TV-3 () – rosyjski kanał telewizyjny, należący do Gazprom-Media. Specjalizuje się w programach o tematyce science fiction, mistycznej i przygodowej. Został uruchomiony w 1998 roku.

</doc>
<doc id="4922559" url="https://pl.wikipedia.org/wiki?curid=4922559" title="1+1 Media Group">
1+1 Media Group



</doc>
<doc id="4922562" url="https://pl.wikipedia.org/wiki?curid=4922562" title="PlusPlus">
PlusPlus

PlusPlus (; dawniej Citi) – ukraiński kanał telewizyjny o charakterze familijnym. Został uruchomiony w 2006 r. jako Citi; od 2012 r. funkcjonuje pod nazwą PlusPlus.

</doc>
<doc id="4922566" url="https://pl.wikipedia.org/wiki?curid=4922566" title="Wieczornik damski">
Wieczornik damski

Wieczornik damski ("Hesperis matronalis" L.) – gatunek rośliny z rodziny kapustowatych.
Występuje w Europie i Azji. W Europie rośnie na południe od Francji, Austrii, Słowacji, południowych krańców Polski, Ukrainy i w południowej Rosji (przy czym gatunku brak na południowych krańcach kontynentu), a w Azji w Turcji, regionie Kaukazu, w Kazachstanie, Kirgistanie i zachodnich Chinach (Sinciang).
W Polsce gatunek w całym kraju jest uprawiany i wszędzie spotykany jako dziczejący. Naturalnie rośnie w Bieszczadach wieczornik śnieżny o niepewnym statusie taksonomicznym – uznawany albo za osobny gatunek ("H. nivea"), albo za podgatunek wieczornika damskiego ("H. matrionalis" subsp. "candida"). 
Roślina jest szeroko rozprzestrzeniona w uprawie i w wielu miejscach dziczeje – w niemal całej Europie, w Ameryce Północnej i Południowej, w Japonii i Nowej Zelandii.
Biologia i ekologia.
Roślina dwuletnia i krótkowieczna bylina. Kwitnie w maju i czerwcu. Kwiaty silnie pachnące (zapach określany jest jako fiołkowy), zapylane są przez pszczoły, muchówki i motyle. Wieczornik damski rośnie w naturze w miejscach cienistych i wilgotnych. Ważna roślina pokarmowa dla gąsienic zorzynka rzeżuchowca.
Jako gatunek dziczejący na obszarach poza naturalnym zasięgiem uznawany jest za gatunek inwazyjny, oddziałujący negatywnie na środowisko naturalne ze względu na tworzenie zwartych skupisk i wypieranie gatunków rodzimych w zaroślach, widnych lasach, wzdłuż strumieni. Ze względu na to, że gatunek jest też gospodarzem dla licznych wirusów chorobotwórczych dla roślin kapustowatych – może mieć też negatywny wpływ na ich uprawy.
Systematyka.
Gatunek jest bardzo zmienny. W jego obrębie wyróżnia się różną liczbę podgatunków w zależności od ujęcia. Według "The Plant List" pięć podgatunków (poza nominatywnym) ma status zweryfikowany:
Zastosowanie.
Roślina ozdobna.
Roślina uprawiana w ogrodach leśnych, ale też na rabatach. Ozdobna ze względu intensywne kwitnienie i aromat kwiatów przypominający goździki, silny zwłaszcza wieczorem. Ceniona także ze względu na przywabianie dużej ilości owadów, w tym motyli. Nadaje się na kwiat cięty. Gatunek uprawiany jest w ogrodach co najmniej od XVI wieku, współcześnie częściej w wiejskich
Roślina jadalna.
Nasiona zawierają 29–50% oleju. Jest on jadalny i z tego powodu roślina ma duży potencjał użytkowy. Nasiona mogą być też dodawane do sałatek. Spożywane w sałatkach są także liście, cechujące się dużą zawartością witaminy C i gorzkawym smakiem. Wykorzystuje się je także do ozdoby deserów. Nie mogą być jednak spożywane w dużych ilościach z powodu wywoływania w takich przypadkach wymiotów.
Roślina lecznicza.
Liście stosowane były w celu przeciwdziałania szkorbutowi oraz podczas jego leczenia.
Uprawa.
Roślina preferuje gleby żyzne, przepuszczalne, wilgotne i alkaliczne. Najlepiej rośnie na glebach leśnych, próchnicznych, ale toleruje też gleby słabe i po zadomowieniu dobrze znosi też susze. Dobrze rośnie w półcieniu, ale znosi miejsca słoneczne i cieniste.

</doc>
<doc id="4922567" url="https://pl.wikipedia.org/wiki?curid=4922567" title="Hesperis matronalis">
Hesperis matronalis



</doc>
<doc id="4922568" url="https://pl.wikipedia.org/wiki?curid=4922568" title="Adam Haberling">
Adam Haberling

Adam Czesław Haberling (ur. 24 listopada 1892 w Białymstoku, zm. 19 września 1939 w Łucku) – podpułkownik piechoty Wojska Polskiego.
Życiorys.
Urodził się w Białymstoku jako syn Aleksandra i Celiny Watta-Karczewskiej. 3 grudnia 1918 został przyjęty do Wojska Polskiego z byłych Korpusów Wschodnich i byłej armii rosyjskiej, z zatwierdzeniem posiadanego stopnia porucznika ze starszeństwem z 13 czerwca 1916, i przydzielony do szkoły oficerskiej w Dęblinie z dniem 10 listopada 1918.
1 czerwca 1921 roku pełnił służbę w 10 Brygadzie Piechoty, a jego oddziałem macierzystym był 19 Pułk Piechoty. 3 maja 1922 został zweryfikowany w stopniu majora ze starszeństwem z 1 czerwca 1919 i 341. lokatą w korpusie oficerów piechoty. W lipcu tego roku został przeniesiony do 14 Pułku Piechoty we Włocławku na stanowisko komendanta kadry batalionu zapasowego. W 1924 pozostawał w pułku bez określonej funkcji. W maju następnego roku został przeniesiony do 19 pp we Lwowie na stanowisko dowódcy III batalionu. W marcu 1926 został przesunięty ze stanowiska dowódcy II batalionu na stanowisko kwatermistrza. 12 kwietnia 1927 został mianowany podpułkownikiem ze starszeństwem z 1 stycznia 1927 i 22. lokatą w korpusie oficerów piechoty. W maju tego roku został przesunięty na stanowisko dowódcy I batalionu. W sierpniu 1929 został przeniesiony do kadry oficerów piechoty z równoczesnym przeniesieniem służbowym do Komendy Placu Łódź na stanowisko komendanta. 1 stycznia 1932, w związku z przemianowaniem komendy placu typ III na Komendę Miasta Łódź, objął obowiązki komendanta miasta. W 1937 został przeniesiony na stanowisko komendanta Powiatowej Komendy Uzupełnień Łódź Miasto II. 1 września 1938 dowodzona przez niego jednostka została przemianowana na Komendę Rejonu Uzupełnień Łódź Miasto II, a zajmowane przez niego stanowisko otrzymało nazwę „komendant rejonu uzupełnień”. Na tym stanowisku pozostawał do września 1939. W czasie kampanii wrześniowej pełnił obowiązki komendanta miasta Łuck. 18 września, po zajęciu Łucka przez Armię Czerwoną, pozostał na stanowisku komendanta miasta. Następnego dnia został postawiony przed sądem wojennym pod zarzutem „przygotowywania na tyłach czerwonej armii zbrojnego zamachu na Związek Sowiecki”, skazany, a następnie rozstrzelany.

</doc>
<doc id="4922570" url="https://pl.wikipedia.org/wiki?curid=4922570" title="Hop! Channel">
Hop! Channel

Hop! Channel () – izraelski kanał telewizyjny adresowany do dzieci. Został uruchomiony w 2001 roku.

</doc>
<doc id="4922572" url="https://pl.wikipedia.org/wiki?curid=4922572" title="Arutz HaYeladim">
Arutz HaYeladim

Arutz HaYeladim () – izraelski kanał telewizyjny adresowany do dzieci. Został uruchomiony w 1989 roku.

</doc>
<doc id="4922576" url="https://pl.wikipedia.org/wiki?curid=4922576" title="Siri Spont">
Siri Spont

Siri Spont, właśc. Titti Persson (ur. w 1974) – szwedzka pisarka.
Polsce ukazała się jedna jej książka – Wydawnictwo Zakamarki w 2019 roku opublikowało książkę Grudniowy gość ("En förtrollad jul)" z ilustracjami Alexandra Janssona.

</doc>
<doc id="4922583" url="https://pl.wikipedia.org/wiki?curid=4922583" title="Kamienica Gabriela Dahla w Szczecinie">
Kamienica Gabriela Dahla w Szczecinie

Kamienica Gabriela Dahla – kamienica, która znajdowała się przy dawnej Schuhstraße 27 (dzisiejsza ulica Grodzka), na obszarze szczecińskiego osiedla Stare Miasto, w dzielnicy Śródmieście. Zniszczona podczas II wojny światowej.
Historia.
W czasach Księstwa pomorskiego kamienica mieściła rusznikarnię książęcą (warsztat broni). W czasie oblężenia szwedzkiego w 1677 r. budynek uległ znacznym zniszczeniom. 30 marca 1705 r. decyzją króla Szwecji kamienica przeszła na własność drukarza i księgarza Gabriela Dahla. Uruchomił on w niej królewską drukarnię książek. W 1713 r. budynek został uszkodzony wskutek kolejnego najazdu szwedzkiego. Po zakończeniu prac remontowych kamienica została przyporządkowana sąsiedniej parceli zajmowanej przez kamienicę Abrahama Wichenhagena. Nie przetrwała II wojny światowej. Na jej miejscu powstał zieleniec przed budynkiem szkoły podstawowej nr 63.
Opis.
Według rysunku z XVIII w. kamienica była obiektem czterokondygnacyjnym, nakrytym spadzistym dachem. Elewację różnicowały poziome gzymsy oddzielające od siebie poszczególne kondygnacje. Fasadę frontową wieńczył szczyt z trójkątnym gzymsem, kryjący okno poddasza. 

</doc>
<doc id="4922584" url="https://pl.wikipedia.org/wiki?curid=4922584" title="Rzeźba „Wzrastanie I” w Zielonej Górze">
Rzeźba „Wzrastanie I” w Zielonej Górze

Rzeźba "Wzrastanie I" w Zielonej Górze – jedna z dwóch rzeźb plenerowych nawiązujących do form roślinnych autorstwa zielonogórskiego artysty Marka Przecławskiego, znajdująca się na Wzgórzu Winnym w Zielonej Górze w pobliżu zielonogórskiej palmiarni. Powstała w 1978. 
Historia.
Rzeźba jest pokłosiem Zielonogórskich Spotkań Rzeźbiarskich i należy do dość bogatego zespołu rzeźb plenerowych w Zielonej Górze.
Opis.
Rzeźba nawiązuje do form roślinnych. Wykonana została z kamionki gozdnickiej. 

</doc>
<doc id="4922585" url="https://pl.wikipedia.org/wiki?curid=4922585" title="Spacetoon">
Spacetoon

Spacetoon () – kanał telewizyjny adresowany do dzieci. Został uruchomiony w 2000 roku. Siedziba Spacetoon International mieści się w Dubaju.
W 2005 roku powstała indonezyjska wersja kanału, a w 2010 roku stacja została wprowadzona na rynek ukraiński.

</doc>
<doc id="4922586" url="https://pl.wikipedia.org/wiki?curid=4922586" title="Jan Chorosiński">
Jan Chorosiński

 
Jan Chorosiński (ur. 5 listopada 1908 w Siennie, zm. 6 lipca 1997) – polski folklorysta, zbieracz oraz popularyzator pieśni powstańczych i ludowych, kompozytor, działacz muzyczny i śpiewacki.
Życiorys.
Urodził się w rodzinie o tradycjach patriotycznych. Jego rodzicami byli Bolesław Teofil i Ewa z Niedzielów. W dzieciństwie zdradzał umiejętności muzyczne, uczył się gry na skrzypcach i fortepianie. Ojciec zainteresował go dorobkiem Oskara Kolberga. Latem 1914 rodzina została wywieziona w głąb Rosji i powróciła do Sienna jesienią 1915. Po 1918 ukończył szkołę powszechną, a w 1924 rozpoczął naukę w Państwowym Seminarium Nauczycielskim w Solcu nad Wisłą, gdzie należał do orkiestr i chóru. W tych latach rozpoczął zbieranie i gromadzenie polskich pieśni historycznych. Do 1930 zapisał około tysiąc takich utworów związanych z powstaniem styczniowym i około trzysta piosenek ludowych, głównie z Sandomierskiego, a także informacje biograficzne o twórcach z Krakowskiego, Lubelskiego i Podlasia. Dalsze pieśni zebrał podczas pobytu w wojsku, w podpoznańskim Biedrusku. Dotyczyły one m.in. bitew pod Ignacewem, Raszkowem i Nową Wsią.
Po zakończeniu służby zatrudnił się jako nauczyciel kolejno w Wodzisławiu, Desznie i Jędrzejowie. W tej ostatniej lokalizacji prowadził chór dziecięcy na 350 osób. W 1932 i 1938 uczęszczał do Muzycznego Ogniska Wakacyjnego przy Liceum Krzemienieckim. Poznał tam m.in. metodykę zapisywania pieśni na fonografie. W latach 1934-1937 studiował pedagogikę na Uniwersytecie Warszawskim. W 1936 obronił dyplom na Wydziale Pedagogicznym i Teorii Muzyki Konserwatorium Muzycznego w Krakowie. W trakcie studiów zebrał dalsze 90 pieśni z powstania styczniowego i ponad sto zapisów ludowych utworów instrumentalnych.
Od stycznia 1938 pracował w Łukowie, jako nauczyciel muzyki Państwowego Gimnazjum i Liceum im. Tadeusza Kościuszki. Wraz z młodzieżą prowadził prace terenowe nad lokalnymi pieśniami ludowymi. Po napaści Niemców na Polskę zajął się ratowaniem i zabezpieczaniem instrumentów muzycznych i księgozbioru. Otrzymawszy nakaz opuszczenia Łukowa, powrócił do Sienna w listopadzie 1939. Nadal prowadził ograniczone prace badawcze. Założył we wsi prawdopodobnie pierwsze w okupowanej Polsce tajne, młodzieżowe Wiejskie Ognisko Muzyczne (zaczynał od 15 osób, by pod koniec wojny osiągnąć liczbę 68 uczestników). Od połowy stycznia 1945 kontynuował tę działalność legalnie.
Jesienią 1946 przeprowadził się do Łodzi, gdzie został kierownikiem Referatu Teatru i Muzyki w Wojewódzkim Wydziale Kultury i Sztuki, jak również w Ludowym Instytucie Muzycznym, którego był współzałożycielem (inicjatorem był prof. Józef Karol Lasocki). Był też współorganizatorem czasopisma instytutu – "Poradnika Muzycznego". Ukończył w Łodzi, uzyskując dyplom instruktora teatrów amatorskich, Wydział Reżyserii Państwowej Wyższej Szkoły Teatralnej. W lutym 1948 przeniósł się do Warszawy, gdzie pracował w Zarządzie Głównym Związku Młodzieży Wiejskiej „Wici”. Do przejścia na emeryturę był wykładowcą Wyższej Szkoły Muzycznej w Warszawie i w warszawskim Studium Nauczycielskim. W latach 50. XX wieku wziął udział w ogólnopolskiej Akcji Zbierania Folkloru Muzycznego (był kierownikiem kieleckiej ekipy tej akcji). Opracował "Wytyczne dla zbieraczy folkloru muzycznego w regionie kieleckim". W 1972 sporządził spis swojego dorobku naukowego i publicystycznego. Za swą działalność otrzymał Krzyż Kawalerski i Krzyż Oficerski Orderu Odrodzenia Polski, Krzyż Grunwaldu, Zasłużony Działacz Kultury, Zasłużony Nauczyciel.
Dorobek.
Prace.
Na własny użytek opracował klasyfikację pieśni powstańczych. Stworzył następujące prace, z których nie wszystkie znalazły wydawcę:
Utwory muzyczne.
Do jego własnej twórczości muzycznej należały m.in.:

</doc>
<doc id="4922591" url="https://pl.wikipedia.org/wiki?curid=4922591" title="Minika Çocuk">
Minika Çocuk

Minika Çocuk (zapis stylizowany: minika ÇOCUK) – turecki kanał telewizyjny adresowany do dzieci. Został uruchomiony w 2012 roku.

</doc>
<doc id="4922594" url="https://pl.wikipedia.org/wiki?curid=4922594" title="Minika GO">
Minika GO

Minika GO – turecki kanał telewizyjny adresowany do dzieci. Został uruchomiony w 2012 roku.

</doc>
<doc id="4922595" url="https://pl.wikipedia.org/wiki?curid=4922595" title="Rzeźba „Wzrastanie II” w Zielonej Górze">
Rzeźba „Wzrastanie II” w Zielonej Górze

Rzeźba "Wzrastanie II" w Zielonej Górze – jedna z dwóch rzeźb plenerowych nawiązujących do form roślinnych autorstwa zielonogórskiego artysty Marka Przecławskiego, znajdująca się na Wzgórzu Winnym w Zielonej Górze niedaleko wejścia od strony ul. Wrocławskiej. Powstała w 1980. 
Historia.
Rzeźba jest pokłosiem Zielonogórskich Spotkań Rzeźbiarskich i należy do dość bogatego zespołu rzeźb plenerowych w Zielonej Górze.
Opis.
Rzeźba nawiązuje do form roślinnych. Wykonana została z kamionki gozdnickiej. 

</doc>
<doc id="4922596" url="https://pl.wikipedia.org/wiki?curid=4922596" title="MinikaGO">
MinikaGO



</doc>
<doc id="4922598" url="https://pl.wikipedia.org/wiki?curid=4922598" title="Belize Defence Force FC">
Belize Defence Force FC

Belize Defence Force Football Club, często określany poprzez skrót BDF – belizeński klub piłkarski z siedzibą w mieście Belize City, stolicy dystryktu Belize. Występuje w rozgrywkach Premier League of Belize. Swoje domowe mecze rozgrywa na obiekcie MCC Grounds.
Historia.
Klub został założony w 2007 roku. Dołączył wówczas do ligi belizeńskiej i dość szybko zdominował rozgrywki, zdobywając trzy mistrzostwa Belize z rzędu (2009 Fall, 2010 Spring, 2010/2011). W 2012 roku dołączył do nowo powstałej Premier League of Belize. Tam wciąż utrzymywał się w czołówce rozgrywek, lecz nie potrafił nawiązać do osiągnięć z przełomu dekad.
Klub jest związany z Siłami Zbrojnymi Belize i administrowany przez tę organizację.

</doc>
<doc id="4922612" url="https://pl.wikipedia.org/wiki?curid=4922612" title="Diosdado del Pozo">
Diosdado del Pozo

Diosdado del Pozo (ur. 4 listopada 1966) – pisarz z Gwinei Równikowej.
Urodził się Ekuku. Ojciec był Hiszpanem, matka natomiast pochodziła z Gwinei. W 1975 jego rodzina zmuszona została do emigracji, w związku z czym znaczną część swojej edukacji del Pozo odebrał poza granicami kraju, w Gabonie oraz w Hiszpanii. Studiował na madryckim Uniwersytecie Complutense. Swoją pierwszą powieść, "Los senos de una madre", opublikował w Madrycie w 2013. Został uwzględniony w "Nuevas voces de la literatura de Guinea Ecuatorial : antología (2008-2018)" (2019).

</doc>
<doc id="4922613" url="https://pl.wikipedia.org/wiki?curid=4922613" title="I'm Enterprise">
I'm Enterprise



</doc>
<doc id="4922614" url="https://pl.wikipedia.org/wiki?curid=4922614" title="Zarok TV">
Zarok TV

Zarok TV – kurdyjski kanał telewizyjny adresowany do dzieci. Pierwotnie został uruchomiony w 2015 roku, a jego właścicielem jest Başkent Vizyon Radio Television Broadcasting Corporation.
Ramówka stacji składa się z treści (bajek i programów edukacyjnych) nadawanych w dwóch wariantach języka kurdyjskiego: kurmandżi i zazaki (kirmandżki). 
W 2016 roku regulator medialny RTÜK ("Radyo ve Televizyon Üst Kurulu") zablokował szereg kurdyjskich stacji na wniosek władz Turcji, które uznały, że niektóre kurdyjskie media stanowią zagrożenie dla bezpieczeństwa kraju (po nieudanej próbie zamachu stanu z 15 lipca). Wśród zamkniętych kanałów znalazła się stacja telewizyjna Zarok TV. Stacja została usunięta pod koniec września 2016, a nadawanie wznowiła w grudniu tegoż roku.

</doc>
<doc id="4922619" url="https://pl.wikipedia.org/wiki?curid=4922619" title="TRT Kurdî">
TRT Kurdî

TRT Kurdî (dawniej TRT 6) – turecki kanał telewizyjny nadający treści w językach kurmandżi i zazaki. Został uruchomiony w 2009 r. jako TRT 6; od 2015 r. funkcjonuje pod nazwą TRT Kurdî. Kanał spotyka się głównie z krytyką ze strony ludności kurdyjskiej w Turcji z powodu oskarżenia o bycie pośrednikiem rządu. Ankieta przeprowadzona w 2018 ukazała, że ​​większość (59%) Kurdów w Turcji nie ufa kanałowi.

</doc>
<doc id="4922621" url="https://pl.wikipedia.org/wiki?curid=4922621" title="TRT 6">
TRT 6



</doc>
<doc id="4922622" url="https://pl.wikipedia.org/wiki?curid=4922622" title="Kościół św. Trójcy i św. Łukasza w Wartosławiu">
Kościół św. Trójcy i św. Łukasza w Wartosławiu

Kościół świętej Trójcy i świętego Łukasza – rzymskokatolicki kościół cmentarny należący do parafii Świętego Krzyża i św. Mikołaja w Biezdrowie (dekanat wroniecki archidiecezji poznańskiej).
Jest to świątynia reprezentująca styl późnobarokowy. Wybudowana została w 1785 roku. Wzniesiono ja na planie ośmiokąta i nakryto dachem mansardowym z latarnią. We wnętrzu znajduje się ołtarz w stylu wczesnoklasycystycznym.

</doc>
<doc id="4922623" url="https://pl.wikipedia.org/wiki?curid=4922623" title="Shinji Minato">
Shinji Minato



</doc>
<doc id="4922624" url="https://pl.wikipedia.org/wiki?curid=4922624" title="Hiroshi Miyano">
Hiroshi Miyano



</doc>
<doc id="4922627" url="https://pl.wikipedia.org/wiki?curid=4922627" title="Jō Ogura">
Jō Ogura



</doc>
<doc id="4922628" url="https://pl.wikipedia.org/wiki?curid=4922628" title="Yasushi Watanabe">
Yasushi Watanabe



</doc>
<doc id="4922629" url="https://pl.wikipedia.org/wiki?curid=4922629" title="Tetsuo Nakamura">
Tetsuo Nakamura



</doc>
<doc id="4922630" url="https://pl.wikipedia.org/wiki?curid=4922630" title="Piotr Horbatowski">
Piotr Horbatowski

Piotr Horbatowski – polski językoznawca, dr hab. nauk humanistycznych, profesor uczelni i dyrektor Centrum Języka i Kultury Polskiej w Świecie Wydziału Polonistyki Uniwersytetu Jagiellońskiego.
Życiorys.
17 lutego 1997 obronił pracę doktorską "Polskie życie teatralne w Kijowie 1918-1938", 9 czerwca 2010 habilitował się na podstawie pracy zatytułowanej "Polskie życie teatralne w Kijowie w latach 1905 -1918". Został zatrudniony na stanowisku profesora uczelni i dyrektora w Centrum Języka i Kultury Polskiej w Świecie na Wydziale Polonistyki Uniwersytetu Jagiellońskiego.

</doc>
<doc id="4922631" url="https://pl.wikipedia.org/wiki?curid=4922631" title="Kōichi Ihara">
Kōichi Ihara



</doc>
<doc id="4922633" url="https://pl.wikipedia.org/wiki?curid=4922633" title="TRT 2">
TRT 2

TRT 2 – turecki kanał telewizyjny. Został uruchomiony w 1986 roku.

</doc>
<doc id="4922634" url="https://pl.wikipedia.org/wiki?curid=4922634" title="TRT 3">
TRT 3

TRT 3 – turecki kanał telewizyjny. Został uruchomiony w 1986 roku.

</doc>
<doc id="4922635" url="https://pl.wikipedia.org/wiki?curid=4922635" title="TRT Spor">
TRT Spor



</doc>
<doc id="4922636" url="https://pl.wikipedia.org/wiki?curid=4922636" title="Układ trójfryzowy">
Układ trójfryzowy

Układ trójfryzowy – sposób eksponowania eksponatów muzealnych lub artystycznych w sposób dający widzowi poczucie równowagi oraz rytmu. Polega na wieszaniu obiektów (np. obrazów) największych wysoko na ścianie galerii lub muzeum, a mniejszych poniżej. W pasie środkowym umieszcza się obiekty (np. rzeźby, figury, eksponaty trójwymiarowe) na konsolach, półkach lub w we wnękach, czy niszach.

</doc>
<doc id="4922638" url="https://pl.wikipedia.org/wiki?curid=4922638" title="TRT Çocuk">
TRT Çocuk

TRT Çocuk – turecki kanał telewizyjny adresowany do dzieci. Został uruchomiony w 2008 roku.

</doc>
<doc id="4922639" url="https://pl.wikipedia.org/wiki?curid=4922639" title="Petra Dijenis">
Petra Dijenis



</doc>
<doc id="4922641" url="https://pl.wikipedia.org/wiki?curid=4922641" title="TRT Haber">
TRT Haber

TRT Haber – turecki kanał telewizyjny o charakterze informacyjnym. Został uruchomiony w 1986 roku.

</doc>
<doc id="4922647" url="https://pl.wikipedia.org/wiki?curid=4922647" title="Astro Ceria">
Astro Ceria

Astro Ceria – malezyjska stacja telewizyjna adresowana do dzieci. Została uruchomiona w 2006 roku jako pierwszy malezyjski kanał o tej tematyce.
Ramówka Astro Ceria składa się z programów przeznaczonych dla dzieci w wieku 4–14 lat.

</doc>
<doc id="4922651" url="https://pl.wikipedia.org/wiki?curid=4922651" title="Górskie Szosowe Mistrzostwa Polski 2017">
Górskie Szosowe Mistrzostwa Polski 2017

Górskie Szosowe Mistrzostwa Polski 2017 – zawody w kolarstwie szosowym mające wyłonić najlepszych zawodników i zawodniczki w Polsce w rywalizacji na odcinkach górskich.
Baza zawodów mieściła się w Wysowej-Zdroju, a rywalizacja toczyła się na liczącej 25 kilometrów pętli rozpoczynającej się i kończącej się w Uściu Gorlickim, a biegnącej przez Klimkówkę, Łosie, Bielankę, Leszczyny i Kunkowę – po zakończeniu ostatniej pętli zawodnicy pokonywali dodatkowo kolejne 25 kilometrów do mety w Wysowej-Zdrój, przejeżdżając trasę przez Czarną, Śnietnicę, Stawiszę i Hańczowę. W rywalizacji elity mężczyźni pętlę tę pokonywali pięć razy (dystans całego wyścigu wyniósł 150 kilometrów), a kobiety trzykrotnie (100 kilometrów). Zmagania elity mężczyzn odbyły się 26 sierpnia, a kobiet dzień później.
Oprócz zmagań elity przeprowadzono również rywalizację w niższych kategoriach wiekowych.
Konkurencje indywidualne (elita).
Mężczyźni (26 sierpnia).
W wyścigu elity mężczyzn na starcie stanęło 85 zawodników, spośród czego 30 ukończyło rywalizację. Złoty medal zdobył Mateusz Taciak, srebrny Adam Stachowiak, a brązowy Emanuel Piaskowy.
Kobiety (27 sierpnia).
W zmaganiach elity kobiet wystartowały 22 zawodniczki, a 16 dojechało do mety. Mistrzynią Polski została Aurela Nerlo, drugą lokatę zajęła Marta Lach, a trzecia była Nikol Płosaj.

</doc>
<doc id="4922652" url="https://pl.wikipedia.org/wiki?curid=4922652" title="Bernama">
Bernama

 ( – ) – państwowa agencja informacyjna funkcjonująca w Malezji. Została założona w 1968 roku.

</doc>
<doc id="4922653" url="https://pl.wikipedia.org/wiki?curid=4922653" title="Kality II">
Kality II

Kality II – dawna osada. Tereny na których leżała, znajdują się obecnie na Białorusi, w obwodzie witebskim, w rejonie postawskim, w sielsowiecie Duniłowicze.
Historia.
W czasach zaborów w granicach Imperium Rosyjskiego.
W dwudziestoleciu międzywojennym folwark a następnie osada leżała w Polsce, w województwie wileńskim, w powiecie duniłowickim (od 1926 postawskim), w gminie Duniłowicze.
Według Powszechnego Spisu Ludności z 1921 roku zamieszkiwało tu 20 osób, wszystkie były wyznania prawosławnego i zadeklarowały białoruską przynależność narodową. Były tu 4 budynki mieszkalne. W 1931 w 3 domach zamieszkiwało 16 osób.
Miejscowość należała do parafii prawosławnej w Duniłowiczach. Podlegała pod Sąd Grodzki w Duniłowiczach i Okręgowy w Wilnie; właściwy urząd pocztowy mieścił się w Duniłowiczach.

</doc>
<doc id="4922654" url="https://pl.wikipedia.org/wiki?curid=4922654" title="Pertubuhan Berita Nasional Malaysia">
Pertubuhan Berita Nasional Malaysia



</doc>
<doc id="4922657" url="https://pl.wikipedia.org/wiki?curid=4922657" title="RTL Kockica">
RTL Kockica

RTL Kockica – chorwacki kanał telewizyjny o charakterze familijnym. Należy do luksemburskiego nadawcy RTL Group. Został uruchomiony w 2014 roku.

</doc>
<doc id="4922663" url="https://pl.wikipedia.org/wiki?curid=4922663" title="Zespół Szkół Ponadgimnazjalnych im. Korpusu Ochrony Pogranicza w Szydłowcu">
Zespół Szkół Ponadgimnazjalnych im. Korpusu Ochrony Pogranicza w Szydłowcu



</doc>
<doc id="4922665" url="https://pl.wikipedia.org/wiki?curid=4922665" title="Wojtek Pszoniak">
Wojtek Pszoniak



</doc>
<doc id="4922666" url="https://pl.wikipedia.org/wiki?curid=4922666" title="Cremnops">
Cremnops

Cremnops – rodzaj błonkówek z rodziny męczelkowatych.
Budowa ciała.
Długość ciała od 5,5 do 12 mm. Głowa poniżej oczu silnie wydłużona, zwężające się w kierunku wargi górnej. Pole malarne ma długość wahającą się od nieco krótszej do nieco dłuższej od średnicy oka. przyoczka ułożone na wzór niemal równobocznego trójkąta. Wgłębienie czołowe głębokie, krawędzią tylną i boczną dochodzące do bocznych przyoczek, krawędź ta tworzy również dwa wcięcia między czułkami. Czułki składają się z 35 do 45 segmentów. Przednie jamki tentorialne silnie wgłębione. Warga górna zwykle szersza niż dłuższa, ewentualnie o równej szerokości i długości. Żuwaczki z dwoma zębami - wierzchołkowy ząb większy od podwierzchołkowego. Szczęki i warga dolna połączone i wydłużone; głaszczki również wydłużone. Na górnej stronie przedplecza duże, głębokie wgłębienia, u jednego gatunku złączone w jeden. Notaulices zwykle dobrze widoczne, rzadko niewyraźne. Tylny kąt scutum utworzony ze ściśniętych płytek, u jednego z gatunków zakrzywionych do wewnątrz u jednego z gatunków. Scutum z głębokim, poprzecznym rowkiem przed scutellum. Mezopleury bruzdkowane, bruzda zaczyna się u podstawy środkowej części koksopoditu i rozciąga się na mezopleurę, bruzdy te różnią się kształtem i wielkością u różnych gatunków. Pozatułów z trzema widocznymi ząbkami z każdej strony, oraz licznymi poprzecznymi ząbkami. Nogi długie, smukłe z wyjątkiem tylnej części du które są często krótkie i mocne; tylna część uda z dwoma lub więcej grubymi kolcami na zewnętrznym, dystalnym końcu. Przednie i środkowe pazurki zawsze rozdzielone, tylne zwykle rozdzielone ale sporadyczne, zrośnięte u podstawy w pojedynczy, duży pazur. Odwłok wydłużony. Pokładełko u samicy zwykle o długości równej odwłokowi, u jednego gatunku ledwie widoczne.
Ubarwienie od żółtego po czerwone zwykle z czarnymi akcentami.
Systematyka.
Do rodzaju zaliczane są 33 gatunki:

</doc>
<doc id="4922667" url="https://pl.wikipedia.org/wiki?curid=4922667" title="RTL II (Węgry)">
RTL II (Węgry)

RTL II – węgierski kanał telewizyjny, należący do nadawcy RTL Group. Został uruchomiony w 2012 roku.

</doc>
<doc id="4922668" url="https://pl.wikipedia.org/wiki?curid=4922668" title="TV Prima">
TV Prima



</doc>
<doc id="4922672" url="https://pl.wikipedia.org/wiki?curid=4922672" title="Viasat 3">
Viasat 3

Viasat 3 – węgierski kanał telewizyjny. Został uruchomiony w 2000 roku. Od 2015 roku należy do Sony Pictures Television, natomiast wcześniejszym jego właścicielem była grupa Modern Times Group.

</doc>
<doc id="4922673" url="https://pl.wikipedia.org/wiki?curid=4922673" title="Kality I">
Kality I

Kality I – dawny zaścianek. Tereny na których leżał, znajdują się obecnie na Białorusi, w obwodzie witebskim, w rejonie postawskim, w sielsowiecie Duniłowicze.
Historia.
W czasach zaborów w granicach Imperium Rosyjskiego.
W dwudziestoleciu międzywojennym folwark a następnie zaścianek leżał w Polsce, w województwie wileńskim, w powiecie duniłowickim (od 1926 postawskim), w gminie Duniłowicze.
Według Powszechnego Spisu Ludności z 1921 roku zamieszkiwało tu 9 osób, wszystkie były wyznania prawosławnego i zadeklarowały białoruską przynależność narodową. Był tu 1 budynek mieszkalny. W 1931 w 3 domach zamieszkiwało 16 osób.
Miejscowość należała do parafii prawosławnej w Duniłowiczach. Podlegała pod Sąd Grodzki w Duniłowiczach i Okręgowy w Wilnie; właściwy urząd pocztowy mieścił się w Duniłowiczach.

</doc>
<doc id="4922676" url="https://pl.wikipedia.org/wiki?curid=4922676" title="Kamienica Abrahama Dudaka">
Kamienica Abrahama Dudaka



</doc>
<doc id="4922677" url="https://pl.wikipedia.org/wiki?curid=4922677" title="Kołowce">
Kołowce

Kołowce (; ) – wieś na Białorusi, w obwodzie witebskim, w rejonie postawskim, w sielsowiecie Wołki.
Historia.
W czasach zaborów w granicach Imperium Rosyjskiego.
W dwudziestoleciu międzywojennym wieś leżała w Polsce, w województwie wileńskim, w powiecie duniłowickim (od 1926 postawskim), w gminie Duniłowicze, a następnie w gminie Norzyca.
Według Powszechnego Spisu Ludności z 1921 roku zamieszkiwało tu 26 osób, 1 była wyznania rzymskokatolickiego, a 25 prawosławnego. Jednocześnie wszyscy mieszkańcy zadeklarowali białoruska przynależność narodową. Było tu 5 budynków mieszkalnych. W 1931 w 5 domach zamieszkiwały 32 osoby.
Miejscowość należała do parafii rzymskokatolickiej i prawosławnej w Duniłowiczach. Podlegała pod Sąd Grodzki w Duniłowiczach i Okręgowy w Wilnie; właściwy urząd pocztowy mieścił się w Łasicach.

</doc>
<doc id="4922679" url="https://pl.wikipedia.org/wiki?curid=4922679" title="TV Paprika">
TV Paprika

TV Paprika – węgierski kanał telewizyjny o tematyce gastronomicznej. Należy do nadawcy AMC Networks Central Europe. Kanał jest także dostępny na Słowacji i w Czechach (w języku czeskim) oraz w Rumunii.

</doc>
<doc id="4922680" url="https://pl.wikipedia.org/wiki?curid=4922680" title="Citi">
Citi



</doc>
<doc id="4922681" url="https://pl.wikipedia.org/wiki?curid=4922681" title="Cremnops desertor">
Cremnops desertor

Cremnops desertor – gatunek błonkówki z rodziny męczelkowatych.
Budowa ciała.
Osiąga 5-9 mm długości ciała. Ubarwienie ciała pomarańczowe. Wierzchołki goleni oraz stopy tylnej pary odnóży zazwyczaj czarne. Przednia para skrzydeł przyciemniona z trzema (rzadziej dwiema) poprzecznymi jasnymi smugami.
Zasięg występowania.
Gatunek szeroko rozprzestrzeniony w Starym Świecie. W Europie notowany w Austrii, Belgii, Bułgarii, Czarnogórze Czechach, Finlandii, we Francji, w Holandii, na Litwie, Łotwie, w Niemczech, Polsce, europejskiej części Rosji (bez dalekiej północy), Serbii, na Słowacji, w Szwajcarii, Szwecji, Turcji, na Ukrainie, Węgrzech i we Włoszech. Spotykany również w Afryce.. Introdukowany w Ameryce Północnej - notowany w Ottawie w Kanadzie oraz w Dystrykcie Kolumbii i w Massachusetts w USA.
Biologia i ekologia.
Spotykany w lasach, zaroślach, ogrodach, na łąkach i polanach. Imago aktywne zwykle od czerwca do sierpnia. Larwy są parazytoidami gąsienic motyli z rodzin omacnicowatych i wachlarzykowatych (np. przezierka prosowianka i przezierka szybianka). Za wątpliwe uznaje się doniesienia o żywicielach z innych rodzin. 

</doc>
<doc id="4922686" url="https://pl.wikipedia.org/wiki?curid=4922686" title="Media Prima">
Media Prima

Media Prima Berhad – malezyjskie przedsiębiorstwo mediowe założone w 2003 roku.
Jest największym konglomeratem mediowym na rynku malezyjskim.

</doc>
<doc id="4922687" url="https://pl.wikipedia.org/wiki?curid=4922687" title="Media Prima Berhad">
Media Prima Berhad



</doc>
<doc id="4922690" url="https://pl.wikipedia.org/wiki?curid=4922690" title="Karol Borowiecki">
Karol Borowiecki

Karol Borowiecki – postać fikcyjna, jeden z trzech głównych bohaterów "Ziemi obiecanej" Władysława Reymonta i jej ekranizacji. Polak, inżynier i chemik, absolwent studiów na Politechnice w Rydze. Wraz z przyjaciółmi – Niemcem Maksem Baumen i Żydem Morycem Weltem – zostaje wspólnikiem mającej powstać fabryki włókienniczej.
W filmie z 1927 roku w reżyserii Aleksandra Hertza w postać wcielał się Kazimierz Junosza-Stępowski, zaś w filmie z 1974 oraz w serialu telewizyjnym wyreżyserowanym przez Andrzeja Wajdę – Daniel Olbrychski.

</doc>
<doc id="4922691" url="https://pl.wikipedia.org/wiki?curid=4922691" title="TV1 (Malezja)">
TV1 (Malezja)

TV1 – malezyjska stacja telewizyjna. Została uruchomiona w 1963 roku.

</doc>
<doc id="4922692" url="https://pl.wikipedia.org/wiki?curid=4922692" title="TV2 (Malezja)">
TV2 (Malezja)

TV2 – malezyjska stacja telewizyjna. Została uruchomiona w 1969 roku.

</doc>
<doc id="4922694" url="https://pl.wikipedia.org/wiki?curid=4922694" title="Moryc Welt">
Moryc Welt

Moryc Welt – postać fikcyjna, jeden z trzech głównych bohaterów "Ziemi obiecanej" Władysława Reymonta i jej ekranizacji. Żyd, absolwent studiów handlowych w Rydze. Wraz z przyjaciółmi – Polakiem Karolem Borowieckim i Niemcem Maksem Baumen - zostaje wspólnikiem mającej powstać fabryki włókienniczej.
W filmie z 1927 roku w reżyserii Aleksandra Hertza w postać wcielał się Władysław Grabowski, zaś w filmie z 1974 oraz w serialu telewizyjnym wyreżyserowanym przez Andrzeja Wajdę – Wojciech Pszoniak.

</doc>
<doc id="4922695" url="https://pl.wikipedia.org/wiki?curid=4922695" title="NTV7">
NTV7

NTV7 (zapis stylizowany: ntv7) – malezyjska stacja telewizyjna. Została uruchomiona w 1998 roku.

</doc>
<doc id="4922696" url="https://pl.wikipedia.org/wiki?curid=4922696" title="Arturo Huerta">
Arturo Huerta

Arturo S. Huerta (ur. 30 marca 1964 w Toronto) – kanadyjski lekkoatleta, chodziarz, medalista igrzysk Wspólnoty Narodów w 1998, dwukrotny olimpijczyk.
Kariera sportowa.
Zajął 41. miejsce w chodzie na 20 kilometrów na igrzyskach olimpijskich w 1996 w Atlancie.
Zdobył srebrny medal w tej konkurencji na igrzyskach Wspólnoty Narodów 1998 w Kuala Lumpur, przegrywając jedynie z Australijczykiem Nicholasem A’Hernem, a wyprzedzając innego reprezentanta Australii Nathana Deakesa. Został zdyskwalifikowany podczas chodu na 20 kilometrów na mistrzostwach świata w 1999 w Sewilli.
Na igrzyskach olimpijskich w 2000 w Sydney zajął 24. miejsce w chodzie na 20 kilometrów i został zdyskwalifikowany w chodzie na 50 kilometrów[. Zajął 21. miejsce w chodzie na 20 kilometrów i 31. miejsce w chodzie na 50 kilometrów na mistrzostwach świata w 2001 w Edmonton.
Czterokrotnie startował w pucharze świata, zajmując następujące miejsca: 1993 w Monterrey (50 km) – 67. miejsce, 1997 w Poděbradach (20 km) – 72. miejsce, 1999 w Mézidon-Canon (20 km) – 10. miejsce i 2002 w Turynie (20 km) – 60. miejsce.
Był mistrzem Kanady w chodzie na 20 kilometrów w latach 1996, 1999, 2000 i 2002, wicemistrzem na tym dystansie w 1997 i 1998 oraz brązowym medalistą w latach 1992–1995.
Rekordy życiowe.
Huerta miał następujące rekordy życiowe:

</doc>
<doc id="4922698" url="https://pl.wikipedia.org/wiki?curid=4922698" title="Maks Baum">
Maks Baum

Maks Baum – postać fikcyjna, jeden z trzech głównych bohaterów "Ziemi obiecanej" Władysława Reymonta i jej ekranizacji. Niemiec, syn fabrykanta, inżynier włókiennictwa, absolwent studiów na Politechnice w Rydze. Wraz z przyjaciółmi – Polakiem Karolem Borowieckim i Żydem Morycem Weltem – zostaje wspólnikiem mającej powstać fabryki włókienniczej.
W filmie z 1927 roku w reżyserii Aleksandra Hertza w postać wcielał się Stanisław Gruszczyński, zaś w filmie z 1974 oraz w serialu telewizyjnym wyreżyserowanym przez Andrzeja Wajdę – Andrzej Seweryn.

</doc>
<doc id="4922699" url="https://pl.wikipedia.org/wiki?curid=4922699" title="Max Baum">
Max Baum



</doc>
<doc id="4922700" url="https://pl.wikipedia.org/wiki?curid=4922700" title="Millennium Mambo">
Millennium Mambo

Millennium Mambo (tyt. oryg. 千禧曼波, pinyin "Qiānxī Mànbō") – tajwański film z 2001 roku w reżyerii Hou Hsiao-hsiena i według scenariusza jego stałej współpracownicy Chu Tʽien-wen. W rolach głównych występują Shu Qi, Tuan Chun-hao oraz Jack Kao. Premiera filmu odbyła się 19 maja 2001 roku podczas 54. MFF w Cannes.
Fabuła.
W narracji zza kadru, Vicky w 2011 roku wspomina swoje życie przed dziesięcioma laty; wspomina rozpoczęcie dorosłego życia zbiegające się z rozpoczęciem nowego milenium. Jako pracownica dyskoteki utrzymywała siebie oraz chłopaka Hao-hao, hobbystycznego DJa, który był jednak bezrobotny i zaborczy wobec niej. Vicky i Hao-hao często rozstawali się, jednak dziewczyna nie potrafiła odejść na stałe, obiecując sobie, że opuści go, kiedy wyda wszystkie zaoszczędzone pieniądze. Po jednym z rozstań kobieta znajduje pracę w klubie jako tancerka oraz hostessa, gdzie poznaje Jacka – stabilnego finansowo biznesmena mającego kryminalne powiązania. Ostatecznie kończy związek z toksycznym Hao-hao, na krótko wprowadzając się do Jacka; w międzyczasie poznaje i zaprzyjaźnia się z braćmi Ko i Junem z Hokkaido, których odwiedza przy okazji trwającego tam festiwalu filmowego. Film kończy się Vicky przylatującą do Japonii na prośbę Jacka, zostawiając go jednak i spotykając się z braćmi.
Powstawanie i premiera.
Na samym początku zamysłem Hou było nakręcenie dokumentu o życiu młodych ludzi skoncentrowanego wobec muzyki techno, pomysł jednak porzucił, i, w pierwszej wersji fabularnej film miał opowiadać historię niewiernej mężatki pracującej jako DJka, która wikła się w romans z uzależnionym od hazardu kierownikiem kasyna z Makau, a następnie wylatuje z nim do Tajpej, gdzie poznaje biznesmena Jacka. Hsiao-hsien planował obsadzić w dwóch głównych rolach Maggie Cheung oraz Tony’ego Leunga Chiu-waia, których w tamtym jednak czasie do "Spragnionych miłości" zatrudnił Wong Kar-wai. 
Autorstwo scenariusza "Millennium Mambo" przypisuje się stałej współpracownicy Hou Hsiao-hsiena, Chu Tʽien-wen, jednak, jak podaje sam reżyser, po zmianach obsadowych, i zatrudnieniu do roli głównej Shu Qi, scenopis został wyszczuplony do zwykłych opisów przestrzeni i sytuacji; w efekcie końcowym niemal wszystkie dialogi były improwizowane. Głównym autorem muzyki do filmu był tajwański twórca muzyki elektronicznej Lim Giong, jednak pojawiają się w filmie także kompozycje autorstwa Dawna Tallmana, G Force oraz DJa Finorskiego. Zdjęcia, autorstwa Marka Lee Ping-bonga, oferują szeroką gamę barw – od ekspresjonistycznych, dyskotekowych oświetleń, do naturalistycznych kolorów pomieszczeń oraz miasta w trakcie zimy. "Millennium Mambo" w sporej części opowiedziane jest na zbliżeniach na twarze bohaterów, by podkreślić ich stany emocjonalne; było to stylistyczne odstępstwo Hou, który do tej pory znany był ze stosowania szerszych planów.
Odbiór.
"Millennium Mambo" miało premierę podczas 54. Międzynarodowego festiwalu filmowego w Cannes i było 14. współpracą między Hsiao-hsienem a Tʽien-wen. Wersja festiwalowa filmu trwała 119 minut; do dystrybucji kinowej wydano wersję 101 minutową, z której głównie wycięto sceny w Japonii. Podczas festiwalu w Cannes film przyjęty był z obojętnością, z uwagi na co reżyser zdecydował się go skrócić w dalszej dystrybucji. Na portalu Rotten Tomatoes agregującym profesjonalne recenzje, "Millennium Mambo" utrzymuje status filmu „świeżego” z 81% pozytywnych recenzji na 32 napisane. O ile niemal wszyscy podkreślali walory stylistyczne filmu, niektórzy czuli, że szczątkowa i chaotyczna oś fabularna to za mało jak na treść.
"Millennium Mambo" uruchomiło karierę Shu Qi jako pełnoprawnej aktorki dramatycznej, która do tej pory znana była jako ambasadorka marek oraz z występów w dwóch filmach erotycznych na początku kariery. Qi i Hsiao-hsien następnie wrócą do współpracy przy "Trzech miłościach" (2005) oraz "Zabójczyni" (2015).

</doc>
<doc id="4922703" url="https://pl.wikipedia.org/wiki?curid=4922703" title="TV9 (Malezja)">
TV9 (Malezja)

TV9 – malezyjska stacja telewizyjna. Została uruchomiona w 2006 roku.

</doc>
<doc id="4922707" url="https://pl.wikipedia.org/wiki?curid=4922707" title="TV Pendidikan">
TV Pendidikan

TV Pendidikan – malezyjska stacja telewizyjna o charakterze edukacyjnym. Została uruchomiona w 1972 roku.

</doc>
<doc id="4922710" url="https://pl.wikipedia.org/wiki?curid=4922710" title="ISC Kosmotras">
ISC Kosmotras

ISC Kosmotras (ros. Международная космическая компания „Космотрас”, ang. International Space Company Kosmotras) – międzynarodowa spółka z siedzibą w Moskwie, założona w 1997 roku, w celu badań rozwojowych i komercyjnego wykorzystania rakiet Dniepr. Do 2015 roku Kosmotras umieścił na orbicie 128 obiektów na zlecenie agencji kosmicznych ośmiu krajów i przeprowadził 22 udane starty rakiet Dniepr. 
Historia powstania.
Od 1992 roku zespół rosyjskich i ukraińskich naukowców pod nadzorem Ministra Obrony Federacji Rosyjskiej pracował nad możliwością komercyjnego wykorzystania rakiet Dniepr. W 1996 roku przedstawiono finalny projekt, który uzyskał poparcie kierowników rosyjskiej i ukraińskiej agencji kosmicznej. 
W 1997 roku powstała spółka ISC Kosmotras z siedzibą w Moskwie. 50% udziałów posiadała Federacja Rosyjska, 50% Ukraina. Kosmotras został zarejestrowany jako zamknięta spółka akcyjna (ros. закрытое акционерное общество - ЗАО). Taka forma prawna spółki została zdefiniowana w rosyjskiej „Ustawie o przedsiębiorstwach i działalności gospodarczej” z 25 grudnia 1990 roku. Udziały zamkniętych spółek akcyjnych rozdzielane są pomiędzy założycielami, ich kupno nie jest możliwe, bez uzyskania zgody założycieli. 
Prezesem został pomysłodawca Kosmotrasu, rosyjski inżynier Władimir Aleksiejewicz Andriejew, były kierownik jednego z oddziałów Ministerstwa Ogólnego Przemysłu Maszynowego ZSRR.
Infrastruktura i logistyka.
W 1999 roku otwarto oddział spółki w Kijowie. 
Pierwotnie do realizacji zleceń ISC Kosmotras wykorzystywał infrastrukturę kosmodromu Bajkonur, zlokalizowanego w Kazachstanie. W 2006 roku ukończył budowę bazy, umożliwiającej starty rakiet Dniepr z kosmodromu Dombarowskij (ros. Ясный, ang. Dombarovsky Air Base) w obwodzie orenburskim Federacji Rosyjskiej. W projekcie uczestniczyła Agencja Kosmiczna Roskosmos. 
Spółka zatrudniała ponad dwustu specjalistów (ponad połowę stanowili byli wojskowi), którzy poza głównymi oddziałami pracowali również w Dnieprze, Charkowie, kosmodromie Bajkonur i kosmodromie Dombarowskij. Jednym z kluczowych partnerów Kosmotrasu były ukraińskie zakłady Jużmasz, które konstruowały rakiety Dniepr. 
Działalność.
W kwietniu 1999 roku ISC Kosmotras uruchomił program lotów komercyjnych, oferując umieszczanie na orbicie sztucznych satelitów lub innych obiektów, dostarczanych rakietą Dniepr. Z usług korzystały agencje kosmiczne krajów takich jak: Wielka Brytania, Stany Zjednoczone, Włochy, Arabia Saudyjska, Niemcy, Francja, Japonia i Korea Południowa.
Od 2006 roku w ofercie znalazły się starty z kosmodromu Dombarowskij, a Kosmotras uzyskał międzynarodowe certyfikaty: zarządzania jakością (ISO 9001) oraz zarządzania środowiskiem (ISO 14001).
W 2009 roku podjęto decyzję o przyjęciu do grupy udziałowców przedstawicieli Kazachstanu (do których należy infrastruktura kosmodromu Bajkonur). 
W 2011 roku strona kazachska stała się właścicielem 10% akcji Kosmotrasu,45% akcji posiadała Federacja Rosyjska, a 45% Ukraina. 
W tym samym roku wstrzymano komercyjne loty, między innymi z powodu nieporozumień finansowych pomiędzy stronami ukraińską i rosyjską. Do tego czasu Kosmotras wystrzelił 17 rakiet i umieścił na orbicie 62 obiekty. W styczniu 2012 roku Dmitrij Miedwiediew zapowiedział, że chciałby kontynuować program i jednocześnie zlecił przeprowadzenie analiz jego opłacalności stronie rosyjskiej. 
We wrześniu 2012 roku Roskosmos i Ministerstwo Obrony Federacji Rosyjskiej przedstawiły swoje wnioski stronie ukraińskiej. Stały na stanowisku, że klienci Kosmotrasu płacą za wystrzelenie jednej rakiety kilka milionów rubli, to jest około 80 razy mniej, niż kosztuje ta operacja, a różnicę pokrywa strona rosyjska z budżetu państwa. Oczekiwano stosownej partycypacji od strony ukraińskiej. Ministerstwo Obrony Federacji Rosyjskiej uznało, że kontynuacja współpracy na takich warunkach jest nieopłacalna dla strony rosyjskiej. Dmitrij Rogozin ocenił zasady współpracy jako nieprzejrzyste i wymagające doprecyzowania. 
19 października 2012 roku Prezesem Kosmotrasu został Aleksander Władimirowicz Serkin. 
Do kwietnia 2013 roku loty Kosmotrasu zostały wstrzymane, w związku z negocjacjami finansowymi, pomiędzy stroną rosyjską, a ukraińską. Zakończyły się one porozumieniem, polegającym na równej partycypacji w kosztach projektów. 
W grudniu 2014 roku strona ukraińska straciła akcje Kosmotrasu. Głównym akcjonariuszem spółki (84%) stała się grupa Kaskoł z siedzibą w Moskwie. Do 2015 roku Kosmotras wystrzelił 22 rakiety i umieścił na orbicie 128 obiektów. Następnie ponownie wstrzymano realizację zleceń. 
W sierpniu 2016 roku zmieniono formę prawną podmiotu na spółkę z ograniczoną odpowiedzialnością. 
1 lipca 2017 roku Prezesem Kosmotrasu został Jewgienij Waleriewicz Sołodownikow, pełniący wcześniej funkcję dyrektora marketingu. 
W 2018 roku Kosmotras zapowiedział zainteresowanie rakietami typu Sojuz-2 i podpisał porozumienie o współpracy z amerykańską spółką „Planet”. 

</doc>
<doc id="4922718" url="https://pl.wikipedia.org/wiki?curid=4922718" title="Krisean Lopez">
Krisean Lopez

Krisean Kyle „Bounty” Lopez (ur. 2 listopada 1998 w Dangridze) – belizeński piłkarz występujący na pozycji napastnika lub bocznego pomocnika, reprezentant kraju, obecnie zawodnik Verdes.
Kariera klubowa.
Lopez pochodzi z miasta Dangriga, gdzie uczęszczał do szkoły podstawowej Holy Ghost Primary School. Następnie kształcił się w Agricultural and Natural Resource Institute (ANRI), a równolegle z powodzeniem występował w regionalnych rozgrywkach piłkarskich. Jego talent został zauważony przez Nelsona Mossa, właściciela lokalnego klubu Wagiya FC, który namówił go do dołączenia do drużyny. W barwach Wagiyi zadebiutował w lidze belizeńskiej. Mimo nastoletniego wieku został najskuteczniejszym zawodnikiem zespołu i w oficjalnym plebiscycie wybrano go najlepszym młodym zawodnikiem rozgrywek (2017/2018 Opening).
W styczniu 2018 Lopez przeszedł do czołowego belizeńskiego klubu Verdes FC. Wywalczył z nim mistrzostwo Belize (2019/2020 Opening) oraz wicemistrzostwo (2018/2019 Opening). Ponownie został również wybrany najlepszym młodym piłkarzem ligi belizeńskiej (2018/2019 Opening), a także otrzymał nagrodę dla najlepszego zawodnika fazy play-off (2019/2020 Opening). Równolegle uczęszczał do Sacred Heart Junior College w San Ignacio, występując w szkolnej drużynie piłkarskiej. W Verdes stworzył dynamiczny duet atakujących z Mariano Landero, a belizeńskie media określały go jako jednego z najlepszych napastników w kraju. W styczniu 2020 został zaproszony na testy przez amerykański klub Indy Eleven.
Kariera reprezentacyjna.
W grudniu 2017 Lopez został powołany przez Ryszarda Orłowskiego do reprezentacji Belize U-20 na Igrzyska Ameryki Środkowej w Managui. Wraz ze swoim zespołem odpadł z męskiego turnieju piłkarskiego w fazie grupowej.
W seniorskiej reprezentacji Belize Lopez zadebiutował za kadencji selekcjonera Palmiro Salasa, 3 czerwca 2018 w zremisowanym 0:0 meczu towarzyskim z Barbadosem. Premierowego gola w drużynie narodowej strzelił 4 sierpnia 2018 w wygranym 1:0 sparingu z tym samym rywalem. We wrześniu zdobył dwie bramki w meczu z Bahamami (4:0) w eliminacjach do Ligi Narodów CONCACAF.

</doc>
<doc id="4922719" url="https://pl.wikipedia.org/wiki?curid=4922719" title="8TV (Malezja)">
8TV (Malezja)

8TV – malezyjska stacja telewizyjna. Została uruchomiona w 1995 r. jako kanał Metrovision; od 2004 r. funkcjonuje w obecnej postaci (własność przedsiębiorstwa Media Prima Berhad).

</doc>
<doc id="4922725" url="https://pl.wikipedia.org/wiki?curid=4922725" title="TV Okey">
TV Okey

TV Okey – malezyjska stacja telewizyjna. Została uruchomiona w 2018 roku.

</doc>
<doc id="4922735" url="https://pl.wikipedia.org/wiki?curid=4922735" title="Astro Vaanavil">
Astro Vaanavil

Astro Vaanavil – malezyjska stacja telewizyjna, skierowana do ludności indyjskiej W Malezji. Nadaje treści w języku tamilskim. Została uruchomiona w 1996 roku.

</doc>
<doc id="4922738" url="https://pl.wikipedia.org/wiki?curid=4922738" title="Astro Awani">
Astro Awani

Astro Awani – malezyjska stacja telewizyjna o charakterze informacyjnym. Została uruchomiona w 2007 roku.

</doc>
<doc id="4922740" url="https://pl.wikipedia.org/wiki?curid=4922740" title="Szkoła nowojorska (muzyka)">
Szkoła nowojorska (muzyka)

Szkoła nowojorska – nieformalna grupa nowojorskich kompozytorów, działających w pierwszej połowie lat 1950.
Należeli do niej głównie kompozytorzy z tzw. kręgu Cage’a, czyli sam John Cage oraz Morton Feldman, Earle Brown, Christian Wolff, a także pianista i kompozytor David Tudor. Do grupy zalicza się również Edgara Varèse’a i Stefana Wolpego, którzy pełnili rolę mentorów i nauczycieli oraz Ralpha Shapeya i Lucię Dlugoszewski, uczennicę Edgarda Varèse’a.
Wszyscy oni blisko współpracowali z artystami wizualnymi (abstrakcyjnymi ekspresjonistami), podzielając ich wartości estetyczne, zwłaszcza niekonwencjonalny i innowacyjny sposób wyrażania indywidualnej ekspresji. W niektórych przypadkach nawiązali też głębokie przyjaźnie i synergie.
Spotykali się w Cedar Tavern w Greenwich Village lub w The Club (39 East 8th Street), gdzie Cage wygłosił kilka wykładów, w tym słynny "Lecture on Nothing" (1949). Ponadto Cage pisał eseje do czasopisma „The Tiger's Eye” i razem z Robertem Motherwellem współredagował czasopismo „Possibilities”, a Feldman opublikował swój przełomowy essej "Sound. Noise. Varèse. Boulez" w „It is” – oficjalnym piśmie The Club. Jednak związki kompozytorów z malarzami szkoły nowojorskiej były zróżnicowane. 
Cage doceniał u malarzy improwizację i całościowe, niehierarchiczne podejście do powierzchni obrazów, ale nie podzielał ich heroicznej postawy i autobiograficznych odniesień. W tym względzie bliższy był mu Marcel Duchamp i dadaizm, niż Jackson Pollock. Earle Brown przyznawał, że Pollock wywarł wpływ na jego muzykę, zwłaszcza improwizacja realizowana poprzez dripping była dla Browna inspiracją do stosowania otwartych form w takich utworach, jak "Dwadzieścia pięć stron" (1953), "Available Forms I" (1961) i "Available Forms II" (1962).
Najsilniejszy związek z artystami wizualnymi miał Morton Feldman, który pod wpływem twórczości Philipa Gustona i Marka Rothko zainteresował się abstrakcją i intuicyjnym automatyzmem. Skomponował ścieżki dźwiękowe do filmów dokumentalnych Hansa Namutha "Jackson Pollock" (1951) i" De Kooning" (1963) oraz zadedykował swoje kompozycje takim malarzom z nowojorskiej grupy, jak Franz Kline ("For Franz Kline", 1962), Guston ("Piano Piece", 1963) i Rothko ("Rothko Chapel", 1971) oraz poecie Frankowi O’Harze ("For Frank O’Hara", 1973).
Kompozytorzy ze szkoły nowojorskiej, mimo intensywnej współpracy, nie wypracowali wspólnego stylu, który by ich identyfikował jako grupę, wywarli jednak głęboki wpływ na muzykę współczesną, szczególnie w Europie i Japonii.

</doc>
<doc id="4922745" url="https://pl.wikipedia.org/wiki?curid=4922745" title="Astro Ria">
Astro Ria

Astro Ria – malezyjska stacja telewizyjna o charakterze rozrywkowym. Emituje filmy, seriale, muzykę i treści typu infotainment.

</doc>
<doc id="4922748" url="https://pl.wikipedia.org/wiki?curid=4922748" title="Astro Prima">
Astro Prima

Astro Prima – malezyjska stacja telewizyjna o charakterze rozrywkowym, skierowana do ludności malajskojęzycznej. Emituje filmy, seriale, muzykę oraz treści dokumentalne i lifestylowe, przy czym większą część ramówki tworzą produkcje z Indii i Indonezji. Treści zagraniczne są emitowane z napisami w języku malajskim.

</doc>
<doc id="4922749" url="https://pl.wikipedia.org/wiki?curid=4922749" title="Laura Codruţa Kövesi">
Laura Codruţa Kövesi



</doc>
<doc id="4922752" url="https://pl.wikipedia.org/wiki?curid=4922752" title="Parafia Matki Bożej Nieustającej Pomocy w Szopienicach">
Parafia Matki Bożej Nieustającej Pomocy w Szopienicach



</doc>
<doc id="4922753" url="https://pl.wikipedia.org/wiki?curid=4922753" title="Rádio e Televisão de Timor-Leste">
Rádio e Televisão de Timor-Leste



</doc>
<doc id="4922756" url="https://pl.wikipedia.org/wiki?curid=4922756" title="Kotkowszczyzna">
Kotkowszczyzna

Kotkowszczyzna – dawny zaścianek. Tereny na których leżał, znajdują się obecnie na Białorusi, w obwodzie witebskim, w rejonie postawskim, w sielsowiecie Duniłowicze.
Nazwa dawniej używana – Katkowszczyzna.
Historia.
W czasach zaborów w granicach Imperium Rosyjskiego.
W dwudziestoleciu międzywojennym zaścianek leżał w Polsce, w województwie wileńskim, w powiecie duniłowickim (od 1926 postawskim), w gminie Duniłowicze.
Według Powszechnego Spisu Ludności z 1921 roku zamieszkiwało tu 10 osób, wszystkie były wyznania rzymskokatolickiego i zadeklarowały polską przynależność narodową. Był tu 5 budynek mieszkalny. W 1931 w 1 domu zamieszkiwało 10 osób.
Miejscowość należała do parafii rzymskokatolickiej w Duniłowiczach. Podlegała pod Sąd Grodzki w Duniłowiczach i Okręgowy w Wilnie; właściwy urząd pocztowy mieścił się w Duniłowiczach.

</doc>
<doc id="4922760" url="https://pl.wikipedia.org/wiki?curid=4922760" title="InnogyGO!">
InnogyGO!

InnogyGO! – nieistniejący już, największy system car-sharing w Polsce, oferujący wyłącznie pojazdy elektryczne, uruchomiony w kwietniu 2019 roku na terenie Warszawy, działający również od września 2020 w Zakopanem.
Historia.
Usługa InnogyGO! została uruchomiona przez spółkę energetyczną Innogy Polska 3 kwietnia 2019 w Warszawie. Docelowo planowano udostępnić 500 samochodów elektrycznych marki BMW. Samochody udostępniono w systemie otwartym, tzw. free-floating, gdzie samochody mogą rozpoczynać i kończyć wynajem w dowolnym, publicznym miejscu parkingowym w strefie wyznaczonej przez operatora usługi. Samochody usługi InnogyGO! jako pojazdy elektryczne, na mocy Ustawy o Elektromobilności mogą poruszać się bus-pasami oraz parkować bezpłatnie w publicznych, płatnych strefach parkowania miejskiego. Dostęp do usługi umożliwia aplikacja mobilna InnogyGO! dostępna w systemach Android i iOS.
Od początku działalności do jej zakończenia, InnogyGO! była największą w Polsce usługą car-sharingu w pełni opartą na samochodach elektrycznych.
W październiku 2020 roku usługa InnogyGO!, decyzją nowego właściciela Innogy – niemieckiej spółki energetycznej E.ON została wystawiona na sprzedaż. W lutym 2021 operator systemu poinformował, że w związku z pandemią COVID-19, a także w związku wysokimi kosztami utrzymania floty samochodów elektrycznych BMW, usługa będzie działać w Warszawie do 15 marca 2021. Ostatecznie InnogyGO! zakończyło swoją działalność w nocy z 15 na 16 marca 2021.
Pojazdy.
InnogyGO! oferowało w swojej usłudze około 350 samochodów BMW i3. W kwietniu 2020 roku dodano do usługi 3 egzemplarze Jaguar I-Pace.

</doc>
<doc id="4922763" url="https://pl.wikipedia.org/wiki?curid=4922763" title="ABC Studios">
ABC Studios



</doc>
<doc id="4922765" url="https://pl.wikipedia.org/wiki?curid=4922765" title="ABC Signature Studios">
ABC Signature Studios



</doc>
<doc id="4922769" url="https://pl.wikipedia.org/wiki?curid=4922769" title="Lembówka">
Lembówka

Lembówka – dawny zaścianek. Tereny na których leżał, znajdują się obecnie na Białorusi, w obwodzie witebskim, w rejonie postawskim, w sielsowiecie Duniłowicze.
Historia.
W czasach zaborów w granicach Imperium Rosyjskiego.
W dwudziestoleciu międzywojennym zaścianek leżał w Polsce, w województwie wileńskim, w powiecie duniłowickim (od 1926 postawskim), w gminie Duniłowicze.
Według Powszechnego Spisu Ludności z 1921 roku zamieszkiwało tu 30 osób, wszystkie były wyznania rzymskokatolickiego i zadeklarowały polską przynależność narodową. Było tu 5 budynków mieszkalnych. W 1931 w 9 domach zamieszkiwało 38 osób.
Miejscowość należała do parafii rzymskokatolickiej w Duniłowiczach. Podlegała pod Sąd Grodzki w Duniłowiczach i Okręgowy w Wilnie; właściwy urząd pocztowy mieścił się w Duniłowiczach.
W Lembówce urodził się Sługa Boży ks. Aleksander Zienkiewicz (kuzyn bł. ks. Mieczysława Bohatkiewicza).

</doc>
<doc id="4922770" url="https://pl.wikipedia.org/wiki?curid=4922770" title="INews">
INews

iNews (Indonesia News; dawniej: Sun TV, Sindo TV) – indonezyjska stacja telewizyjna o charakterze informacyjnym. Należy do przedsiębiorstwa Media Nusantara Citra. Została uruchomiona w 2007 r. jako Sun TV; w 2011 r. zmieniła nazwę na Sindo TV; a od 2014 r. funkcjonuje pod nazwą iNews TV. 

</doc>
<doc id="4922771" url="https://pl.wikipedia.org/wiki?curid=4922771" title="INews TV">
INews TV



</doc>
<doc id="4922772" url="https://pl.wikipedia.org/wiki?curid=4922772" title="Sindo TV">
Sindo TV



</doc>
<doc id="4922773" url="https://pl.wikipedia.org/wiki?curid=4922773" title="Touchstone Television (1985-2007)">
Touchstone Television (1985-2007)



</doc>
<doc id="4922775" url="https://pl.wikipedia.org/wiki?curid=4922775" title="20th Television">
20th Television

20th Television – amerykańskie studio zajmujące się produkcją telewizyjną. Jest jednostką zależną Walt Disney Television, dywizji The Walt Disney Company. Zostało uruchomione w 1949 roku jako TCF Television Productions, Inc. W latach 1958 – 2020 funkcjonowało pod nazwą 20th Century Fox Television. W 2020 roku została ona zmieniona po przejęciu aktywów 21st Century Fox przez Disneya. Jednostką zależną studia jest 20th Television Animation, które zostało utworzone w 1999 roku jako Fox Television Animation.
Do 2020 roku 20th Television było ramieniem dystrybucyjnym dla produkcji 20th Century Fox Television i 20th Century Fox. 
Historia.
20th Century Fox Television.
20th Century Fox Television zostało utworzone w 1949 roku przez 20th Century Fox, kiedy inne wytwórnie filmowe zaczęły zajmować się również produkcją telewizyjną. Od czasu powstania do 1958 roku posługiwało się nazwą TCF Television Productions. W następnych dekadach studio przejęło produkcje od Metromedia Producers Corporation, MTM Enterprises, New World Entertainment.
W latach 1986 – 2019 20th Century Fox Television działało jako oficjalne studio produkcyjne dla stacji Fox. 
W 1989 roku funkcje 20th Century Fox Television zostały przejęte przez Twentieth Television Corporation, jednostki niezależnej od 20th Century Fox. W 2012 roku, po kolejnej reorganizacji, 20th Century Fox Television stało się oddzielną jednostką News Corporation. Na jej czele stanęli Dana Walden i Gary Newman, którzy bezpośrednio odpowiadali przed prezesem 21st Century Fox. W 2014 roku poinformowao, że Fox Broadcasting Company i 20th Century Fox Television będą podlegać nowej jednostce organizacyjnej, Fox Television Group. 
20th Television.
Pod koniec marca 2019 roku nastąpiło sfinalizowanie transakcji zakupu aktywów 21st Century Fox przez The Walt Disney Company. Wskutek tego Fox 21 Television Studios stało się jednostką Disney Television Studios. W sierpniu 2020 roku nastąpił rebranding studiów przejętych przez Disneya rok wcześniej. 20th Century Fox Television zmieniono na 20th Television. Reaktywowano też markę Touchstone Television, która zastąpiła Fox 21 Television Studios. 1 grudnia tego samego roku zadecydowano o zamknięciu Touchstone Television, a produkcje tego studia zostały przejęte przez 20th Television.
20th Television Animation.
Studio zostało utworzone w 1999 roku jako Fox Television Animation. Pierwszym jego projektem było kontynuowanie produkcji serialu "Głowa rodziny" od trzeciego sezonu przejętej od studia Film Roman. Od 2005 roku zajęło się produkcją animacji współtworzonych przez Setha MacFarlane’a. W 2016 roku została przejęta od Film Roman produkcja serialu "Simpsonowie".
W sierpniu 2020 roku nastąpił rebranding studiów przejętych przez The Walt Disney Company rok wcześniej. Fox Television Animation zmieniono na 20th Television Animation.
20th Television (1989 – 2020).
20th Television powstało w 1989 roku jako ramię dystrybucyjne dla produkcji 20th Century Fox Television i 20th Century Fox. Od 1994 roku odpowiadało za sprzedaż produkcji telewizyjnych zewnętrznym stacjom. Od 2013 roku jednostką podlegała pod 20th Century Fox Television.

</doc>
<doc id="4922787" url="https://pl.wikipedia.org/wiki?curid=4922787" title="Lewkowo (rejon postawski)">
Lewkowo (rejon postawski)

Lewkowo – dawny folwark. Tereny na których leżał, znajdują się obecnie na Białorusi, w obwodzie witebskim, w rejonie postawskim, w sielsowiecie Woropajewo.
Historia.
W czasach zaborów w granicach Imperium Rosyjskiego.
W dwudziestoleciu międzywojennym folwark leżał w Polsce, w województwie wileńskim, w powiecie duniłowickim (od 1926 postawskim), w gminie Duniłowicze.
Według Powszechnego Spisu Ludności z 1921 roku zamieszkiwało tu 30 osób, 21 było wyznania rzymskokatolickiego a 9 prawosławnego. Jednocześnie 21 mieszkańców zadeklarowało polską przynależność narodową a 9 białoruską. Były tu 3 budynki mieszkalne. W 1931 w 6 domach zamieszkiwało 37 osób.
Miejscowość należała do parafii rzymskokatolickiej i prawosławnej w Duniłowiczach. Podlegała pod Sąd Grodzki w Duniłowiczach i Okręgowy w Wilnie; właściwy urząd pocztowy mieścił się w Duniłowiczach.

</doc>
<doc id="4922788" url="https://pl.wikipedia.org/wiki?curid=4922788" title="China Zun">
China Zun

China Zun – wieżowiec w centralnej dzielnicy biznesowej Pekinu. Jest powszechnie znany jako CITIC Tower. Posiada 109 kondygnacji oraz 528 metrów wysokości. Jest najwyższym budynkiem w mieście, przewyższając Wieżowiec China World Trade Center Tower III o 190 metrów. Konstrukcja budynku została ukończona pod koniec 2018 r., Co czyni CITIC Tower najwyższym na świecie ukończonym budynkiem 2018 r.
Przydomek China Zun pochodzi od "zun", starożytnego naczynia do wina, który zainspirował twórców budynku. Uroczystość wmurowania kamienia węgielnego pod budowę odbyła się w Pekinie 19 września 2011 r.
China Zun to budynek wielofunkcyjny, składający się z 60 pięter biurowych, 20 pięter luksusowych apartamentów i 20 pięter hotelu z 300 pokojami na najwyższym piętrze na wysokości 524 m znajduje się ogród na dachu.
Budynek prawdopodobnie pozostanie najwyższym budynkiem w Pekinie przez wiele lat, ponieważ w 2018 roku władze ograniczyły nowe projekty w centralnej dzielnicy biznesowej do wysokości nie większej niż 180 metrów.
W kwietniu 2018 r. Hongkońska gazeta "Ming Pao" poinformowała, że trzy najwyższe piętra China Zun, piętra 106-107 i obserwatorium na poziomie 108, mają zostać wywłaszczone przez aparat bezpieczeństwa narodowego, ponieważ cały kompleks Zhongnanhai, siedziba Centrali Komitetu Komunistycznej Partii Chin i Rady Państwa Chińskiej Republiki Ludowej można było zobaczyć ze szczytu wieżowca gołym okiem w pogodny dzień. Pojawiły się również informacje że dzięki wysokiej klasy teleskopom i innym urządzeniom monitorującym można było zobaczyć codzienne życie i działalność przywódców partii i państwa.

</doc>
<doc id="4922789" url="https://pl.wikipedia.org/wiki?curid=4922789" title="Mikołaj z Latowicza">
Mikołaj z Latowicza

Mikołaj z Latowicza (ur. w Latowiczu, zm. 15 września 1499 w Rzymie) – polski duchowny katolicki i prawnik, dziekan penitencjarzy w bazylice św. Piotra, kanonik i prepozyt kapituły katedralnej w Płocku, prepozyt kapituły włocławskiej oraz kanonik kapituły gnieźnieńskiej.
Życiorys.
Był synem Piotra, mieszczanina z Latowicza koło Mińska Mazowieckiego. Latem 1462 roku rozpoczął studia na Wydziale Sztuk Uniwersytetu Krakowskiego, po dwóch latach uzyskał bakalaureat sztuk wyzwolonych, a zaraz po świętach Bożego Narodzenia w 1468 roku sięgnął po tytuł magistra. Studiował również filozofię (wraz z Janem z Głogowa).
Działalność uniwersytecka.
Niedługo po promocji magisterskiej rozpoczął wykładać na krakowskim Wydziale Sztuk, zaczął wtedy również studiować prawo kanoniczne. W 1470 roku został bakałarzem dekretów.
30 stycznia 1473 roku wszedł do grona kolegiatów Kolegium Większego, dwukrotnie pełnił funkcję prepozyta (przełożonego) Kolegium (1473 i 1474). W semestrze zimowym 1473/1474 roku pełnił funkcję "praepositus cellarii" (opiekuna piwnicy z trunkami dla mieszkańców Kolegium).
W 1474 roku uzyskał licencjat prawa kanonicznego. Przez kilka miesięcy, razem z Jakubem Boksicą, toczył spór z prepozytem Kolegium Andrzejem z Łabiszyna o pozycję wśród kolegiatów. Sprawa ta była rozważana m.in. na zgromadzeniu ogólnym mistrzów uniwersytetu, którzy 28 lutego 1475 roku zdecydowali, że Mikołaj będzie miał pierwszeństwo w oddawaniu głosów na zebraniach kolegiatów, przy stole i na wykładach, zaraz po osobach z tytułem doktora.
W semestrze zimowym 1476/1477 roku wybrany został na dziekana Wydziału Sztuk. Studiował również teologię, od początku 1480 roku źródła wymieniają go jako bakałarza teologii.
Kariera kościelna.
Przed 1479 rokiem otrzymał kanonię w kościele św. Floriana w Krakowie. Na polecenie biskupa Jana Rzeszowskiego wyjechał do Rzymu (1479), gdzie na początku 1480 roku wypromowany został na doktora dekretów, a rok później na doktora obojga praw. Najprawdopodobniej w 1483 roku uzyskał również tytuł doktora teologii.
W marcu 1480 roku uzyskał nominację na penitencjarza mniejszego w bazylice św. Piotra. Obsługiwał tam penitentów z Polski, Rusi, Czech i Słowacji. Niedługo później mianowano go dziekanem penitencjarzy. Uzyskał również wiele papieskich prowizji i beneficjów: probostwa w Ibramowicach (przed 1480), św. Jakuba Apostoła na Kazimierzu (1480), w Gołaczowych (1484), kanonię (1480) i prepozyturę (1484) w płockiej kapitule katedralnej, prepozyturę w kapitule włocławskiej oraz kanonię w kapitule gnieźnieńskiej. Reprezentował również wielu polskich duchownych w Kamerze Apostolskiej.
Śmierć.
Zmarł w Rzymie, 15 września 1499 roku.

</doc>
<doc id="4922790" url="https://pl.wikipedia.org/wiki?curid=4922790" title="20th Century Fox Television">
20th Century Fox Television



</doc>
<doc id="4922791" url="https://pl.wikipedia.org/wiki?curid=4922791" title="20th Television Animation">
20th Television Animation



</doc>
<doc id="4922794" url="https://pl.wikipedia.org/wiki?curid=4922794" title="Fox Television Animation">
Fox Television Animation



</doc>
<doc id="4922796" url="https://pl.wikipedia.org/wiki?curid=4922796" title="Lasuny">
Lasuny

Lasuny – dawny zaścianek. Tereny na których leżał, znajdują się obecnie na Białorusi, w obwodzie witebskim, w rejonie postawskim, w sielsowiecie Wołki.
Nazwa dawniej używana – Lisuny.
Historia.
W czasach zaborów w granicach Imperium Rosyjskiego.
W dwudziestoleciu międzywojennym zaścianek leżał w Polsce, w województwie wileńskim, w powiecie duniłowickim (od 1926 postawskim), w gminie Duniłowicze.
Według Powszechnego Spisu Ludności z 1921 roku zamieszkiwało tu 26 osób, 17 było wyznania rzymskokatolickiego a 19 prawosławnego. Jednocześnie 17 mieszkańców zadeklarowało polską przynależność narodową a 19 białoruska. Były tu 3 budynki mieszkalne. W 1931 w 4 domach zamieszkiwało 45 osób.
Miejscowość należała do parafii rzymskokatolickiej w Duniłowiczach. Podlegała pod Sąd Grodzki w Duniłowiczach i Okręgowy w Wilnie; właściwy urząd pocztowy mieścił się w Duniłowiczach.

</doc>
<doc id="4922797" url="https://pl.wikipedia.org/wiki?curid=4922797" title="Fox 21">
Fox 21



</doc>
<doc id="4922798" url="https://pl.wikipedia.org/wiki?curid=4922798" title="Fox Television Studios">
Fox Television Studios



</doc>
<doc id="4922799" url="https://pl.wikipedia.org/wiki?curid=4922799" title="Fox 21 Television Studios">
Fox 21 Television Studios



</doc>
<doc id="4922801" url="https://pl.wikipedia.org/wiki?curid=4922801" title="Juan Riochí Siafá">
Juan Riochí Siafá

Juan Riochí Siafá (ur. 6 marca 1981) – pisarz i poeta z Gwinei Równikowej.
Urodził się w Malabo, jego rodzina jednakże pochodzi z Reboli. Należy do grupy etnicznej Bubi. Kształcił się w Seminario Nuestra Señora del Pilar w Banapie, Instituto E´waisö Ipöla oraz Colegio Santa Teresita na rodzinnej wyspie Bioko. Wyjechał następnie do Hiszpanii, studiował w Akademii Wojskowej w Saragossie a także na madryckim Uniwersytecie Complutense. 
Członek Hiszpańskiego Stowarzyszenia Afrykanistów, związany z Centrum Studiów Afrohiszpańskich Universidad Nacional a Distancia (UNED). Założył Stowarzyszenie Pisarzy z Wyspy Bioko ("Asociación de Escritores de la Isla de Bioko", AEIB), któremu również przewodniczy. Pracuje w wydawnictwie Diwan Mayrit, gdzie odpowiada za publikacje związane z Afryką. Autor szeregu książek, o zróżnicowanej tematyce i przynależności gatunkowej, od prozy, przez publikacje poetyckie po opracowania naukowe. Opublikował między innymi "Redes migratorias e inserción laboral de los guineoecuatorianos" (2016), "Tragedias y Laberintos" (2017), "Bëtápánó (Recuerdos)", (2017), "Las mujeres de Guinea Ecuatorial: Una aproximación a los estudios de género" (2018), "Soledad" (2018) oraz "La historia de Guinea Ecuatorial a través de sus protagonistas" (2020). Był także inicjatorem wydania (2019) i redaktorem "Nuevas voces de la literatura de Guinea Ecuatorial. Antología" (2008-2018).
Jego wiersze znalazły się w "Best New African Poets, 2017 Anthology", zestawionej przez Tendai R. Mwanakę i Daniela da Purificação.

</doc>
<doc id="4922802" url="https://pl.wikipedia.org/wiki?curid=4922802" title="Łastówka (rejon postawski)">
Łastówka (rejon postawski)

Łastówka – dawny folwark. Tereny na których leżał, znajdują się obecnie na Białorusi, w obwodzie witebskim, w rejonie postawskim, w sielsowiecie Wołki.
Historia.
W czasach zaborów w granicach Imperium Rosyjskiego.
W dwudziestoleciu międzywojennym zaścianek leżał w Polsce, w województwie wileńskim, w powiecie duniłowickim (od 1926 postawskim), w gminie Duniłowicze.
Według Powszechnego Spisu Ludności z 1921 roku zamieszkiwało tu 13 osób, 7 było wyznania rzymskokatolickiego a 6 prawosławnego. Jednocześnie 7 mieszkańców zadeklarowało polską przynależność narodową a 6 białoruska. Był tu 1 budynek mieszkalny. W 1931 w 1 domu zamieszkiwało 7 osób.
Miejscowość należała do parafii rzymskokatolickiej i prawosławnej w Duniłowiczach. Podlegała pod Sąd Grodzki w Duniłowiczach i Okręgowy w Wilnie; właściwy urząd pocztowy mieścił się w Duniłowiczach.

</doc>
<doc id="4922804" url="https://pl.wikipedia.org/wiki?curid=4922804" title="Tim Berrett">
Tim Berrett

Tim Berrett, wł. Timothy B.Berrett (ur. 23 stycznia 1965 w Royal Tunbridge Wells) – kanadyjski lekkoatleta, chodziarz, dwukrotny medalista igrzysk Wspólnoty Narodów, pięciokrotny olimpijczyk.
Urodził się w Anglii, ale reprezentował Kanadę. Jako pierwszy lekkoatleta dziewięciokrotnie brał udział w mistrzostwach świata.
Jest absolwentem Brasenose College w Oksfordzie oraz Queen’s University. W 1997 uzyskał stopień doktora na Uniwersytecie Alberty.
Jego żona Tara Croxford była reprezentantką Kanady w hokeju na trawie, uczestniczką letnich igrzysk olimpijskich w 1992.
Kariera sportowa.
Zajął 22. miejsce w chodzie na 20 kilometrów oraz 15. miejsce w chodzie na 50 kilometrów na mistrzostwach świata w 1991 w Tokio. Na igrzyskach olimpijskich w 1992 w Barcelonie zajął 14. miejsce w chodzie na 20 kilometrów i został zdyskwalifikowany w chodzie na 50 kilometrów. Zajął 4. miejsce w chodzie na 5000 metrów na halowych mistrzostwach świata w 1993 w Toronto oraz 20. miejsce w chodzie na 20 kilometrów i 7. miejsce w chodzie na 50 kilometrów na mistrzostwach świata w 1993 w Stuttgarcie.
Zdobył srebrny medal w chodzie na 30 kilometrów na igrzyskach Wspólnoty Narodów w 1994 w Victorii, ulegając Nicholasowi A’Hernowi z Australii, a wyprzedzając Scotta Nelsona z Nowej Zelandii. Zajął 14. miejsce w chodzie na 50 kilometrów na mistrzostwach świata w 1995 w Göteborgu oraz 10. miejsce w tej konkurencji na igrzyskach olimpijskich w 1996 w Atlancie. Nie ukończył chodu na 50 kilometrów na mistrzostwach świata w 1997 w Atenach. Na igrzyskach Wspólnoty Narodów 1998 w Kuala Lumpur zajął 11. miejsce w chodzie na 20 kilometrów i nie ukończył chodu na 50 kilometrów, a na mistrzostwach świata w 1999 w Sewilli został zdyskwalifikowany w chodzie na 50 kilometrów.
Na igrzyskach olimpijskich w 2000 w Sydney zajął 26. miejsce w chodzie na 20 kilometrów i został zdyskwalifikowany w chodzie na 50 kilometrów. Zajął 19. miejsce w chodzie na 50 kilometrów na mistrzostwach świata w 2001 w Edmonton.
Zdobył brązowy medal w chodzie na 50 kilometrów na igrzyskach Wspólnoty Narodów w 2002 w Manchesterze, przegrywając jedynie z Nathanem Deakesem z Australii i Craigiem Barrettem z Nowej Zelandii. Na mistrzostwach świata w 2003 w Paryżu zajął 19. miejsce na tym dystansie, a na igrzyskach olimpijskich w 2004 w Atenach 31. miejsce w tej konkurencji. Zajął 11. miejsce w chodzie na 50 kilometrów na mistrzostwach świata w 2005 w Helsinkach oraz 5. miejsce w tej konkurencji na igrzyskach Wspólnoty Narodów w 2006 w Melbourne.
Na swych dziewiątych mistrzostwach świata w 2007 w Osace zajął 19. miejsce w chodzie na 50 kilometrów, a na swych piątych igrzyskach olimpijskich w 2008 w Pekinie 38. miejsce na tym dystansie. 
Siedmiokrotnie startował w pucharze świata, zajmując następujące miejsca: 1991 w San Jose (20 km) – 22. miejsce, (50 km) – nie ukończył, 1993 w Monterrey (50 km) – 5. miejsce, 1995 w Pekinie (50 km) – zdyskwalifikowany, 1997 w Poděbradach (50 km) – zdyskwalifikowany, 1999 w Mézidon-Canon (20 km) – 47. miejsce, 2004 w Naumburgu (20 km) – 60. miejsce i 2006 w La Corunie (50 km) – 39. miejsce.
Był mistrzem Kanady w chodzie na 10 kilometrów w 1994 oraz w chodzie na 20 kilometrów w latach 1992, 1993, 1998, 2001 i 2003–2008 oraz wicemistrzem na 20 kilometrów w latach 1988–1991, 1999, 2000 i 2002.
Rekordy życiowe.
Berrett miał następujące rekordy życiowe:

</doc>
<doc id="4922808" url="https://pl.wikipedia.org/wiki?curid=4922808" title="Figeholm">
Figeholm

Figeholm – miejscowość (tätort) w Szwecji, w regionie administracyjnym ("län") Kalmar, w gminie Oskarshamn.
Według danych Szwedzkiego Urzędu Statystycznego liczba ludności wyniosła: 730 (31 grudnia 2015), 890 (31 grudnia 2018) i 836 (31 grudnia 2019).

</doc>
<doc id="4922809" url="https://pl.wikipedia.org/wiki?curid=4922809" title="Marcin Dębicki">
Marcin Dębicki



</doc>
<doc id="4922816" url="https://pl.wikipedia.org/wiki?curid=4922816" title="Ługi (rejon postawski)">
Ługi (rejon postawski)

Ługi (; ) – wieś na Białorusi, w obwodzie witebskim, w rejonie postawskim, w sielsowiecie Duniłowicze.
Historia.
W czasach zaborów w granicach Imperium Rosyjskiego.
W dwudziestoleciu międzywojennym wieś leżała w Polsce, w województwie wileńskim, w powiecie duniłowickim (od 1926 postawskim), w gminie Duniłowicze.
Według Powszechnego Spisu Ludności z 1921 roku zamieszkiwało tu 161 osób, 160 było wyznania rzymskokatolickiego a 1 prawosławnego. Jednocześnie 159 mieszkańców zadeklarowało polską przynależność narodową a 2 białoruską. Było tu 30 budynków mieszkalnych. W 1931 w 30 domach zamieszkiwało 160 osób.
Miejscowość należała do parafii rzymskokatolickiej i prawosławnej w Duniłowiczach. Podlegała pod Sąd Grodzki w Duniłowiczach i Okręgowy w Wilnie; właściwy urząd pocztowy mieścił się w Duniłowiczach.

</doc>
<doc id="4922818" url="https://pl.wikipedia.org/wiki?curid=4922818" title="Morze, Statki i Okręty">
Morze, Statki i Okręty

Morze, Statki i Okręty – miesięcznik marynistyczny wydawany od 1996 roku przez wydawnictwo Magnum-X.
Historia.
Czasopismo ukazuje się od 1996 roku, początkowo jako kwartalnik. W założeniu był to ogólnopolski periodyk propagujący tematykę związaną z tradycjami morskimi i gospodarką morską, przeznaczony dla ludzi interesujących się morzami i jednostkami pływającymi, wypełniający lukę na rynku po miesięczniku „Morze”. Od 1999 roku ukazywało się jako dwumiesięcznik, a od 2007 roku jako miesięcznik. Początkowo nosiło tytuł „Morza, Statki i Okręty”, zmieniony w 2006 roku na „Morze, Statki i Okręty”. Od 2004 roku pismo jest w całości kolorowe (poprzednio jedynie wkładki). W późniejszych latach ukazuje się w dwóch niezależnych dwumiesięcznych cyklach, jako wydanie zwykłe i wydanie specjalne. 
Jesienią 2015 roku redaktor naczelny Tomasz Grotnik i jego zastępca Andrzej Jaskuła odeszli z pisma, tworząc podobny konkurencyjny miesięcznik „Morza i Okręty” (od 2017 roku: „Morze”), wydawany do 2019 roku przez Zespół Badań i Analiz Militarnych (ZBiAM). „Morze, Statki i Okręty” kontynuowało działalność z nową redakcją, zmieniając częściowo profil, według deklaracji, na bardziej opiniotwórczy, poruszający zagadnienia związane z flotami wojennymi i gospodarką morską.
Stali współpracownicy.
Między innymi:

</doc>
<doc id="4922819" url="https://pl.wikipedia.org/wiki?curid=4922819" title="Malkowicze (rejon postawski)">
Malkowicze (rejon postawski)

Malkowicze (; ) – wieś na Białorusi, w obwodzie witebskim, w rejonie postawskim, w sielsowiecie Duniłowicze.
Historia.
W czasach zaborów w granicach Imperium Rosyjskiego.
W dwudziestoleciu międzywojennym wieś leżała w Polsce, w województwie wileńskim, w powiecie duniłowickim (od 1926 postawskim), w gminie Duniłowicze.
Według Powszechnego Spisu Ludności z 1921 roku zamieszkiwało tu 111 osób, wszystkie były wyznania rzymskokatolickiego. Jednocześnie 104 mieszkańców zadeklarowało polską przynależność narodową a 7 białoruską. Było tu 19 budynków mieszkalnych. W 1931 w 22 domach zamieszkiwało 123 osoby.
Miejscowość należała do parafii rzymskokatolickiej i prawosławnej w Duniłowiczach. Podlegała pod Sąd Grodzki w Duniłowiczach i Okręgowy w Wilnie; właściwy urząd pocztowy mieścił się w Duniłowiczach.

</doc>
<doc id="4922824" url="https://pl.wikipedia.org/wiki?curid=4922824" title="BeritaSatu">
BeritaSatu

BeritaSatu (dawniej: Qtv, Q Channel) – indonezyjska stacja telewizyjna o charakterze informacyjnym. Pierwotnie funkcjonowała pod nazwami Q Channel i Qtv; w obecnej postaci istnieje od 2011 roku.
Kanał należy do przedsiębiorstwa mediowego BeritaSatu Media Holdings, które jest także właścicielem internetowego serwisu informacyjnego BeritaSatu.com.

</doc>
<doc id="4922827" url="https://pl.wikipedia.org/wiki?curid=4922827" title="CNN Indonesia">
CNN Indonesia

CNN Indonesia – indonezyjska stacja telewizyjna o charakterze informacyjnym. Została uruchomiona w 2015 roku. 
Portal internetowy CNN Indonesia funkcjonuje od 2014 roku. 

</doc>
<doc id="4922829" url="https://pl.wikipedia.org/wiki?curid=4922829" title="CNBC Indonesia">
CNBC Indonesia

CNBC Indonesia – indonezyjska stacja telewizyjna o charakterze informacyjnym. Została uruchomiona w 2018 roku. 

</doc>
<doc id="4922830" url="https://pl.wikipedia.org/wiki?curid=4922830" title="Mosztarki">
Mosztarki

Mosztarki – dawny zaścianek. Tereny na których leżał, znajdują się obecnie na Białorusi, w obwodzie witebskim, w rejonie postawskim, w sielsowiecie Wołki.
Dawna nazwa wsi – Masztarki.
Historia.
W czasach zaborów w granicach Imperium Rosyjskiego.
W dwudziestoleciu międzywojennym zaścianek leżał w Polsce, w województwie wileńskim, w powiecie duniłowickim (od 1926 postawskim), w gminie Duniłowicze.
Według Powszechnego Spisu Ludności z 1921 roku zamieszkiwało tu 9 osób, 8 było wyznania rzymskokatolickiego a 1 prawosławnego. Jednocześnie 8 mieszkańców zadeklarowało polską przynależność narodową a 1 białoruska. Był tu 1 budynek mieszkalny. W 1931 w 2 domach zamieszkiwało 8 osób.
Miejscowość należała do parafii rzymskokatolickiej i prawosławnej w Duniłowiczach. Podlegała pod Sąd Grodzki w Duniłowiczach i Okręgowy w Wilnie; właściwy urząd pocztowy mieścił się w Duniłowiczach.

</doc>
<doc id="4922831" url="https://pl.wikipedia.org/wiki?curid=4922831" title="Q Channel">
Q Channel



</doc>
<doc id="4922835" url="https://pl.wikipedia.org/wiki?curid=4922835" title="Michalino (rejon postawski)">
Michalino (rejon postawski)

Michalino – dawny zaścianek. Tereny, na których leżał, znajdują się obecnie na Białorusi, w obwodzie witebskim, w rejonie postawskim, w sielsowiecie Duniłowicze.
Historia.
W czasach zaborów w granicach Imperium Rosyjskiego.
W dwudziestoleciu międzywojennym zaścianek leżał w Polsce, w województwie wileńskim, w powiecie duniłowickim (od 1926 postawskim), w gminie Duniłowicze.
Według Powszechnego Spisu Ludności z 1921 roku zamieszkiwało tu 81 osób, 55 było wyznania rzymskokatolickiego, a 26 prawosławnego. Jednocześnie 54 mieszkańców zadeklarowało polską przynależność narodową, a 27 białoruską. Było tu 9 budynków mieszkalnych. Wykaz miejscowości wyszczególnia majątek i parcele Michalino. W 1931 majątek w 10 domach zamieszkiwało 56 osób, a parcele liczyły 31 mieszkańców i 5 domów.
Miejscowość należała do parafii rzymskokatolickiej w Duniłowiczach. Podlegała pod Sąd Grodzki w Duniłowiczach i Okręgowy w Wilnie; właściwy urząd pocztowy mieścił się w Duniłowiczach.

</doc>
<doc id="4922838" url="https://pl.wikipedia.org/wiki?curid=4922838" title="Channel 7">
Channel 7

Channel 7 – tajski kanał telewizyjny. Rozpoczął nadawanie w 1967 roku jako pierwsza azjatycka stacja dostępna w kolorze.

</doc>
<doc id="4922839" url="https://pl.wikipedia.org/wiki?curid=4922839" title="Channel 3">
Channel 3

Channel 3 – tajski kanał telewizyjny. Został założony w 1957 roku, a nadawanie rozpoczął w 1970 roku.

</doc>
<doc id="4922841" url="https://pl.wikipedia.org/wiki?curid=4922841" title="Władysław Siwek">
Władysław Siwek



</doc>
<doc id="4922844" url="https://pl.wikipedia.org/wiki?curid=4922844" title="Mościszcze (sielsowiet Duniłowicze)">
Mościszcze (sielsowiet Duniłowicze)

Mościszcze – dawny zaścianek. Tereny na których leżał, znajdują się obecnie na Białorusi, w obwodzie witebskim, w rejonie postawskim, w sielsowiecie Duniłowicze.
Historia.
W czasach zaborów w granicach Imperium Rosyjskiego.
W dwudziestoleciu międzywojennym zaścianek leżał w Polsce, w województwie wileńskim, w powiecie duniłowickim (od 1926 postawskim), w gminie Duniłowicze.
Według Powszechnego Spisu Ludności z 1921 roku zamieszkiwało tu 6 osób, wszystkie były wyznania rzymskokatolickiego i zadeklarowały polską przynależność narodową. Był tu 1 budynek mieszkalny. W 1931 w 1 domu zamieszkiwało 5 osób. Znajdowała się tu stadnina koni.
Miejscowość należała do parafii rzymskokatolickiej w Duniłowiczach. Podlegała pod Sąd Grodzki w Duniłowiczach i Okręgowy w Wilnie; właściwy urząd pocztowy mieścił się w Duniłowiczach.

</doc>
<doc id="4922846" url="https://pl.wikipedia.org/wiki?curid=4922846" title="Dr. Stone">
Dr. Stone

Dr. Stone – shōnen-manga napisana przez Riichiro Inagakiego i ilustrowana przez Boichiego, publikowana na łamach magazynu „Shūkan Shōnen Jump” od 6 marca 2017 do 7 marca 2022. W Polsce seria ukazuje się nakładem wydawnictwa Waneko.
Na podstawie mangi studio TMS Entertainment wyprodukowało serial anime, który emitowano od lipca do grudnia 2019. Drugi sezon był emitowany od stycznia do marca 2021, zaś premiera trzeciego zaplanowana jest na kwiecień 2023.
Fabuła.
W kwietniu 5738 roku, ponad 3700 lat po tym jak tajemnicze zielone światło spetryfikowało prawie całą ludzkość, szesnastoletni geniusz Senkū Ishigami budzi się, aby odkryć, że wszelkie ślady po ludzkiej cywilizacji zostały z czasem zniszczone. Postanawia odbudować cywilizację.
Manga.
Manga została napisana przez Riichiro Inagakiego i ilustrowana przez Boichiego; pierwszy jej rozdział ukazał się w 14. numerze czasopisma „Shūkan Shōnen Jump” wydawnictwa Shūeisha, 6 marca 2017 roku.
W 13. numerze czasopisma „Shūkan Shōnen Jump” w 2022 roku podano do wiadomości, że manga osiągnie moment kulminacyjny w kolejnym numerze, który zostanie opublikowany 7 marca w tym samym czasopiśmie. Rozdział opublikowany 7 marca był jednocześnie finałowym rozdziałem, a całość serii została zamknięta w 26 tomach.
Anime.
Adaptacja w formie telewizyjnego serialu anime została ogłoszona w 51. numerze magazynu „Shūkan Shōnen Jump”, wydanego 19 listopada 2018. Seria została zanimowana przez studio TMS Entertainment i wyreżyserowana przez Shinyę Iino. Za scenariusz odpowiadał Yuichiro Kido, za projekty postaci Yuko Iwasa, zaś muzykę skomponowali Tatsuya Kato, Hiroaki Tsutsumi i Yuki Kanesaka. Emisja rozpoczęła się 5 lipca i zakończyła 13 grudnia 2019, licząc 24 odcinki.
Po zakończeniu pierwszego sezonu zapowiedziano kontynuację serialu. Drugi sezon, zatytułowany "Dr. Stone: Stone Wars", był emitowany od 14 stycznia do 25 marca 2021 i liczył 11 odcinków.
Po emisji ostatniego odcinka drugiego sezonu ogłoszono powstanie sequela. Podczas wydarzenia Jump Festa 2022 ujawniono, że trzeci sezon będzie miał premierę w 2023 roku. Dodatkowo, 10 lipca 2022 odbyła się premiera odcinka specjalnego zatytułowanego "Dr. Stone: Ryusui", który skupiał się na postaci Ryusuia Nanamiego. Za jego reżyserię odpowiadał Shūhei Matsushita. Po emisji odcinka ujawniono, że tytuł trzeciego sezonu to "Dr. Stone: New World", a jego premiera zaplanowana jest na 6 kwietnia 2023.

</doc>
<doc id="4922849" url="https://pl.wikipedia.org/wiki?curid=4922849" title="Myszki (rejon postawski)">
Myszki (rejon postawski)

Myszki (; ) – wieś na Białorusi, w obwodzie witebskim, w rejonie postawskim, w sielsowiecie Woropajewo.
Historia.
W czasach zaborów w granicach Imperium Rosyjskiego.
W dwudziestoleciu międzywojennym wieś leżała w Polsce, w województwie wileńskim, w powiecie duniłowickim (od 1926 postawskim), w gminie Duniłowicze.
Według Powszechnego Spisu Ludności z 1921 roku zamieszkiwało tu 235 osób, 113 było wyznania rzymskokatolickiego, a 122 prawosławnego. Jednocześnie 107 mieszkańców zadeklarowali polską przynależność narodową, 127 białoruską, a 1 inną. Było tu 38 budynków mieszkalnych. W 1931 w 54 domach zamieszkiwały 262 osoby.
Miejscowość należała do parafii rzymskokatolickiej i prawosławnej w Duniłowiczach. Podlegała pod Sąd Grodzki w Duniłowiczach i Okręgowy w Wilnie; właściwy urząd pocztowy mieścił się w Duniłowiczach.

</doc>
<doc id="4922853" url="https://pl.wikipedia.org/wiki?curid=4922853" title="Boreogalba gladifer">
Boreogalba gladifer

Boreogalba gladifer – gatunek błonkówki z rodziny męczelkowatych. Gatunek typowy rodzaju "Boreogalba".
Zasięg występowania.
Ameryka Północna – występuje na Alasce oraz w północnej Kanadzie .
Budowa ciała.
Osiąga 2,1 mm długości.
Biologia i ekologia.
Żywicele tego gatunku nie są znani.

</doc>
<doc id="4922855" url="https://pl.wikipedia.org/wiki?curid=4922855" title="Nyla Rose">
Nyla Rose

Nyla Rose – amerykańska aktorka oraz wrestlerka. Obecnie podpisana jest z All Elite Wrestling (AEW), pod pseudonimem Nyla Rose. Jest byłą mistrzynią świata kobiet AEW.
Rose jest osobą transseksualną. Czyni ją to pierwszą wrestlerką, która otwarcie przyznała, że jest trans.
Kariera wrestlera.
AEW (2019-obecnie).
Debiut (2019).
Kontrakt z federacją podpisała w lutym 2019 roku. Zadebiutowała w fatal 4-way matchu przeciwko Awesome Kong (która została dodana w ostatniej chwli), DMD oraz Kylie Rae, który wygrała DMD.
Podczas Fyter Fest została pokonana przez Riho, w triple therart, w którym również brała udział Yuka Sakazaki. Po meczu zaatakowała obie panie. W sierpniu wygrała Battle Royal, aby wziąć udział w meczu o pierwszą mistrzynię kobiet świata AEW. 2 października na "Dynamite", została pokonana przez Rhio w walce o tytuł. Po walce zaatakowała nową mistrzynię.
Mistrzyni kobiet i sojusz z Vickie Gurrero (od 2020).
12 lutego pokonała Riho, aby wygrać swój pierwszy tytuł w ważnej promocji, czyli AEW World Women's Championship. 29 lutego, na Revolution pokonała Kristen Stadtlander, aby zachować tytuł. 23 maja straciła tytuł na rzecz Hikaru Shida, kończąc panowanie po 101 dniach, najkrótszym jak dotąd. 15 lipca ogłosiła Vickie Gurrero jako swoją menadżerkę. Na Full Gear 2020 nie udało jej się odzyskać mistrzostwa od Shidy.
W lutym 2021 wzięła udział AEW Women's World Championship Eliminator Tournament, który miał za zadanie wyłonić pretendentkę do mistrzostwa kobiet AEW. Dotarła do finałów, gdzie uległa Ryo Mizunami na "Dynamite", 3 marca.
Życie osobiste.
Nyla Rose jest osobą transeksualną. Jest z dziedzictwa Oneida.

</doc>
<doc id="4922856" url="https://pl.wikipedia.org/wiki?curid=4922856" title="Kościół Matki Bożej Nieustającej Pomocy w Katowicach">
Kościół Matki Bożej Nieustającej Pomocy w Katowicach

Kościół Matki Bożej Nieustającej Pomocy w Katowicach – rzymskokatolicki kościół parafialny parafii Matki Bożej Nieustającej Pomocy w Katowicach, mieszczący się w dzielnicy Szopienice-Burowiec, przy ul. Siewnej. Kościół został wybudowany w latach 1981–1987. Projektantem kościoła jest inżynier Jan Głuch.
Historia.
Pierwsze starania nad budową kościoła w pobliżu Burowca i Borek podjęto w 1939 roku, lecz dopiero w 1957 roku powrócono do starań nad powstaniem świątyni oraz powołaniem parafii rzymskokatolickiej. Polecenie jego budowy z rąk księdza biskupa ordynariusza Stanisława Adamskiego otrzymał wikariusz parafii św. Jadwigi Śląskiej – ksiądz Piotr Sopora. W tym samym roku Wojewódzka Rada Narodowa w Katowicach udzieliła zgody na zakup terenów pod przyszły kościół. Grunty na jego budowę o powierzchni blisko 8 tysięcy m² zakupiono od dotychczasowych właścicieli terenów 11 września 1957 roku. Wcześniej, bo już 1 września tego samego roku, były gotowe wstępne plany budowy kościoła i plebanii, przygotowane przez architekta Kazimierza Sołtykowskiego. Plan ten nie uzyskał jednak akceptacji Kurii Diecezjalnej w Katowicach ze względu na zbyt nowoczesne podejście architektoniczne do zabudowy sakralnej. Drugi projekt, zaakceptowany w lutym 1958 roku przez Kurię, został przekazany do Wydziału Architektury Budowlanej, lecz został on przez urząd odrzucony. 
11 maja 1958 roku na placu budowy został wzniesiony duży krzyż, poświęcony dwa dni później przez księdza proboszcza z Szopienic — Józefa Thiele. Później, bo już 31 maja, wzniesiono małą drewnianą kaplicę, w której postawiono ołtarz. Dwa miesiące później na terenie przyszłego kościoła postawiono wiatę. 25 lipca tego samego roku Prezydium Miejskiej Rady Narodowej w Szopienicach nakazuje wstrzymanie prac budowlanych. W dalszym ciągu funkcję kościoła pełni wiata.
Na zezwolenie na budowę kościoła wspólnota czekała do 30 maja 1979 roku. 6 czerwca tego roku, w trakcie I pielgrzymki do Polski, papież Jan Paweł II poświęcił na Jasnej Górze kamień węgielny pod budowę kościoła. Nowy projekt został zatwierdzony 13 maja 1980 roku przez Urząd Miejski. 
Pierwsze prace ziemne pod budowę świątyni rozpoczęto 4 maja 1981 roku, a 18 września 1983 roku kościół był gotowy w stanie surowym, wraz z wieżą i probostwem. Tego samego dnia nastąpiło poświęcenie dolnego kościoła. Stary kościół został zaś rozebrany i przekazany tworzącej się w tym samym czasie parafii św. Barbary w Giszowcu. Kościół 28 czerwca 1987 roku został konsekrowany przez księdza biskupa Damiana Zimonia wraz z siedmioma koncelebransami.
Architektura i wnętrze.
Kościół jest budynkiem o prostej proporcjonalnej bryle, znajdującym się na lekkim wzniesieniu. Jest obiektem o konstrukcji żelbetowej i z dwoma poziomami, z czego na dole mieszczą się pomieszczenia Caritasu archidiecezji katowickiej. Był on budowany z przeznaczeniem na parafię liczącą 7–8 tysięcy wiernych (faktycznie parafia w 2014 roku liczyła około 2830 wiernych). Świątynia połączona jest z salami katechetycznymi i probostwem.
Wnętrze świątyni jest skromne (kolorystycznie dominuje biel i szarość), z dużym chórem i murowanym ołtarzem podarowanym przez parafię św. Józefa Robotnika w Katowicach-Józefowcu. W głównym ołtarzu wisi kopia obrazu Matki Bożej Nieustającej Pomocy autorstwa Haliny Gadomskiej. Obecny projekt wnętrza był realizowany od 2002 roku. Jego autorem jest architekt Krzysztof Gorgoń. W dzwonnicy znajdują się trzy dzwony, z czego dwa pochodzą od parafian ze wspólnoty parafialnej św. Pawła w Nowym Bytomiu, trzeci pochodzi ze starej kaplicy.

</doc>
<doc id="4922857" url="https://pl.wikipedia.org/wiki?curid=4922857" title="Willa Gerloffa w Szczecinie">
Willa Gerloffa w Szczecinie



</doc>
<doc id="4922859" url="https://pl.wikipedia.org/wiki?curid=4922859" title="MCOT HD">
MCOT HD

MCOT HD – tajski kanał telewizyjny należący do nadawcy MCOT. Nadaje m.in. wiadomości krajowe, programy sportowe, talk show i seriale telewizyjne.

</doc>
<doc id="4922860" url="https://pl.wikipedia.org/wiki?curid=4922860" title="MCOT">
MCOT

MCOT Public Company Limited (MCOT; dawniej Mass Communication Organization of Thailand) – tajlandzki publiczny nadawca radiowo-telewizyjny. Istnieje od 1952 r.; od 1977 r. funkcjonuje pod nazwą MCOT.

</doc>
<doc id="4922861" url="https://pl.wikipedia.org/wiki?curid=4922861" title="Willa Grawitza w Szczecinie">
Willa Grawitza w Szczecinie



</doc>
<doc id="4922862" url="https://pl.wikipedia.org/wiki?curid=4922862" title="Willa Hoerdera w Szczecinie">
Willa Hoerdera w Szczecinie



</doc>
<doc id="4922864" url="https://pl.wikipedia.org/wiki?curid=4922864" title="Willa Ippena w Szczecinie">
Willa Ippena w Szczecinie



</doc>
<doc id="4922867" url="https://pl.wikipedia.org/wiki?curid=4922867" title="Willa Krugera w Szczecinie">
Willa Krugera w Szczecinie



</doc>
<doc id="4922869" url="https://pl.wikipedia.org/wiki?curid=4922869" title="Nadjezierze (rejon postawski)">
Nadjezierze (rejon postawski)

Nadjezierze – dawna kolonia i folwark. Tereny na których leżały, znajdują się obecnie na Białorusi, w obwodzie witebskim, w rejonie postawskim, w sielsowiecie Wołki.
Nazwa dawniej używana – Nadozierce lub Nadozierze.
Historia.
W czasach zaborów w granicach Imperium Rosyjskiego.
W dwudziestoleciu międzywojennym kolonia i folwark leżały w Polsce, w województwie wileńskim, w powiecie duniłowickim (od 1926 postawskim), w gminie Duniłowicze a następnie w gminie Norzyca.
Według Powszechnego Spisu Ludności z 1921 roku (spisano łącznie kolonię i folwark) zamieszkiwało tu 15 osób, wszystkie były wyznania rzymskokatolickiego. Jednocześnie 11 mieszkańców zadeklarowało polską przynależność narodową a 4 białoruska. Były tu 4 budynki mieszkalne. W 1931 w kolonii Nadjezierze w 3 domach zamieszkiwało 16 osób, folwark zaś liczył 10 mieszkańców i 1 dom.
Miejscowość należała do parafii rzymskokatolickiej w Duniłowiczach i prawosławnej w Norzycy. Podlegała pod Sąd Grodzki w Duniłowiczach i Okręgowy w Wilnie; właściwy urząd pocztowy mieścił się w Łasicy.

</doc>
<doc id="4922871" url="https://pl.wikipedia.org/wiki?curid=4922871" title="Willa Lentza">
Willa Lentza



</doc>
<doc id="4922873" url="https://pl.wikipedia.org/wiki?curid=4922873" title="Willa Lindnera w Szczecinie">
Willa Lindnera w Szczecinie



</doc>
<doc id="4922875" url="https://pl.wikipedia.org/wiki?curid=4922875" title="Willa Nellego w Szczecinie">
Willa Nellego w Szczecinie



</doc>
<doc id="4922876" url="https://pl.wikipedia.org/wiki?curid=4922876" title="Willa Quistorpa w Szczecinie">
Willa Quistorpa w Szczecinie



</doc>
<doc id="4922878" url="https://pl.wikipedia.org/wiki?curid=4922878" title="TrueVisions">
TrueVisions

TrueVisions – tajlandzki dostawca telewizji satelitarnej i kablowej z siedzibą w Bangkoku.
TrueVisions działa od 1998 roku i jest dominującym dostawcą płatnej telewizji w kraju. Oprócz tego jest to lokalny producent i nadawca kanałów telewizyjnych.

</doc>
<doc id="4922879" url="https://pl.wikipedia.org/wiki?curid=4922879" title="MCOT Public Company Limited">
MCOT Public Company Limited



</doc>
<doc id="4922880" url="https://pl.wikipedia.org/wiki?curid=4922880" title="Mass Communication Organization of Thailand">
Mass Communication Organization of Thailand



</doc>
<doc id="4922882" url="https://pl.wikipedia.org/wiki?curid=4922882" title="Pomnik Pomordowanych na Kresach">
Pomnik Pomordowanych na Kresach

Pomnik Pomordowanych na Kresach (pełna nazwa: Pomnik-mauzoleum pomordowanej ludności polskiej na Kresach Płd.-Wsch. przez OUN i UPA) – pomnik wzniesiony we Wrocławiu przy ul. Andrzeja Frycza-Modrzewskiego. Pomnik ma formę dwóch pylonów, a w prześwicie między nimi wyrzeźbiona jest stylizowana postać ukrzyżowanego Chrystusa. Na dole pylonów znajduje się napis: "Jeśli zapomnę o nich, Ty Boże... zapomnij o mnie". 
Na podstawie pomnika znajdują się metalowe herby miast: Lwów, Stanisławów, Łuck i Tarnopol oraz metalowa tablica z napisem: "Obywatelom polskim pomordowanym na kresach południowo-wschodnich w latach 1939–1947 przez organizację ukraińskich nacjonalistów OUN – Ukraińską Powstańczą Armię (UPA). Organizacje kresowe i kombatanckie. Wrocław. A.D. 1999". Z boków podstawy znajdują się metalowe tablice z napisami: "W kryptach pomnika złożona jest ziemia z mogił z 2000 miejscowości masowych mordów ludności polskiej ziemi: wołyńskiej, tarnopolskiej, lwowskiej, stanisławowskiej, lubelskiej, poleskiej i rzeszowsko-przemyskiej w latach 1939–1947" oraz "Pamięci Ukraińców którzy udzielali schronienia Polakom".
Inicjatorem powstania pomnika było Stowarzyszenie Upamiętnienia Ofiar Zbrodni Ukraińskich Nacjonalistów. 25 września 1999 r. kardynał Henryk Gulbinowicz, metropolita wrocławski, odsłonił pomnik ku czci pomordowanych w latach 1939–1947 na kresach południowo-wschodnich przez organizacje ukraińskich nacjonalistów – Ukraińską Armię Powstańczą, NKWD oraz Gestapo. Projekt pomnika wraz z treścią inskrypcji był dwa razy zmieniany ze względu na treść napisu dedykacyjnego. Na tablicy w podstawie pomnika miał się znaleźć napis: „Obywatelom polskim ofiarom zbrodni ludobójstwa na Kresach Południowo-Wschodnich w latach 1939–1947 przez OUN-UPA, NKWD i Gestapo”. W sprawie interweniowała ambasada Ukrainy, Rada Ochrony Pamięci Walk i Męczeństwa oraz szef sejmowej komisji mniejszości narodowych. Ostatecznie usunięto napis „ofiarom zbrodni ludobójstwa” i na to miejsce umieszczono „pomordowanym” oraz usunięto wzmianki o NKWD i Gestapo.

</doc>
<doc id="4922883" url="https://pl.wikipedia.org/wiki?curid=4922883" title="Ewa Wender-Ożegowska">
Ewa Wender-Ożegowska

Ewa Kamila Wender-Ożegowska (ur. 10 stycznia 1959 w Poznaniu) – polska diabetolożka i ginekolożka, profesor nauk medycznych, prorektor Uniwersytetu Medycznego w Poznaniu (od 2019), w młodości także pływaczka.
Wykształcenie i kariera naukowa.
Jest absolwentką I Liceum Ogólnokształcącego im. Karola Marcinkowskiego w Poznaniu. W latach 1977–1983 studiowała na Wydziale Lekarskim Akademii Medycznej w Poznaniu. W 1986 ukończyła specjalizację I stopnia, a trzy lata później II stopnia z zakresu położnictwa i ginekologii. W 1992 uzyskała stopień doktora nauk medycznych na podstawie rozprawy pt. „Przydatność badania fosfolipidów płynu owodniowego oraz ultrasonograficznego obrazowania punktów kostnienia do oceny dojrzałości płodu” (promotor – Romuald Biczysko). W 2001 na macierzystym wydziale habilitowała się na podstawie monografii „Czynniki wpływające na rozwój płodu w przebiegu ciąży powikłanej cukrzycą”. W 2007 otrzymała tytuł naukowy profesora. W 2015 uzyskała specjalizację z perinatologii. Odbyła staże naukowe w Berlinie (1987) i Hamburgu (2004).
Od 1983 związana zawodowo z Ginekologiczno-Położniczym Szpitalem Klinicznym UM w Poznaniu. Jednocześnie wykłada w Katedrze Ginekologii, Położnictwa i Onkologii Ginekologicznej UM w Poznaniu. Pełniła bądź pełni szereg funkcji, m.in.: kierowniczki Kliniki Rozrodczości UMP, prodziekan (od 2008) oraz dziekan (od 2016) Wydziału Lekarskiego, prorektor ds. organizacyjnych i współpracy międzynarodowej (2019–2020) oraz prorektor ds. szkoły doktorskiej i kształcenia podyplomowego w kadencji 2020–2024.
Wchodziła w skład zarządu Polskiego Towarzystwa Diabetologicznego, zaangażowana także w Stowarzyszeniu na rzecz Postępu w Medycynie Rozrodu.
W 2022 wraz z politykami Koalicji Obywatelskiej została członkinią Komitetu Inicjatywy Ustawodawczej "Tak dla In Vitro", której za zadaniem jest przywrócenie refundacji In vitro przez państwo.
Wypromowała sześcioro doktorów, w tym Agnieszkę Zawiejską.
Kariera sportowa.
W młodości trenowała wyczynowo pływanie w barwach Lecha Poznań, karierę zakończyła w 1977, w związku z rozpoczęciem studiów. Była wielokrotną medalistką mistrzostw Polski seniorek:
Była też rekordzistką Polski w kategorii dzieci, młodzików i juniorek w wyścigu na 200 metrów stylem grzbietowym.
Rodzina.
Pochodzi z rodziny lekarskiej, ojciec, Mieczysław Wender był neurologiem, matka – farmaceutką. Mąż Stefan Ożegowski jest doktorem kardiologii, córka Agata (ur. 1984) pracuje jako inżynier, zaś Katarzyna (ur. 1986) jako doktor ginekologii.

</doc>
<doc id="4922884" url="https://pl.wikipedia.org/wiki?curid=4922884" title="Corynotheca">
Corynotheca

Corynotheca – rodzaj roślin należący do rodziny złotogłowowatych ("Asphodelaceae"), obejmujący sześć gatunków, występujących endemicznie w Australii. 
Nazwa naukowa rodzaju pochodzi od greckich słów κορύνη ("koryne" – pałka, maczuga) i θεκα ("theka" – worek, torba) w odniesieniu do maczugowatego kształtu dojrzałych owoców tych roślin. 
Systematyka.
Rodzaj z podrodziny liliowcowych ("Hemerocallidoideae") z rodziny złotogłowowatych ("Asphodelaceae"). We wcześniejszych ujęciach zaliczany do rodzin "Anthericaceae", "Hemerocallidaceae", "Johnsoniaceae" lub liliowatych.
Zastosowanie.
Liście i łodygi "Corynotheca laterifola" używane są przez aborygenów z plemienia Rembarrnga do przyprawiania potraw przygotowywanych z mięsa "goanna" (jaszczurek z rodzaju "Varanus"), wołu, emu lub kangura.

</doc>
<doc id="4922886" url="https://pl.wikipedia.org/wiki?curid=4922886" title="Nowopol">
Nowopol

Nowopol – dawna osada. Tereny na których leżała znajdują się obecnie na Białorusi, w obwodzie witebskim, w rejonie postawskim, w sielsowiecie Duniłowicze.
Historia.
W czasach zaborów w granicach Imperium Rosyjskiego.
W dwudziestoleciu międzywojennym folwark a następnie osada leżała w Polsce, w województwie wileńskim, w powiecie duniłowickim (od 1926 postawskim), w gminie Duniłowicze.
Według Powszechnego Spisu Ludności z 1921 roku miejscowość była opuszczona. W 1931 w 3 domach zamieszkiwało 12 osób.
Miejscowość należała do parafii rzymskokatolickiej i prawosławnej w Duniłowiczach. Podlegała pod Sąd Grodzki w Duniłowiczach i Okręgowy w Wilnie; właściwy urząd pocztowy mieścił się w Duniłowiczach.

</doc>
<doc id="4922887" url="https://pl.wikipedia.org/wiki?curid=4922887" title="Nyla Rose (wrestlerka)">
Nyla Rose (wrestlerka)



</doc>
<doc id="4922889" url="https://pl.wikipedia.org/wiki?curid=4922889" title="Bronisław Grzebień">
Bronisław Grzebień

Bronisław Grzebień (ur. 20 września 1886 w Chojnicach, zm. ?) – podpułkownik piechoty Wojska Polskiego, kawaler Orderu Virtuti Militari.
Życiorys.
Urodził się 20 września 1886 w Chojnicach, jako syn Wincentego. 
Do Wojska Polskiego został przyjęty z byłej armii niemieckiej. W czasie wojny z bolszewikami walczył w szeregach 45 Pułku Piechoty Strzelców Kresowych dowodząc I batalionem. W 1921 był przydzielony do Centrum Wyszkolenia Dowództwa Okręgu Generalnego Lwów. 3 maja 1922 został zweryfikowany w stopniu majora ze starszeństwem z 1 czerwca 1919 i 503. lokatą w korpusie oficerów piechoty. W latach 1922–1923 ponownie dowodził I batalionem 45 pp. W 1924 był przydzielony do Baonu Szkolnego Piechoty Nr 2 na stanowisko dowódcy. W październiku 1926 został przeniesiony do 19 Pułku Piechoty we Lwowie na stanowisko dowódcy I batalionu. W maju 1927 został przesunięty na stanowisko kwatermistrza. 26 stycznia 1928 został mianowany podpułkownikiem ze starszeństwem z 1 stycznia 1928 i 62. lokatą w korpusie oficerów piechoty. W kwietniu tego roku został przeniesiony do 4 Pułku Piechoty Legionów w Kielcach na stanowisko zastępcy dowódcy pułku. W październiku 1931 został przydzielony do Powiatowej Komendy Uzupełnień Kielce w celu odbycia praktyki poborowej. W marcu 1932 został przeniesiony do Powiatowej Komendy Uzupełnień Zawiercie na stanowisko komendanta. Z dniem 30 września 1934 został przeniesiony w stan spoczynku.

</doc>
<doc id="4922891" url="https://pl.wikipedia.org/wiki?curid=4922891" title="Nowosiółki (sielsowiet Duniłowicze)">
Nowosiółki (sielsowiet Duniłowicze)

Nowosiółki (; ) – wieś na Białorusi, w obwodzie witebskim, w rejonie postawskim, w sielsowiecie Duniłowicze.
Historia.
W czasach zaborów w granicach Imperium Rosyjskiego.
W dwudziestoleciu międzywojennym zaścianek leżał w Polsce, w województwie wileńskim, w powiecie duniłowickim (od 1926 postawskim), w gminie Duniłowicze.
Według Powszechnego Spisu Ludności z 1921 roku zamieszkiwało tu 187 osób, wszystkie były wyznania rzymskokatolickiego. Jednocześnie 18 mieszkańców zadeklarowało polską przynależność narodową a 169 białoruska. Było tu 36 budynków mieszkalnych. W 1931 w 36 domach zamieszkiwało 168 osób.
Miejscowość należała do parafii rzymskokatolickiej w Duniłowiczach. Podlegała pod Sąd Grodzki w Duniłowiczach i Okręgowy w Wilnie; właściwy urząd pocztowy mieścił się w Duniłowiczach.

</doc>
<doc id="4922893" url="https://pl.wikipedia.org/wiki?curid=4922893" title="Vanity publishing">
Vanity publishing



</doc>
<doc id="4922896" url="https://pl.wikipedia.org/wiki?curid=4922896" title="MYTV Broadcasting">
MYTV Broadcasting

MYTV Broadcasting – malezyjski dostawca bezpłatnej naziemnej telewizji cyfrowej. Funkcjonuje od 19 listopada 2014. Jest pierwszą tego rodzaju platformą w kraju.
Swoje usługi oferuje w ramach marki myFreeview.

</doc>
<doc id="4922897" url="https://pl.wikipedia.org/wiki?curid=4922897" title="MyFreeview">
MyFreeview



</doc>
<doc id="4922898" url="https://pl.wikipedia.org/wiki?curid=4922898" title="Ruchcza 1">
Ruchcza 1

Ruchcza 1 (; ; także Ruchcza I) – wieś na Białorusi, w obwodzie brzeskim, w rejonie stolińskim, w sielsowiecie Ruchcza, którego władz jest siedzibą.
Znajduje się tu parafialna cerkiew prawosławna pw. św. Mikołaja Cudotwórcy.
Historia.
W XIX w. opisywana jako miejscowość odludna. W dwudziestoleciu międzywojennym Ruchcza I leżała w Polsce, w województwie poleskim, w powiecie stolińskim, do 18 kwietnia 1928 gminie Radczysk, następnie w gminie Płotnica. Po II wojnie światowej w granicach Związku Sowieckiego. Od 1991 w niepodległej Białorusi.

</doc>
<doc id="4922899" url="https://pl.wikipedia.org/wiki?curid=4922899" title="Ruchcza I">
Ruchcza I



</doc>
<doc id="4922900" url="https://pl.wikipedia.org/wiki?curid=4922900" title="Cyberjaya">
Cyberjaya

Cyberjaya – miasto w Malezji, w stanie Selangor. Znajduje się na południe od Kuala Lumpur.

</doc>
<doc id="4922902" url="https://pl.wikipedia.org/wiki?curid=4922902" title="Dubai Sevens 2006">
Dubai Sevens 2006

Dubai Sevens 2006 – siódma edycja wchodzącego w skład IRB Sevens World Series turnieju Dubai Sevens przeznaczonego dla męskich reprezentacji narodowych w rugby 7. Odbyła się w dniach 1–2 grudnia 2006 roku na Dubai Exiles Rugby Ground w Dubaju będąc pierwszym turniejem sezonu 2006/2007.
Informacje ogólne.
Rozegrane na Dubai Exiles Rugby Ground zawody były pierwszym turniejem sezonu 2006/2007 IRB Sevens World Series i wzięło w nich udział szesnaście reprezentacji. Drużyny rywalizowały w pierwszym dniu systemem kołowym podzielone na cztery czterozespołowe grupy, po czym w drugim dniu osiem najlepszych awansowało do ćwierćfinałów, a pozostała ósemka zmierzyła się w walce o "Bowl". Podział na grupy oraz rozkład gier zostały opublikowane pod koniec października 2006 roku. Składy zespołów i sędziowie zawodów.
W pierwszym dniu zanotowano kilka niespodziewanych wyników, w tym porażki Fidżi i Nowej Zelandii oraz zwycięstwa Portugalii, Zimbabwe i Tunezji nad wyżej notowanymi rywalami, a z kompletem punktów do ćwierćfinałów awansowały jedynie Anglia i RPA. Do finału awansowały, pokonując w półfinałach dwa najwyżej rozstawione zespoły, reprezentacje Południowej Afryki i Nowej Zelandii. Nowozelandczycy pierwszą połowę zakończyli prowadząc 12:0, jednak w drugiej odsłonie spotkania punktowali jedynie Południowoafrykańczycy zdobywając pięć przyłożeń. Najlepszym zawodnikiem turnieju został uznany przedstawiciel triumfatorów, Stefan Basson, który zdobył też najwięcej punktów, w klasyfikacji przyłożeń zwyciężył natomiast Argentyńczyk Santiago Gomez Cora.
Dwudniowe bilety na główne zawody kosztowały 225 dirhamów.
IRB opublikowała następnie podsumowanie statystyczno-analityczne tego turnieju.

</doc>
<doc id="4922903" url="https://pl.wikipedia.org/wiki?curid=4922903" title="Osiniki">
Osiniki

Osiniki (; ) – wieś na Białorusi, w obwodzie witebskim, w rejonie dokszyckim, w sielsowiecie Wołkołata.
Nazwa dawniej używana – Osinowszczyzna.
Historia.
W czasach zaborów w granicach Imperium Rosyjskiego.
W dwudziestoleciu międzywojennym wieś leżała w Polsce, w województwie wileńskim, w powiecie duniłowickim (od 1926 postawskim), w gminie Duniłowicze.
Według Powszechnego Spisu Ludności z 1921 roku zamieszkiwało tu 109 osób, 105 było wyznania rzymskokatolickiego a 4 prawosławnego. Jednocześnie wszyscy mieszkańcy zadeklarowali polską przynależność narodową. Było tu 20 budynków mieszkalnych. W 1931 w 23 domach zamieszkiwało 89 osób.
Miejscowość należała do parafii rzymskokatolickiej i prawosławnej w Duniłowiczach. Podlegała pod Sąd Grodzki w Duniłowiczach i Okręgowy w Wilnie; właściwy urząd pocztowy mieścił się w Duniłowiczach.

</doc>
<doc id="4922905" url="https://pl.wikipedia.org/wiki?curid=4922905" title="Języki niemieckie">
Języki niemieckie



</doc>
<doc id="4922908" url="https://pl.wikipedia.org/wiki?curid=4922908" title="Spencer Davis">
Spencer Davis

Spencer Davis wł. Spencer David Nelson Davies (ur. 17 lipca 1939 w Swansea, zm. 19 października 2020 w Los Angeles) – brytyjski piosenkarz, multiinstrumentalista, założyciel zespołu beatowego The Spencer Davis Group z lat 60.
Życiorys.
Urodził się w Swansea w południowej Walii 17 lipca 1939 roku. Jego ojciec był spadochroniarzem. W wieku sześciu lat rozpoczął naukę gry na harmonijce ustnej i akordeonie. W wieku 16 lat przeniósł się do Londynu i rozpoczął pracę w służbie cywilnej jako urzędnik w Post Office Savings Bank w Hammersmith, a następnie w HM Customs and Excise. W 1960 roku przeniósł się do Birmingham, aby wykładać język niemiecki na Uniwersytecie w Birmingham. W kręgach muzycznych Davis był później znany jako „profesor”.
Jego początki muzyczne to skiffle, jazz i blues. Artyści muzyczni, którzy wywarli wpływ na Davisa, to Big Bill Broonzy, Huddy Ledbetter, Buddy Holly, Davey Graham, John Martyn, Alexis Korner i Long John Baldry. W wieku 16 lat Davis był uzależniony od gry na gitarze i amerykańskiej muzyki rhythm and blues, która przedostała się przez Atlantyk. Mając niewiele okazji, aby posłuchać R&amp;B w Południowej Walii, Davis uczestniczył w tylu lokalnych koncertach, ile było tylko możliwe. Z Billem Perksem (później znanym jako Bill Wyman) założył zespół zwany The Saints.
Kiedy Davis przeprowadził się do Birmingham jako student, często występował na scenie po zakończeniu dnia nauczyciela. Podczas pobytu w Birmingham, stworzył muzyczną i osobistą relację z Christine Perfect, która później zyskała sławę w Fleetwood Mac.
Spencer Davis Group.
W 1963 roku Davis udał się do Golden Eagle w Birmingham, aby zobaczyć zespół Muff Wood Jazz, tradycyjny zespół jazzowy z udziałem Muffa i nastolatka Steve’a Winwooda. Davis namówił ich, aby dołączyli do niego i perkusisty Pete’a Yorka jako kwartet rhythm and bluesowy. Davis grał na gitarze, wokalu i harmonijce ustnej, Steve Winwood na gitarze, organach i wokalu, Muff Winwood na basie i Pete York na perkusji. Przyjęli nazwę Spencer Davis Group, ponieważ Davis był jedynym, który lubił udzielać wywiadów prasowych. Grupa miała pierwsze hity w Wielkiej Brytanii z kolejnymi singlami w 1966 roku ("„Keep On Running”" i "„Somebody Help Me”"). Steve Winwood śpiewał główny wokal we wszystkich hitach Spencer Davis Group aż do "„I'm A Man”" w 1967 roku.
Grupa Spencer Davis kontynuowała działalność po tym, jak Winwood odszedł i założył Traffic w kwietniu 1967 roku. Grupa nagrała dwa kolejne albumy przed rozpadem w 1969 roku. Kolejna wersja grupy z Davisem i Yorkiem pojawiła się w 1973 roku i rozpadła się pod koniec 1974 roku. Różne wcielenia zespołu odbyły trasę koncertową. w późniejszych latach pod kierunkiem Davisa.
Kariera solowa.
Po rozpadzie grupy Davis przeprowadził się do Kalifornii i nagrał album akustyczny z Peterem Jamesonem, "It's Been So Long", w połowie 1971 roku. Następnie wydał solowy album "Mousetrap dla United Artists", wyprodukowany przez Sneaky Pete Kleinow i z jego udziałem. Żaden album nie sprzedawał się dobrze. Niedługo potem wrócił do Wielkiej Brytanii, założył nową grupę Spencer Davis i podpisał kontrakt z Vertigo Records. Ponadto Davis był dyrektorem w Island Records w połowie 1970 roku. Jako promotor Island Records, Davis współpracował z Bobem Marleyem, Robertem Palmerem i Eddiem And The Hot Rods, a także promował karierę solową byłego członka Spencer Davis Group, Steve’a Winwooda.
W 1993 roku Davis założył supergrupę Class Rock All-Stars. Opuścił grupę w 1995 roku, aby założyć World Classic Rockers z byłym basistą Eagles Randym Meisnerem, wokalistą Bobbym Kimballem i gitarzystą Dennym Laine.
Późniejsze lata.
Był honorowym członkiem i zwolennikiem nacjonalistycznej partii Walii Plaid Cymru. Od połowy lat siedemdziesiątych Davis mieszkał w Avalon na wyspie Catalina, małej wyspie na Pacyfiku u wybrzeży południowej Kalifornii. Latem 2012 roku Muzeum Wyspy Catalina gościło wystawę „Gimme Some Lovin”: The Spencer Davis Group ”, aby uczcić muzyczną karierę Davisa. Aby uzupełnić wystawę muzealną, w muzeum odbyło się również sympozjum na temat „The British Invasion”, w którym do Davisa w panelu dołączył m.in. Mickey Dolenz z The Monkees oraz koncert 4 lipca, w którym Davis śpiewał swoje hity z zespołem wspierającym o nazwie „The Catalina All Stars ”.
Zmarł na zapalenie płuc 19 października 2020 roku w wieku 81 lat.

</doc>
<doc id="4922909" url="https://pl.wikipedia.org/wiki?curid=4922909" title="Osinowszczyzna">
Osinowszczyzna

Osinowszczyzna (; ) – wieś na Białorusi, w obwodzie witebskim, w rejonie dokszyckim, w sielsowiecie Wołkołata.
Historia.
W czasach zaborów w gminie Wołkołata, w powiecie wilejskim, w guberni wileńskiej Imperium Rosyjskiego.
W latach 1921–1945 wieś leżała w Polsce, w województwie wileńskim, w powiecie duniłowickim, od 1926 w powiecie postawskim, w gminie Wołkołata.
Według Powszechnego Spisu Ludności z 1921 roku zamieszkiwało tu 136 osób, wszystkie były wyznania rzymskokatolickiego. Jednocześnie 26 mieszkańców zadeklarowało polską przynależność narodową, 109 białoruską a 1 litewską. Było tu 30 budynków mieszkalnych. W 1931 w 28 domach zamieszkiwało 136 osób.
Wierni należeli do parafii rzymskokatolickiej w Wołkołacie. Miejscowość podlegała pod Sąd Grodzki w Duniłowiczach i Okręgowy w Wilnie; właściwy urząd pocztowy mieścił się w Wołkołacie.
Po agresji ZSRR na Polskę w 1939 roku wieś znalazła się w granicach BSRR. W latach 1941–1944 była pod okupacją niemiecką. Od 1945 leżała w BSRR. Od 1991 roku w Republice Białorusi.

</doc>
<doc id="4922912" url="https://pl.wikipedia.org/wiki?curid=4922912" title="Ruchcza 2">
Ruchcza 2

Ruchcza 2 (; ; także Ruchcza II) – wieś na Białorusi, w obwodzie brzeskim, w rejonie stolińskim, w sielsowiecie Ruchcza, w pobliżu Rezerwatu Biologicznego Tyrwowicze.
W XIX w. opisywana jako miejscowość odludna. W dwudziestoleciu międzywojennym Ruchcza II leżała w Polsce, w województwie poleskim, w powiecie stolińskim, do 18 kwietnia 1928 gminie Radczysk, następnie w gminie Płotnica. Po II wojnie światowej w granicach Związku Sowieckiego. Od 1991 w niepodległej Białorusi.

</doc>
<doc id="4922914" url="https://pl.wikipedia.org/wiki?curid=4922914" title="Ruchcza II">
Ruchcza II



</doc>
<doc id="4922915" url="https://pl.wikipedia.org/wiki?curid=4922915" title="DigitAlb">
DigitAlb

DigitAlb – albańskie przedsiębiorstwo mediowe oraz platforma telewizji naziemnej i satelitarnej. Funkcjonuje od lipca 2004.

</doc>
<doc id="4922917" url="https://pl.wikipedia.org/wiki?curid=4922917" title="Digitalb">
Digitalb



</doc>
<doc id="4922918" url="https://pl.wikipedia.org/wiki?curid=4922918" title="Pachowszczyzna II">
Pachowszczyzna II

Pachowszczyzna II – dawny folwark. Tereny na których leżał, znajdują się obecnie na Białorusi, w obwodzie witebskim, w rejonie postawskim, w sielsowiecie Duniłowicze.
Historia.
W czasach zaborów folwark rządowy w granicach Imperium Rosyjskiego.
W dwudziestoleciu międzywojennym folwark leżał w Polsce, w województwie wileńskim, w powiecie duniłowickim (od 1926 postawskim), w gminie Duniłowicze.
Według Powszechnego Spisu Ludności z 1921 roku zamieszkiwało tu 12 osób, wszystkie były wyznania rzymskokatolickiego i zadeklarowały polską przynależność narodową. Był tu 1 budynek mieszkalny. W 1931 w 1 domu zamieszkiwało 8 osób.
Miejscowość należała do parafii rzymskokatolickiej w Duniłowiczach. Podlegała pod Sąd Grodzki w Duniłowiczach i Okręgowy w Wilnie; właściwy urząd pocztowy mieścił się w Duniłowiczach.

</doc>
<doc id="4922922" url="https://pl.wikipedia.org/wiki?curid=4922922" title="Junior TV (albański kanał telewizyjny)">
Junior TV (albański kanał telewizyjny)

Junior TV – albański kanał telewizyjny adresowany do dzieci. Jest jedną ze stacji należących do nadawcy DigitAlb. Został uruchomiony w 2005 roku.

</doc>
<doc id="4922924" url="https://pl.wikipedia.org/wiki?curid=4922924" title="Pachowszczyzna I">
Pachowszczyzna I

Pachowszczyzna I – dawny folwark. Tereny na których leżał, znajdują się obecnie na Białorusi, w obwodzie witebskim, w rejonie postawskim, w sielsowiecie Duniłowicze.
Historia.
W czasach zaborów folwark rządowy w granicach Imperium Rosyjskiego.
W dwudziestoleciu międzywojennym folwark leżał w Polsce, w województwie wileńskim, w powiecie duniłowickim (od 1926 postawskim), w gminie Duniłowicze.
Według Powszechnego Spisu Ludności z 1921 roku zamieszkiwało tu 15 osób, wszystkie były wyznania rzymskokatolickiego i zadeklarowały polską przynależność narodową. Był tu 1 budynek mieszkalny. W 1931 w 1 domu zamieszkiwało 8 osób.
Miejscowość należała do parafii rzymskokatolickiej w Duniłowiczach. Podlegała pod Sąd Grodzki w Duniłowiczach i Okręgowy w Wilnie; właściwy urząd pocztowy mieścił się w Duniłowiczach.

</doc>
<doc id="4922925" url="https://pl.wikipedia.org/wiki?curid=4922925" title="AEW Women’s World Championship">
AEW Women’s World Championship

AEW Women’s World Championship – tytuł mistrzowski dla kobiet profesjonalnego wrestlingu stworzony i promowany przez federację All Elite Wrestling (AEW). Inaguracyjną mistrzynią była Riho.
Historia.
18 czerwca 2019 roku, sześć miesięcy po utworzeniu amerykańskiej federacji profesjonalnego wrestlingu All Elite Wrestling (AEW), prezes i Chief Executive Officer AEW Tony Khan ogłosił plany zarówno mistrzostw singlowych, jak i tag teamowych dla dywizji kobiecej. Następnie została ogłoszona przez dyrektora brandu AEW Brandi Rhodes, że tytuł AEW Women’s World Championship zostanie odsłonięty 31 sierpnia na All Out, a pierwsza mistrzyni zostanie ukoronowana 2 października podczas inauguracyjnej transmisji cotygodniowej tygodniówki AEW. show, później nazwanej jako "Dynamite".
Obydwie uczestniczki inauguracyjnej walki o mistrzostwo zostały rozstrzygnięte na All Out. Pierwszego konkurentkę wyłonił kobiecy Casino Battle Royale podczas pre-show Buy In, które wygrała Nyla Rose. Później tej nocy w głównej karcie, Riho stała się jej przeciwniczką, pokonując Hikaru Shidę. Na premierowym odcinku "Dynamite", Riho pokonała Rose, aby zostać inauguracyjną mistrzynią.
Wygląd.
Oryginalny pas mistrzowski AEW Women’s World Championship miał małą owalną płytkę środkową. Było w sumie sześć płyt bocznych, po trzy po każdej stronie płyty środkowej. Wierzchołek płyty środkowej miał koronę i ornamentykę wzdłuż krawędzi płyty środkowej. Na samym środku płyty znajdowała się tabliczka z nazwiskiem, na której widniała nazwa panującego mistrza. Nad tabliczką z nazwiskiem było logo AEW, a pod tabliczką z nazwą „Women’s World Wrestling Champion”. Boczne płyty miały pośrodku globus z ornamentami na całym globie.
28 maja 2021 roku, na "Dynamite" specjalnie nadawanym w piątkową noc, panująca mistrzyni Hikaru Shida została nagrodzona nieco zaktualizowanym pasem mistrzowskim. Zaktualizowany pasek miał ogólnie ten sam projekt, ale był nieco większy z dodatkowymi inkrustowanymi diamentami i dodatkowym złoceniem, i miał tylko dwie boczne płyty po każdej stronie płyty środkowej zamiast trzech. 
Podczas Revolution 6 marca 2022 roku, Dr. Britt Baker, D.M.D. zaprezentowała nowy projekt pasa mistrzowskiego z większymi płytami, podobny do męskiego AEW World Championship.
Panowania.
Na stan było pięć mistrzyń i wszystkie trzymały wyróżnienie po jednym razie. Riho była mistrzynią inauguracyjną. Najdłużej panującą mistrzynią jest Hikaru Shida, która szczyci się rekordem 372 dni, a najkrócej panującą Nyla Rose z panowaniem trwającym 101 dni. Najstarszą mistrzynią jest Nyla Rose, która wygrała tytuł w wieku 37 lat, a najmłodszą Riho, która zdobyła mistrzostwo mając 22 lata.
Obecną mistrzynią jest Jamie Hayter, która posiada mistrzostwo po raz pierwszy. Początkowo zdobyła tymczasowy tytuł, pokonując Toni Storm na Full Gear, 19 listopada 2022 roku. Później została ogłoszona niekwestionowaną mistrzynią 23 listopada w odcinku "Dynamite" po tym, jak Rosa zrezygnowała z mistrzostwa.

</doc>
<doc id="4922927" url="https://pl.wikipedia.org/wiki?curid=4922927" title="Junior (niemiecka stacja telewizyjna)">
Junior (niemiecka stacja telewizyjna)

Junior – niemiecki kanał telewizyjny adresowany do dzieci. Został uruchomiony w 1996 roku.

</doc>
<doc id="4922928" url="https://pl.wikipedia.org/wiki?curid=4922928" title="Parniewicze">
Parniewicze

Parniewicze – dawny folwark. Tereny na których leżał, znajdują się obecnie na Białorusi, w obwodzie witebskim, w rejonie postawskim, w sielsowiecie Wołki.
Historia.
W czasach zaborów folwark był własnością Botwidów. Leżał w granicach Imperium Rosyjskiego.
W dwudziestoleciu międzywojennym folwark leżał w Polsce, w województwie wileńskim, w powiecie duniłowickim (od 1926 postawskim), w gminie Duniłowicze.
Według Powszechnego Spisu Ludności z 1921 roku zamieszkiwało tu 15 osób, wszystkie były wyznania rzymskokatolickiego i zadeklarowały polską przynależność narodową. Były tu 2 budynki mieszkalne. W 1931 w 2 domach zamieszkiwało 13 osób.
Miejscowość należała do parafii rzymskokatolickiej w Duniłowiczach. Podlegała pod Sąd Grodzki w Duniłowiczach i Okręgowy w Wilnie; właściwy urząd pocztowy mieścił się w Duniłowiczach.

</doc>
<doc id="4922929" url="https://pl.wikipedia.org/wiki?curid=4922929" title="Båtbyggartorp och Harva">
Båtbyggartorp och Harva

Båtbyggartorp och Harva – miejscowość (tätort) w Szwecji, w regionie administracyjnym ("län") Sztokholm, w gminie Upplands Väsby.
Według danych Szwedzkiego Urzędu Statystycznego liczba ludności wyniosła: 207 (31 grudnia 2018) i 212 (31 grudnia 2019).

</doc>
<doc id="4922931" url="https://pl.wikipedia.org/wiki?curid=4922931" title="Parniewicze (leśniczówka)">
Parniewicze (leśniczówka)

Parniewicze – dawna leśniczówka. Tereny na których leżała, znajdują się obecnie na Białorusi, w obwodzie witebskim, w rejonie postawskim, w sielsowiecie Wołki.
Historia.
W dwudziestoleciu międzywojennym leśniczówka leżała w Polsce, w województwie wileńskim, w powiecie duniłowickim (od 1926 postawskim), w gminie Duniłowicze.
W 1931 w 2 domach zamieszkiwało 8 osób.
Miejscowość należała do parafii rzymskokatolickiej w Duniłowiczach. Podlegała pod Sąd Grodzki w Duniłowiczach i Okręgowy w Wilnie; właściwy urząd pocztowy mieścił się w Duniłowiczach.

</doc>
<doc id="4922932" url="https://pl.wikipedia.org/wiki?curid=4922932" title="Löwenströmska lasarettet">
Löwenströmska lasarettet

Löwenströmska lasarettet – miejscowość (tätort) w Szwecji, w regionie administracyjnym ("län") Sztokholm, w gminie Upplands Väsby.
Według danych Szwedzkiego Urzędu Statystycznego liczba ludności wyniosła: 636 (31 grudnia 2015), 618 (31 grudnia 2018) i 610 (31 grudnia 2019).

</doc>
<doc id="4922933" url="https://pl.wikipedia.org/wiki?curid=4922933" title="OrangeTV">
OrangeTV

OrangeTV – indonezyjski dostawca telewizji satelitarnej, działający w latach 2011–2018. Właścicielem usługi było przedsiębiorstwo PT Mega Media Indonesia.
Platforma OrangeTV powstała w 2011 roku. Działała przez 7 lat, aż do momentu zamknięcia w czerwcu 2018. Był to jeden z największych dostawców płatnej telewizji w Indonezji.
Platforma działała z satelity Palapa D (113,0°E), w paśmie C i równolegle w paśmie Ku w MPEG-4, a sygnał kodowała w systemie Irdeto.

</doc>
<doc id="4922934" url="https://pl.wikipedia.org/wiki?curid=4922934" title="Brottby">
Brottby

Brottby – miejscowość (tätort) w Szwecji, w regionie administracyjnym ("län") Sztokholm, w gminie Vallentuna.
Według danych Szwedzkiego Urzędu Statystycznego liczba ludności wyniosła: 224 (31 grudnia 2015), 262 (31 grudnia 2018) i 277 (31 grudnia 2019).

</doc>
<doc id="4922935" url="https://pl.wikipedia.org/wiki?curid=4922935" title="Crosstown Traffic">
Crosstown Traffic

Crosstown Traffic – piosenka z 1968 roku napisana przez Jimiego Hendriksa i nagrana przez zespół the Jimi Hendrix Experience wydana w tym samym roku na singlu, który promował ich trzeci album "Electric Ladyland" (1968).
Singiel z „Crosstown Traffic” (strona B: „Gypsy Eyes”) dotarł 37. miejsca na głównej brytyjskiej liście przebojów UK Singles Chart, a na amerykańskim najważniejszym zestawieniu Hot 100, przygotowywanym przez branżowe pismo „Billboard”, najwyższą pozycją wydawnictwa była 52. lokata.
Charakterystyka.
„Crosstown Traffic” zarejestrowano 20 października 1967 roku w Olympic Studios (Anglia) i był to pierwszy utwór, który nagrano na potrzeby "Electric Ladyland", czyli trzeciego albumu w dyskografii zespołu the Jimi Hendrix Experience. Mimo że utwór jest klasycznym przykładem piosenki popowej, utwór ten tworzą też oryginalne efekty muzyczne. W warstwie lirycznej, poprzez porównanie do interpersonalnej sytuacji, podmiot krytykuje kobietę, o której śpiewa, że „jesteś dokładnie jak uliczny korek, tak trudno przedostać się przezeń do ciebie” ("you’re just like crosstown traffic, so hard to get through to you"). Kompozycja ma skoczną melodię i chwytliwy refren, co powoduje, że sama w sobie jest zwykłą popową melodią, jednak dzięki wykorzystaniu przez Hendriksa podczas gry na gitarze kazoo i użyciu w trakcie śpiewu analogowego korektora lampowego marki Pultec jest to wyszukana studyjna aranżacja i produkcja. Kompozycja okazała się nieskomplikowanym i oszczędnym pod względem twórczym i czasu realizacji dziełem, które zapoczątkowało projekt nowo powstałego dwupłytowego albumu (Billboard 200: #1).
„Crosstown Traffic” było drugim singlem wydanym w Stanach Zjednoczonych przez Reprise Records (18 listopada) pochodzącym z tego albumu (po „All Along the Watchtower” Boba Dylana). W Wielkiej Brytanii małą płytę opublikowano w kwietniu 1969 roku.
W późniejszym czasie, jako jeden z przebojów zespołu i samego Hendriksa, ścieżka z „Crosstown Traffic” była umieszczana na albumach kompilacyjnych Hendriksa i jego grupy. Mimo sukcesu tę piosenkę zespół wykonał jedynie raz (24 sierpnia 1968) podczas koncertu w Hartford (Connecticut, USA).
Tekst utworu, w którym nawiązuje do relacji Hendriksa z kobietami, nie należy do najgłębszych, ale jednocześnie podkreśla oryginalny styl muzyka. Muzykę w „Crosstown Traffic” pozbawioną charakterystycznych hardrockowych riffów gitarowych Hendriksa wypełniają hooki, które dają kompozycji siłę artystycznego oddziaływania na słuchacza. Ważnym elementem utworu jest refren podparty dźwiękami podobnymi do świergotu, a także wyrazisty akompaniament perkusyjny w wykonaniu Mitcha Mitchella oraz wspierający wokal Dave’a Masona (wówczas członek brytyjskiego zespołu Traffic, przyjaciel Hendriksa).
Według Richiego Unterbergera utwór jest najlepszym przykładem w muzycznym dorobku Hendriksa połączenia gatunków soul i rocka, a także jednym z jego najlepszych wokalnych występów pełnych humoru i pewności siebie. Jak zaznaczył Unterberger, choć jest to zadufanie w rodzaju macho, to poprzez pryzmat czystego popu muzyk umiejętnie zrealizował romantyczno-drogową metaforę.

</doc>
<doc id="4922936" url="https://pl.wikipedia.org/wiki?curid=4922936" title="Leszek Dziegielewski">
Leszek Dziegielewski



</doc>
<doc id="4922939" url="https://pl.wikipedia.org/wiki?curid=4922939" title="Jaiduras">
Jaiduras



</doc>
<doc id="4922941" url="https://pl.wikipedia.org/wiki?curid=4922941" title="Topas TV">
Topas TV

Topas TV – indonezyjski dostawca usług telewizyjnych, funkcjonujący w latach 2012–2020. Właścicielem platformy był krajowy konglomerat Mayapada Group.
Platforma Topas TV powstała w lipcu 2012 roku. W marcu 2020 r. zmieniła swoją nazwę na Topas E+. Niedługo po rebrandingu, w kwietniu 2020 r., została zamknięta w związku z panującą w kraju pandemią COVID-19.
Był to jeden z głównych dostawców płatnej telewizji w Indonezji. Platforma nadawała z satelity Palapa D (113,0°E), w MPEG-4 w paśmie C, przy wykorzystaniu systemów kodowania StreamGuard/Tongfang.

</doc>
<doc id="4922945" url="https://pl.wikipedia.org/wiki?curid=4922945" title="Piotrowicze (sielsowiet Duniłowicze)">
Piotrowicze (sielsowiet Duniłowicze)

Piotrowicze (; ) – wieś na Białorusi, w obwodzie witebskim, w rejonie postawskim, w sielsowiecie Duniłowicze.
Historia.
W czasach zaborów wieś była własnością hrabiów Tyszkiewiczów. Leżała w granicach Imperium Rosyjskiego.
W dwudziestoleciu międzywojennym wieś leżała w Polsce, w województwie wileńskim, w powiecie duniłowickim (od 1926 postawskim), w gminie Duniłowicze.
Według Powszechnego Spisu Ludności z 1921 roku zamieszkiwały tu 343 osoby, 208 było wyznania rzymskokatolickiego, a 135 prawosławnego. Jednocześnie 213 mieszkańców zadeklarowało polską przynależność narodową, 124 białoruską, a 6 rosyjską. Były tu 63 budynki mieszkalne. W 1931 w 63 domach zamieszkiwało 337 osób.
Miejscowość należała do parafii rzymskokatolickiej i prawosławnej w Duniłowiczach. Podlegała pod Sąd Grodzki w Duniłowiczach i Okręgowy w Wilnie; właściwy urząd pocztowy mieścił się w Duniłowiczach.

</doc>
<doc id="4922946" url="https://pl.wikipedia.org/wiki?curid=4922946" title="Atanycolus cappaerti">
Atanycolus cappaerti

Atanycolus cappaerti – gatunek błonkówki z rodziny męczelkowatych.
Zasięg występowania.
Gatunek ten występuje w Ameryce Północnej.
Budowa ciała.
Samice osiągają 5–7 mm długości ciała i posiadają długie na 6 mm pokładełko. Samce osiągają 4 mm długości.
Głowa i tułów czarne, odwłok jasnoczerwony.
Biologia i ekologia.
"Atanycolus cappaerti" jest samotnym parazytiodem mszyc.
Znaczenie dla człowieka.
Gatunek ten jest stosowany w biologicznych metodach kontroli liczebności szkodników.

</doc>
<doc id="4922952" url="https://pl.wikipedia.org/wiki?curid=4922952" title="Park im. hrabiów Skarbków">
Park im. hrabiów Skarbków

Park im. hrabiów Skarbków (dawniej Zdrojowy) – park miejski w Grodzisku Mazowieckim.
Opis.
Park znajduje się w centrum Grodziska Mazowieckiego, graniczy od północy z terenami PKP oraz willą Foksal w której mieści się Krajowy Ośrodek Badań i Dokumentacji Zabytków. Graniczy z ulicami 3-go Maja (południe), Bartniaka (zachód) i Okulickiego (wschód). Obszar parku jest płaski, porośnięty starodrzewem (stare dęby i cypryśnik błotny). Przez obszar parku przepływa rzeka Rokicianka. 
Historia.
Park został otwarty dla mieszkańców około 1870 roku, wcześniej do połowy XIX wieku był częścią ogrodów jordanowickich rodziny Mokronoskich. Początkowo park był bardziej rozległy i miał charakter parku zdrojowego. Znajdował się tu Zakład Hydropatyczny dla Osób z Towarzystwa. Po II wojnie światowej obszar parku zmniejszył się, a zostało to spowodowane rozwojem miasta.
W 2012 roku park przeszedł rewitalizację polegającą na wzbogaceniu układu kompozycyjno-przestrzennego parku. W ramach rewitalizacji wybudowano nowy plac zabaw, fontannę, ścieżkę dydaktyczną. Park oficjalnie otwarto po rewitalizacji 22 lipca 2012 w 490 rocznicę otrzymania przez Grodzisk praw miejskich.
19 czerwca 2022 roku, w parku uruchomiono tężnię solankową. Tężnia ma wysokość ośmiu metrów oraz kubaturę wynoszącą 920 m³.

</doc>
<doc id="4922954" url="https://pl.wikipedia.org/wiki?curid=4922954" title="Bracon mellitor">
Bracon mellitor

Bracon mellitor – gatunek błonkówki z rodziny męczelkowatych.
Zasięg występowania.
Gatunek ten występuje we wschodniej części Ameryki Północnej, na zachodzie sięgając po Teksas i Dakotę Południową.
Biologia i ekologia.
"Bracon mellitor" jest parazytiodem licznych gatunków motyli i chrząszczy. Jednym z jego żywicieli jest kwieciak bawełniany.

</doc>
<doc id="4922955" url="https://pl.wikipedia.org/wiki?curid=4922955" title="Tawros (Cypr)">
Tawros (Cypr)



</doc>
<doc id="4922956" url="https://pl.wikipedia.org/wiki?curid=4922956" title="Randy Padilla">
Randy Padilla

Randy Alexander Padilla García (ur. 17 marca 1991 w mieście Gwatemala) – belizeński piłkarz pochodzenia gwatemalskiego występujący na pozycji napastnika, reprezentant kraju.
Kariera klubowa.
Padilla przyszedł na świat w stołecznym mieście Gwatemala, w dzielnicy El Limón. Jako trzymiesięczne dziecko wraz z rodziną przeprowadził się do sąsiedniego Belize, gdzie mieszkał do piętnastego roku życia. Następnie powrócił do Gwatemali, gdzie rozpoczynał swoją karierę piłkarską w akademii młodzieżowej klubu Comunicaciones FC. Nie przebił się jednak do pierwszej drużyny i dołączył do zespołu CD Heredia.
Przez niemal całą karierę Padilla występował w niższych ligach w Gwatemali. W czwartej lidze grał w Boca del Monte, zaś w trzeciej lidze w Jaguares de Petén, Deportivo Chiantla, Deportivo Gualán, Deportivo Ayutla (z którym w 2012 roku wywalczył awans do drugiej ligi), Deportivo Quiriguá oraz CSD Atlas. Z kolei w drugiej lidze gwatemalskiej reprezentował barwy Deportivo María Linda, Deportivo Sayaxché, Deportivo Jocotán, Quiché FC, Chimaltenango FC oraz Deportivo Mictlán.
Jedyny zagraniczny epizod Padilla zanotował w belizeńskim Belmopan Bandits FC. Zdobył z nim wicemistrzostwo (2014/2015 Closing), a następnie mistrzostwo Belize (2015/2016 Closing).
Kariera reprezentacyjna.
Dysponujący podwójnym (gwatemalskim i belizeńskim) obywatelstwem Padilla występował jako nastolatek w reprezentacji Gwatemali U-20. Następnie zdecydował się jednak zmienić barwy i występować w belizeńskiej drużynie narodowej.
W składzie reprezentacji Belize po raz pierwszy znalazł się w lipcu 2014, na zgrupowanie przed turniejem Copa Centroamericana. W czerwcu 2015 został powołany przez selekcjonera Jorge Nunesa na dwumecz z Dominikaną w ramach eliminacji do mistrzostw świata w Rosji. Nie pojawił się jednak wówczas na boisku i w belizeńskiej reprezentacji zadebiutował dopiero za kadencji Palmiro Salasa, 4 sierpnia 2018 w wygranym 1:0 meczu towarzyskim z Barbadosem.
W lutym 2021 znalazł się w składzie na obóz przygotowawczy przed rozpoczęciem eliminacji do mistrzostw świata w Katarze. Nie przeszedł jednak testów wydolnościowych i opuścił zgrupowanie. Bezpośrednio po tym zdecydował się zakończyć piłkarską karierę.

</doc>
<doc id="4922958" url="https://pl.wikipedia.org/wiki?curid=4922958" title="John Warhurst">
John Warhurst

John Warhurst (ur. 1 października 1944 w Sheffield) – brytyjski lekkoatleta, chodziarz, mistrz igrzysk Brytyjskiej Wspólnoty Narodów w 1974, olimpijczyk.
Kariera sportowa.
Na igrzyskach Brytyjskiej Wspólnoty Narodów reprezentował Anglię, a na pozostałych dużych imprezach międzynarodowych Wielką Brytanię.
Zajął 18. miejsce w chodzie na 50 kilometrów na igrzyskach olimpijskich w 1972 w Monachium.
Zdobył złoty medal w chodzie na 20 mil na igrzyskach Brytyjskiej Wspólnoty Narodów w 1974 w Christchurch, wyprzedzając swego kolegę z reprezentacji Anglii Roya Thorpe’a i Petera Fullagera z Australii. Zajął 11. miejsce w chodzie na 50 kilometrów na mistrzostwach Europy w 1974 w Rzymie.
Czterokrotnie startował w pucharze świata, zajmując następujące miejsca: 1970 w Eschborn (50 km) – 21. miejsce, 1973 w Lugano (20 km) – 18. miejsce, 1975 w Le Grand-Quevilly (50 km) – 4. miejsce i 1977 w Milton Keynes (50 km) – 28. miejsce.
Warhurst był mistrzem Wielkiej Brytanii (RWA) w chodzie na 20 mil w 1972 oraz w chodzie na 50 kilometrów w 1972 i 1975, wicemistrzem w chodzie na 20 kilometrów w 1972 i 1973, w chodzie na 20 mil w 1973 oraz w chodzie na 50 kilometrów w 1974 i 1977, a także brązowym medalistą w chodzie na 10 mil w 1973 i 1977, w chodzie na 20 mil w 1974 i 1975 oraz w chodzie na 50 kilometrów w 1982.
Rekordy życiowe.
John Warhurst miał następujące rekordy życiowe:

</doc>
<doc id="4922961" url="https://pl.wikipedia.org/wiki?curid=4922961" title="Piotrowicze (sielsowiet Wołki)">
Piotrowicze (sielsowiet Wołki)

Piotrowicze (; ) – wieś na Białorusi, w obwodzie witebskim, w rejonie postawskim, w sielsowiecie Wołki.
Nazwa dawniej używana – Piotrowicze Chomskie.
Historia.
W czasach zaborów w granicach Imperium Rosyjskiego.
W dwudziestoleciu międzywojennym wieś leżała w Polsce, w województwie wileńskim, w powiecie duniłowickim (od 1926 postawskim), w gminie Duniłowicze.
Według Powszechnego Spisu Ludności z 1921 roku zamieszkiwały tu 83 osoby, 81 było wyznania rzymskokatolickiego, a 2 prawosławnego. Jednocześnie 72 mieszkańców zadeklarowało polską przynależność narodową, a 11 białoruską. Było tu 13 budynków mieszkalnych. W 1931 w 32 domach zamieszkiwało 177 osób.
Miejscowość należała do parafii rzymskokatolickiej i prawosławnej w Duniłowiczach. Podlegała pod Sąd Grodzki w Duniłowiczach i Okręgowy w Wilnie; właściwy urząd pocztowy mieścił się w Duniłowiczach.

</doc>
<doc id="4922963" url="https://pl.wikipedia.org/wiki?curid=4922963" title="Collegium Nobilium jezuitów w Warszawie">
Collegium Nobilium jezuitów w Warszawie

Collegium Nobilium jezuitów w Warszawie – elitarne kolegium jezuickie przeznaczone dla młodzieży szlacheckiej i magnackiej, założone w Warszawie w 1752 roku z fundacji podskarbiego wielkiego koronnego Macieja Grabowskiego i Jana Ciecierskiego TJ.
Historia.
Umieszczone najpierw w kamienicy Winklerowskiej, mieściło 24 kawalerów. W 1754 lub 1755 roku przeniesione do przebudowanego pałacu Kotowskich na Nowym Mieście.
Regentami kolegium byli Jan Ciecierski (1752–1760) i Karol Wyrwicz (1762–1777). Pracowali tam jezuici Prowincji Litewskiej, oraz przyjezdni z Francji. Program nauczania oparty był na uczelniach i obejmował oprócz językoznawstwa, filozofię, fizykę, geografię, logikę, matematykę oraz nauki ścisłe. Wznowienie tego Collegium polegało na charakterze uroczystości, które się skupiały na egzaminach uczniów, a nie na wizytach dygnitarzy.
Lektorzy.
Od 1760 do zamknięcia collegium regensem był Karol Wyrwicz TJ. Istniało jeszcze po kasacie zakonu jezuitów do 1777 roku przy poparciu króla Stanisława Augusta Poniatowskiego.
Wychowankowie.
Uczyło się w nim równocześnie około 60 konwiktorów. Była to młodzież z najbardziej wpływowych rodzin: Radziwiłłów, Łubieńskich, Ossolińskich, Tyszkiewiczów, Chłapowskich, Ożarowskich, Rzewuskich, Ogińskich.
Wśród wychowanków byli:
Epilog.
Według Ludwika Piechnika: "Zmiany wprowadzone przez Wyrwicza stawiają jego Collegium Nobilium na wyższym etapie rozwoju – już nie tylko w stosunku do Collegium teatynów i Konarskiego, ale nawet do pierwszego okresu tegoż jezuickiego Collegium Nobilium za rządów Ciecierskiego. Collegium Nobilium Wyrwicza w pełni swojego rozwoju zostało niespodziewanie podcięte i prawie zupełnie zapomniane".

</doc>
<doc id="4922964" url="https://pl.wikipedia.org/wiki?curid=4922964" title="Bahuciczy (przystanek kolejowy)">
Bahuciczy (przystanek kolejowy)

Bahuciczy (, ) – przystanek kolejowy w pobliżu miejscowości Bahuciczy, w rejonie jelskim, w obwodzie homelskim, na Białorusi. Leży na linii Żłobin – Mozyrz – Korosteń.

</doc>
<doc id="4922966" url="https://pl.wikipedia.org/wiki?curid=4922966" title="Daewoo Sens">
Daewoo Sens



</doc>
<doc id="4922968" url="https://pl.wikipedia.org/wiki?curid=4922968" title="Jan Ciecierski">
Jan Ciecierski



</doc>
<doc id="4922971" url="https://pl.wikipedia.org/wiki?curid=4922971" title="Kamienica Paula Letscha w Szczecinie">
Kamienica Paula Letscha w Szczecinie

Kamienica Paula Letscha – niezachowana kamienica, która znajdowała się na narożniku dzisiejszych ulic Grodzkiej i Farnej, na obszarze szczecińskiego osiedla Stare Miasto, w dzielnicy Śródmieście.
Historia.
Kamienica położona na narożniku dzisiejszych ulic Grodzkiej i Farnej mieściła pierwotnie tzw. „Nową Winiarnię przy ulicy Wielkiej Tumskiej” (New weinhauß in der großen Domstraße, 1608). W 1608 r. właścicielem nieruchomości stało się miasto. Według katastru szwedzkiego z 1706 r. i pruskiego z 1722 r. kamienica pozostawała własnością miasta. W 1777 r. jej właścicielem stał się kupiec Nonnemann, w 1784 r. sukiennik Albert Gierke, a w 1875 r. kupiec Piorkowsky. W latach 1900–1901 budynek przeszedł na własność kupca Paula Letscha. Dokonał on przebudowy kamienicy i uruchomił w niej własny dom handlowy pod nazwą Kaufhaus Letsch.
Opis.
Po przebudowie w latach 1900–1901 kamienica stała się obiektem czterokondygnacyjnym. Parter oraz dwa pierwsze piętra przeszklone były dużymi witrynami sklepowymi. Pomiędzy pierwszym a drugim piętrem fasadę podzielono bogato zdobionym gzymsem. Środkowe okna trzeciego piętra rozdzielono kolumnami. Fasadę zwieńczono naczółkiem i szczytami. Budynek pokryto spadzistym dachem, a w środkowej jego części zamontowano kopułę z wysoką iglicą.

</doc>
<doc id="4922972" url="https://pl.wikipedia.org/wiki?curid=4922972" title="Piotrowicze Chomskie">
Piotrowicze Chomskie

Piotrowicze Chomskie – dawna kolonia. Tereny na których leżała, znajdują się obecnie na Białorusi, w obwodzie witebskim, w rejonie postawskim, w sielsowiecie Wołki.
Historia.
W czasach zaborów w granicach Imperium Rosyjskiego.
W dwudziestoleciu międzywojennym folwark a następnie kolonia leżała w Polsce, w województwie wileńskim, w powiecie duniłowickim (od 1926 postawskim), w gminie Duniłowicze, a następnie w gminie Norzyca.
Według Powszechnego Spisu Ludności z 1921 roku zamieszkiwało tu 12 osób, 7 było wyznania rzymskokatolickiego a 5 prawosławnego. Jednocześnie 6 mieszkańców zadeklarowało polską przynależność narodową a 6 białoruską. Był tu 1 budynek mieszkalny. W 1931 w 3 domach zamieszkiwało 20 osób.
Miejscowość należała do parafii rzymskokatolickiej i prawosławnej w Duniłowiczach. Podlegała pod Sąd Grodzki w Duniłowiczach i Okręgowy w Wilnie; właściwy urząd pocztowy mieścił się w Duniłowiczach.

</doc>
<doc id="4922975" url="https://pl.wikipedia.org/wiki?curid=4922975" title="Zabozzie (przystanek kolejowy)">
Zabozzie (przystanek kolejowy)

Zabozzie (, ) – przystanek kolejowy w pobliżu miejscowości Zabozzie, w rejonie jelskim, w obwodzie homelskim, na Białorusi. Leży na linii Żłobin - Mozyrz - Korosteń.

</doc>
<doc id="4922976" url="https://pl.wikipedia.org/wiki?curid=4922976" title="Ramzowo">
Ramzowo

Ramzowo – dawny zaścianek. Tereny na których leżał, znajdują się obecnie na Białorusi, w obwodzie witebskim, w rejonie postawskim, w sielsowiecie Duniłowicze.
Historia.
W czasach zaborów w granicach Imperium Rosyjskiego.
W dwudziestoleciu międzywojennym zaścianek leżał w Polsce, w województwie wileńskim, w powiecie duniłowickim (od 1926 postawskim), w gminie Duniłowicze.
Według Powszechnego Spisu Ludności z 1921 roku zamieszkiwało tu 37 osób, 20 było wyznania rzymskokatolickiego a 17 prawosławnego. Jednocześnie wszyscy mieszkańcy zadeklarowali białoruska przynależność narodową. Były tu 4 budynki mieszkalne. W 1931 w 5 domach zamieszkiwało 41 osób.
Miejscowość należała do parafii rzymskokatolickiej w Duniłowiczach. Podlegała pod Sąd Grodzki w Duniłowiczach i Okręgowy w Wilnie; właściwy urząd pocztowy mieścił się w Duniłowiczach.

</doc>
<doc id="4922977" url="https://pl.wikipedia.org/wiki?curid=4922977" title="TRUS">
TRUS



</doc>
<doc id="4922978" url="https://pl.wikipedia.org/wiki?curid=4922978" title="TURP">
TURP



</doc>
<doc id="4922979" url="https://pl.wikipedia.org/wiki?curid=4922979" title="Repiszcze (rejon postawski)">
Repiszcze (rejon postawski)

Repiszcze – dawny zaścianek. Tereny na których leżał, znajdują się obecnie na Białorusi, w obwodzie witebskim, w rejonie postawskim, w sielsowiecie Wołki.
Nazwa dawniej używana – Rzepiszcze.
Historia.
W czasach zaborów w granicach Imperium Rosyjskiego.
W dwudziestoleciu międzywojennym zaścianek leżał w Polsce, w województwie wileńskim, w powiecie duniłowickim (od 1926 postawskim), w gminie Duniłowicze.
Według Powszechnego Spisu Ludności z 1921 roku zamieszkiwało tu 3 osoby, wszystkie były wyznania prawosławnego i zadeklarowały polską przynależność narodową. Był tu 1 budynek mieszkalny. W 1931 w 1 domu zamieszkiwało 10 osób.
Miejscowość należała do parafii rzymskokatolickiej w Duniłowiczach. Podlegała pod Sąd Grodzki w Duniłowiczach i Okręgowy w Wilnie; właściwy urząd pocztowy mieścił się w Duniłowiczach.

</doc>
<doc id="4922980" url="https://pl.wikipedia.org/wiki?curid=4922980" title="Habrobracon hebetor">
Habrobracon hebetor

Habrobracon hebetor – gatunek błonkówki z rodziny męczelkowatych.
Zasięg występowania.
Gatunek ten jest kosmopolityczny.
Budowa ciała.
Ubarwienie ciała w większości czarne z brązową górną częścią tułowia i ciemnożółtą głową i nogami.
Biologia i ekologia.
"Bracon mellitor" jest zewnętrznym parazytoidem licznych gatunków motyli, w tym omacnicy spichrzanki, słonecznicy orężówki, czy sówki "Spodoptera littoralis". Po użądleniu gąsienicy, przed złożeniem jaj, samica wysysa z niej płyny. Następnie składa od 4 do 7 jaj (w zależności od wielkości żywiciela). Przepoczwarczenie następuje po 10 – 11 dniach. W warunkach laboratoryjnych imago żyje do około miesiąca.
Znaczenie dla człowieka.
"Habrobracon hebetor" ma znaczenie w biologicznej kontroli liczebności szkodników, zarówno na polach jak i w miejscach przechowywania zbiorów.

</doc>
<doc id="4922984" url="https://pl.wikipedia.org/wiki?curid=4922984" title="Nowaja Rudnia (przystanek kolejowy)">
Nowaja Rudnia (przystanek kolejowy)

Nowaja Rudnia (, ) – przystanek kolejowy w miejscowości Nowaja Rudnia, w rejonie jelskim, w obwodzie homelskim, na Białorusi. Leży na linii Żłobin - Mozyrz - Korosteń.

</doc>
<doc id="4922986" url="https://pl.wikipedia.org/wiki?curid=4922986" title="Jan Ciecierski (jezuita)">
Jan Ciecierski (jezuita)

Jan Ciecierski herbu Rawicz (ur. 26 stycznia 1721 na Podlasiu, zm. 15 marca 1760 w Warszawie) – polski jezuita, założyciel i regens Collegium Nobilium jezuitów w Warszawie w latach 1752-1760.
Syn Baltazara i Anny Głębockiej.
W 1737 roku w Wilnie wstąpił do zakonu jezuitów.

</doc>
<doc id="4922988" url="https://pl.wikipedia.org/wiki?curid=4922988" title="San Pedro Pirates FC">
San Pedro Pirates FC

San Pedro Pirates Football Club – belizeński klub piłkarski z siedzibą w mieście San Pedro, w dystrykcie Belize, na wyspie Ambergris Caye. Występuje w rozgrywkach Premier League of Belize. Swoje domowe mecze rozgrywa na obiekcie Ambergris Stadium.
Historia.
Klub został założony kwietniu 2017 jako pierwszy w historii zespół z San Pedro o charakterze półprofesjonalnym. Głównym celem klubu był rozwój i promowanie piłki nożnej wśród mieszkańców wyspy. Od razu po powstaniu przystąpił do rozgrywek Premier League of Belize, z pomocą lokalnych sponsorów. W sezonie 2018/2019 Closing klub wywalczył swoje pierwsze mistrzostwo Belize, mimo iż zaledwie pół roku wcześniej istniało duże ryzyko, że ze względu na problemy finansowe wycofa się z belizeńskiej Premier League.

</doc>
<doc id="4922992" url="https://pl.wikipedia.org/wiki?curid=4922992" title="Przezcewkowa elektroresekcja stercza">
Przezcewkowa elektroresekcja stercza



</doc>
<doc id="4922993" url="https://pl.wikipedia.org/wiki?curid=4922993" title="Przezcewkowa elektroresekcja prostaty">
Przezcewkowa elektroresekcja prostaty



</doc>
<doc id="4922994" url="https://pl.wikipedia.org/wiki?curid=4922994" title="San Pedro Pirates">
San Pedro Pirates



</doc>
<doc id="4923002" url="https://pl.wikipedia.org/wiki?curid=4923002" title="MS Rigel">
MS Rigel

MS Rigel – norweski statek zbudowany w kopenhaskiej stoczni Burmeister &amp; Wain w 1924. W czasie II wojny światowej wykorzystywany przez Niemców do transportu jeńców, został zatopiony w wyniku nalotu lotnictwa marynarki brytyjskiej 27 listopada 1944 pociągając za sobą przeszło 2,5 tysiąca ofiar.
Historia.
„Rigel” (pojemność 3828 BRT) oryginalnie należał do Bergenske Dampskibsselskab, kompanii armatorskiej z Bergen w Norwegii. Nazwany został na cześć najjaśniejszej gwiazdy w konstelacji Oriona jako statek z serii noszącej imiona na literę R. Pływał na linii obsługującej Amerykę Południową.
W czasie wojny początkowo brał udział w kilku konwojach brytyjskich (ON-6, HN-9A, ON-17A). Po zajęciu Norwegii przez Niemców w 1940 został zarekwirowany 16 sierpnia do transportu wojsk oraz jeńców wojennych, początkowo wciąż pływając pod norweską banderą. Od listopada 1944 pływał pod niemiecką banderą i z niemiecką załogą.
Pod dowództwem niemieckiego kapitana Heinricha Rhode wypłynął z Bjerkvik 21 listopada 1944 po zaokrętowaniu 951 jeńców wojennych i 114 strażników. W Narwiku zaokrętowano dalszych 349 jeńców wraz z 95 niemieckimi dezerterami i 8 Norwegami, więźniami Gestapo. Razem z mniejszymi jednostkami wypłynął do Tømmerneset, skąd dalszych 948 jeńców zostało zabranych w ładowniach, dalej „Rigel” kierował się do Bodø.
Wypływając z Bodø 26 listopada kapitan Rhode zgłaszał 2838 osób na pokładzie, w tym 2248 sowieckich, czeskich i jugosłowiańskich jeńców wojennych, 95 dezerterów i 8 norweskich więźniów. Dodatkowo zaokrętowanych było 455 żołnierzy niemieckich, 29-osobowa załoga oraz 3 pilotów.
Zatopienie.
Konwój eskortowany przez dwa małe eskortowce Kriegsmarine rankiem 27 listopada został dostrzeżony przez patrol z lotniskowca HMS „Implacable” realizującego operację "Provident", której zadaniem było niszczenie niemieckiej komunikacji na wodach Morza Norweskiego. Samolot obserwacyjny omyłkowo zakwalifikował „Rigel” jako transportowiec wojskowy. Konwój przechwyciły myśliwce Supermarine Seafire i bombowce nurkujące Fairey Firefly. Do ataku doszło między wyspami Rosøya i Tjøtta na południe od portu Sandnessjøen w okręgu Nordland.
Storpedowaną i trafioną pięcioma bombami bezpośrednio w ładownie wypełnione jeńcami ciężko uszkodzoną jednostkę kapitan starał się posadzić na mieliźnie wyspy Rosøya, co udało się jedynie częściowo. Uszkodzony statek ostrzeliwany był stale przez samoloty. Zginęło 2571 osób, ocalało 267.
Razem z „Rigel” zaatakowany został także węglowiec „Korsnes”, na którym zginęło 6 osób. On także został osadzony na mieliźnie.
Upamiętnienie.
Przez lata wrak pozostawał nietknięty i półzatopiony jako cmentarz wojenny. W 1968 w dzienniku „Helgeland Arbeiderblad” ukazał się artykuł opisujący wizytę szwedzkich nurków we wraku i wydobycie czaszek ofiar. Rok później władze podjęły decyzję o pochowaniu ich szczątków na lądzie i rozbiórce wraku. W 1970 roku powstał Cmentarz Wojenny w Tjøtta, na którym wszystkie groby są anonimowe. Ostatecznie wrak rozebrano w 1975 roku.
Norweska telewizja publiczna NRK w 2004, w 60-lecie katastrofy poświęciła zdarzeniu krótki film wspomnieniowy, w którym znalazł się wywiad z ocalałym, 83-letnim wówczas Asbjørnem Schultzem, który zmarł 3 tygodnie później. W wywiadzie radiowym z 1966 Schultz wspomina, że konwój znalazł się pod ostrzałem ok. 40 samolotów. Według jego relacji, wielu więźniów, którym udało się wydostać ze statku, utonęło próbując dostać się na plażę.

</doc>
<doc id="4923004" url="https://pl.wikipedia.org/wiki?curid=4923004" title="Herbert Blomstedt">
Herbert Blomstedt

Herbert Thorson Blomstedt (ur. 11 lipca 1927 w Springfield w stanie Massachusetts) – szwedzki dyrygent.
Życiorys.
Urodził się w Stanach Zjednoczonych, w wieku dwóch lat wyjechał wraz z rodziną do Szwecji. Studiował grę na organach i dyrygenturę w Królewskiej Szwedzkiej Akademii Muzycznej w Sztokholmie (1945–1950) oraz historię muzyki na Uniwersytecie w Uppsali (1948–1950). Uczył się też u Paula Sachera w Schola Cantorum Basiliensis. Następnie był uczniem Igora Markevitcha w Paryżu, Jeana Morela w Juilliard School of Music w Nowym Jorku oraz Leonarda Bernsteina w Tanglewood. W 1953 roku zdobył Nagrodę im. Siergieja Kusewickiego. Dyrygował orkiestrą symfoniczną w Norrköping (1954–1962), Filharmonisk Selskaps Orkester w Oslo (1962–1968) i Danmarsk Radio-Symfoniorkester w Kopenhadze (1968–1978). Od 1961 do 1970 roku był wykładowcą Królewskiej Szwedzkiej Akademii Muzycznej w Sztokholmie. Współpracował z Dresdner Staatskapelle (1975–1985) i San Francisco Symphony Orchestra (1985–1995). Był głównym dyrygentem NDR Elbphilharmonie Orchester (1996–1998) i Gewandhausorchester w Lipsku (1998–2005).
Ceniony jako wykonawca muzyki kompozytorów skandynawskich (Carla Nielsena, Franza Berwalda, Edvarda Griega, Jeana Sibeliusa), a także austriackich i niemieckich (m.in. Richarda Straussa). Doktor honoris causa Uniwersytetu Michigan. Zdobył dwie nagrody Grammy, Gramophone Award i Grand Prix du Disque. Odznaczony kawalerią szwedzkiego Orderu Gwiazdy Polarnej (1971), kawalerią duńskiego Orderu Danebroga (1978), złotym Medalem „Litteris et Artibus” (1979), Wielkim Krzyżem Zasługi (2003) oraz Wielkim Krzyżem Zasługi z Gwiazdą (2022) Orderu Zasługi Republiki Federalnej Niemiec , Królewskim Medalem Serafinów (2012) i japońskim Orderem Wschodzącego Słońca klasy Złote Promienie ze Wstęgą (2018). Laureat Nagrody Schocka (2014) i Nagrody Fundacji Muzycznej Léonie Sonning (2016).
Jest członkiem Kościoła Adwentystów Dnia Siódmego, ze względów religijnych nie przeprowadza prób z orkiestrą w piątkowe wieczory i soboty, daje jednak w tych dniach koncerty, uważając wykonywanie muzyki za sposób na chwalenie Boga w dniu szabatu. Przez wiele lat prowadził letnie kursy dyrygentury na adwentystycznej uczelni Loma Linda University w Kalifornii.

</doc>
<doc id="4923008" url="https://pl.wikipedia.org/wiki?curid=4923008" title="Józef Żenkiewicz">
Józef Żenkiewicz

Józef Żenkiewicz herbu Półkozic (ur. 5 sierpnia 1863 w Szawkotach, zm. 2 sierpnia 1911 k. jeziora Bajkał) – polski inżynier, budowniczy kolei transsyberyjskiej, generał major dróg komunikacji.
Życiorys.
Józef Żenkiewicz urodził się w ziemiańskiej rodzinie w majątku Szawkoty na Żmudzi, w guberni kowieńskiej, w powiecie rosieńskim. W 1881 roku ukończył gimnazjum rosyjskie w Szawlach. Następnie w 1886 roku ukończył studia techniczne w Instytucie Inżynierów Komunikacji w Sankt Petersburgu.
Po ukończeniu studiów pracował początkowo jako miejski asystent inżyniera budowy dróg. Po kilkuletnim stażu, przy wsparciu Stanisława Kierbedzia, otrzymał posadę w Ministerstwie Komunikacji. W ramach realizowanego szerokiego programu inwestycyjnego w zakresie budowy kolei w imperium rosyjskim, w latach 90. XIX wieku wyjeżdżał do Belgii i Niemiec. Zapoznawał się tam z najnowszymi technologiami i konstrukcjami budowy żelaznych mostów i kolei.
Po powrocie do Rosji awansował i piastował ważne stanowiska przy budowie głównego traktu kolei transsyberyjskiej i jej bocznych odcinków. Był członkiem polskiego Koła Inżynierów Technologów Petersburskich. Prowadził w Petersburgu specjalistyczne kursy dla młodych inżynierów. W hierarchii służby cywilnej awansował do stopnia generała majora, według IV rangi.
Na początku XX wieku jako doświadczony inżynier specjalista pracował kilka lat w zakresie zabezpieczenia technicznego kolei na odcinku Petersburg – Moskwa. W latach 1903–1907 budował strategiczny odcinek kolei pomiędzy Orenburgiem a Taszkentem o długości ok. 2 tys. km. W latach 1907–1911, jako kierownik nadzoru w randze asesora kolegialnego (majora), następnie radcy kolegialnego (pułkownika), budował główną magistralę transsyberyjską na odcinku Irkuck – Błagowieszczeńsk – Chabarowsk. Ślad jego obecności na Dalekim Wschodzie jest odnotowany m.in. w Amurian State Museum. W 1911 roku zginął tragicznie na budowie kolei w okolicy Bajkału.
Józef Żenkiewicz został pośmiertnie odznaczony przez cara Mikołaja II i awansowany do stopnia generała majora dróg komunikacji.
Rodzina.
Protoplaści Józefa Żenkiewicza pochodzący z ziemi sandomierskiej na podstawie nadań królewskich przenieśli się w XV wieku na Żmudź. Józef Żenkiewicz był synem właścicieli majątku Szawkoty, Franciszka Żenkiewicza (1827–1909) i Petronelli z Tyszkiewiczów (1838–1918).
W 1904 roku Józef Żenkiewicz ożenił się z Marią Bielską (1871–1958) z majątku Adamajci. Mieli dwóch synów: Edwarda (1905–1966) i Witolda (1909–1995), którego synowie Jerzy i Marian mieszkają w Toruniu. Józef Żenkiewicz spoczywa w rodzinnym grobowcu w Szawkotach na Żmudzi.

</doc>
<doc id="4923016" url="https://pl.wikipedia.org/wiki?curid=4923016" title="Parabola.cz">
Parabola.cz

Parabola.cz – czeski serwis informacyjny zajmujący się problematyką transmisji telewizyjnej i radiowej. Na łamach dziennika publikuje się artykuły, recenzje i reportaże na temat zagadnień związanych z telewizją. Tematyka witryny koncentruje się wokół nadawania i odbioru przekazu satelitarnego. 
Portal został zapoczątkowany w 2000 roku. Testowa wersja witryny powstała pod koniec sierpnia 2000, a właściwy portal uruchomiono na początku września tegoż roku. 
Jest najpopularniejszym w kraju serwisem poświęconym transmisji satelitarnej. W ciągu miesiąca witryna generuje blisko milion odsłon.
Serwis jest jednym z regularnych źródeł informacji dla polskiego portalu „SAT Kurier”. Jest także cytowany przez czeskie media przy omawianiu lokalnego rynku telewizyjnego.
Portal nie jest powiązany z dawnym czasopismem „Satelit”, oferującym dodatek „Parabola”.

</doc>
<doc id="4923017" url="https://pl.wikipedia.org/wiki?curid=4923017" title="Internetová jazyková příručka">
Internetová jazyková příručka

 – czeska aplikacja internetowa poświęcona standardowemu językowi czeskiemu. Została zapoczątkowana w ramach projektu . Serwis oferuje informacje na temat czeskiego języka literackiego, jego norm gramatycznych i konwencji zapisu (ortografii). Witryna składa się z dwóch sekcji: słownikowej () i eksplanacyjnej ().
Sekcja słownikowa zawiera ponad 100 tys. haseł słownikowych. W poszczególnych hasłach rozstrzygnięto przede wszystkim kwestie budzące wątpliwości wśród użytkowników pokrewnej poradni językowej, pominięto zaś część informacji i szczegółów uwzględnianych w zwykłych słownikach (m.in. definicje, formy wymowy, wyrazy pochodne, opis części mowy). Hasła są opatrzone tabelkami przedstawiającymi rozmaite formy wyrazowe. Część słownikowa jest połączona z sekcją wyjaśniającą za pomocą odnośników hipertekstowych.
Sekcja eksplanacyjna omawia w przeważającej mierze te zagadnienia językowe, które stały się przedmiotem pytań kierowanych do czeskiej poradni językowej. Nie stanowi zatem systematycznego, wyczerpującego opisu systemu czeszczyzny, lecz dokumentuje jedynie pewien fragment realiów językowych. Sekcja ta komentuje także rozbieżności między zaleceniami poradników językowych oraz bierze pod uwagę różnice między stanem skodyfikowanym a panującym uzusem literackim, proponując własne rozstrzygnięcia w zakresie praktyki językowej. 
W 2009 roku projekt otrzymał medal Ministerstwo Szkolnictwa, Młodzieży i Sportu I stopnia za poprawę warunków do edukacji w zakresie języka ojczystego we wszystkich typach szkół.

</doc>
<doc id="4923023" url="https://pl.wikipedia.org/wiki?curid=4923023" title="Kościół Niepokalanego Poczęcia Najświętszej Maryi Panny „Tal-Hondoq” w Qali">
Kościół Niepokalanego Poczęcia Najświętszej Maryi Panny „Tal-Hondoq” w Qali

Sanktuarium Niepokalanego Poczęcia Najświętszej Maryi Panny „Tal-Hondoq” (, ) – rzymskokatolicki kościół na obrzeżach wioski Qala na wyspie Gozo, Malta.
Historia.
Jest jednym z najstarszych zachowanych kościołów na archipelagu. Dokumenty ukazują, że było to popularne miejsce ludowej pobożności już w czasach arabskich rządów na Malcie (IX–XI wiek). Niektóre źródła sugerują, że mogła w tym miejscu w przeszłości stać pogańska świątynia.
Pietro Dusina, papieski wizytator na Malcie, znalazł w 1575 kaplicę w bardzo złym stanie. Było to wynikiem powtarzających się rajdów piratów berberyjskich na Gozo. Dusina zdesakralizował kościół i nakazał jego zamknięcie. Lecz miejscowa ludność odbudowała kościół, dobudowując zakrystię oraz dodając plac przed świątynią ("zuntier"). Już w 1591 kościół, który nosił wówczas wezwanie "Wniebowzięcia Najświętszej Maryi Panny", był wspomniany przez biskupa Gargallo. W owym czasie był to jeden z największych kościołów na Gozo.
W 1615 biskup Baldassare Cagliares podarował świątyni nowy obraz do ołtarza głównego, jednocześnie na prośbę mieszkańców wioski, którzy nie mogli wystarczająco uroczyście obchodzić święta patronalnego, gdyż w tym samym dniu wypadały uroczystości w głównym kościele parafialnym wyspy, zmienił wezwanie świątyni na "Niepokalane Poczęcie Najświętszej Maryi Panny".Stary obraz tytularny "Wniebowzięcie" był przez prawie 300 lat przechowywany w zakrystii, a w 1899 został przeniesiony do kościoła parafialnego. Obraz jest mniejszy niż aktualny, przedstawia Błogosławioną Dziewicę wziętą do nieba, w otoczeniu czterech aniołów, z których dwa górne trzymają koronę nad głową Maryi. Obraz znany jest jako „Santa Marija tal-Qala”. Autor i czas jego powstania nie są znane. Mówi się, że obraz ten zainspirował malarza, który wykonał obraz tytularny w sanktuarium Ta’ Pinu. Jest to prawdopodobnie najstarszy na Gozo obraz "Wniebowzięcia Maryi". 
Kiedy w 1688 w związku z powiększającą się populacją Gozo biskup Davide Cocco Palmieri utworzył w Nadur jedną z nowych parafii, kościół „Tal-Hondoq” służył jako parafialny do czasu przejęcia tej funkcji przez nowo wybudowany kościół w Nadur. Od 1 maja 1855 pełnił funkcję kościoła wiceparafialnego, zaś od 1872, kiedy Qala została samodzielną parafią, ponownie służył jako kościół parafialny, aż do wybudowania nowego kościoła parafialnego w centrum miejscowości. 
W XVII i XVIII stuleciu kult Niepokalanego Poczęcia wzrastał i wiele pielgrzymek przybywało do sanktuarium. W raporcie z wizyty duszpasterskiej z 1736 biskup Paul Alphéran de Bussan, a także biskup Bartolomé Rull w 1760, napisali o dużej ilości darów wotywnych, w większości złotych i srebrnych, pokrywających ściany świątyni. Zostały one później usunięte i użyte do sfinansowania renowacji i dekoracji sanktuarium.
W 1887 sanktuarium poddane zostało renowacji, dobudowana została również wtedy dzwonnica.
Powtórna dedykacja świątyni nastąpiła 20 maja 1950.
W setną rocznicę ogłoszenia przez papieża Piusa IX dogmatu o Niepokalanym Poczęciu Matki Bożej, 1 sierpnia 1954 wizerunkowi Maryi na obrazie tytularnym została uroczyście dodana przez biskupa Gozo Giuseppe Pace korona.
Architektura.
Wygląd zewnętrzny.
Kościół stoi przy drodze prowadzącej z Qali do Hondoq ir-Rummien. Budynek kościoła ma kształt prostopadłościanu, z prostą fasadą. Na jej końcach znajdują się pojedyncze surowe narożne pilastry, wznoszące się na całą wysokość fasady, wspierając belkowanie z szerokim gzymsem rozpiętym na całą szerokość ściany. Centralnie na gzymsie oszklona nisza zadaszona trójkątnym frontonem. W niszy, która oryginalnie była małą dzwonnicą typu "bell-cot", w 1887 została umieszczona figura "Santa Marija Tal-Blat", przeniesiona z pobliskiego kościółka „Tal-Blat”. Główne wejście znajduje się centralnie w fasadzie, i jest prawdopodobnym, że zostało one powiększone i upiększone podczas prac renowacyjnych pod koniec XIX wieku. Wejście zakończone jest półkoliście, na każdej z pachwin łuku wyrzeźbiony jest kwiat. Drzwi oflankowane są parą doryckich pilastrów, podpierających belkowanie z tryglifami i metopami, zwieńczone niepełnym frontonem. Został on użyty, by nie kolidować z dużym okrągłym oknem, umieszczonym tuż ponad frontonem.Na lewej elewacji budynku znajdują się zamurowane drzwi, ponad którymi prostokątne okno pokazujące, jak grube są mury kościoła. Nieco dalej po tej samej stronie kolejne drzwi. Na ścianie tylnej znajduje się wnęka w kształcie łuku, z oknem witrażowym przedstawiającym symbol Maryi Dziewicy w otoczeniu czterech aniołów. Na trzech ścianach, oprócz frontowej, proste rzygacze odprowadzające wodę opadową z dachu. Na tyle budynku po prawej stronie kwadratowa w przekroju dzwonnica, zbudowana w 1887. Przed kościołem otoczony niewysokim murkiem "zuntier". Po prawej stronie cmentarz, którego początki sięgają antycznych czasów. Dominuje nad nim brązowa rzeźba "Chrystus zwyciężający śmierć".Na tylnej i prawej zewnętrznej ścianie świątyni znaleźć można wydrapane w kamieniu "graffiti", przedstawiające obrazy różnych statków, krzyże i daty. Nie był to wandalizm, lecz forma "ex voto", podzięki rybaków lub marynarzy za uratowanie z rozbitego statku. Widocznie ich autorzy nie mieli dość pieniędzy, by ofiarować malowany obraz.
Wnętrze.
Wspaniałe wnętrze świątyni udekorowane jest obrazami, rzeźbami i złoceniami na sklepieniu oraz ścianach. Sklepienie nawy podzielone jest łukami, zaś absydy – plafonami.Marmurowy ołtarz główny ozdabia obraz tytularny przedstawiający Niepokalanie Poczętą oraz Boga Ojca. Obraz został zakupiony, a następnie podarowany świątyni przez biskupa Baldassare Cagliaresa w 1615. Dotychczas źródła przypisywały to dzieło Federico Barocciemu lub komuś z jego szkoły, dziś niektórzy znawcy przychylają się do zdania, iż autorem może być Francesco Vanni. Obraz ujęty jest we wspaniale dekorowaną i złoconą ramę, ponad którą jaśnieje wspomniane już okno witrażowe. Przed ołtarzem umieszczony jest kunsztownie wykonany ołtarz posoborowy.Po obu stronach ściany przed absydą marmurowe tablice pamiątkowe; ta po lewej upamiętnia trzechsetną rocznicę ustanowienia w 1688 przez biskupa Palmieri "Santa Marija tal-Qala" kościołem parafialnym. 
Boczny ołtarz po lewej stronie nawy nosi wezwanie "Krzyża Chrystusa". Obok krzyża owalny obraz św. Kurradu (malt. San Kerrew), z którym związana jest lokalna legenda (patrz poniżej). Ołtarz po przeciwnej stronie poświęcony jest "Matce Bożej Różańcowej". Obraz w tym ołtarzu pochodzi z drugiej połowy XX wieku i jest pędzla Rafaela Bonnici Calì z Tarxien. Przedstawia on Najświętszą Panienkę z Dzieciątkiem Jezus wręczającą różaniec św. Dominikowi, po prawej św. Rita.
Legenda o św. Kurradu.
Wewnątrz kościoła wzdłuż lewej ściany znajdują się małe, wąskie, prawie niewidoczne schody prowadzące w dół do niewielkiej krypty wykutej w skale. W niszy, za żelazną kratą, w szklanej urnie znajdują się pozostałości ludzkiego szkieletu odkrytego w 1937 pod podłogą.Legenda mówi, że w XV wieku żył w grocie w Wied il-Għasel koło Mosty na Malcie święty człowiek, obcokrajowiec imieniem Kurradu (Kurraw lub Karrew). Po nieporozumieniach z pasterzami opuścił sąsiednią wyspę, udał się na Gozo i zamieszkał w jaskini w Qala. Gdy zmarł został pochowany w małej krypcie pod kościołem. Przekaz mówi, że za jego wstawiennictwem małe dzieci były cudownie uzdrawiane z różnych chorób. Jego kult trwa na Gozo po dziś dzień.
Podczas wykopalisk w krypcie 3 października 1937 w miejscu, gdzie legenda mówi, że pustelnik został pochowany, odkryto szkielet mężczyzny. Zebrane kości były przechowywane w skrzynce w zakrystii. W 1991 przeprowadzone zostały ich badania, które potwierdziły, że szkielet pochodzi z XV wieku. Pozostałości zostały włożone do szklanej urny i zapieczętowane przez biskupa Gozo Nikola Cauchiego. Urna została umieszczone w krypcie w pobliżu miejsca, gdzie szkielet został odkryty. 
Świątynia dzisiaj.
Sanktuarium Matki Bożej „Tal-Hondoq” jest obecnie w bardzo dobrym stanie i nadal jest często używane. Msze święte odprawiane są codziennie o godz. 6:15, dodatkowo w środy o 16:30 (zima) / 17:30 (lato), soboty o 17:30 (zima) / 18:30 (lato). W niedziele i święta o 6:00.
Święto patronalne.
Święto patronalne kościoła obchodzone jest 8 grudnia.
Ochrona dziedzictwa kulturowego.
Od 27 sierpnia 2012 budynek świątyni umieszczony jest na liście National Inventory of the Cultural Property of the Maltese Islands pod nr. 01038.

</doc>
<doc id="4923024" url="https://pl.wikipedia.org/wiki?curid=4923024" title="Camilo Sanchez">
Camilo Sanchez

Camilo Alidio Sanchez (ur. 30 sierpnia 1997 w Corozalu) – belizeński piłkarz występujący na pozycji napastnika lub skrzydłowego, reprezentant kraju, obecnie zawodnik Verdes.
Kariera klubowa.
Sanchez pochodzi z miasta Corozal. Jako nastolatek występował w tamtejszych regionalnych turniejach piłkarskich. W 2009 roku jako zawodnik juniorskiej drużyny o nazwie Haneen Shataz zagrał w Pablo Marin 6-a-side Football Tournament, a w 2014 roku wraz ze swoją szkołą Escuela Secundaria Tecnica Mexico zdobył szkolne mistrzostwo Belize, zostając wybranym najlepszym piłkarzem turnieju. Występował również w reprezentacji dystryktu Corozal. Następnie przeprowadził się do stołecznego Belmopanu, by rozwijać swoją karierę w lidze belizeńskiej w klubie Police United FC. Tam też występował w regionalnym turnieju Belmopan 1st Division w barwach ekipy Cavetubing.Bz Strikers.
Później Sanchez przeszedł do zespołu Belize Defence Force FC. Tam został jednym z najskuteczniejszych napastników rozgrywek, a lokalne media określały go mianem „wschodzącej gwiazdy”. Stworzył dynamiczny duet atakujących z Jesse Augustem.
Kariera reprezentacyjna.
W grudniu 2017 Sanchez został powołany przez Ryszarda Orłowskiego do reprezentacji Belize U-20 na Igrzyska Ameryki Środkowej w Managui. Wraz ze swoim zespołem odpadł z męskiego turnieju piłkarskiego w fazie grupowej.
W seniorskiej reprezentacji Belize Sanchez zadebiutował za kadencji selekcjonera Vincenzo Alberto Annese, 8 września 2019 w przegranym 1:2 meczu z Grenadą w ramach Ligi Narodów CONCACAF.

</doc>
<doc id="4923028" url="https://pl.wikipedia.org/wiki?curid=4923028" title="Rapid tooling">
Rapid tooling

Rapid tooling, Szybkie wytwarzanie narzędzi – metoda stosowana głównie w technologii obróbki plastycznej oraz formowania wtryskowego. Polega na wytworzeniu formy do produkcji małoseryjnej lub jednostkowej, na podstawie modelu fizycznego zbudowanego wcześniej za pomocą np. Rapid prototyping
Formy wykorzystywane do kształtowania plastycznego wytwarza się z odpowiednich mieszanin materiałów ceramicznych, żywic utwardzalnych i aluminium. Następnie pokrywa się je powierzchniowo warstwą metalu, zazwyczaj niskotopliwego.
Techniki rapid tooling są trudne do sklasyfikowania, co wynika z tego, że ich rodzaje i zastosowanie często zależą od inwestycji na jaką zdecyduje się projektant. Techniki, które można wyróżnić jako często stosowane w przemyśle to:

</doc>
<doc id="4923035" url="https://pl.wikipedia.org/wiki?curid=4923035" title="Philippe Falardeau">
Philippe Falardeau

Philippe Falardeau (ur. 1 lutego 1968 w Hull) – kanadyjski reżyser i scenarzysta filmowy, pochodzący z francuskojęzycznej prowincji Quebec. W swoich filmach najczęściej zgłębia temat imigracji.
Życiorys.
Studiował nauki polityczne na Uniwersytecie Ottawskim. Jego pierwszym filmem fabularnym była komedia "Lewa strona lodówki" (2000), która otrzymała nagrodę za najlepszy debiut reżyserski na MFF w Toronto.
Przełomem w jego karierze okazał się film "Pan Lazhar" (2011) - opowieść o nowym nauczycielu w montrealskiej szkole, algierskim imigrancie. Obraz cieszył się międzynarodowym uznaniem i zdobył nominację do Oscara dla najlepszego filmu nieanglojęzycznego.
Po tym sukcesie w filmach Falardeau zaczęły występować hollywoodzkie gwiazdy. Reese Witherspoon zagrała główną rolę w dramacie o sudańskich imigrantach w USA pt. "W dobrej wierze" (2014). Komedia "Jak uratowałem Kanadę" (2015) opowiadała o kulisach polityki i dotykała ponownie tematu imigracji. W bokserskim filmie biograficznym "Droga mistrza" (2016) wystąpili Liev Schreiber i Elisabeth Moss. 
Najnowszy obraz reżysera, "Mój rok z Salingerem" (2020) z Margaret Qualley i Sigourney Weaver w rolach głównych, był filmem otwarcia 70. MFF w Berlinie (2020).

</doc>
<doc id="4923036" url="https://pl.wikipedia.org/wiki?curid=4923036" title="Maria Żenkiewicz">
Maria Żenkiewicz

Maria Żenkiewicz z Bielskich herbu Prawdzic (ur. 28 sierpnia 1871 w Szawlach, zm. 17 maja 1958 w Górkach Zagajnych k. Żnina) – działaczka polska na Litwie Kowieńskiej, nauczycielka.
Życiorys.
Maria Żenkiewicz z Bielskich urodziła się w polskiej rodzinie ziemiańskiej. Rodzice jej byli właścicielami majątku Adamajcie na Żmudzi, w guberni kowieńskiej, w powiecie rosieńskim. W 1889 ukończyła gimnazjum rosyjskie w Kownie. Po zdaniu matury pracowała przez rok w kancelarii adwokackiej ojca w Petersburgu. Rozpoczęła równolegle swą działalność społeczną przy kościele Św. Katarzyny, wśród zamieszkałych w Petersburgu Polaków. Po śmierci ojca w latach 1890–1914 była nauczycielką w rosyjskim gimnazjum w Kownie, gdzie nauczała potajemnie w języku polskim.
Po rodzicach przejęła majątek Adamajcie koło Kroż oraz folwarki Dydweje i Łauksminiszki w powiecie rosieńskim. W 1911 utraciła w wypadku męża Józefa Żenkiewicza, naczelnego inżyniera budowy kolei transsyberyjskiej na odcinku Irkuck – Błagowieszczeńsk – Chabarowsk. Po śmierci męża przejęła ciężar utrzymania rodziny i gospodarowania majątkiem Adamajcie. Podczas pierwszej wojny światowej wynikiem polityki niemieckiego Naczelnego Dowództwa Wschodu tzw. Ober-Ost została wraz z synami wysiedlona z Adamajci. W latach 1915–1919 ukrywała się w Prudku i Homlu. Kilkakrotnie otarła się o śmierć podczas rewolucji bolszewickiej. Podczas pobytu w Homlu była organizatorką sierocińca dla bezdomnych polskich dzieci.
W 1919 powróciła do zniszczonych wojną i rewolucją bolszewicką Adamajci. Odbudowała produkcję rolno–hodowlaną. Sprawnie zarządzała i wdrożyła w majątku nowoczesne technologie agrotechniczne. W latach 1920–1923 zorganizowała w Krożach i Adamajciach punkty pomocy dla osieroconych polskich dzieci, społecznie nimi kierując. W latach 1923–1942 prowadziła na stacjach kolejowych w Kiejdanach i Janowie restauracje.
W okresie międzywojennym prowadziła aktywną działalność propolską na Litwie Kowieńskiej. W 1920 uczestniczyła w pracach Polskiego Komitetu Wyborczego do Sejmu Litewskiego. Była członkiem powstałego w 1924 Towarzystwa Popierania Kultury i Oświaty wśród Polaków w Litwie tzw. „Pochodni”. Była współorganizatorem Towarzystwa „Oświata” działającego w Poniewieżu i Wiłkomierzu. Dofinansowywała utrzymanie polskiego gimnazjum w Wiłkomierzu oraz polską bibliotekę w Kiejdanach, założoną przez księdza Mieszkowskiego. Uczestniczyła w organizacji utworzenia w 1926 Związku Polskiej Młodzieży Akademickiej Litwy, do której należał syn Edward (absolwent Wyższej Szkoły Handlowej w Antwerpii, nauczyciel i kurator w polskim gimnazjum w Wiłkomierzu).
Od 1942 przebywała w majątku syna Witolda w Gudelach, który był jednym z gniazd konspiracyjnych Armii Krajowej na Żmudzi. Do września 1944 zorganizowała w Gudelach pomoc dla ponad 200 polskich uchodźców i uciekinierów zaangażowanych w działalność konspiracyjną, głównie z Wileńszczyzny (m.in. Butrymowie, Chomińscy, Janczewscy, Kognowiccy, Kotlarczykowie, Manteuffelowie, Nagurscy, Staniewiczowie, Wilczewscy, Wielhorscy). Od 1945 do końca życia mieszkała z rodziną w Górkach Zagajnych k. Żnina.
Rodzina.
Maria Żenkiewicz była córką właścicieli majątku Adamajcie na Żmudzi, Mamerta Mirona Bielskiego (1835–1890, prawnik i sekretarz Rady Państwa w Petersburgu) i Aurelii z Bielawskich (1849–1929). 
W 1904 Maria Bielska wyszła za mąż za Józefa Żenkiewicza (1863–1911, inżynier, generał major dróg komunikacji, budowniczy kolei transsyberyjskiej). Mieli dwóch synów: Edwarda (1905–1966) i Witolda (1909–1995). Maria Żenkiewicz została pochowana na cmentarzu w Dziewierzewie na Pałukach.

</doc>
<doc id="4923037" url="https://pl.wikipedia.org/wiki?curid=4923037" title="Sławieczna (stacja kolejowa)">
Sławieczna (stacja kolejowa)

Sławieczna (, ) – stacja kolejowa w miejscowości Sławieczna, w rejonie jelskim, w obwodzie homelskim, na Białorusi. Leży na linii Żłobin - Mozyrz - Korosteń. Jest to białoruska stacja graniczna na granicy z Ukrainą.
Przekracza tu granicę i ma postój w Sławiecznej pociąg relacji Kijów - Ryga.

</doc>
<doc id="4923046" url="https://pl.wikipedia.org/wiki?curid=4923046" title="FIM Long Track Youth Gold Trophy">
FIM Long Track Youth Gold Trophy

FIM Long Track Youth Gold Trophy – międzynarodowe rozgrywki miniżużlowe dla zawodników do 16. roku życia w kategorii pojemnościowej 250 ccm. Rozgrywane są od 2010 roku.

</doc>
<doc id="4923047" url="https://pl.wikipedia.org/wiki?curid=4923047" title="Blues (album Jimiego Hendrixa)">
Blues (album Jimiego Hendrixa)



</doc>
<doc id="4923048" url="https://pl.wikipedia.org/wiki?curid=4923048" title="Barbara Dobrzańska">
Barbara Dobrzańska

Barbara Dobrzańska – polska śpiewaczka operowa (sopran).
Solistka oper niemieckich: Trierer Theater (1995-2000) i Badisches Staadstheater Karslsruhe (od 2002). Współpracowała również m.in. z Semperoper Dresden. Odtwórczyni ponad 60 ról operowych. Laureatka międzynarodowych konkursów wokalnych.

</doc>
<doc id="4923049" url="https://pl.wikipedia.org/wiki?curid=4923049" title="Periwolia">
Periwolia



</doc>
<doc id="4923050" url="https://pl.wikipedia.org/wiki?curid=4923050" title="Perwolia">
Perwolia



</doc>
<doc id="4923052" url="https://pl.wikipedia.org/wiki?curid=4923052" title="Indywidualne Mistrzostwa Świata Juniorów na Żużlu 1977">
Indywidualne Mistrzostwa Świata Juniorów na Żużlu 1977



</doc>
<doc id="4923054" url="https://pl.wikipedia.org/wiki?curid=4923054" title="Indywidualne Mistrzostwa Świata Juniorów na Żużlu 1978">
Indywidualne Mistrzostwa Świata Juniorów na Żużlu 1978



</doc>
<doc id="4923055" url="https://pl.wikipedia.org/wiki?curid=4923055" title="Mirosława Sada">
Mirosława Sada

Mirosława Sada – polska sekretarka planu i reżyserka filmowa.
Filmografia.
Sekretariat planu.
Filmy
Seriale
Spektakle telewizyjne
Współpraca reżyserska.
Filmy

</doc>
<doc id="4923056" url="https://pl.wikipedia.org/wiki?curid=4923056" title="Indywidualne Mistrzostwa Świata Juniorów na Żużlu 1979">
Indywidualne Mistrzostwa Świata Juniorów na Żużlu 1979



</doc>
<doc id="4923057" url="https://pl.wikipedia.org/wiki?curid=4923057" title="Indywidualne Mistrzostwa Świata Juniorów na Żużlu 1980">
Indywidualne Mistrzostwa Świata Juniorów na Żużlu 1980



</doc>
<doc id="4923058" url="https://pl.wikipedia.org/wiki?curid=4923058" title="Indywidualne Mistrzostwa Świata Juniorów na Żużlu 1981">
Indywidualne Mistrzostwa Świata Juniorów na Żużlu 1981



</doc>
<doc id="4923059" url="https://pl.wikipedia.org/wiki?curid=4923059" title="Indywidualne Mistrzostwa Świata Juniorów na Żużlu 1982">
Indywidualne Mistrzostwa Świata Juniorów na Żużlu 1982



</doc>
<doc id="4923060" url="https://pl.wikipedia.org/wiki?curid=4923060" title="Indywidualne Mistrzostwa Świata Juniorów na Żużlu 1983">
Indywidualne Mistrzostwa Świata Juniorów na Żużlu 1983



</doc>
<doc id="4923061" url="https://pl.wikipedia.org/wiki?curid=4923061" title="Indywidualne Mistrzostwa Świata Juniorów na Żużlu 1984">
Indywidualne Mistrzostwa Świata Juniorów na Żużlu 1984



</doc>
<doc id="4923062" url="https://pl.wikipedia.org/wiki?curid=4923062" title="Indywidualne Mistrzostwa Świata Juniorów na Żużlu 1985">
Indywidualne Mistrzostwa Świata Juniorów na Żużlu 1985



</doc>
<doc id="4923063" url="https://pl.wikipedia.org/wiki?curid=4923063" title="Indywidualne Mistrzostwa Świata Juniorów na Żużlu 1986">
Indywidualne Mistrzostwa Świata Juniorów na Żużlu 1986



</doc>
<doc id="4923064" url="https://pl.wikipedia.org/wiki?curid=4923064" title="Indywidualne Mistrzostwa Świata Juniorów na Żużlu 1987">
Indywidualne Mistrzostwa Świata Juniorów na Żużlu 1987



</doc>
<doc id="4923065" url="https://pl.wikipedia.org/wiki?curid=4923065" title="BBC Sessions (album Jimiego Hendrixa)">
BBC Sessions (album Jimiego Hendrixa)



</doc>
<doc id="4923067" url="https://pl.wikipedia.org/wiki?curid=4923067" title="BBC Sessions (album Jimiego Hendriksa)">
BBC Sessions (album Jimiego Hendriksa)



</doc>
<doc id="4923069" url="https://pl.wikipedia.org/wiki?curid=4923069" title="Adelius floridensis">
Adelius floridensis

Adelius floridensis – gatunek błonkówki z rodziny męczelkowatych.
Zasięg występowania.
Gatunek ten występuje na Florydzie w USA.
Biologia i ekologia.
"Adelius floridensis" jest parazytoidem ćmy "Ectoedemia hypericella" z rodziny "Nepticulidae" .

</doc>
<doc id="4923071" url="https://pl.wikipedia.org/wiki?curid=4923071" title="Live Well Network">
Live Well Network



</doc>
<doc id="4923074" url="https://pl.wikipedia.org/wiki?curid=4923074" title="Kostrów">
Kostrów

Kostrów (; ) – wieś na Białorusi, w obwodzie brzeskim, w rejonie stolińskim, w sielsowiecie Ruchcza, w pobliżu Rezerwatu Biologicznego Tyrwowicze.
W dwudziestoleciu międzywojennym leżał w Polsce, w województwie poleskim, w powiecie stolińskim, do 18 kwietnia 1928 gminie Radczysk, następnie w gminie Płotnica. Po II wojnie światowej w granicach Związku Sowieckiego. Od 1991 w niepodległej Białorusi.

</doc>
<doc id="4923075" url="https://pl.wikipedia.org/wiki?curid=4923075" title="Walt Disney Television Animation">
Walt Disney Television Animation



</doc>
<doc id="4923080" url="https://pl.wikipedia.org/wiki?curid=4923080" title="Heterospilus eurostae">
Heterospilus eurostae

Heterospilus eurostae – gatunek błonkówki z rodziny męczelkowatych.
Zasięg występowania.
Gatunek ten występuje w Ameryce Północnej.
Biologia i ekologia.
"Heterospilus eurostae" jest parazytoidem muchówki "Eurosta solidaginis" z rodziny nasionnicowatych.

</doc>
<doc id="4923081" url="https://pl.wikipedia.org/wiki?curid=4923081" title="Dyskografia Jimiego Hendrixa">
Dyskografia Jimiego Hendrixa



</doc>
<doc id="4923083" url="https://pl.wikipedia.org/wiki?curid=4923083" title="Carmela Oyono Ayingono">
Carmela Oyono Ayingono

Carmela Oyono Ayingono – pisarka, poetka oraz scenarzystka radiowa i telewizyjna z Gwinei Równikowej.
Urodziła się w Nvan-Esangui w Mongomo. Kształciła się w zakresie dziennikarstwa na Kubie. Znana ze scenariuszy radiowych i telewizyjnych, programów takich jak "Plaza Feliz" czy "Esilla Ayong". Była organizatorką pierwszych krajowych targów książki, we współpracy z "Universidad Nacional de Guinea Ecuatorial" (UNGE). Publikowała na łamach rozmaitych tytułów prasowych, między innymi "Qué", "El correo de Malabo" i "Ébano". Kieruje pismem kulturalnym "Africando".
Jest autorką szeregu książek. Zbiorów poezji (chociażby "Amores de mi selva", 2006), książek dla dzieci (w tym "Cuentos con miga"), wreszcie powieści ("Sabor a caracol", 2019). Wśród pozostałych jej publikacji wymienić można dwutomową biografię prezydenta Obianga Nguemy Mbasogo ("Obiang Nguema Mbasogo: presidente", 2011, "Obiang Nguema Mbasogo, Presidente II", 2012) i biografię jednego z pierwszych liderów ruchu niepodległościowego w dawnej Gwinei Hiszpańskiej ("Acacio Mañé Elá: una historia por contar.", 2011).
Nagrodzona Premio Mujer Ideal de Guinea Ecuatorial (2018).

</doc>
<doc id="4923092" url="https://pl.wikipedia.org/wiki?curid=4923092" title="Walt Disney Studios">
Walt Disney Studios

The Walt Disney Studios – jednostka zależna, jeden z segmentów biznesowych The Walt Disney Company, który odpowiada za produkcję filmową i teatralną. Należą do niej wszystkie studia filmowe należące do Disneya. W jej skład wchodzą również studia zajmujące się postprodukcją oraz Disney Music Group i Disney Theatrical Group. Szefami tej jednostki biznesowej są Alan F. Horn i Alan Bergman. 

</doc>
<doc id="4923096" url="https://pl.wikipedia.org/wiki?curid=4923096" title="Machine Gun (piosenka Jimiego Hendrixa)">
Machine Gun (piosenka Jimiego Hendrixa)



</doc>
<doc id="4923097" url="https://pl.wikipedia.org/wiki?curid=4923097" title="Disney-ABC Television Group">
Disney-ABC Television Group



</doc>
<doc id="4923107" url="https://pl.wikipedia.org/wiki?curid=4923107" title="Willa Willy'ego Nelle w Szczecinie">
Willa Willy'ego Nelle w Szczecinie



</doc>
<doc id="4923110" url="https://pl.wikipedia.org/wiki?curid=4923110" title="VULCAN">
VULCAN



</doc>
<doc id="4923112" url="https://pl.wikipedia.org/wiki?curid=4923112" title="Ralph Shapey">
Ralph Shapey

Ralph Shapey (ur. 12 marca 1921 w Filadelfii, zm. 13 czerwca 2002 w Chicago) – amerykański kompozytor, dyrygent i pedagog.
Życiorys.
Uczył się gry na skrzypcach u Emmanuela Zetlina (1937–1942) i kompozycji u Stefana Wolpego (od 1938). W wieku 16 lat został wybrany na młodzieżowego dyrygenta Philadelphia Youth Orchestra, którą dyrygował do 1947. Jedynym jego formalnym wykształceniem było ukończenie w 1939 publicznego liceum. 
We wczesnych latach 50. uczył w Third Street Settlement Music School w Nowym Jorku, a od 1956 do 1959 pracował w w Peterborough. W latach 1963–1964, na zaproszenie George’a Rochberga wykładał na Uniwersytecie Pensylwanii; pełnił tam też funkcję dyrektora muzycznego uniwersyteckiego chóru i orkiestry. Ostatecznie związał się z Uniwersytetem Chicagowskim, gdzie wykładał kompozycję od 1964 aż do przejścia na emeryturę w 1992.
Był założycielem i kierownikiem Chicago University Contemporary Chamber Players. Gościnnie dyrygował m.in. Orkiestrą Filadelfijską, Chicagowską Orkiestrą Symfoniczną, Jerusalem Symphony Orchestra i kameralną orkiestrą London Sinfonietta.
Laureat m.in. MacArthur Prize (1982) i pierwszej nagrody na Kennedy Center Friedheim Competition (1990). Był członkiem Amerykańskiej Akademii Sztuki i Literatury (od 1989) oraz Amerykańskiej Akademii Sztuk i Nauk (od 1994). W 1992 jego "Concerto Fantastique" (1991) pominięto przy przyznawaniu Nagrody Pulitzera, mimo że utwór został jednogłośnie wybrany przez trzyosobowe jury.
Twórczość.
Shapeya określano mianem „radykalnego tradycjonisty”, lecz on sam widział siebie w sposób bardziej złożony – strukturalnie jako klasycystę, emocjonalnie jako romantyka, zaś harmonicznie jako modernistę. Jego wysoce ekspresjonistyczny styl wywodził się z lat 50., gdy był związany ze szkołą nowojorską. Stosował swobodnie traktowane struktury dodekafoniczne, wywołując ostre dysonansowe napięcia oraz złożone faktury kontrapunktyczne z charakterystyczną surowością brzmienia. 
Był bezkompromisowym indywidualistą. Protestując przeciwko marginalizacji nowej muzyki, w 1964 zrezygnował ze stanowiska wykładowcy na Uniwersytecie Pensylwanii, w 1969 groził spaleniem całego swojego dorobku, a w latach 1969–1976 zakazał wykonywania wszystkich swoich dzieł.
Skomponował i opublikował ponad 200 utworów orkiestrowych, kameralnych i wokalnych. Jego kompozycje, wykonania i nagrania zostały opisane w "A Catalog of the Works of Ralph Shapey" (1996) przez Patricka D. Finleya. Shapey jest też autorem książki "A Basic Course in Music Composition" (2001).

</doc>
<doc id="4923113" url="https://pl.wikipedia.org/wiki?curid=4923113" title="NetArt Registrar Sp. z o.o.">
NetArt Registrar Sp. z o.o.



</doc>
<doc id="4923115" url="https://pl.wikipedia.org/wiki?curid=4923115" title="Biuro Informatyki Stosowanej FORMAT">
Biuro Informatyki Stosowanej FORMAT



</doc>
<doc id="4923117" url="https://pl.wikipedia.org/wiki?curid=4923117" title="SOFTWIN">
SOFTWIN



</doc>
<doc id="4923119" url="https://pl.wikipedia.org/wiki?curid=4923119" title="GALAXY Technology">
GALAXY Technology



</doc>
<doc id="4923121" url="https://pl.wikipedia.org/wiki?curid=4923121" title="FRISK Software">
FRISK Software



</doc>
<doc id="4923122" url="https://pl.wikipedia.org/wiki?curid=4923122" title="ABBYY">
ABBYY



</doc>
<doc id="4923123" url="https://pl.wikipedia.org/wiki?curid=4923123" title="SmartCAT">
SmartCAT



</doc>
<doc id="4923125" url="https://pl.wikipedia.org/wiki?curid=4923125" title="Update software AG">
Update software AG



</doc>
<doc id="4923127" url="https://pl.wikipedia.org/wiki?curid=4923127" title="Symphony Solutions NV">
Symphony Solutions NV



</doc>
<doc id="4923129" url="https://pl.wikipedia.org/wiki?curid=4923129" title="Symbian Ltd.">
Symbian Ltd.



</doc>
<doc id="4923131" url="https://pl.wikipedia.org/wiki?curid=4923131" title="ARM Holdings PLC">
ARM Holdings PLC



</doc>
<doc id="4923132" url="https://pl.wikipedia.org/wiki?curid=4923132" title="Future plc">
Future plc



</doc>
<doc id="4923133" url="https://pl.wikipedia.org/wiki?curid=4923133" title="Carnival">
Carnival



</doc>
<doc id="4923134" url="https://pl.wikipedia.org/wiki?curid=4923134" title="Carnival Corporation &amp; plc">
Carnival Corporation &amp; plc



</doc>
<doc id="4923137" url="https://pl.wikipedia.org/wiki?curid=4923137" title="Pearson plc">
Pearson plc



</doc>
<doc id="4923139" url="https://pl.wikipedia.org/wiki?curid=4923139" title="Psion PLC">
Psion PLC



</doc>
<doc id="4923140" url="https://pl.wikipedia.org/wiki?curid=4923140" title="O2 plc">
O2 plc



</doc>
<doc id="4923142" url="https://pl.wikipedia.org/wiki?curid=4923142" title="Amersham plc">
Amersham plc



</doc>
<doc id="4923144" url="https://pl.wikipedia.org/wiki?curid=4923144" title="Royal Caribbean Cruises Ltd.">
Royal Caribbean Cruises Ltd.



</doc>
<doc id="4923146" url="https://pl.wikipedia.org/wiki?curid=4923146" title="Chevron Cars Ltd">
Chevron Cars Ltd



</doc>
<doc id="4923148" url="https://pl.wikipedia.org/wiki?curid=4923148" title="Dyson Ltd.">
Dyson Ltd.



</doc>
<doc id="4923149" url="https://pl.wikipedia.org/wiki?curid=4923149" title="NSK Ltd.">
NSK Ltd.



</doc>
<doc id="4923151" url="https://pl.wikipedia.org/wiki?curid=4923151" title="Sailor Pen Co. Ltd">
Sailor Pen Co. Ltd



</doc>
<doc id="4923153" url="https://pl.wikipedia.org/wiki?curid=4923153" title="Stax Ltd.">
Stax Ltd.



</doc>
<doc id="4923154" url="https://pl.wikipedia.org/wiki?curid=4923154" title="Gryf Publications Ltd.">
Gryf Publications Ltd.



</doc>
<doc id="4923155" url="https://pl.wikipedia.org/wiki?curid=4923155" title="SAP SE">
SAP SE



</doc>
<doc id="4923157" url="https://pl.wikipedia.org/wiki?curid=4923157" title="Software AG">
Software AG



</doc>
<doc id="4923159" url="https://pl.wikipedia.org/wiki?curid=4923159" title="Nero AG">
Nero AG



</doc>
<doc id="4923160" url="https://pl.wikipedia.org/wiki?curid=4923160" title="Beiersdorf AG">
Beiersdorf AG



</doc>
<doc id="4923161" url="https://pl.wikipedia.org/wiki?curid=4923161" title="Linde AG">
Linde AG



</doc>
<doc id="4923163" url="https://pl.wikipedia.org/wiki?curid=4923163" title="Bayer AG">
Bayer AG



</doc>
<doc id="4923165" url="https://pl.wikipedia.org/wiki?curid=4923165" title="Continental AG">
Continental AG



</doc>
<doc id="4923166" url="https://pl.wikipedia.org/wiki?curid=4923166" title="Daimler AG">
Daimler AG



</doc>
<doc id="4923170" url="https://pl.wikipedia.org/wiki?curid=4923170" title="Merck KGaA">
Merck KGaA



</doc>
<doc id="4923172" url="https://pl.wikipedia.org/wiki?curid=4923172" title="ADATA">
ADATA



</doc>
<doc id="4923174" url="https://pl.wikipedia.org/wiki?curid=4923174" title="Vincenzo Alberto Annese">
Vincenzo Alberto Annese

Vincenzo Alberto Annese (ur. 22 września 1984 w Bisceglie) – włoski piłkarz występujący pozycji pomocnika, trener piłkarski.
Życiorys.
Jako zawodnik Annese występował w drużynach juniorskich klubów SS Fidelis Andria 1928 i AC Venezia. Następnie grał w kilku zespołach z trzeciej i czwartej ligi włoskiej – kolejno ASD Martina Franca, San Marino Calcio, Noicattaro Calcio, Termoli Calcio, ASD Leonessa Altamura, Virtus Verona i Soccer Atletico Modugno. Ze względu na poważną kontuzję zrezygnował z kariery piłkarskiej w wieku 22 lat.
Ukończył studia licencjackie w dziedzinie nauk o sporcie na Uniwersytecie w Foggii (2006), a następnie magisterskie na Uniwersytecie w Weronie (2008). Ukończył też studia na kierunku wychowania fizycznego na Uniwersytecie im. Aldo Moro w Bari (2014). Brał udział w wielu piłkarskich kursach trenerskich, był pracownikiem akademickim, a także nauczycielem wychowania fizycznego w liceum w Bari. Jest certyfikowanym trenerem personalnym oraz trenerem pływania, był również jednym z ekspertów ds. wychowania fizycznego Włoskiego Narodowego Komitetu Olimpijskiego. Pierwsze szlify jako trener zbierał w kilku drużynach juniorskich w ojczyźnie.
Annese trenował młodzież w lokalnym klubie ASD Molfetta Sportiva 1917 (2010) oraz trzecioligowym AS Andria BAT (2010–2013). Później był trenerem przygotowania fizycznego w sztabie Pasquale Padalino w czwartoligowym Foggia Calcio (2013–2014) oraz przebywał na dwumiesięcznym stażu w angielskim trzecioligowcu Bristol City FC. Kolejne miesiące kariery spędził w krajach bałtyckich – najpierw jako asystent trenera Marco Raginiego w litewskiej Dainavie Olita (2014), następnie był trenerem łotewskiego trzecioligowca JFK Saldus (2014), a wreszcie asystentem Meelisa Rooby w estońskim Paide Linnameeskond (2015).
Następnie Annese udał się do Armenii, by przygotowywać się do licencji trenerskiej UEFA A. Równolegle był asystentem w Banancu Erywań (2015) oraz pracował w Ormiańskim Związku Piłki Nożnej (HFF) jako asystent i trener techniczny w juniorskich reprezentacjach Armenii. W 2015 roku wyrobił licencję UEFA A przy HFF, natomiast w 2016 roku licencję UEFA Pro przy Rosyjskim Związku Piłki Nożnej. Potem powrócił do JFK Saldus, którego poprowadził już w rozgrywkach drugiej ligi łotewskiej. W styczniu 2017 podpisał roczną umowę z klubem Bechem United FC z Ghany, który opuścił już po czterech miesiącach, by zostać szkoleniowcem palestyńskiego Ahli Al-Khaleel. W marcu 2018 objął indonezyjski PSIS Semarang, z którego został zwolniony po pięciu miesiącach, zostawiając drużynę w strefie spadkowej. Następnie prowadził KF Liria z Kosowa, który opuścił w marcu 2019 po czterech meczach z rzędu bez zwycięstwa.
W czerwcu 2019 Annese został selekcjonerem reprezentacji Belize. Poprowadził ją z przeciętnymi wynikami w rozgrywkach Ligi Narodów CONCACAF, notując dwa zwycięstwa: z Saint Kitts i Nevis (1:0) i Gujaną Francuską (2:0) oraz cztery porażki: z Gujaną Francuską (0:3, walkower), Grenadą (1:2), Saint Kitts i Nevis (0:4) i ponownie Grenadą (2:3). Belizeńczycy zajęli trzecie miejsce w grupie i pozostali w dywizji B Ligi Narodów.
W sierpniu 2020 Annese objął indyjską drużynę Gokulam Kerala FC.

</doc>
<doc id="4923175" url="https://pl.wikipedia.org/wiki?curid=4923175" title="Shai Agassi">
Shai Agassi



</doc>
<doc id="4923177" url="https://pl.wikipedia.org/wiki?curid=4923177" title="The Wild Ones">
The Wild Ones

The Wild Ones – amerykański zespół rockowy założony w 1964 roku w Nowym Jorku. Początkowo grupa była prowadzona przez piosenkarza Jordana Christophera. Formacja jest najbardziej znana z nagrania pierwszej wydanej wersji piosenki autorstwa Chipa Taylora, „Wild Thing”, która rok później była przebojem w wykonaniu brytyjskiej grupy The Troggs.
Zespół The Wild Ones został założony w 1964 roku na nowojorskim Manhattanie. W 1966 roku grupę opuścił wokalista Jordan Christoper.

</doc>
<doc id="4923186" url="https://pl.wikipedia.org/wiki?curid=4923186" title="Robert Bosch GmbH">
Robert Bosch GmbH



</doc>
<doc id="4923191" url="https://pl.wikipedia.org/wiki?curid=4923191" title="Peter York">
Peter York



</doc>
<doc id="4923212" url="https://pl.wikipedia.org/wiki?curid=4923212" title="Neotyp">
Neotyp

Neotyp – w taksonomii jest to okaz wyznaczany zamiast okazu typowego danego taksonu. Autor opisu nowego taksonu zazwyczaj w dokumentacji jego opisu zostawia do przechowania jego typowy okaz, tzw. holotyp lub lektotyp. Gdy jednak taki okaz nie został wyznaczony, został zgubiony lub uległ zniszczeniu, wyznaczany jest okaz zastępczy – neotyp. Czasami rolę neotypu pełnić może ilustracja lub zdjęcie.

</doc>
<doc id="4923213" url="https://pl.wikipedia.org/wiki?curid=4923213" title="Wilhelm Brunszwicki">
Wilhelm Brunszwicki



</doc>
<doc id="4923224" url="https://pl.wikipedia.org/wiki?curid=4923224" title="Ekskogen">
Ekskogen

Ekskogen – miejscowość (tätort) w Szwecji, w regionie administracyjnym ("län") Sztokholm, w gminie Vallentuna.
Według danych Szwedzkiego Urzędu Statystycznego liczba ludności wyniosła: 277 (31 grudnia 2015), 287 (31 grudnia 2018) i 301 (31 grudnia 2019).

</doc>
<doc id="4923226" url="https://pl.wikipedia.org/wiki?curid=4923226" title="Ekskogen, Älgeby och Långsjötorp">
Ekskogen, Älgeby och Långsjötorp

Ekskogen, Älgeby och Långsjötorp – miejscowość (tätort) w Szwecji, w regionie administracyjnym ("län") Sztokholm, w gminie Vallentuna.
Według danych Szwedzkiego Urzędu Statystycznego liczba ludności wyniosła: 333 (31 grudnia 2015), 352 (31 grudnia 2018) i 357 (31 grudnia 2019).

</doc>
<doc id="4923227" url="https://pl.wikipedia.org/wiki?curid=4923227" title="Johannesudd">
Johannesudd

Johannesudd – miejscowość (tätort) w Szwecji, w regionie administracyjnym ("län") Sztokholm, w gminie Vallentuna.
Według danych Szwedzkiego Urzędu Statystycznego liczba ludności wyniosła: 281 (31 grudnia 2015), 293 (31 grudnia 2018) i 292 (31 grudnia 2019).

</doc>
<doc id="4923229" url="https://pl.wikipedia.org/wiki?curid=4923229" title="Karby (Szwecja)">
Karby (Szwecja)

Karby – miejscowość (tätort) w Szwecji, w regionie administracyjnym ("län") Sztokholm, w gminie Vallentuna.
Według danych Szwedzkiego Urzędu Statystycznego liczba ludności wyniosła: 853 (31 grudnia 2015), 848 (31 grudnia 2018) i 839 (31 grudnia 2019).

</doc>
<doc id="4923236" url="https://pl.wikipedia.org/wiki?curid=4923236" title="Simon Baker (lekkoatleta)">
Simon Baker (lekkoatleta)

Simon Francis Baker (ur. 6 lutego 1958 w Melbourne) – australijski lekkoatleta, chodziarz, mistrz igrzysk Wspólnoty Narodów w 1986, czterokrotny olimpijczyk.
Kariera sportowa.
Zajął 29. miejsce w chodzie na 20 kilometrów na mistrzostwach świata w 1983 w Helsinkach, 14. miejsce na tym dystansie na igrzyskach olimpijskich w 1984 w Los Angeles oraz 9. miejsce, również w chodzie na 20 kilometrów, na uniwersjadzie w 1985 w Kobe.
Zdobył złoty medal w chodzie na 30 kilometrów na igrzyskach Wspólnoty Narodów w 1986 w Edynburgu, wyprzedzając Guillaume’a Leblanca z Kanady i Iana McCombie z Anglii. Zajął 24. miejsce w chodzie na 20 kilometrów na mistrzostwach świata w 1987 w Rzymie. Na igrzyskach olimpijskich w 1988 w Seulu Baker zajął 6. miejsce w chodzie na 50 kilometrów i 11. miejsce w chodzie na 20 kilometrów, a na halowych mistrzostwach świata w 1989 w Budapeszcie 7. miejsce w chodzie na 5000 metrów. Zajął 7. miejsce w chodzie na 30 kilometrów na igrzyskach Wspólnoty Narodów w 1990 w Auckland, a na mistrzostwach świata w 1991 w Tokio nie ukończył chodu na 50 kilometrów.
Zajął 19. miejsce w chodzie na 50 kilometrów na igrzyskach olimpijskich w 1992 w Barcelonie oraz 14. miejsce, również w chodzie na 50 kilometrów, na mistrzostwach świata w 1993 w Stuttgarcie. Na igrzyskach Wspólnoty Narodów w 1994 w Victorii zajął 6. miejsce w chodzie na 30 kilometrów, a na igrzyskach olimpijskich w 1996 w Atlancie został zdyskwalifikowany w chodzie na 50 kilometrów.
Odnosił znaczące sukcesy w pucharze świata. Zwyciężył na dystansie 50 kilometrów w 1989 w L’Hospitalet oraz zajął 2. miejsce na tym dystansie w 1991 w San Jose. W pozostałych startach zajął następujące miejsca: 1983 w Bergen (20 km) – 14. miejsce, 1985 w St John’s (20 km) – 12. miejsce, 1987 w Nowym Jorku (20 km) – 11. miejsce i 1993 w Monterrey (50 km) – 7. miejsce.
Mistrz Australii w chodzie na 5000 metrów w 1987/1988 i 1988/1989, w chodzie na 20 kilometrów w 1985 i 1898 oraz w chodzie na 50 kilometrów w 1989, wicemistrz w chodzie na 5000 metrów w 1982/1983, 1984/1985, 1985/1986, 1986/1987 i 1991/1992, w chodzie na 20 kilometrów w 1983 oraz w chodzie na 30 kilometrów w 1986 i 1994, a także brązowy medalista w chodzie na 5000 metrów w 1983/1984, 1989/1990, 1992/1993 i 1993/1994, w chodzie na 20 kilometrów w 1984 i 1990 oraz w chodzie na 30 kilometrów w 1998.
9 września 1990 w Melbourne ustanowił aktualny do tej pory (października 2020) rekord Australii i Oceanii w chodzie na 50 000 metrów (na bieżni) wynikiem 3:43:50,0.
Rekordy życiowe.
Simon Baker miał następujące rekordy życiowe:

</doc>
<doc id="4923242" url="https://pl.wikipedia.org/wiki?curid=4923242" title="Powiat Kaho">
Powiat Kaho

 – powiat w Japonii, w prefekturze Fukuoka. W 2020 roku liczył mieszkańców.

</doc>
<doc id="4923245" url="https://pl.wikipedia.org/wiki?curid=4923245" title="Kårsta">
Kårsta

Kårsta – miejscowość (tätort) w Szwecji, w regionie administracyjnym ("län") Sztokholm, w gminie Vallentuna.
Według danych Szwedzkiego Urzędu Statystycznego liczba ludności wyniosła: 502 (31 grudnia 2015), 511 (31 grudnia 2018) i 516 (31 grudnia 2019).

</doc>
<doc id="4923248" url="https://pl.wikipedia.org/wiki?curid=4923248" title="Masiukowszczyzna">
Masiukowszczyzna

Masiukowszczyzna (biał. Масюкоўшчына, ) — dawna wieś, od 2004 dzielnica mieszkaniowa w rejonie frunzeńskim Mińska. W dzielnicy znajduje się przystanek kolejowy.
Historia.
W książce z serii „Pamięć” dotyczącej rejonu mińskiego stwierdzono, że nazwa osady powstała od nazwiska Masiukow.
Została założona w pierwszej połowie XVII wieku, pierwsza wzmianka pochodzi z 1695 roku. W 1589 roku miński tatarzyn Ibrahim Giljaszewicz kupił od mińskiego mieszczanina Wasila Zankowicza Astraszanina uroczysko Kołodzieże z 8 włókami ziemi, lasami i pastwiskami. Później ziemia ta była własnością jego synów Salemsza i Musa Abrahimowiczów. W drugiej połowie XVII wieku ziemia była własnością syna Salemsza - Aleksandra Abrahimowicz-Seleckiego. W 1695 roku sprzedał on mińskiemu mieszczaninowi Jerzemu Fursie obydwie części - ojcowiznę i stryjowiznę. W umowie sprzedaży część stryja Musy nazwał Masiukowszczyzną - 
"dwa obwody ziemi: jeden od drogi Tarasowskiej do Masiukowszczyzny, to znaczy, do ziemi i lasu Musy Abramowicza tatarzyna, a drugi, po przejściu ziemi Musy Tatarzyna, czyli Masiukowszczyzny, granicą miasta i mińskiej parafii rzeką Rżawcą do rzeki Świsłocz i rzeki Wiesninka w szerokości i długości" .
W 1775 roku folwark Masiukowszczyzna w powiecie mińskim, razem z folwarkiem Plebańce należał do mińskiego księdza Wańkowicza.
Od 1791 r. część wsi Masiukowszczyzna wchodziła w skład szlacheckiego majątku Wiesninka w parafii Karaliszczewicze, a część w skład majątku Plebańce należącego do mińskiej parafii katolickiej. W 1800 r. część wsi należała do G. Gardziałkowskiej, część - do księdza Wańkowicza z parafii katolickiej w Mińsku, łącznie znajdowało się tutaj 8 domów, 48 mieszkańców. W 1815 r. wieś należała do M. Gilewicza, w 1858 r. do A. Werygi.
W latach 60. XIX w. w pozostałościach zrujnowanego budynku, prawdopodobnie cerkwi, w folwarku Masiukowszczyzna, znaleziono fragment (35 arkuszy pergaminu) Mińskiej Ewangelii. 
22 sierpnia 1869 r. kościelny majątek Masiukowszczyna o powierzchni 154 dziesięcin, został wydzierżawiony przez Michalinę Ciechanowicz, a następnie wykupiony i powiększony do wielkości 224 dziesięcin. Po śmierci Michaliny Ciechanowicz należał do jej męża Zachariasza Ciechanowicza. Następnie majątek został podzielony pomiędzy ich dzieci. Folwark Masiukowszczyzna był w latach 1841-1875 dzierżawiony przez Ciechanowiczów. W 1887 roku w Masiukowszczyźnie założono szkołę czytania i pisania. W 1897 r. wieś znajdowała się w wołoście Semkowo-Gorodzieckim w powiecie mińskim, posiadała 37 domów, 236 mieszkańców, spichlerz, karczmę; w folwarku znajdowały się 2 domy, 13 mieszkańców.
W latach 1938-1954 wieś była siedzibą sielsowietu Borowskiego.
W czasie II wojny światowej w pobliżu Masiukowszczyzny działał niemiecki obóz jeniecki Stalag 352.
Od nazwy wsi pochodzi nazwa mińskiej dzielnicy mieszkaniowej wybudowanej obok niej.
8 kwietnia 2004 r. wieś włączono w granice Mińska. Wiejskie ulice Centralna i Podgórna otrzymały nowe nazwy ul. Masiukowszczyzna i zaułek Masiukowszczyzna.
Miejsce martyrologii.
Masiukowszczyzna to jedno z miejsc, gdzie miały miejsce represje w okresie stalinizmu. Podczas wielkiego terroru NKWD dokonywało egzekucji wzdłuż ulicy Michasia Łyńkowa. Te same miejsca wybierali na doły śmierci Niemcy podczas okupacji niemieckiej. Przy ulicy Timiriaziewa znajduje się cmentarz ofiar obozu jenieckiego Stalag 352. Po wojnie NKWD przetrzymywało w obozie niemieckich jeńców wojennych. 

</doc>
<doc id="4923255" url="https://pl.wikipedia.org/wiki?curid=4923255" title="Kaplica pw. Nawiedzenia i Zwiastowania NMP w Dalewicach">
Kaplica pw. Nawiedzenia i Zwiastowania NMP w Dalewicach



</doc>
<doc id="4923259" url="https://pl.wikipedia.org/wiki?curid=4923259" title="Araci (Rumunia)">
Araci (Rumunia)

Araci () – wieś w Rumunii, w okręgu Covasna, w gminie Vâlcele. W 2011 roku liczyła 2196 mieszkańców.

</doc>
<doc id="4923261" url="https://pl.wikipedia.org/wiki?curid=4923261" title="Ariușd">
Ariușd

Ariușd () – wieś w Rumunii, w okręgu Covasna, w gminie Vâlcele. W 2011 roku liczyła 529 mieszkańców.

</doc>
<doc id="4923262" url="https://pl.wikipedia.org/wiki?curid=4923262" title="Aleja Brzozowa">
Aleja Brzozowa



</doc>
<doc id="4923263" url="https://pl.wikipedia.org/wiki?curid=4923263" title="Podnoszenie ciężarów na Letnich Igrzyskach Olimpijskich 1928 – waga piórkowa mężczyzn">
Podnoszenie ciężarów na Letnich Igrzyskach Olimpijskich 1928 – waga piórkowa mężczyzn

Rywalizacja w wadze do 60 kg mężczyzn w podnoszeniu ciężarów na Letnich Igrzyskach Olimpijskich 1928 została rozegrana w dniu 28 lipca 1928 roku. W rywalizacji wystartowało 21 zawodników z 13 krajów.

</doc>
<doc id="4923264" url="https://pl.wikipedia.org/wiki?curid=4923264" title="Hetea">
Hetea

Hetea – wieś w Rumunii, w okręgu Covasna, w gminie Vâlcele. W 2011 roku liczyła 403 mieszkańców.

</doc>
<doc id="4923266" url="https://pl.wikipedia.org/wiki?curid=4923266" title="Vâlcele (okręg Covasna)">
Vâlcele (okręg Covasna)

Vâlcele – wieś w Rumunii, w okręgu Covasna, w gminie Vâlcele. W 2011 roku liczyła 1347 mieszkańców.

</doc>
<doc id="4923267" url="https://pl.wikipedia.org/wiki?curid=4923267" title="Podnoszenie ciężarów na Letnich Igrzyskach Olimpijskich 1928 – waga lekka mężczyzn">
Podnoszenie ciężarów na Letnich Igrzyskach Olimpijskich 1928 – waga lekka mężczyzn

Rywalizacja w wadze do 67,5 kg mężczyzn w podnoszeniu ciężarów na Letnich Igrzyskach Olimpijskich 1928 została rozegrana w dniu 28 lipca 1928 roku. W rywalizacji wystartowało 18 zawodników z 11 krajów.

</doc>
<doc id="4923282" url="https://pl.wikipedia.org/wiki?curid=4923282" title="Vârghiș (gmina)">
Vârghiș (gmina)

Vârghiș – gmina w Rumunii, w okręgu Covasna. Obejmuje tylko jedną miejscowość Vârghiș. W 2011 roku liczyła 1647 mieszkańców.

</doc>
<doc id="4923285" url="https://pl.wikipedia.org/wiki?curid=4923285" title="Pharodes tortugensis">
Pharodes tortugensis

Pharodes tortugensis – gatunek widłonogów z rodziny Chondracanthidae. Nazwa naukowa tego gatunku skorupiaków została opublikowana w 1935 roku przez amerykańskiego biologa Charlesa Brancha Wilsona. Gatunek został ujęty w Catalogue of Life.

</doc>
<doc id="4923288" url="https://pl.wikipedia.org/wiki?curid=4923288" title="Vârghiș">
Vârghiș

Vârghiș () – wieś w Rumunii, w okręgu Covasna, w gminie Vârghiș. W 2011 roku liczyła 1647 mieszkańców.

</doc>
<doc id="4923289" url="https://pl.wikipedia.org/wiki?curid=4923289" title="Powiat Kasuya">
Powiat Kasuya

 – powiat w Japonii, w prefekturze Fukuoka. W 2020 roku liczył mieszkańców.

</doc>
<doc id="4923295" url="https://pl.wikipedia.org/wiki?curid=4923295" title="Steve Barry">
Steve Barry

Steven John Barry (ur. 25 października 1950 w Cardiff) – brytyjski lekkoatleta, chodziarz, mistrz igrzysk Wspólnoty Narodów w 1982, olimpijczyk.
Kariera sportowa.
Jest Walijczykiem. Na igrzyskach Wspólnoty Narodów reprezentował Walię, a na pozostałych dużych imprezach międzynarodowych Wielką Brytanię.
Zajął 17. miejsce w chodzie na 20 kilometrów w pucharze świata w chodzie w 1981 w Walencji.
Zajął 5. miejsce w chodzie na 5000 metrów na halowych mistrzostwach Europy w 1982 w Mediolanie oraz 11. miejsce w chodzie na 20 kilometrów na mistrzostwach Europy w 1982 w Atenach.
Zdobył złoty medal w chodzie na 30 kilometrów na igrzyskach Wspólnoty Narodów w 1982 w Brisbane, wyprzedzając Kanadyjczyków Marcela Jobina i Guillaume’a Leblanca. Na halowych mistrzostwach Europy w 1983 w Budapeszcie zajął 4. miejsce w chodzie na 5000 metrów, a na igrzyskach olimpijskich w 1984 w Los Angeles 24. miejsce w chodzie na 20 kilometrów.
Barry był mistrzem Wielkiej Brytanii (AAA) w chodzie na 3000 metrów w 1980 oraz w chodzie na 10 000 metrów w latach 1981–1983, mistrzem Wielkiej Brytanii (RWA) w chodach na 10 mil i na 20 kilometrów 1982 i 1983,a także mistrzem UK Championships w chodzie na 10 000 metrów w latach 1981–1983.
Rekordy życiowe.
Steve Barry miał następujące rekordy życiowe:

</doc>
<doc id="4923297" url="https://pl.wikipedia.org/wiki?curid=4923297" title="Spathius elegans">
Spathius elegans

Spathius elegans – gatunek błonkówki z rodziny męczelkowatych.
Zasięg występowania.
Gatunek ten występuje we wschodniej części USA.
Biologia i ekologia.
"Heterospilus eurostae" jest zewnętrznym parazytoidem chrząszczy żerujących w drewnie.

</doc>
<doc id="4923302" url="https://pl.wikipedia.org/wiki?curid=4923302" title="Jihlawa">
Jihlawa



</doc>
<doc id="4923303" url="https://pl.wikipedia.org/wiki?curid=4923303" title="Josef Augusta">
Josef Augusta

Josef Augusta (ur. 24 listopada 1946, zm. 16 lutego 2017) – czeski hokeista i trener. Srebrny medalista olimpijski z Innsbrucku
Życiorys.
Występował w napadzie, a w latach 1964–1982 był zawodnikiem HC Dukla Jihlava. Zawody w 1976 były jego jedynymi igrzyskami olimpijskimi. Z reprezentacją Czechosłowacji zdobył także brązowy medal mistrzostw świata w 1969 oraz srebrne w 1974, 1975 i 1978. Jako trener prowadził m.in. reprezentację Czech, zdobywając z nią złoto mistrzostw świata w 2000 i 2001. Prowadził ją także na igrzyskach olimpijskich w 2002.
Jego syn Patrik był hokeistą i medalistą olimpijskim.

</doc>
<doc id="4923306" url="https://pl.wikipedia.org/wiki?curid=4923306" title="Akshardham w Robbinsville">
Akshardham w Robbinsville

Akshardham w Robbinsville (hindi: अक्षरधाम मंदिर) – hinduistyczny kompleks świątynny w hrabstwie Mercer, stan New Jersey, USA. Nawiązuje do tradycyjnej hinduskiej architektury. Po ukończeniu ma być jedną z największych hinduistycznych świątyń w Ameryce i na świecie.
Świątynia, której pełna nazwa "Swaminarayan Akshardham" odnosi się do wiecznej siedziby Swaminarajana, twórcy nurtu Swaminarayan zaliczanego do wisznuizmu. Budowę świątyni nakazał w 1997 r. przywódca największej organizacji tego nurtu BAPS Pramukh Swami Maharaj, prace rozpoczęto w 2010 r., a 10 sierpnia 2014 r. ukończono świątynię ("mandir"). Obecnie nadal w budowie jest główna świątynia "Mahamandir" i centrum dla zwiedzających, gdzie ma się mieścić wystawa poświęcona historii i kulturze Indii. 
Mandir jest zbudowany z ręcznie rzeźbionego włoskiego białego marmuru z Carrary oraz tureckiego i indyjskiego wapienia według wytycznych, zawartych w starożytnych pismach hinduskich. Jest to parterowy budynek, w którego wnętrzu znajdują się misternie rzeźbione kolumny, sufity i ściany. Również zewnętrzne ściany świątyni są bogato zdobione rzeźbieniami. Głównym posągiem kultowym jest podwójne "murti" Swaminarajana i jego ucznia Gunatitananda Swamiego. Ponadto znajdują się tu posągi bóstw: Rama-Sita, Kryszna-Radha, Śiwa-Parwati oraz Hanuman i Ganeśa. Ze względu na surowy klimat New Jersey, który mógł zniszczyć delikatne, marmurowe rzeźbienia, świątynia znajduje się w dużym budynku, ochraniającym ją przed wpływami pogody. Budynek ma 12,8 m wysokości, 40,54 m długości i 26,52 m szerokości. Wejście prowadzi przez bogato zdobioną rzeźbieniami Bramę Pawią ("Mayur Dwar"). Ceremonia poświęcenia pierwszej kolumny budowanej głównej świątyni ("Mahamandir") odbyła się w 2017 r. 

</doc>
<doc id="4923307" url="https://pl.wikipedia.org/wiki?curid=4923307" title="Szkoła integracyjna">
Szkoła integracyjna

Szkoła integracyjna – rodzaj szkoły, która, według definicji Aleksandra Hulka z 1977 bazuje na maksymalnym włączeniu dzieci i młodzieży z różnorodnymi odchyleniami od norm (niepełnosprawnościami) do nauczania w zwykłych klasach, umożliwiając im (w miarę istniejących możliwości) wzrastanie w gronie rówieśników zdrowych. Podstawą funkcjonowania szkoły integracyjnej jest stworzenie każdemu dziecku optymalnych warunków rozwoju, tak w sferze procesów poznawczych i intelektualnych, jak również w sferze emocjonalno-społecznej.
Pierwsze szkoły i klasy integracyjne zaczęły powstawać w Europie w latach 60. XX wieku. W Polsce doszło do tego w latach 90. XX wieku, kiedy to zaczęły powstawać przedszkola, szkoły podstawowe, a z czasem gimnazja integracyjne lub oddziały integracyjne w szkołach. Od początku XXI wieku zmniejsza się w klasach integracyjnych liczba dzieci poruszających się na wózkach inwalidzkich, a najliczniej reprezentowane są dzieci niepełnosprawne intelektualnie (w tym z pogranicza upośledzenia i z upośledzeniem lekkim oraz umiarkowanym), jak również dzieci z zaburzeniami w zachowaniu (np. z ADHD) oraz zaburzeniami słuchu i wzroku, a także przewlekle chore. W myśl zasad integracji do jednej klasy dobiera się dzieci z różnymi rodzajami niepełnosprawności. W klasach integracyjnych na stałe pracuje dwóch nauczycieli: przedmiotowy i pedagog wspomagający. Zadaniem tego drugiego jest dostosowanie form i metod pracy do potrzeb i możliwości uczniów z niepełnosprawnościami.
W Polsce do klas integracyjnych kieruje się uczniów niepełnosprawnych na wniosek (albo za zgodą rodziców) oraz na podstawie orzeczenia kwalifikującego dzieci do kształcenia specjalnego. Klasę intergracyjną można zorganizować po spełnieniu odpowiednich warunków, zarówno społecznych (np. zgoda rady pedagogicznej, akceptacja rodziców), merytorycznych (dostosowanie programowe) oraz ekonomicznych (zgoda organu prowadzącego). Podstawa prawna takiego utworzenia winna się znaleźć w statucie szkoły.

</doc>
