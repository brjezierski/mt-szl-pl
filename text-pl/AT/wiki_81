<doc id="4935225" url="https://pl.wikipedia.org/wiki?curid=4935225" title="Stanisław Miszczyk">
Stanisław Miszczyk

Stanisław Miszczyk (ur. 25 kwietnia 1910 w Warszawie, zm. 2 lipca 1976 tamże) – polski tancerz i choreograf.
Życiorys.
Syn szewca Antoniego Miszczyka i Józefy z Jagodzińskich. Od 1920 do 1927 uczył się w Warszawskiej Szkole Baletowej, od 1927 do 1929 występował na scenie Teatru Wielkiego w Warszawie. W kwietniu 1929 otrzymał angaż w Teatrze Polskim w Katowicach i był tam solistą baletu do końca sezonu 1929/1930. 28 kwietnia 1929 podczas występów gościnnych z „Halką" w Opolu został poturbowany przez bojówkę niemiecką. W sezonie 1930/1931 występował w Teatrach Miejskich we Lwowie, a następnie odbył dwuletnią służbę wojskową. Następnie powrócił do Warszawy, gdzie na stałe wszedł w skład zespołu Teatru Wielkiego. Od 1934 był solistą, tańczył partię Franciszka w „Coppélii". We wrześniu 1934 reprezentował Polskę we Wszechsłowiańskim Festiwalu Tańca w Lublanie. W 1935 rozpoczął współpracę z zespołem Feliksa Parnella i występował w Teatrze Wielka Rewia w Warszawie, w 1936 był uczestnikiem olimpiady tanecznej w Berlinie. Od sezonu 1937/38 był solistą, a od sezonu 1938/39 pierwszym solistą w Polskim Balecie Reprezentacyjnym, z którym występował m.in. w Paryżu w 1937, Cannes, Nicei, Marsylii, Lyonie od lutego do marca 1939 oraz podczas Wystawy Światowej w Nowym Jorku w czerwcu 1939. Podczas II wojny światowej tańczył na scenach jawnych teatrach warszawskich m.in. Stara Mewa (1940), a w Teatrze Miasta Warszawy od 1943 do wybuchu powstania warszawskiego pełnił funkcję kierownikiem baletu. Od jesieni 1944 był choreografem w Krakowskim Teatrze Powszechnym. Od maja do grudnia 1945 był choreografem i kierownikiem baletu Opery Poznańskiej, od 1946 do 1949 w Operze Śląskiej w Bytomiu, w obu zainicjował powstanie studiów baletowych. W 1949 powrócił do Warszawy i w sezonach 1949/50-1951/52 i od 1955 do 1959 kierował baletem Opery warszawskiej. W sezonach 1952/53 i 1953/54 ponownie pracował w Operze Poznańskiej. 
Stanisław Miszczyk był choreografem i czasowo kierownikiem baletu w Operetce warszawskiej (sezony 1954/55, 1955/56, 1959/1960 i 1960/61), a także w Operze Wrocławskiej (1957/58 i 1961/62, 1964), w Operze im. Stanisława Moniuszki w Poznaniu (sezon 1960/61), Operetce Szczecińskiej (1958, 1961-66), Operze Objazdowej (sezon 1963/64) i Operetce łódzkiej (od 1966 do końca sez. 1967/68). Jego dziełem były choreografie m.in. w Operetce Śląskiej w Gliwicach (1958, 1959, 1965), Operetce Dolnośląskiej (1960), Teatrze Wielkim w Warszawie (1965) oraz w teatrach dramatycznych, np. Teatrze Polskim w Poznaniu (1946), Teatrze Klasycznym w Warszawie (1960) i Teatrze Polskim w Szczecinie (1964). W sezonie 1968/69 ponownie został kierownikiem baletu Teatru Wielkiego w Warszawie, gdzie 1 stycznia 1972 zakończył karierę. 
Pochowany na cmentarzu Bródnowskim (kw. 2F, rząd I, grób 15).

</doc>
<doc id="4935228" url="https://pl.wikipedia.org/wiki?curid=4935228" title="Robin Gosens">
Robin Gosens

Robin Everardus Gosens (ur. 5 lipca 1994 w Emmerich am Rhein) – niemiecki piłkarz pochodzenia holenderskiego występujący na pozycji pomocnika we włoskim klubie Inter Mediolan oraz w reprezentacji Niemiec.
Kariera klubowa.
W czasach juniorskich trenował w Fortunie Elten (2000–2007), 1. FC Bocholt (2007–2009), VfL Rhede (2009–2012) i SBV Vitesse (2012–2013). 1 lipca 2013 dołączył do młodzieżowego zespołu Vitesse. Od 14 stycznia 2014 do 30 czerwca 2015 przebywał na wypożyczeniu w FC Dordrecht. W barwach Dordrechtu zadebiutował w rozgrywkach Eredivisie – miało to miejsce 9 sierpnia 2014 w wygranym 2:1 meczu z sc Heerenveen. 1 lipca 2015 został zawodnikiem Heraclesa Almelo. Dwa lata później odszedł za 900 tysięcy euro do włoskiej Atalanty BC. W Serie A po raz pierwszy zagrał 20 sierpnia 2017 w przegranym 1:2 meczu z AS Roma.
Kariera reprezentacyjna.
W reprezentacji Niemiec zadebiutował 3 września 2020 w zremisowanym 1:1 meczu z Hiszpanią. W 51. minucie tego meczu zanotował asystę przy golu Timo Wernera.

</doc>
<doc id="4935230" url="https://pl.wikipedia.org/wiki?curid=4935230" title="Sundae in New York">
Sundae in New York

Sundae in New York – amerykański krótkometrażowy film animowany z 1983 roku wyreżyserowany przez Jimmy’ego Pickera. Głosu w produkcji użyczył Scott Record. W 1984 roku, podczas 56. ceremonii Akademii Filmowej, twórca otrzymał za ten obraz Oscara w kategorii krótkometrażowy film animowany.
W 2006 roku animacja "Sundae in New York" wybrana została do zachowania przez, należące do amerykańskiej Academy Foundation, Academy Film Archive.
Fabuła.
Podmiot liryczny śpiewa tekst piosenki „New York, New York”, która jest tłem animacji. Główny bohater przedstawia widzowi zróżnicowane i momentami ekscytujące życie mieszkańców Nowego Jorku. Centralna postać filmiku prezentuje to miasto jako takie, które warto odwiedzić. W produkcji ukazano też specyfikę i klimat nowojorskiej metropolii.
W filmie pojawiają się takie postacie jak: burmistrz Nowego Jorku Ed Koch, piosenkarz Frank Sinatra, aktor Rodney Dangerfield i reżyser Woody Allen.

</doc>
<doc id="4935233" url="https://pl.wikipedia.org/wiki?curid=4935233" title="Theyab Awana Stadium">
Theyab Awana Stadium

Theyab Awana Stadium – stadion piłkarski w Dubaju, w Zjednoczonych Emiratach Arabskich. Obiekt może pomieścić 1500 widzów. Stadion jest nazwany imieniem Theyaba Awana. Na arenie odbywały się m.in. spotkania towarzyskie piłkarskich reprezentacji narodowych.

</doc>
<doc id="4935237" url="https://pl.wikipedia.org/wiki?curid=4935237" title="Sofia Open 2020">
Sofia Open 2020

Sofia Open 2020 – tenisowy turniej ATP kategorii ATP Tour 250 w sezonie 2020 z cyklu Sofia Open rozgrywany w dniach 8–14 listopada 2020 roku w Sofii na kortach twardych w hali o puli nagród wynoszącej 389 270 euro.

</doc>
<doc id="4935239" url="https://pl.wikipedia.org/wiki?curid=4935239" title="Musa Barrow">
Musa Barrow

Musa Barrow (ur. 14 listopada 1998 w Bandżulu) – gambijski piłkarz grający na pozycji napastnika w klubie Bologna FC 1909.
Życiorys.
Jest wychowankiem rodzimego Hawks Banjul FC. W latach 2017–2018 trenował w zespołach juniorskich włoskiej Atalanty BC. W 2018 roku dołączył do seniorskiej drużyny tego klubu. W Serie A zadebiutował 10 lutego 2018 w zremisowanym 1:1 meczu z FC Crotone. Grał w nim od 83. minuty, gdy zastąpił Hansa Hateboera. 17 stycznia 2020 został wypożyczony do klubu Bologna FC 1909.
W reprezentacji Gambii zadebiutował 8 września 2018 w meczu z Algierią.

</doc>
<doc id="4935244" url="https://pl.wikipedia.org/wiki?curid=4935244" title="Silberstadt-Arena">
Silberstadt-Arena

Silberstadt-Arena – wielofunkcyjny stadion w Schwazu, w Austrii. Obiekt może pomieścić 3000 widzów. Swoje spotkania rozgrywają na nim piłkarze klubu SC Schwaz. 1 czerwca 2018 roku na stadionie odbył się mecz towarzyski piłkarskich reprezentacji narodowych Gruzji i Malty (1:0).

</doc>
<doc id="4935250" url="https://pl.wikipedia.org/wiki?curid=4935250" title="Rejon zubowo-polański">
Rejon zubowo-polański

Rejon zubowo-polański (, , ) – jednostka administracyjna wchodząca w skład Republiki Mordowii w Rosji.
To największy rejon Mordowii. W jego granicach usytuowane są m.in. miejscowości: "Zubowa Polana" (centrum administracyjne rejonu), "Potma", "Umiot", "Jawas", "Anajewo", "Aczadowo", "Wysza", "Gorienka", "Dubitel", "Żukowka", "Zarubkino", "Leplej", "Mordowski Pimbur", "Mordowska Polana", "Nowyje Wysiełki", "Nowa Potma", "Piczpanda", "Sosnowka", "Staroje Badikino", "Tarchanska Potma", "Ugołok", "Sziringuszi", "Kargaszino".

</doc>
<doc id="4935256" url="https://pl.wikipedia.org/wiki?curid=4935256" title="Ås (ujednoznacznienie)">
Ås (ujednoznacznienie)

Miejscowości w Szwecji:
Miejscowości w Norwegii:
Stacje kolejowe w Norwegii:

</doc>
<doc id="4935257" url="https://pl.wikipedia.org/wiki?curid=4935257" title="Blind Boy Grunt">
Blind Boy Grunt



</doc>
<doc id="4935277" url="https://pl.wikipedia.org/wiki?curid=4935277" title="Armido Gasparini">
Armido Gasparini

Armido Gasparini MCCJ (ur. 19 sierpnia 1913 w Lizzano, zm. 21 października 2004 w Addis Abebie) – duchowny rzymskokatolicki, kombonianin.
Życiorys.
Urodził się 19 sierpnia 1913 roku w Lizzano. W 1930 wstąpił do Zakonu Misjonarzy Kombonianów Serca Jezusowego. Święcenia kapłańskie przyjął 17 kwietnia 1938 roku. Następnie został wysłany do Gondar jako kapelan w ślad za armią włoską. Po klęsce Włochów w II wojnie światowej podobnie jak prawie wszyscy misjonarze, został wydalony z kraju przez Brytyjczyków. Udał się do Asmary, gdzie założył Comboni College. Prowadził ją przez ponad dziesięć lat. Szkoła ta, zainicjowana przez Kongregację ds. Kościołów Wschodnich, była jedyną szkołą w Erytrei w 1953, której absolwenci mogli studiować na Uniwersytecie Oksfordzkim.
Pod koniec lat pięćdziesiątych powierzono mu budowę seminarium diecezjalnego w Asmarze. Od 1959 do 1973 przebywał w Rzymie, gdzie był prokuratorem generalnym swojego zakonu przy Stolicy Apostolskiej, aż do mianowania go misjonarzem w Etiopii.
W 1973 został mianowany administratorem apostolskim, a w 1979 wikariuszem apostolskim prefektury Awasa i wyświęcony na biskupa z tytularną siedzibą Magnetum. Jego reputacja w Erytrei była tak wielka, że chociaż był cudzoziemcem, został wybrany wiceprzewodniczącym Konferencji Episkopatu Etiopii.
W 1988 roku złożył rezygnację z powodu przekroczenia granicy wieku 75 lat, ale została początkowo odrzucona przez papieża Jana Pawła II. W następnych latach zajmował się głównie seminarium duchownym.
Zmarł 21 października 2004 w Addis Abebie. Został pochowany dwa dni później w katedrze Awasa.

</doc>
<doc id="4935280" url="https://pl.wikipedia.org/wiki?curid=4935280" title="Emil Otto Oskar von Kirchner">
Emil Otto Oskar von Kirchner

Emil Otto Oskar von Kirchner (ur. 15 września 1851 we Wrocławiu, zm. 25 kwietnia 1925 w Wenecji) – niemiecki botanik, mykolog i fitopatolog.
Był synem urzędnika samorządowego. Ukończył Gimnazjum Marii Magdaleny w swoim rodzinnym mieście, następnie studiował botanikę na Uniwersytecie Wrocławskim. Tutaj w 1874 r. uzyskał też doktorat. Tematem rozprawy doktorskiej była analiza dzieł botanicznych greckiego filozofa i przyrodnika Teofrasta z Eresos. Następnie pracował w Instytucie Akademii Rolniczo-Pomologicznej w Prószkowie. W 1877 r. wyjechał do Hohenheim i był asystentem w Instytucie Oceny Nasion, który został otwarty w 1878 r. Od 1881 do 1917 był profesorem botaniki na Uniwersytecie Rolniczym w Hohenheim.
Praca naukowa.
Oprócz botaniki i mykologii (która wówczas była częścią botaniki) Kirchner zajmował się chorobami roślin. Na podstawie swoich licznych publikacji na ten temat oraz praktycznego doświadczenia napisał książkę "Die Krankheiten und Beschädigungen unserer landwirtschaftlichen Kulturpflanzen" ("Choroby i szkodniki w uprawach rolnych"). Od 1916 r. do śmierci redagował czasopismo "Zeitschrift für Pflanzenkrankheiten und Gallenkunde".
Przy nazwach naukowych utworzonych przez niego taksonów dodawany jest skrót jego nazwiska Kirchn. Uczczono go jego nazwiskiem nazywając 11 gatunków grzybów (m.in. "Collybia kirchneri", "Marssonina kirchneri", "Hirsutella kirchneri").

</doc>
<doc id="4935283" url="https://pl.wikipedia.org/wiki?curid=4935283" title="Else Vellinga">
Else Vellinga

Else Vellinga – amerykańska mykolożka.
Else Vellinga zajmuje się opisywaniem i klasyfikacją gatunków grzybów w Kalifornii i poza nią, zwłaszcza grzybów z rodzajów "Macrolepiota i Chlorophyllum". Opisała 22 nowe gatunki grzybów w Kalifornii, a ostatnio pracowała w zbiorach grzybów na Uniwersytecie Kalifornijskim w Berkeley i SFSU przy projektach digitalizacji zbiorów grzybów wielkoowocnikowych i mikroskopijnych. Doktorat uzyskała na Uniwersytecie w Lejdzie w Holandii. Zaproponowała szereg gatunków kalifornijskich i hawajskich grzybów do globalnej bazy danych IUCN gatunków zagrożonych. Stara się być na bieżąco z literaturą dotyczącą grzybów.
Przy nazwach naukowych utworzonych przez nią taksonów dodawane jest jej nazwisko Vellinga.

</doc>
<doc id="4935285" url="https://pl.wikipedia.org/wiki?curid=4935285" title="Pomnik Norodoma Sihanouka">
Pomnik Norodoma Sihanouka

Pomnik Norodoma Sihanouka – pomnik w centrum Phnom Penh upamiętniający króla Kambodży Norodoma Sihanouka. Został odsłonięty 11 października 2013 roku.
Historia.
Norodom Sihanouk zmarł 15 października 2012 roku w Pekinie. Mieszkańcy Kambodży mogli oddać cześć królowi, którego zabalsamowane zwłoki były wystawione w pałacu. Uroczystości pogrzebowe odbyły się w lutym 2013 roku i zakończyła je kremacja, a część prochów króla rozsypano u zbiegu rzek Mekong i Tônlé Sab . Wtedy też podjęto decyzję o budowie pomnika, którego koszt wyniósł 1,2 mln dolarów. Został on odsłonięty 11 października 2013 roku, a w uroczystości wziął udział król Norodom Sihamoni, jego matka Norodom Monineath, premier Kambodży Hun Sen, członkowie rządu, parlamentarzyści i ambasadorowie.
W rocznicę śmierci króla pod pomnikiem odbywają się uroczystości podczas których przedstawiciele władz i parlamentu składają wieńce.
Opis.
Pomnik został zbudowany w parku niedaleko Pomnika Niepodległości i Pałacu Pokoju będącego siedzibą premiera. Posąg wysoki na 4,5 metra wykonano z brązu. Został on umieszczony pod mającą 27 metrów stupą, czyli buddyjską budowlą pełniącą rolę relikwiarza.

</doc>
<doc id="4935287" url="https://pl.wikipedia.org/wiki?curid=4935287" title="Czernidłak kępkowy">
Czernidłak kępkowy

Czernidłak kępkowy ("Tulosesus congregatus" (Bull.) D. Wächt. &amp; A. Melzer) – gatunek grzybów należący do rodziny kruchaweczkowatych ("Psathyrellaceae").
Systematyka.
Pozycja w klasyfikacji według Index Fungorum: "Tulosesus, Psathyrellaceae, Agaricales, Agaricomycetidae, Agaricomycetes, Agaricomycotina, Basidiomycota, Fungi".
Po raz pierwszy opisał go w 1786 r. Jean Baptiste François Bulliard jako "Agaricus congregatus". W 1838 r. Elias Fries przeniósł go do rodzaju "Coprinus" (czernidłak), a w 1879 r. Petter Karsten do rodzaju "Coprinellus". Obecną nazwę nadali mu D. Wächt. i A. Melzer w 2020 r.
Synonimy:
Władysław Wojewoda w 2003 r. zaproponował polską nazwę czernidłak kępkowy, ale dla synonimu "Coprinus congregatus". Nazwa ta jest niespójna z nazwą naukową. W opracowaniu "Grzyby wielkoowocnikowe Kampinoskiego Parku Narodowego" zaproponowano nazwę czernidłaczek kępkowy, ale ta nazwa też jest niespójna z aktualną nazwą naukową.
Występowanie.
Podano występowanie "Coprinellus congregatus" w licznych krajach Europy oraz w Ameryce Północnej. W Polsce gatunek rzadki. Znajduje się na "Czerwonej liście roślin i grzybów Polski". Ma status E – gatunek zagrożony wymarciem, którego przeżycie jest mało prawdopodobne, jeśli nadal będą działać czynniki zagrożenia. Do 2003 r. w piśmiennictwie naukowym podano tylko 3 stanowiska, wszystkie bardzo dawne, podane przez niemieckich mykologów w Gdańsku i Prusach Wschodnich w latach 1888, 1904, 1921. Aktualne stanowiska podaje internetowy atlas grzybów.
Saprotrof. Rozwija się na słomie, kompoście, kiszonkach, odpadach kuchennych, próchnicznej glebie.

</doc>
<doc id="4935288" url="https://pl.wikipedia.org/wiki?curid=4935288" title="Coprinellus congregatus">
Coprinellus congregatus



</doc>
<doc id="4935289" url="https://pl.wikipedia.org/wiki?curid=4935289" title="Coprinus congregatus">
Coprinus congregatus



</doc>
<doc id="4935291" url="https://pl.wikipedia.org/wiki?curid=4935291" title="Coprinus bisporus">
Coprinus bisporus



</doc>
<doc id="4935308" url="https://pl.wikipedia.org/wiki?curid=4935308" title="Brasilotitan">
Brasilotitan

Brasilotitan – wymarły rodzaj dinozaura, zauropoda z grupy tytanozaurów.
Skamieniałości nieznanego nauce dinozaura znaleziono w Brazylii, w stanie São Paulo, w okolicy miasta Presidente Prudente. Spoczywały wśród skał basenu Bauru, a dokładniej formacji Adamantina, datowanej na turon-santon. Wcześniej grupa Bauru dostarczyła wielu skamieniałości, w tym ryb, płazów bezogonowych, żółwi, jaszczurek i Crocodyliformes, a także ssaków. Dinozaury reprezentują w niej zauropody i teropody. Te pierwsze reprezentują antarktozaur, "Gondwanatitan", "Baurutitan", "Adamantisaurus".
Budowa kości wskazywała, że chodzi o kolejnego tytanozaura. Różniły się jednak od poprzednio opisywanych w szczególności szerszym w kierunku przednio-tylnym spojeniem kości zębowej, łukowatą brzuszną częścią trzonów kręgów szyjnych, dodatkową skierowaną do przodu powierzchnią stawową wyrostków stawowych przednich także w odcinku szyjnym oraz V-kształtnymi blaszkami między wyrostkami stawowymi przednimi. Stwierdzenie autapomorfii pozwoliło Machado i współpracownikom na kreowanie nowego rodzaju zwierzęcia, któremu nadali nazwę "Brasilotitan". Pierwsza część nazwy odnosi się do kraju znalezienia kości. Druga część, "titan", bierze źródłosłów z mitologii greckiej, w której tytani i tytanidy byli starszą generacją bóstw, potomstwem Uranosa i Gai, obalonymi przez młodszych bogów.
W rzeczonym rodzaju umieścili pojedynczy gatunek "Brasilotitan nemophagus". Jego nazwę autorzy także wywiedli z greki. "Némos" oznacza w nim pastwisko, a "phagos" odnosi się do jedzenia. Nazwa ta nawiązuje do roślinożerności zwierzęcia. Machado i inni podjęli się również próby ustalenia pozycji zwierzęcia na drzewie rodowym zauropodów. Zadanie to okazało się trudne. Nowy rodzaj wydawał się nie być ani bazalnym, ani zaawansowanym ewolucyjnie przedstawicielem tytanozaurów. Budowa jego żuchwy wskazuje na jego bliskie pokrewieństwo z "Antarctosaurus wichmannianus" i "Bonitasaura salgadoi".
Historia.
Wcześniej grupa Bauru dostarczyła wielu skamieniałości, w tym ryb, płazów bezogonowych, żółwi, jaszczurek i Crocodyliformes, a także ssaków. Dinozaury reprezentują w niej zauropody i teropody. Pierwszego zauropoda z grupy tytanozaurów znaleziono w niej na początku XX wieku, jednak Pacheco (1913) wziął go na pozostałości krokodyla. W 1919 Huene zaliczył je do rodzaju tytanozaur. Kolejne pozostałości znaleziono w 1958, pośród skał formacji Adamantina. Skatalogowano je jako MUGEO 1282. W 1971 na XXV Brazylijskim Kongresie Paleontologii Fahad Moyses Arid, L. D. Vizotto ogłosili opis antarktozaura. W 1989 w miejscu znalezienia szczątków z 1958 znaleziono ząb tytanozaura, opisany przez Mezzalirę. W 1998 opisano pierwsze brazylijskie osteodermy tytanozaura. W 1999 Alexander WA Kellner, SAK de Azevedo opisali kolejny rodzaj "Gondwanatitan". Oba wspomniane rodzaje – antarktozaur i "Gondwanatitan" – pochodziły z formacji Adamantina. Campos i Kellner opisali z Bauru miednice zauropodów tytanozaurów.
W 2000 na drodze stanowej Raposo Tavares w okolicy miasta Presidente Prudente w stanie São Paulo znaleziono nowe skamieniałości.
Grupa tytanozaurów obejmuje znakomitą większość zauropodów znalezionych na terenie Brazylii, prócz nich znaleziono w nim zaledwie jednego zauropoda z grupy diplodokokształtnych (opisany w 2003 "Amazonsaurus"). W 2005 Alexander Kellner "et al." opublikowali opis kolejnego zauropoda z Bauru, nazwanego "Baurutitan". Rok później Rodrigo Miloni Santucci i Reinaldo J. Bertini opublikowali artykuł, w którym kreowali nowy rodzaj "Adamantisaurus". Kolejne znalezisko południowoamerykańskiego tytanozaura,"Malarguesaurus", pochodzi z Argentyny.

</doc>
<doc id="4935315" url="https://pl.wikipedia.org/wiki?curid=4935315" title="Cassida ferruginea">
Cassida ferruginea

Cassida ferruginea – gatunek chrząszcza z rodziny stonkowatych i podrodziny tarczykowatych. Zamieszkuje zachodnią część Palearktyki od Europy Zachodniej i Afryki Północnej po środkową Syberię oraz Półwysep Koreański i Wyspy Japońskie na Dalekim Wschodzie. Żeruje na astrowatych.
Taksonomia.
Gatunek ten opisany został po raz pierwszy w 1777 roku przez Johanna A.E. Goeze.
Morfologia.
Chrząszcz o owalnym w zarysie ciele długości od 6 do 7 mm. Głowa odznacza się wąskim, półtora raza dłuższym niż szerokim nadustkiem oraz głęboko wyciętą, gładką, pozbawioną siateczkowatej rzeźby wargą górną. Barwa głowy jest czarna z rudobrązową wargą górną. Czułki mają sześć początkowych segmentów żółtych, natomiast pozostałe są brązowe lub czarne. Brzegi przedplecza i pokryw są rozpłaszczone; tych drugich umiarkowanie opadające. Ubarwienie przedplecza jest jasnordzawe lub rude z jasnożółtą przednią krawędzią oraz czerwoną poprzeczną przepaską u nasady. Kształt przedplecza wykazuje dymorfizm płciowy – u samca jest ono szersze, półowalne, o lekko zaostrzonych kątach tylno-bocznych, zaś u samicy węższe, półkoliste, o bardziej stępionych kątach tylno-bocznych. Oskórek przedplecza jest mocno punktowany i lekko pomarszczony. Tarczka jest niepunktowana, bezwłosa, brązowo ubarwiona. Kolor tła pokryw jest jasnozielony; u wyschniętych okazów martwych żółty. Przy przednim brzegu pokryw zawsze leży trójkątna, krwistoczerwona plama, która w przeciwieństwie do tej u "Cassida panzeri" nie zachodzi na guzy barkowe. Na bocznych brzegach pokryw brak jest wałeczkowatych nabrzmiałości. W widoku bocznym brak jest na pokrywach wyraźnego owłosienia. Punktowanie pokryw jest tylko częściowo regularne, zaburzają je nadliczbowe punkty między trzecim a czwartym rzędem. Na powierzchni pokryw nie występuje wyraźna X-kształtna wyniosłość. Spód ciała jest niemal cały czarny, jedynie boczne brzegi sternitów odwłoka od drugiego do piątego mają wąskie, żółte obwódki. Odnóża mają czarne biodra, krętarze i nasadowe części ud, natomiast wierzchołki ud i pozostałe części odnóży są żółte. Stopy mają rozchylone, pozbawione ząbków przy nasadach pazurki wystające poza wieńce szczecinek na trzecich członach.
Genitalia samca cechują się czarniawobrązowym edeagusem o ostro ściętym wierzchołku. W widoku z profilu edeagus zwęża się nieco ku szczytowi, natomiast w widoku grzbietowym nieco się ku niemu rozszerza. Przewód wytryskowy jest długi i delikatnej budowy, a drobna, krótka apodema wytryskowa ma silnie asymetryczny kształt. Samica ma spermatekę o sierpowatym, w całości zesklerotyzowanym i pigmentowanym "vasculum" oraz nieco krótszej od niego, bardzo szerokiej, ostro zakrzywionej u podstawy ampulli. Kanaliki prowadzące do spermateki są długie i bardzo ciasno skręcone w spiralkę.
Biologia i ekologia.
Owad ten zamieszkuje głównie siedliska wilgotne w tym miejsca podmokłe. Zarówno osobniki dorosłe jak i larwy tego tarczyka są fitofagami żerującymi na roślinach z rodziny astrowatych. Wśród ich roślin żywicielskich wymienia się: "Carpesium abrotanoides", oman wierzbolistny, "Inula ciliaris", płesznik czerwonkowy (w tym podgatunek "P. dysenterica uliginosa") oraz "Pulicaria prostrata".
W warunkach klimatycznych północnej Japonii osobniki dorosłe aktywne są od czerwca do sierpnia.
Rozprzestrzenienie i zagrożenie.
Jest to gatunek palearktyczny. W Europie znany jest z Francji, Niemiec, Szwajcarii, Austrii, Włoch, południowej Szwecji, Estonii, Łotwy, Polski, Czech, Słowacji, Węgier, Ukrainy, Rumunii, Bułgarii, Słowenii, Chorwacji, Bośni i Hercegowiny, Serbii, Czarnogóry, Grecji i południowej Rosji. Na terenie Afryki Północnej stwierdzony został w Algierii. W Azji znany jest z Turcji (z prowincji Sakarya), północnego Kazachstanu, zachodniej i środkowej Syberii, Korei Południowej (z prowincji Gyeongsang Północny) i Japonii (w tym z prefektur Aomori oraz Iwate na wyspie Honsiu oraz z wyspy Kiusiu).
W Polsce tarczyk ten jest bardzo rzadko spotykany. Notowany był z Pobrzeży Bałtyku, Pojezierza Mazurskiego, Sudetów Zachodnich, Śląska, Jury Krakowsko-Częstochowskiej i Niziny Wielkopolsko-Kujawskiej, przy czym część danych pochodzi z początku XX wieku. W 2002 roku umieszczono go na Czerwonej liście zwierząt ginących i zagrożonych w Polsce jako gatunek zagrożony o niedostatecznie rozpoznanym statusie (DD). Na „Czerwonej liście chrząszczy województwa śląskiego” pojawia się jako gatunek przypuszczalnie wymarły w tym regionie (RE?). Z kolei na „Czerwonej liście gatunków zagrożonych Republiki Czeskiej” umieszczony został ze statusem krytycznie zagrożonego wyginięciem (CR).

</doc>
<doc id="4935322" url="https://pl.wikipedia.org/wiki?curid=4935322" title="Elva Goulbourne">
Elva Goulbourne

Elva Elizabeth Goulbourne, później Goulbourne-Rose (ur. 21 stycznia 1980 w regionie Saint Ann) – jamajska lekkoatletka, specjalistka skoku w dal i sprinterka, mistrzyni igrzysk panamerykańskich i igrzysk Wspólnoty Narodów, olimpijka.
Kariera sportowa.
Odniosła wiele sukcesów jako juniorka. Zwyciężyła w skoku w dal na mistrzostwach panamerykańskich juniorów w 1997 w Hawanie. Zdobyła srebrne medale w biegu na 100 metrów i biegu na 200 metrów na CARIFTA Games w 1998 w Port-of-Spain. Zwyciężyła w sztafecie 4 × 100 metrów i zdobyła srebrny medal w skoku w dal oraz zajęła 6. miejsce w biegu na 100 metrów na mistrzostwach Ameryki Środkowej i Karaibów juniorów w 1998 w George Town. Odpadła w kwalifikacjach skoku w dal na mistrzostwach świata juniorów w 1998 w Annecy. Ponownie zwyciężyła w tej konkurencji na mistrzostwach panamerykańskich juniorów w 1999 w Tampa.
Startując w zawodach seniorów zdobyła brązowy medal w skoku w dal na igrzyskach panamerykańskich w 1999 w Winnipeg, przegrywając jedynie z Brazylijką Maurren Maggi i Amerykanką Angelą Brown. Zajęła 9. miejsce w tej konkurencji na igrzyskach olimpijskich w 2000 w Sydney. Zdobyła złoty medal w skoku w dal na mistrzostwach Ameryki Środkowej i Karaibów w 2001 w Gwatemali.
Wystąpiła w biegu eliminacyjnym sztafety 4 × 100 metrów na mistrzostwach świata w 2001 w Edmonton. Sztafeta Jamajki, biegnąc z Juliet Campbell w miejsce Goulbourne, zajęła w finale 3. miejsce, wobec czego Goulbourne również otrzymała brązowy medal. Na tych samych mistrzostwach Goulbourne zajęła 10. miejsce w skoku w dal.
Zwyciężyła w skoku w dal, wyprzedzając Jade Johnson z Anglii i Anju Bobby George z Indii, a także zdobyła srebrny medal w sztafecie 4 × 100 metrów (która biegła w składzie: Goulbourne, Juliet Campbell, Astia Walker i Veronica Campbell) na igrzyskach Wspólnoty Narodów w 2002 w Manchesterze. Ponownie zwyciężyła w skoku w dal na mistrzostwach Ameryki Środkowej i Karaibów w 2003 w Saint George’s. Na mistrzostwach świata w 2003 w Paryżu odpadła w kwalifikacjach skoku w dal, a jamajska sztafeta 4 × 100 metrów z Goulbourne w składzie nie ukończyła biegu finałowego. Odpadła w kwalifikacjach skoku w dal na halowych mistrzostwach świata w 2004 w Budapeszcie. Zdobyła srebrny medal w tej konkurencji na mistrzostwach Ameryki Środkowej i Karaibów w 2005 w Nassau. Na mistrzostwach świata w 2005 w Helsinkach zajęła 12. miejsce w skoku w dal, a na igrzyskach Wspólnoty Narodów w 2006 w Melbourne 9. miejsce w tej konkurencji.
Zdobyła zloty medal w sztafecie 4 × 100 metrów (biegła tylko w eliminacjach) i zajęła 4. miejsce w skoku w dal na igrzyskach panamerykańskich w 2007 w Rio de Janeiro. Odpadła w kwalifikacjach skoku w dal na mistrzostwach świata w 2007 w Osace. 
Goulbourne była mistrzynią Jamajki w skoku w dal w latach 2000–2005 oraz wicemistrzynią w 2007. Była również akademicką mistrzynią Stanów Zjednoczonych (NCAA) w skoku w dal w 2002 i 2003.
Dwukrotnie ustanawiała rekord Jamajki w skoku w dal do rezultatu 7,16 m (22 maja 2004 w Meksyku). Jest to aktualny (listopad 2020) rekord Jamajki.

</doc>
<doc id="4935324" url="https://pl.wikipedia.org/wiki?curid=4935324" title="Titi (rodzaj)">
Titi (rodzaj)

Titi ("Callicebus") – rodzaj ssaka z podrodziny titi (Callicebinae) w rodzinie sakowatych (Pitheciidae).
Zasięg występowania.
Rodzaj obejmuje gatunki występujące we wschodniej Ameryce Południowej.
Morfologia.
Długość ciała (bez ogona) 30–42 cm, długość ogona 39,5–56 cm; masa ciała 1000–1650 g.
Systematyka.
Etymologia.
"Callicebus": "kallos" „piękno”, od καλος "kalos" „piękny”; κηβος "kēbos" „długoogoniasta małpa”.
Podział systematyczny.
Do rodzaju należą następujące gatunki:

</doc>
<doc id="4935327" url="https://pl.wikipedia.org/wiki?curid=4935327" title="UK Championship 2020">
UK Championship 2020

UK Championship 2020 – piąty rankingowy turniej snookerowy w sezonie 2020/2021. Rozgrywany w dniach 23 listopada - 6 grudnia 2020 roku w Marshall Arena w Milton Keynes (Anglia).
Nagrody.
Zwycięzca: 200 000 £
II Miejsce: 80 000 £
Półfinalista: 40 000 £
Ćwierćfinalista: 24 500 £
Runda 4: 17 000 £
Runda 3: 12 000 £
Runda 2: 6 500 £
Najwyższy break turnieju: 15 000 £
Łączna pula nagród: 1 009 000 £

</doc>
<doc id="4935337" url="https://pl.wikipedia.org/wiki?curid=4935337" title="Gerald Díaz">
Gerald Díaz

Gerald Diaz (ur. 29 marca 1999 roku w Caguas) – portorykański piłkarz grający na pozycji pomocnika w hiszpańskim klubie CF Vilamarxant oraz reprezentacji Portoryka.
Kariera klubowa.
Gerald Diaz jest wychowankiem Levante UD, w którym jednak nie zadebiutował w drużynie seniorów. Od stycznia 2018 roku był zawodnikiem amerykańskiego MCC Tigers. W sezonie 2019/2020 reprezentował barwy Bayamon FC z Portoryko. We wrześniu 2020 roku podpisał kontrakt z hiszpańskim czwartoligowcem CF Vilamarxant.
Kariera reprezentacyjna.
Reprezentował Portoryko na różnych szczeblach wiekowych. Debiut w seniorskiej reprezentacji zaliczył w wyjazdowym towarzyskim meczu z Indonezją (0:0) dnia 13 czerwca 2017 roku. W narodowych barwach wystąpił 8 razy i strzelił 1 bramkę.

</doc>
<doc id="4935339" url="https://pl.wikipedia.org/wiki?curid=4935339" title="Agnieszka Gałuszka">
Agnieszka Gałuszka

Agnieszka Gałuszka (ur. 1975 w Kielcach) – polska biogeochemiczka, profesor nauk farmaceutycznych, prorektor Uniwersytetu Jana Kochanowskiego w Kielcach (2020–2024). 
Życiorys.
Agnieszka Gałuszka studiowała ochronę środowiska na Wydziale Matematyczno-Przyrodniczym Katolickiego Uniwersytetu Lubelskiego (1999). W 2002 na Uniwersytecie Wrocławskim uzyskała stopień doktora na podstawie rozprawy pt. „Charakterystyka geochemiczna skał, gleb i biowskaźników roślinnych w wybranych ekosystemach Gór Świętokrzyskich” (promotor – Zdzisław Migaszewski). W 2008 habilitowała się na podstawie dorobku naukowego, w tym dzieła „Naturalne i antropogeniczne pochodzenie substancji chemicznych w środowisku przyrodniczym na podstawie badań geochemicznych w ekosystemach leśnych”. W 2014 otrzymała tytuł profesora nauki o Ziemi.
W 1999 rozpoczęła pracę w Instytucie Chemii Akademii Świętokrzyskiej w Kielcach (obecnie Uniwersytet Jana Kochanowskiego w Kielcach). Pełniła liczne funkcje na uczelni, m.in. kierowniczki Zakładu Geochemii i Ochrony Środowiska (2012–2019), Zakładu Chemii Analitycznej i Geochemii Środowiska (od 2019) oraz prorektor ds. nauki (kadencja 2020–2024).
Jest współautorką m.in. trzech podręczników akademickich oraz słownika tematycznego polsko-angielskiego/angielsko-polskiego. Wypromowała dwoje doktorów.
Zainteresowania naukowe Gałuszki obejmują geochemię środowiska, szczególnie badania pierwiastków śladowych jako składników zanieczyszczeń w różnych elementach środowiska przyrodniczego – wodach, skałach, glebach, roślinach; oznaczanie pierwiastków śladowych i trwałych izotopów ołowiu w próbkach środowiskowych techniką spektrometrii mas z plazmą wzbudzoną indukcyjnie (ICP-MS); zielona chemia analityczna, mineralogia i petrologia.
Poza działalnością zawodową para się także malarstwem, fotografią i poezją.
Publikacje.
Tłumaczenia

</doc>
<doc id="4935341" url="https://pl.wikipedia.org/wiki?curid=4935341" title="Une espérance nouvelle pour le Liban">
Une espérance nouvelle pour le Liban

Une espérance nouvelle pour le Liban ("Nowa nadzieja dla Libanu") – posynodalna adhortacja apostolska napisana przez papieża Jana Pawła II, podpisana 10 maja 1997 r. w Harissa-Daraoun w Libanie. Powstał w wyniku synodu libańskich biskupów katolickich w Rzymie w listopadzie–grudniu 1995 r.

</doc>
<doc id="4935342" url="https://pl.wikipedia.org/wiki?curid=4935342" title="Plecturocebus">
Plecturocebus

Plecturocebus – rodzaj ssaka z podrodziny titi (Callicebinae) w rodzinie sakowatych (Pitheciidae).
Zasięg występowania.
Rodzaj obejmuje gatunki występujące w zachodniej, środkowej i wschodniej Ameryce Południowej.
Morfologia.
Długość ciała (bez ogona) 27–43,4 cm, długość ogona 36–55 cm; masa ciała 700–1400 g.
Systematyka.
Etymologia.
"Plecturocebus": "plektos" „pleciony, kręcony”, od πλεκω "plekō" „pleść”; ουρα "oura" „ogon”; κηβος "kēbos" „długoogoniasta małpa”.
Podział systematyczny.
Takson wyodrębniony na podstawie danych molekularnych z "Callicebus". Do rodzaju należą następujące gatunki:

</doc>
<doc id="4935346" url="https://pl.wikipedia.org/wiki?curid=4935346" title="Katarzyna Kucharska-Demczuk">
Katarzyna Kucharska-Demczuk

Katarzyna Kucharska-Demczuk (ur. 20 stycznia 1938 w Wilnie, zm. 25 września 1985) – polska lekarka o specjalizacji w zakresie chorób zakaźnych, doktor habilitowany nauk medycznych, adiunkt Katedry i Kliniki Chorób Zakaźnych Pomorskiej Akademii Medycznej w Szczecinie.
Życiorys.
Studia na Wydziale Lekarskim Pomorskiej Akademii Medycznej w Szczecinie ukończyła w 1961. W kolejnym roku zatrudniła się na Oddziale Chorób Zakaźnych Wojewódzkiego Szpitala Zespolonego w Szczecinie, gdzie uzyskała specjalizację I stopnia w zakresie chorób zakaźnych w 1965. W 1967 roku rozpoczęła pracę w Klinice Chorób Zakaźnych Pomorskiej Akademii Medycznej w Szczecinie, początkowo jako starsza asystentka, a od 1974 na stanowisku adiunkta. Tytuł specjalisty chorób zakaźnych uzyskała w 1970. Doktoryzowała się w 1973 na podstawie pracy zatytułowanej "Obraz cytologiczny płynu mózgowo-rdzeniowego w niektórych wirusowych zapaleniach opon i mózgu u dorosłych". W swojej działalności naukowej skupiła się na neuroinfekcjach. W swoim dorobku naukowym zgromadziła 35 pozycji. Realizowała badania cytologiczne płynu mózgowo­-rdzeniowego metodą osadową z wykorzystaniem techniki , za które otrzymała nagrodę Rektora Pomorskiej Akademii Medycznej. Stopień doktora habilitowanego otrzymała w 1984 na podstawie osiągnięć naukowych i pracy zatytułowanej "Cytopatologia płynu mózgowo-rdzeniowego w neuroinfekcjach – aspekty praktyczne i poznawcze".
Od 1962 należała do Polskiego Towarzystwa Epidemiologów i Lekarzy Chorób Zakaźnych.
Zmarła 25 września 1985 w wyniku ciężkiej choroby, została pochowana na Cmentarzu Centralnym w Szczecinie.

</doc>
<doc id="4935354" url="https://pl.wikipedia.org/wiki?curid=4935354" title="Karin Fock">
Karin Fock



</doc>
<doc id="4935355" url="https://pl.wikipedia.org/wiki?curid=4935355" title="Wieczne derby">
Wieczne derby

Wieczne derby – określenie meczów derbowych w krajach bałkańskich i na Węgrzech. Używane jest do meczów w większości sportów zespołowych, nie tylko piłki nożnej. W kontekście byłej Jugosławii dotyczą one spotkań pomiędzy dwoma najbardziej utytułowanymi drużynami republiki. 

</doc>
<doc id="4935358" url="https://pl.wikipedia.org/wiki?curid=4935358" title="Puchar Świata w skokach narciarskich 2020/2021 – Wisła">
Puchar Świata w skokach narciarskich 2020/2021 – Wisła

Zawody rozpoczynające Puchar Świata w skokach narciarskich 2020/2021 były rozgrywane w Wiśle w dniach 21–22 listopada 2020 roku.
Jury.
Dyrektorem konkursów podczas zawodów Pucharu Świata w Wiśle jest Agnieszka Baczkowska oraz z ramienia Międzynarodowej Federacji Narciarskiej, dyrektor zawodów Pucharu Świata, Sandro Pertile. Jego asystentem jest, podobnie jak w innych oficjalnych zawodach organizowanych przez FIS, Borek Sedlák. Sędzią technicznym jest Mika Jukkara, a jego asystentem – Sandro Sambugaro. Kontrolą sprzętu zajmują się Sepp Gratzer oraz Berni Schödler.

</doc>
<doc id="4935363" url="https://pl.wikipedia.org/wiki?curid=4935363" title="Chtelnica (zbiornik wodny)">
Chtelnica (zbiornik wodny)

Zbiornik wodny Chtelnica (słow. "Vodná nádrž Chtelnica") – sztuczny zbiornik wodny o powierzchni 12 lub 16 hektarów, znajdujący się na Słowacji, w kraju trnawskim, na terenie Małych Karpat, w obrębie CHKO Malé Karpaty.
Akwen znajduje się na północny zachód od wsi Chtelnica, na wysokości około 230 m n.p.m.. Jest w całości otoczony lasami. Służy przede wszystkim do uprawiania wędkarstwa (łowisko karpiowe), ale możliwe są tu też kąpiele. Obiekt wbudowano w 1995 przez spiętrzenie potoku Chtelnička, głównie w celu zapewnienia wody dla rolnictwa i stworzenia warunków do rekreacji i wędkowania. Zbiornik znajduje się pod zarządem słowackiego Ministerstwa Obrony.
W zbiorniku bytują m.in.: karp, amur biały, sum, szczupak, węgorz europejski, okoń i pstrąg tęczowy.
Na północnym brzegu akwenu zlokalizowane jest stanowisko paleontologiczne. W 1983 Petr Novák z Muzeum Zachodniosłowackiego w Trnavie wykrył, że podczas budowy zbiornika uszkodzonych zostało kilka prehistorycznych budowli. W ich wnętrzach znaleziono odłamki naczyń (m.in. misy, kamienny topór, krzemienne ostrze i obsydianowe szczypce).
Powyżej zbiornika Chtelnica znajduje się drugi, mniejszy zbiornik – Výtok (Vítek). 

</doc>
<doc id="4935366" url="https://pl.wikipedia.org/wiki?curid=4935366" title="Katarzyna Kucharska">
Katarzyna Kucharska

Katarzyna Kucharska – polska psychiatra, dr hab., profesor uczelni Instytutu Psychologii Wydziału Filozofii Chrześcijańskiej Uniwersytetu Kardynała Stefana Wyszyńskiego.
Życiorys.
W 1996 ukończyła studia medyczne w Akademii Medycznej im. prof. Feliksa Skubiszewskiego w Lublinie, 9 listopada 2000 obroniła pracę doktorską "Zaburzenia procesów emocjonalnych u chorych na schizofrenię paranoidalną we wczesnych i późnych stadiach procesu schizofrenicznego oraz u pacjentów ze zlateralizowanym uszkodzeniem mózgu", następnie uzyskała stopień doktora habilitowanego. Została zatrudniona na stanowisku asystenta w Katedrze i Klinice Psychiatrii na I Wydziale Lekarskim z Oddziałem Stomatologicznym Uniwersytetu Medycznego w Lublinie.
Była profesorem nadzwyczajnym w Instytucie Psychiatrii i Neurologii i starszym wykładowcą w .
Jest profesorem uczelni Instytutu Psychologii Wydziału Filozofii Chrześcijańskiej Uniwersytetu Kardynała Stefana Wyszyńskiego.

</doc>
<doc id="4935369" url="https://pl.wikipedia.org/wiki?curid=4935369" title="Kościół świętych Stanisława i Marii Magdaleny w Przypuście">
Kościół świętych Stanisława i Marii Magdaleny w Przypuście

Kościół świętych Stanisława i Marii Magdaleny – rzymskokatolicki kościół filialny należący do parafii św. Jadwigi Śląskiej w Nieszawie (dekanat nieszawski diecezji włocławskiej).
Świątynia została wzniesiona w 2 połowie XVII wieku. Przeniesiona została w 1779 roku z Nowogródka koło Golubia-Dobrzynia. Restaurowana była w latach 50. ubiegłego wieku. Obecnie jest wykorzystywana sporadycznie. Msze w kościele odprawiane się tylko parę razy w roku.
Budowla jest drewniana, jednonawowa, posiada konstrukcję zrębową. Świątynia jest orientowana, do jej budowy zostało użyte drewno modrzewiowe. Prezbiterium kościoła jest mniejsze w stosunku do nawy, zamknięte trójbocznie, z boku jest umieszczona zakrystia. Z przodu nawy znajduje się kruchta. Budowlę nakrywa dach dwukalenicowy, pokryty gontem, na dachu jest umieszczona ośmioboczna wieżyczka na sygnaturkę. Jest ona zwieńczona stożkowym blaszanym dachem hełmowym z latarnią. Wnętrze nakryte jest stropami płaskimi z fasetą. Chór muzyczny jest podparty dwoma słupami z wystawką w części centralnej i prospektem organowym wykonanym pod koniec XVIII wieku. Do wyposażenia świątyni należą m.in.: ołtarz główny, dwa ołtarze boczne i konfesjonał w stylu rokokowo–klasycystycznym pochodzące z około 1800 roku, ambona w stylu rokokowym, powstała pod koniec XVIII wieku oraz dwie ławy kolatorskie w stylu późnorenesansowym wykonane około 1600 roku.

</doc>
<doc id="4935370" url="https://pl.wikipedia.org/wiki?curid=4935370" title="Piotr Brożyna">
Piotr Brożyna

Piotr Brożyna (ur. 17 lutego 1995 w Zakopanem) – polski kolarz szosowy. Uczestnik mistrzostw świata i Europy. Medalista mistrzostw Polski w konkurencjach drużynowych. Od sezonu 2021 zawodnik Mazowsze Serce Polski.
Pochodzi z Bielin w Górach Świętokrzyskich. Jest wychowankiem klubu Cyclo Korona Kielce. W sezonie 2014 występował w hiszpańskim zespole Telco'm-Gimex. Przed sezonem 2015 podpisał kontrakt z CCC Development Team (wówczas występującym pod nazwą CCC Sprandi Polkowice), który reprezentował do końca 2019. W sezonie 2020 był zawodnikiem Voster ATS Team, a od sezonu 2021 przeniósł się do grupy Mazowsze Serce Polski.
W czerwcu 2018, podczas ostatniego etapu wyścigu Szlakiem Walk Majora Hubala, doznał bardzo poważnego wypadku, zderzając się z zaparkowanym na poboczu samochodem – doznał wówczas złamania dwóch kręgów, nosa oraz wstrząśnienia mózgu, a przez kolejne dwa miesiące miał problemy z pamięcią. Po wypadku wrócił do sportu, a już we wrześniu tego samego roku startował w kolejnych wyścigach z kalendarza UCI.
Kolarstwo uprawiali również jego ojciec, Tomasz Brożyna, oraz siostra, Ewa Brożyna.
Osiągnięcia.
Opracowano na podstawie:

</doc>
<doc id="4935374" url="https://pl.wikipedia.org/wiki?curid=4935374" title="Astrolabe Island">
Astrolabe Island

Astrolabe Island (hiszp. "Isla Astrolabio") – wyspa w Cieśninie Bransfielda na północny zachód od Półwyspu Antarktycznego. 
Geografia.
Wyspa leży w Cieśninie Bransfielda, ok. 22 km na północny zachód od Cape Ducorps na półwyspie Trinity Peninsula. Astrolabe Island ma ok. 3 km długości i wznosi się na wysokość 560 m n.p.m. Na jej północnym brzegu znajduje się plaża. 
Na wyspie gniazdują fulmar południowy, pingwin maskowy i oceannik żółtopłetwy, oraz najprawdopodobniej także ptaki z gatunku Leucocarbo z rodzaju "Phalacrocorax" i wydrzyki. Na jej brzegach spotkać można kotiki antarktyczne, a w wodach przybrzeżnych lamparty morskie.
Na północny wschód od wyspy leży grupa skał "Dragons Teeth", które kształtem przypominają zęby. Przepływanie statków pomiędzy skałami nazywane jest żartobliwie „nitkowaniem” (ang. "flossing").
Historia.
Wyspa została odkryta przez francuską ekspedycję badawczą (1837–1840) pod kierownictwem Jules’a Dumont d’Urville’a (1790–1842), która nazwała ją "Île de l'Astrolabe" na cześć statku wyprawy „Astrolabe”. 
Została zmapowana w latach 1930–1931. W latach 1956–57 Falkland Islands and Dependencies Aerial Survey Expedition (FIDASE) wykonało jej zdjęcia z powietrza.
Jest dostępna dla turystów w grupach zorganizowanych z przewodnikiem, liczących maximum 20 osób.

</doc>
<doc id="4935380" url="https://pl.wikipedia.org/wiki?curid=4935380" title="Lorenzo Pérez Tuells">
Lorenzo Pérez Tuells

Lorenzo Pérez Tuells (ur. 1898, zm. 1956 w Manili.) – filipiński poeta, reżyser i producent filmowy.
Urodził się w Madrycie, na ojczysty archipelag powrócił wraz z rodziną w wieku czterech lat. Absolwent prestiżowego Ateneo w Manili. Kształcił się także w zakresie sztuki filmowej w Stanach Zjednoczonych. Zdobywca nagród w rozlicznych konkursach poetyckich, jego prace pojawiały się w publikacjach w rozmaitych częściach świata hiszpańskojęzycznego, w tym w Hiszpanii oraz w Ameryce Łacińskiej. Kierował pismem "Excelsior", od 1938 był również zaangażowany w produkcję filmów. W 1947 wszedł w skład filipińskiej akademii języka hiszpańskiego ("Academia Filipina de la Lengua Española", AFLE). Wyreżyserował między innymi obrazy takie jak "Maharlika", "Maynila", "Hele-Hele Bago Quierre", "Ang Kampeon" oraz "The Spell". Planował również nakręcenie filmu biograficznego poświęconego prezydentowi Manuelowi Luisowi Quezonowi. Projekt ten jednak, z uwagi na trwającą wojnę i śmierć polityka, ostatecznie nie doszedł do skutku. Wymieniany jest pośród znaczących reżyserów okresu uznawanego niekiedy za pierwszy złoty wiek filipińskiego kina (1936-1941). Był jednym z autorów uwzględnionych w "Parnaso Filipino. Antología de poetas del Archipiélago Magallánico" (1922).

</doc>
<doc id="4935381" url="https://pl.wikipedia.org/wiki?curid=4935381" title="Puchar Świata w skokach narciarskich 2020/2021 – Engelberg">
Puchar Świata w skokach narciarskich 2020/2021 – Engelberg

Czwarte zawody Pucharu Świata w skokach narciarskich 2020/2021 rozegrane zostały w Engelbergu w dniach 19–20 grudnia 2020 roku. Zwycięzcą obydwu konkursów indywidualnych został Halvor Egner Granerud, dla którego było to 4. i 5. zwycięstwo z rzędu w zawodach rangi Pucharu Świata.
Jury.
Dyrektorem konkursów podczas zawodów Pucharu Świata w Engelbergu był Hubert Mathis oraz, z ramienia Międzynarodowej Federacji Narciarskiej, dyrektor zawodów Pucharu Świata, Sandro Pertile. Jego asystentem był, podobnie jak w innych oficjalnych zawodach organizowanych przez FIS, Borek Sedlák. Sędzią technicznym był Ivo Greger, a jego asystentem – Harald Haefker. Kontrolą sprzętu zajmował się Sepp Gratzer.
Klasyfikacje po zawodach.
Klasyfikacja indywidualna.
Po zawodach w Engelbergu na pozycji lidera Pucharu Świata 2020/2021 umocnił się Norweg Halvor Egner Granerud. Dzięki osiągnięciu podium w drugim konkursie indywidualnym na Gross-Titlis-Schanze Piotr Żyła przesunął się na czwartą pozycję w klasyfikacji. W czołowej dziesiątce Pucharu Świata znalazło się wówczas trzech reprezentantów Polski. Na siódmym miejscu z wynikiem 205 punktów po siedmiu konkursach indywidualnych znalazł się Dawid Kubacki, a czołową dziesiątkę ze 178 punktami zamykał Kamil Stoch. Podczas dwudniowej rywalizacji w Engelbergu punktowało sześciu Polaków.
Klasyfikacja drużynowa.
Po weekendzie w Engelbergu nie zaszły zmiany w klasyfikacji Pucharu Narodów w skokach narciarskich 2020/2021. Prowadzili nadal Norwegowie (1477 punktów), przed Niemcami (1396) i Polakami (1205). Zawody w Szwajcarii okazały się szczęśliwe dla Kanadyjczyków. Najlepszy wynik w karierze (6. miejsce) zanotował Mackenzie Boyd-Clowes, który dzięki temu przesunął się na 19. pozycję w klasyfikacji indywidualnej Pucharu Świata. W niedzielnym konkursie po raz pierwszy w swojej karierze punktował także (30. miejsce) 23-letni wówczas Matthew Soukup.

</doc>
<doc id="4935383" url="https://pl.wikipedia.org/wiki?curid=4935383" title="Tomás Alejo Concepción">
Tomás Alejo Concepción

Tomás Alejo Concepción (ur. 15 czerwca 1963 w Santa Ana) – dominikański duchowny rzymskokatolicki, biskup diecezjalny San Juan de la Maguana od 2021.
Życiorys.
Prezbiterat.
Święcenia kapłańskie przyjął 7 sierpnia 1993 i został inkardynowany do diecezji La Vega. Był m.in. diecezjalnym dyrektorem Papieskich Dzieł Misyjnych, rektorem politechniki im. abp. Juana Antonio Flores Santany, kierownikiem kurialnego wydziału liturgicznego oraz wikariuszem ds. administracyjnych.
Episkopat.
7 listopada 2020 roku papież Franciszek mianował go biskupem diecezjalnym San Juan de la Maguana. Sakry biskupiej udzielił mu 16 stycznia 2021 arcybiskup Ghaleb Bader.

</doc>
<doc id="4935385" url="https://pl.wikipedia.org/wiki?curid=4935385" title="Wieczne derby Serbii">
Wieczne derby Serbii



</doc>
<doc id="4935389" url="https://pl.wikipedia.org/wiki?curid=4935389" title="Andersson Island">
Andersson Island

Andersson Island – niewielka wyspa w północno-zachodniej części Morza Weddella przy północno-wschodnim krańcu Półwyspu Antarktycznego.
Geografia.
Wyspa leży w północno-zachodniej części Morza Weddella przy północno-wschodnim krańcu Półwyspu Antarktycznego, na wschód od Tabarin Peninsula – wschodniego przylądka Trinity Peninsula. Ma ok. 11 km długości i 6 km szerokości. Znajduje się ok. 800 m na południe od Jonassen Island po zachodniej stronie wejścia do Antarctic Sound.
Historia.
Wyspa została zmapowana na odległość 27 lutego 1838 roku przez francuską ekspedycję badawczą (1837–1840) pod kierownictwem Jules’a Dumont d’Urville’a (1790–1842), która nazwała ją razem z Jonassen Island – "Île Rosamel". 
Zmapowana ponownie 15 stycznia 1902 roku przez Szwedzką Wyprawę Antarktyczną (1901–1904) pod kierownictwem Otto Nordenskjölda (1869–1928) i została później nazwana "Uruguay Island" – na cześć argentyńskiego statku „Urugwaj”, który uratował członków szwedzkiej ekspedycji. 
W 1904 roku francuska wyprawa antarktyczna pod kierownictwem Charcota (1867–1936), nieświadoma szwedzkiego nazewnictwa, nadała nazwę „Urugwaj” innej wyspie u zachodniego wybrzeża Półwyspu Antarktycznego. Istnienie dwóch tych samych nazw dla wysp położonych blisko siebie zostało uznane za mylące i wyspę, nazwaną przez Szwedzką Wyprawę Antarktyczną, przemianowano na "Andersson Island", honorując Johana Gunnara Anderssona (1874–1960), zastępcę kierownika szwedzkej ekspedycji.
W latach 1945–1947 wyspa została zbadana przez Falkland Islands Dependencies Survey (FIDS).

</doc>
<doc id="4935391" url="https://pl.wikipedia.org/wiki?curid=4935391" title="Krystyna Ungeheuer-Mietelska">
Krystyna Ungeheuer-Mietelska

Krystyna Ungeheuer-Mietelska (ur. 19 lipca 1932 we Lwowie) – polska tancerka, choreograf i pedagog.
Kariera artystyczna.
W wieku 6 lat miała pierwszy kontakt z tańcem na kursie prowadzonym przez tancerza Opery Lwowskiej, Tadeusza Burke, w szkole powszechnej we Lwowie. Rozpoczętą w 1938 r. naukę w zakresie szkoły podstawowej we Lwowie kontynuowała w latach 1943 - 1945 w Pleśnej (k. Tarnowa) dokąd przeprowadziła się wraz z rodzicami. Jesienią 1945 r. osiedliła się wraz z nimi na stałe w Krakowie, uczęszczając najpierw do X Państwowego Gimnazjum im. Królowej Wandy a następnie do XI Gimnazjum i Liceum im. Józefy Joteyko w Krakowie, które ukończyła egzaminem dojrzałości w 1951 r. Po maturze wstąpiła na Uniwersytet Jagielloński studiując matematykę (5 semestrów). W 1945 r. wstąpiła również do Szkoły Muzycznej im. Władysława Żeleńskiego ucząc się gry na fortepianie i tańca u Eleonory Karcz-Bocheńskiej, a następnie w 4-letnim Instytucie Choreograficznym prowadzonym przez Janinę Strzembosz (uczennicę Isadory Duncan), który ukończyła dyplomem w ciągu 2 lat. W programie tego Instytutu była nauka w pierwszym rzędzie tańca wyzwolonego, następnie klasycznego, rytmika oraz umuzykalnienie.
Pierwszymi przedstawieniami, w których brała udział jako tancerka, był spektakl „O krasnoludkach i o sierotce Marysi” w choreografii Janiny Strzembosz w Teatrze Młodego Widza w Krakowie (obecnie Teatr Bagatela). Pod koniec 1955 roku została zaangażowana na 2 sezony do Operetki Śląskiej w Gliwicach, a następnie od 1957 do Miejskiego Teatru Muzycznego w Krakowie (obecnie Opera Krakowska). W trakcie pracy w Operze Krakowskiej uzyskała dyplom eksternistyczny Państwowej Średniej Szkoły Baletowej w Warszawie (obecnie Ogólnokształcącej Szkoły Baletowej im. Romana Turczynowicza) w 1959 r., a w roku 1963 uzyskała tytuł solistki baletu. W latach 1984–1988 pracowała tutaj również jako pedagog Studia Baletowego. Z dniem 1 stycznia 1989 r. przeszła na emeryturę, pracując nadal na umowie o dzieło do lipca 1997 r.
Najważniejsze role baletowe
Układy choreograficzne
Zespół MW 2
W 1963 r. została członkiem awangardowego Zespołu MW 2 (czasem Ensemble MW 2) założonego i prowadzonego przez Adama Kaczyńskiego, wykonującego muzykę współczesną, składającego się z 5 solistów-muzyków i 2 aktorów. Wraz z MW 2 w 1973 została odznaczona Medalem Honorowym Zarządu Głównego Związku Kompozytorów Polskich za szczególne zasługi w propagowaniu polskiej muzyki współczesnej. Spośród wykonywanych tutaj na koncertach 15 kompozycji, dokonała 13 prawykonań światowych utworów zarówno wykonywanych solo, jak i z niektórymi członkami Zespołu MW 2 – 13 z nich we własnym układzie choreograficznym. Są to (w porządku chronologicznym):
Kompozycje te wykonywała podczas ponad 100 koncertów Zespołu MW2 (prawie wszystkie w programie swojego recitalu baletowego w Krakowie w maju 1977 r.), w tym również w ramach festiwali krajowych i zagranicznych, m.in.: "Warszawska Jesień" (1966, 1970), "Semaines Musicales Internationales de Paris" (1966), "Société Internationale de la Musique Contemporaine" w Lozannie (1966), "Musique de Notre Temps" w Strasburgu (1966), "Reconnaissance des Musiques Modernes" w Brukseli (1966), "Muzički Biennale" w Zagrzebiu (1967, 1973), "Musique du Temps" w Lyonie (1968), "Ny Musikk" w Oslo (1968), "Poznańska Wiosna Muzyczna" (1972, 1973), "Autunno Musicale di Como" (1971), "Semana de Nueva Música" w Barcelonie (1973), "Holland Festival" (1973), "Festival d'Avignon" (1973),"International Carnival of Experimental Sound" w Londynie (1974), "Festival International de Baalbeck" w Bejrucie (1974), "Istanbul Festivali" (1976), "Festival of Arts Shiraz-Persepolis" (1976).
W ramach swojej działalności w tym Zespole dokonała również licznych rejestracji telewizyjnych i filmowych m.in. w Paryżu, Oslo, Tuluzie, Genewie, a także wielokrotnie w Krakowie i Katowicach.
Życie prywatne.
Rodzicami jej byli małżonkowie Maria Gołąb (nauczycielka) i Leopold Ungeheuer (inżynier, harcmistrz). Od 1962 r. jej mężem jest pianista Marek Mietelski. Jej młodsza siostra, dr Grażyna Ungeheuer-Aharon, jest etnografem i prawnikiem.

</doc>
<doc id="4935395" url="https://pl.wikipedia.org/wiki?curid=4935395" title="Bitwa pod Antonowem">
Bitwa pod Antonowem

Bitwa pod Antonowem – walki oddziałów grupy „Skwirskiej” z oddziałami sowieckich 11. i 14 Dywizji Kawalerii z 1 Armii Konnej Siemiona Budionnego toczone w okresie ofensywy Frontu Południowo-Zachodniego w czasie wojny polsko-bolszewickiej.
Sytuacja ogólna.
25 kwietnia rozpoczęła się polska ofensywa na Ukrainie. Przeprowadzona w dwóch fazach operacja zaczepna polskich armii zakończyła się spektakularnym sukcesem. Zajęcie 7 maja Kijowa i utworzenie przedmościa na wschodnim brzegu Dniepru zakończyło polską ofensywę na Ukrainie.
Po zakończeniu walk większość uczestniczących w niej jednostek polskich zorganizowała obronę punktową, a front ustabilizował się na linii od Prypeci, wzdłuż Dniepru, przez Białą Cerkiew, Skwirę, Lipowiec, Bracław, Wapniarkę do Jarugi nad Dniestrem.
Armia Czerwona wykorzystała ten czas na reorganizację sił i przygotowanie ofensywy. 26 maja 1 Armia Konna Siemiona Budionnego uderzyła na polskie pozycje, ale próba przełamania obrony polskiej 13 Dywizji Piechoty nie powiodła się. Po porażkach pod Napadówką, Annówką i Dziuńkowem dowódca 1 Armii Konnej Siemion Budionny dokonał przegrupowania sił i skoncentrował swoje oddziały naprzeciw styku polskich 3 Armii gen. Edwarda Śmigłego-Rydza i 6 Armii gen. Wacława Iwaszkiewicza.
Nowo mianowany dowódca Frontu Ukraińskiego gen. Antoni Listowski zamierzał uprzedzić uderzenie 1 Armii Konnej. Utworzona na prawym skrzydle 3 Armii Grupa „Skwirska” gen. Eugeniusza Pogorzelskiego miała nacierać znad Skwirki w kierunku południowo-zachodnim, na prawe skrzydło 1 Armii Konnej. Do natarcia na jej lewe skrzydło przygotowywała się 13 Dywizja Piechoty ze składu 6 Armii. W rejonie Szamrajówka – Ruda stacjonowała Dywizja Jazdy gen. Aleksandra Karnickiego.
Walki pod Antonowem.
Grupa Skwirska gen. Eugeniusza Pogorzelskiego, skoncentrowana pod Skwirą, otrzymała zadanie, by we współdziałaniu z Dywizją Jazdy gen. Aleksandra Karnickiego uderzyć na skrzydło 1 Armii Konnej Budionnego. Wspólną akcją piechoty i kawalerii zamierzano rozbić 14 Dywizję Kawalerii. Dowódca Grupy skierował na Antonów trzy bataliony piechoty. Działająca na lewym skrzydle polska jazda miała za zadanie obejść miejscowość od wschodu.
4 czerwca piechota polska, maszerując wzdłuż Berezianki, podeszła do Antonowa od zachodu, a dokonująca obejścia 4 Brygada Jazdy płk. Konstantego Plisowskiego od północy i wschodu. Uderzenie z kilku stron było na tyle skuteczne, że I batalion 27 pułku piechoty, wsparty 3. i 4 szwadronem 14 pułku ułanów, zajął Antonów, a pozostałe pododdziały grupy obsadziły Tokarówkę, Szalejewkę i Tereszki. Kontratak kolejnej sowieckiej brygady zagroził artylerii Grupy. W sukurs artylerzystom ruszyły szwadrony 14 pułku ułanów. Kilkakrotnie ponawiane szarże ostatecznie zmusiły kozaków Budionnego do odwrotu. Późnym wieczorem na Antonów uderzyła brygada sowieckiej 11 Dywizji Kawalerii. Atak wsparty był kilkunastominutową nawałą ogniową. Uderzenie przyjęła na siebie 7 kompania 27 pp porucznika Ignacego Burczyńskiego i spieszony 8 pułk ułanów. Sowiecka szarża została odparta, a przeciwnik poniósł dotkliwe straty.
Porucznik Ignacy Burczyński tak wspomina ten czas:
Bilans walk.
Zwycięstwo pod Antonowem Polacy okupili stratą około 50 poległych i rannych. Zajęcie miejscowości wyprowadziło grupę „Skwirską” i Dywizję Jazdy na prawe skrzydło 1 Armii Konnej. Zaistniała możliwość uderzenia na tyły Budionnego. Szansy tej jednak nie wykorzystano, a dzień później Sowieci trwale przełamali front polski pod Samhorodkiem.

</doc>
<doc id="4935399" url="https://pl.wikipedia.org/wiki?curid=4935399" title="Antyklea">
Antyklea



</doc>
<doc id="4935400" url="https://pl.wikipedia.org/wiki?curid=4935400" title="Operacja Patrick">
Operacja Patrick

Operacja Patrick – operacja Stanów Zjednoczonych w czasie wojny wietnamskiej mająca na celu zapewnienie bezpieczeństwa w prowincji Bình Định. Operacja trwała od 1 do 30 marca 1968 roku i zakończyła się całkowitym powodzeniem.
Historia.
Od września 1967 roku 50 Pułk Piechoty patrolował prowincję Bình Định, wspierając przy tym jednostki południowowietnamskie i koreańskie. Na początku marca 1968 roku 4 Dywizję Piechoty pułkownika Eugena Forrestera rozmieszczono na nizinach nabrzeżnych prowincji.
9 marca 22. pułk 3 Dywizji Ludowej Armii Wietnamu zaatakował bazę wojskową 50. Pułku Piechoty, znajdującą się 2 kilometry na północ od dystryktu Ph Mỹ. Wietnamczycy stracili 36 zabitych i nie odnieśli sukcesu.
15 marca podczas patrolowania obszarów na północ od Ph Mỹ 50 Pułk Piechoty zetknął się z 22 Pułkiem 4 Dywizji Wietnamu Północnego. Żołnierze z 22 Pułku stracili 34 swoich towarzyszy i wycofali się.
Następstwa.
Operacja zakończyła się, kiedy 3 Brygada Stanów Zjednoczonych przeniosła się w region Płaskowyżu Centralnego, aby dołączyć do 4 Dywizji Piechoty oraz gdy 504 Pułk Piechoty rozpoczął Operację "Cochise Green""."

</doc>
<doc id="4935408" url="https://pl.wikipedia.org/wiki?curid=4935408" title="Vedat Muriqi">
Vedat Muriqi

Vedat Muriqi (ur. 24 kwietnia 1994 w Prizrenie) – kosowski piłkarz występujacy na pozycji napastnika w hiszpańskim zespole RCD Mallorca oraz w reprezentacji Kosowa.
Życiorys.
Jest wychowankiem klubu KF Liria Prizren. W jego seniorskim zespole występował w latach 2010–2013. 28 stycznia 2013 odszedł do albańskiej Teuty Durrës. Od 4 stycznia do 30 czerwca 2014 przebywał na wypożyczeniu w KS Besa. 19 sierpnia 2014 odszedł na zasadzie wolnego transferu do tureckiego drugoligowego Giresunsporu. 1 lipca 2016 został zawodnikiem pierwszoligowego Gençlerbirliği SK. Kwota transferu wyniosła 550 tysięcy euro. W rozgrywkach Süper Lig zadebiutował 21 sierpnia 2016 w wygranym 2:0 meczu z Gaziantepsporem. Grał w nim od 64. minuty, gdy zastąpił Cosmina Matei. W 87. minucie zdobył gola na 2:0. 11 stycznia 2018 odszedł do drugoligowego Çaykur Rizesporu. 7 lipca 2019 opuścił dotychczasowy klub na rzecz stambulskiego Fenerbahçe SK. Transfer kosztował 5,6 miliona euro. 15 września 2020 został piłkarzem rzymskiego S.S. Lazio, który zapłacił kwotę odstępnego w wysokości 17,5 miliona euro. W Serie A zagrał po raz pierwszy 17 października 2020 – miało to miejsce w przegranym 0:3 meczu z UC Sampdoria. Do gry wszedł w 59. minucie, zmieniając Felipe Caicedo.
W reprezentacji Kosowa zadebiutował 9 października 2016 w przegranym 0:3 meczu z Ukrainą. Zdobył w niej 23 bramki, co do dziś jest wynikiem rekordowym.

</doc>
<doc id="4935411" url="https://pl.wikipedia.org/wiki?curid=4935411" title="Skoki do wody na Letnich Igrzyskach Olimpijskich 1928 – skoki z trampoliny mężczyzn">
Skoki do wody na Letnich Igrzyskach Olimpijskich 1928 – skoki z trampoliny mężczyzn

Konkurs skoków do wody z trampoliny 3 m mężczyzn podczas Letnich Igrzyskach Olimpijskich 1928 rozegrany został 9 sierpnia 1928 r.
Wyniki.
Rywalizowano w trzech grupach eliminacyjnych. Z każdej grupy trzech najlepszych skoczków awansowało do finału. Do ustalenia poszczególnych miejsc zastosowano system punkt za miejsce 1 pkt - 1 miejsce, 2 pkt - 2 miejsce itd. (każdy z pięciu sędziów podawał ostateczną kolejności dla zawodników). Zawodnicy z najmniejszą liczbą punktów awansowali do finału.
Finał.
Egipcjanin Farid Simajka miał mniej punktów (za uzyskane miejsca - 13) niż Amerykanin Michael Galitzen (14) ale o kolejności zadecydowała większa liczba wyższych 2 miejsc przyznanych przez sędziów dla Amerykanina (3) niż dla Egipcjanina (2).

</doc>
<doc id="4935416" url="https://pl.wikipedia.org/wiki?curid=4935416" title="Skoki do wody na Letnich Igrzyskach Olimpijskich 1928 – skoki standardowe z wieży mężczyzn">
Skoki do wody na Letnich Igrzyskach Olimpijskich 1928 – skoki standardowe z wieży mężczyzn

Konkurs skoków do wody z 10 m wieży mężczyzn podczas Letnich Igrzyskach Olimpijskich 1928 rozegrany został pomiędzy 9 sierpnia a 11 sierpnia 1928 r.
Wyniki.
Rywalizowano w trzech grupach eliminacyjnych. Z każdej grupy trzech najlepszych skoczków awansowało do finału. Do ustalenia poszczególnych miejsc zastosowano system punkt za miejsce 1 pkt - 1 miejsce, 2 pkt - 2 miejsce itd. (każdy z pięciu sędziów podawał ostateczną kolejności dla zawodników). Zawodnicy z najmniejszą liczbą punktów awansowali do finału.

</doc>
<doc id="4935418" url="https://pl.wikipedia.org/wiki?curid=4935418" title="Monakijskie odznaczenia">
Monakijskie odznaczenia



</doc>
<doc id="4935419" url="https://pl.wikipedia.org/wiki?curid=4935419" title="Skoki do wody na Letnich Igrzyskach Olimpijskich 1928 – skoki z trampoliny kobiet">
Skoki do wody na Letnich Igrzyskach Olimpijskich 1928 – skoki z trampoliny kobiet

Konkurs skoków do wody z trampoliny 3 m kobiet podczas Letnich Igrzyskach Olimpijskich 1928 rozegrany został 9 sierpnia 1928 r.
Wyniki.
Do ustalenia kolejnościmiejsc zastosowano system punkt za miejsce - 1 pkt - 1 miejsce, 2 pkt - 2 miejsce itd. - każdy z pięciu sędziów podawał ostateczną kolejności dla zawodniczek.

</doc>
<doc id="4935421" url="https://pl.wikipedia.org/wiki?curid=4935421" title="Order Zasługi Kulturalnej">
Order Zasługi Kulturalnej



</doc>
<doc id="4935423" url="https://pl.wikipedia.org/wiki?curid=4935423" title="Theresa Weld">
Theresa Weld

Theresa Weld, po mężu Blanchard, następnie Barnes (ur. 21 sierpnia 1893 w Brookline, zm. 12 marca 1978 w Bostonie) – amerykańska łyżwiarka figurowa, startująca w konkurencji solistek i par sportowych z Nathanielem Nilesem. Brązowa medalistka olimpijska z Antwerpii (1920) w konkurencji solistek i uczestniczka igrzysk olimpijskich (1924, 1928), dwukrotna mistrzyni Ameryki Północnej (1923 wśród solistek, 1924 w parach sportowych) oraz 15-krotna mistrzyni Stanów Zjednoczonych (1914, 1920–1924 wśród solistek; 1918–1927 w parach sportowych).
W 1920 roku poślubiła Charlesa Blancharda. W 1923 roku założyła magazyn sportowy "Skating" w którym pracowała do 1963 roku. 
Osiągnięcia.
Pary sportowe.
Z Nathanielem Nilesem

</doc>
<doc id="4935426" url="https://pl.wikipedia.org/wiki?curid=4935426" title="Skoki do wody na Letnich Igrzyskach Olimpijskich 1928 – skoki standardowe z wieży kobiet">
Skoki do wody na Letnich Igrzyskach Olimpijskich 1928 – skoki standardowe z wieży kobiet

Konkurs skoków do wody z 10 m wieży kobiet podczas Letnich Igrzyskach Olimpijskich 1928 rozegrany został 10 - 11 sierpnia 1928 r.
Wyniki.
Rywalizowano w dwóch grupach eliminacyjnych. Z każdej grupy trzy najlepsze zawodniczki awansowały do finału. Do ustalenia poszczególnych miejsc zastosowano system punkt za miejsce 1 pkt - 1 miejsce, 2 pkt - 2 miejsce itd. (każdy z pięciu sędziów podawał ostateczną kolejności dla zawodniczek). Zawodniczki z najmniejszą liczbą punktów awansowały do finału.

</doc>
<doc id="4935429" url="https://pl.wikipedia.org/wiki?curid=4935429" title="Theresa Weld Blanchard">
Theresa Weld Blanchard



</doc>
<doc id="4935431" url="https://pl.wikipedia.org/wiki?curid=4935431" title="Czernidłak podwórzowy">
Czernidłak podwórzowy

Czernidłak podwórzowy, czernidłak domowy ("Coprinellus domesticus" (Bolton) Vilgalys, Hopple &amp; Jacq. Johnson) – gatunek grzybów należący do rodziny kruchaweczkowatych ("Psathyrellaceae").
Systematyka.
Pozycja w klasyfikacji według Index Fungorum: "Coprinellus, Psathyrellaceae, Agaricales, Agaricomycetidae, Agaricomycetes, Agaricomycotina, Basidiomycota, Fungi".
Po raz pierwszy opisał go w 1788 r. James Bolton nadając mu nazwę "Agaricus domesticus". W 1821 r. Samuel Frederick Gray przeniósł go do rodzaju "Coprinus" (czernidłak), a w 2001 r. Vilgalys, Hopple i Jacq. Johnson do rodzaju "Coprinellus".
Polską nazwę czernidlak podwórzowy nadał mu Franciszek Błoński w 1896 r., F. Kwieciński w tym samym roku opisywał go jako czernidłak domowy. Obydwie nazwy są niespójne z obecną nazwą naukową.
Występowanie.
W Polsce jest dość częsty. W piśmiennictwie naukowym podano liczne jego stanowiska. Liczne i bardziej aktualne stanowiska podaje internetowy atlas grzybów. Jest w nim zaliczony do listy gatunków zagrożonych i wartych objęcia ochroną.
Saprotrof. Występuje w lasach, zaroślach, parkach i ogrodach na butwiejącym drewnie i butwiejących liściach. Owocniki zazwyczaj od maja do września.

</doc>
<doc id="4935433" url="https://pl.wikipedia.org/wiki?curid=4935433" title="Nancy Ludington Graham">
Nancy Ludington Graham



</doc>
<doc id="4935434" url="https://pl.wikipedia.org/wiki?curid=4935434" title="Gogowo">
Gogowo

Gogowo (; ) – wieś na Białorusi, w obwodzie witebskim, w rejonie postawskim, w sielsowiecie Juńki.
Historia.
W czasach zaborów wieś w granicach Imperium Rosyjskiego.
W dwudziestoleciu międzywojennym wieś leżała w Polsce, w województwie wileńskim, w powiecie duniłowickim (od 1926 postawskim), w gminie Mańkowicze (od 1927 gmina Hruzdowo).
Według Powszechnego Spisu Ludności z 1921 roku zamieszkiwały tu 83 osoby, 74 było wyznania prawosławnego a 9 prawosławnego. Jednocześnie wszyscy mieszkańcy zadeklarowali polską przynależność narodową. Było tu 13 budynków mieszkalnych. W 1931 w 13 domach zamieszkiwało 77 osób.
Miejscowość należała do parafii rzymskokatolickiej w Hruzdowie i prawosławnej w Mańkowiczach. Podlegała pod Sąd Grodzki w Postawach i Okręgowy w Wilnie; właściwy urząd pocztowy mieścił się w Mańkowiczach.

</doc>
<doc id="4935441" url="https://pl.wikipedia.org/wiki?curid=4935441" title="Sarańsk (okręg miejski)">
Sarańsk (okręg miejski)

Sarańsk (, , ) – okręg miejski, jednostka administracyjna wchodząca w skład Republiki Mordowii w Rosji.
W jego granicach usytuowane są m.in. miejscowości: "Sarańsk" (centrum administracyjne okręgu), "Goriajnowka", "Zykowo", "Łuchowka", "Makarowka", "Napolna Tawła", "Nikołajewka", "Jałga", "Gribojedowo", "Dobrowolnyj", "Iwanowka", "Kulikowka", "Monastyrskoje", "Oziornyj", "Polanki", "Puszkino", "Taniejewka".

</doc>
<doc id="4935442" url="https://pl.wikipedia.org/wiki?curid=4935442" title="Sztandar Prezydenta Republiki Słowackiej">
Sztandar Prezydenta Republiki Słowackiej

Sztandar Prezydenta Republiki Słowackiej () – symbol urzędu prezydenta Słowacji. Jest nim kwadratowy płat tkaniny barwy czerwonej z wizerunkiem godła państwowego obramowany trójkolorowymi pasami w skos. Sztandarem prezydenta oznacza się stałą i czasową siedzibę prezydenta. Przysługuje również osobom czasowo pełniącym obowiązki.
Historia.
Pierwszy sztandar prezydenta Słowacji został wprowadzony w okresie prezydentury Jozefa Tiso ustawą nr 263 z dnia 19 października 1939 o Sztandarze Prezydenta Republiki Słowackiej. Zgodnie z nią sztandar był płatem białej tkaniny z wyhaftowanym pośrodku herbem państwowym. Pod nim umieszczony był złoty napis VERNÍ SEBE SVORNE NAPRED ("Wierni sobie zgodnie naprzód"). W każdym narożniku znajdowała się heraldyczna róża przecięte złotymi strzałami, których groty wskazywały górny róg przy drzewcach. Na każdym boku pomiędzy różami znajdowały się trzy czerwone podwójne krzyże z ramionami równej długości. Całość ozdobiona jest złotymi obszyciami oraz niebieską wstążką układającą się w kształt równoramiennego krzyża. Róże w narożnikach zostały zapożyczone z herbu Rużomberku, zaś dewiza była osobistym mottem Jozefa Tiso. Sztandar przestał być używany z chwilą likwidacji państwa 8 maja 1945 roku.
Po ponownym utworzeniu Republiki Słowackiej 1 stycznia 1993 roku Rada Narodowa 19 stycznia przyjęła ustawę wprowadzającą na nowo sztandar prezydenta według nowego wzoru.
Swoje sztandary mieli również Prezydenci Czechosłowacji w latach 1918–1939 i 1945–1960, w latach 1960–1990 oraz w latach 1990–1992, w których wykorzystane były symbole Słowacji.
Opis.
Wygląd sztandaru reguluje § 2 ust. 1 ustawy o sztandarze Prezydenta Republiki Słowackiej z 1993 roku.
Wykorzystanie.
Sztandar Prezydenta wykorzystywany jest do oznaczenia siedziby stałej i czasowej prezydenta. Sztandar wykorzystywany jest też przy wykonywaniu obowiązków przez prezydenta. Podczas przyjmowania oficjalnych wizyt przez prezydenta jeden z pocztów sztandarowych wystawianych przez prezydencką Straż Honorową asystuje właśnie temu sztandarowi. Jest on też elementem logo prezydenta i jego kancelarii.

</doc>
<doc id="4935444" url="https://pl.wikipedia.org/wiki?curid=4935444" title="Horawa">
Horawa

Horawa – dawny zaścianek. Tereny na których leżał znajdują się obecnie na Białorusi, w obwodzie mińskim, w rejonie postawskim, w sielsowiecie Juńki.
Historia.
W czasach zaborów w granicach Imperium Rosyjskiego.
W dwudziestoleciu międzywojennym zaścianek leżał w Polsce, w województwie wileńskim, w powiecie duniłowickim (od 1926 postawskim), w gminie Mańkowicze (od 1927 gmina Hruzdowo).
Według Powszechnego Spisu Ludności z 1921 roku zamieszkiwało tu 12 osób, wszystkie były wyznania rzymskokatolickiego i zadeklarowały polską przynależność narodową. Był tu 1 budynek mieszkalny. W 1931 w 1 domu zamieszkiwało 5 osób.
Miejscowość należała do parafii rzymskokatolickiej i prawosławnej w Hruzdowie. Podlegała pod Sąd Grodzki w Postawach i Okręgowy w Wilnie; właściwy urząd pocztowy mieścił się w Hruzdowie.

</doc>
<doc id="4935449" url="https://pl.wikipedia.org/wiki?curid=4935449" title="Hana Mašková">
Hana Mašková

Hana Mašková (ur. 26 września 1949 w Pradze, zm. 31 marca 1972 w Vouvray) – czeska łyżwiarka figurowa reprezentująca Czechosłowację, startująca w konkurencji solistek. Brązowa medalistka olimpijska z Grenoble (1968) i uczestniczka igrzysk olimpijskich (1964), dwukrotna brązowa medalistka mistrzostw świata (1967, 1968), mistrzyni (1968) i dwukrotna wicemistrzyni Europy (1967, 1969), 5-krotna mistrzyni Czechosłowacji (1965–1969).
Zginęła w wypadku samochodowym w wiosce Vouvray w drodze z Tours do Poitiers. Mašková kierując pod wpływem alkoholu straciła kontrolę nad autem i uderzyła w samochód wojskowy. Zginęła na miejscu w wieku 22 lat.

</doc>
<doc id="4935452" url="https://pl.wikipedia.org/wiki?curid=4935452" title="YNW Melly">
YNW Melly

YNW Melly (właściwie Jamell Maurice Demons, ur. 1 maja 1999 w Gifford na Florydzie) – amerykański raper, piosenkarz i autor tekstów. Najbardziej znany jest z „Murder on My Mind”, „Mixed Personalities” , „Suicidal” i "223's". 22 listopada 2019 roku wydał swój debiutancki album, „Melly vs. Melvin”.
W lutym 2019 roku został aresztowany i oskarżony o podwójne morderstwo dwóch członków hiphopowego kolektywu YNW (Young N***a World), za co grozi mu dożywocie lub kara śmierci. Jest również podejrzanym o zabójstwo zastępcy szeryfa w Gifford w 2017 roku. Demons nie przyznał się do zarzutów i oczekuje na proces.
Wczesne Życie.
YNW Melly urodził się 1 maja 1999 roku w Gifford na Florydzie. Jamie Demons-King – jego matka miała 14 lat, kiedy zaszła w ciążę, urodziła go będąc w dziewiątej klasie, po czym samotnie go wychowywała. Raper Donte "Tha Gift" Taylor twierdzi, że jest ojcem YNW Melly'ego. Gdy przeprowadzili się do biedniejszej części Gifford, jego matka miała problemy z opłaceniem mieszkania i środków pierwszej potrzeby. Demons w młodym wieku dołączył do gangu Bloods. Gdy miał 15 lat zaczął publikować swoje piosenki na SoundCloud. Pod koniec 2015 roku został aresztowany za strzelanie do grupy uczniów w pobliżu Vero Beach High School, a następnie skazany za pobicie, publiczne strzelanie z broni palnej i dwa zarzuty napadu kwalifikowanego, spędził kilka miesięcy w więzieniu.
Kariera.
2016–2018: Początki i debiutanckie projekty
W 2016 roku Demons przyjął pseudonim sceniczny YNW Melly. YNW to skrót od „Young Nigga World” lub „Young New Wave”, kolektywu hip-hopowego, w skład którego wchodzili Demons, Anthony „YNW SakChaser” Williams, Christopher „YNW Juvy” Thomas Jr. i Cortlen "YNW Bortlen" Henry.
Pod koniec 2017 roku, jeszcze w więzieniu, Demons wydał swój pierwszy projekt, EP o nazwie Collect Call, który zawierał gościnne występy wielu znanych artystów, w tym Lil B i Johna Wicksa. W 2018 roku wydał singiel „Virtual (Blue Balenciagas)”, „Melly the Menace” i „Slang That Iron”. Inne single to „4 Real”, „Butter Pecan” i „Medium Fries”.
W sierpniu 2018 roku Demons wydał swój debiutancki mixtape „I Am You”, który później pojawił się na liście Billboard 200 pod numerem 192.
2019 – obecnie: Drugi mixtape i debiutancki album studyjny
17 stycznia 2019 roku, podczas pobytu w więzieniu, Demons wydał „We All Shine”, swój drugi komercyjny mixtape, składający się z 16 utworów. 
Projekt obejmował współpracę z Kanye Westem i Fredo Bangem. Teledysk do „Mixed Personalities” z udziałem Westa został wydany wraz z albumem.
Od marca 2019 roku Demons zgromadził ponad 200 milionów odsłuchań na Spotify z ponad 10 milionami słuchaczy miesięcznie. Jego najczęściej odtwarzaną piosenką był „Murder on My Mind”, która została pierwotnie wydana jako singiel, zanim została dodana do „I Am You”.
22 listopada 2019 roku Demons wydał swój debiutancki album studyjny „Melly vs. Melvin”. Zadebiutował na ósmym miejscu listy Billboard 200. Album zawierał nagrany z udziałem 9lokkNine singiel "223's", który zadebiutował na 34 miejscu listy Billboard Hot 100.
13 marca 2020 roku Demons wydał remix swojego utworu „Suicidal” z udziałem rapera Juice'a WRLD'a. Piosenka osiągnęła 20 miejsce na liście Hot 100.
Problemy prawne.
Demons został aresztowany 30 czerwca 2018 r. W Fort Myers na Florydzie za posiadanie marihuany, posiadanie broni i amunicji. Ponownie aresztowano go 3 stycznia 2019 roku w Fort Myers za posiadanie marihuany.
12 lutego 2019 roku Demons został oskarżony o dwa morderstwa pierwszego stopnia w związku ze śmiercią dwóch członków YNW jego bliskich przyjaciół, raperów Anthony'ego Williamsa i Christophera Thomasa Jr w wyniku strzelaniny w Fort Lauderdale w październiku 2018 roku. Zdaniem prokuratora Demons spiskował z innym raperem YNW Cortlenem Henrym, by zainscenizować podwójne morderstwo Williamsa i Thomasa Jr. i sprawić, by wyglądało na to, że zostali śmiertelnie ranni podczas strzelaniny z konkurencyjnym gangiem. Henry rzekomo zawiózł ofiary do szpitala, gdzie później zmarły.
Ubiegał się o wcześniejsze zwolnienie z więzienia z powodu problemów zdrowotnych, ponieważ 6ix9ine został zwolniony z więzienia z powodu astmy i zapalenia oskrzeli. 14 kwietnia jego wniosek został odrzucony.
Życie prywatne.
Posiada młodszego brata YNW BSlime, który również jest raperem.

</doc>
<doc id="4935453" url="https://pl.wikipedia.org/wiki?curid=4935453" title="Maja Manołowa">
Maja Manołowa

Maja Bożidarowa Manołowa, bułg. Мая Божидарова Манолова (ur. 4 maja 1965 w Kiustendile) – bułgarska polityk i prawniczka, posłanka do Zgromadzenia Narodowego, w latach 2015–2019 rzecznik praw obywatelskich.
Życiorys.
W 1988 ukończyła studia na jednej z moskiewskich uczelni. Później kształciła się na Uniwersytecie Gospodarki Narodowej i Światowej w Sofii, gdzie uzyskała magisterium z ekonomii (1994) oraz prawa (1996). Na początku lat 90. pracowała jako nauczycielka, następnie od 1991 do 1998 zajmowała stanowiska menedżerskie w dwóch przedsiębiorstwach. W 1998 podjęła praktykę w zawodzie adwokata w rodzinnej miejscowości.
W 1989 wstąpiła do Bułgarskiej Partii Komunistycznej, przekształconej wkrótce w Bułgarską Partię Socjalistyczną. W 2005 po raz pierwszy uzyskała mandat deputowanej do Zgromadzenia Narodowego. Z powodzeniem ubiegała się o reelekcję w wyborach w 2009, 2013 i 2014. W latach 2013–2014 pełniła funkcję wiceprzewodniczącej bułgarskiego parlamentu 42. kadencji.
W 2015 wybrana na rzecznika praw obywatelskich, w konsekwencji wystąpiła z partii. Urząd objęła w październiku tegoż roku. Złożyła rezygnację we wrześniu 2019, motywując to m.in. względami politycznymi. Kandydowała następnie w 2019 na burmistrza Sofii, przegrywając w drugiej turze głosowania z Jordanką Fandykową z partii GERB. Zainicjowała później utworzenie nowego ogólnokrajowego ruchu politycznego pod nazwą Izprawi se.BG. W kwietniu i lipcu 2021 z ramienia kierowanej przez siebie koalicji wybierana na deputowaną 45. i 46. kadencji.
Dwukrotnie zamężna; w 2016 jej drugim mężem został polityk Angeł Najdenow.

</doc>
<doc id="4935461" url="https://pl.wikipedia.org/wiki?curid=4935461" title="Hinde Bergner">
Hinde Bergner

Hinde Bergner (jid. הינדא בערגנער, z domu Rosenblatt, ur. 10 października 1870 roku w Radymnie, zm. w 1942 roku w obozie zagłady w Bełżcu) – pisarka żydowska o polskich korzeniach, ofiara holokaustu, matka Melecha Rawicza. 
Dzieciństwo i lata młodzieńcze.
Hinde Rosenblatt urodziła się w Radymnie (w 1870 roku miasto należało do Austro-Węgier) w rodzinie chasydzkiej. Jej rodzicami byli: Bluma Rosenblatt (z domu Frajfeld) i Józef Rosenblatt. Miała pięcioro rodzeństwa. 
Ojciec był właścicielem lokalnego spichlerza. Hinde pomagała mu w prowadzeniu ksiąg rachunkowych. Pobierała edukację domową. Na jej prośbę ojciec zatrudnił nauczycieli, którzy uczyli ją między innymi języka niemieckiego i polskiego. 
Rodzina.
W 1891 roku Hinde wyszła za mąż za Efraima Bergnera i przyjęła jego nazwisko. W czasie I wojny światowej rodzina spędziła trzy lata w Wiedniu, następnie wróciła do Radymna. 
Miała trzech synów: 
Losy wojenne.
Efraim Bergner zmarł w 1939 roku. Po zajęciu Radymna przez wojska niemieckie Hinde uciekła do Związku Radzieckiego, na teren dzisiejszej Ukrainy Wschodniej. Mieszkała w Rawie Ruskiej, a następnie w Przemyślu. Po ataku Niemiec na Związek Radziecki za pomocą Czerwonego Krzyża skontaktowała się z synami i poprosiła ich o pomoc. 
Jej dokładne losy wojenne nie są znane, podobnie jak data śmierci. Ostatni kontakt Hildy z rodziną miał miejsce w sierpniu 1942 roku. Zginęła w obozie zagłady w Bełżcu. 
Twórczość.
W 1937 roku zaczęła pisać wspomnienia zatytułowane „In di lange winternecht: miszpoche zichrojnes” („W długie zimowe noce: wspomnienia rodzinne”). Utwór dokumentuje życie społeczne w Galicji pod koniec XIX wieku, jest uznawany za ważne źródło historyczne w zakresie badań nad historią kobiet żydowskich. Stanowi jedno z nielicznych zachowanych wspomnień, dotyczących tradycyjnych rodzin żydowskich, opowiedzianych z perspektywy kobiety. Został spisany w języku jidysz. Hinde Bergner porusza kwestie takie jak: wykształcenie kobiet, relacje międzykulturowe, obyczaje życia codziennego, w tym zwyczaje związane ze swataniem dziewcząt, ślubem, sposobem ubierania. 
Po raz pierwszy wspomnienia zatytułowane „In the long winter nights, family memoirs from a town in Galicia, 1870-1900” zostały wydane w 1946 roku w Montrealu, przez synów autorki Zacharaiasza i Hersta. 
W 2005 roku publikacja (opatrzona tytułem „On Long Winter Nights. Memoirs of a Jewish Family in a Galician Township, 1870-1900”) została wydana przez Centrum Studiów Judaistycznych Uniwersytetu Harvarda. 
Wspomnienia Bergner nie zostały ukończone. Pracę nad książką przerwała II wojna światowa i śmierć autorki w obozie zagłady w Bełżcu. 

</doc>
<doc id="4935465" url="https://pl.wikipedia.org/wiki?curid=4935465" title="José Cardona">
José Cardona

José Enrique „Coneja” Cardona Gutiérrez (ur. 27 lutego 1939 w El Bejuco, zm. 30 stycznia 2013 w San Pedro Suli) – honduraski piłkarz z obywatelstwem hiszpańskim występujący na pozycji prawego skrzydłowego, reprezentant kraju. Jest uznawany za jednego z najwybitniejszych piłkarzy w historii Hondurasu i Ameryki Centralnej.
Karierę rozpoczął w rodzinnym Hondurasie, gdzie w wieku 17 lat w barwach Club Hibueras zdobył mistrzostwo kraju i tytuł króla strzelców ligi. W 1957 roku przeszedł do portugalskiego Lusitano GC, zostając pierwszym w historii honduraskim piłkarzem w klubie z Europy. W 1958 roku trafił do Hiszpanii, gdzie spędził 12 lat. Przez 6 sezonów występował w Elche CF, z którym w 1959 roku po raz pierwszy w dziejach klubu awansował do Primera División, a sam został królem strzelców drugiej ligi hiszpańskiej. Ustanowił wówczas wciąż niepobity rekord pod względem liczby bramek strzelonych przez piłkarza z Hondurasu w jednym sezonie ligi europejskiej (23 gole). Jego bramka w meczu z Barceloną (2:1) dała zespołowi Elche pierwsze zwycięstwo w Primera División. Łącznie zdobył dla Elche 52 gole.
W 1964 roku został piłkarzem Atlético Madryt, w którym również grał przez 6 sezonów. Zdobył z nim dwa tytuły mistrza Hiszpanii (1965/1966, 1969/1970) oraz puchar Hiszpanii (1964/1965). W finale pucharu z Realem Saragossa (1:0) strzelił zwycięskiego gola. Jest jedynym Honduraninem, który zdobył piłkarskie mistrzostwo Hiszpanii. Jako pierwszy Honduranin wystąpił i zdobył bramkę w rozgrywkach Ligi Mistrzów UEFA. Zagrał również w trzech edycjach Pucharu Miast Targowych oraz w jednej Pucharu Zdobywców Pucharów. Jako jedyny w historii piłkarz z Hondurasu dotarł do półfinału rozgrywek europejskich. Jest autorem ostatniego gola na madryckim Estadio Metropolitano oraz pierwszego gola w derbach Madrytu rozgrywanych na Estadio Vicente Calderón. W barwach Atlético strzelił 42 gole. Karierę piłkarską zakończył w honduraskim Real CD España.
W 1961 roku otrzymał hiszpańskie obywatelstwo i został powołany do wstępnej kadry reprezentacji Hiszpanii na mistrzostwa świata w Chile. W 1969 roku w barwach reprezentacji Hondurasu wystąpił w trzech spotkaniach z Salwadorem w eliminacjach do mistrzostw świata w Meksyku. Nastroje społeczne towarzyszące tym meczom były bezpośrednią przyczyną wybuchu wojny futbolowej.
Początki.
Cardona był synem José de la Cruza Cardony i Petrony Gutiérrez. Jego ojciec był robotnikiem kolejowym, a w podróżach służbowych towarzyszyła mu matka Cardony, dorabiając poprzez sprzedawanie jedzenia na miejscu robót. Cardona urodził się we wsi El Bejuco, gdzie akurat przebywali jego rodzice, a wychowywał się w miejscowości La Lima w departamencie Cortés, kilka kilometrów od San Pedro Suli, na osiedlu Barrio Los Pinos. Dorastał w skromnych warunkach materialnych. Ze względu na nieobecność ojca musiał w młodym wieku przejąć obowiązek opieki nad czwórką swojego rodzeństwa (w tym nad siostrami Emmą, Irmą i Miriam). Był opisywany jako drobny i małomówny chłopiec.
Od najmłodszych lat Cardona grał w piłkę nożną na ulicach La Limy, lokalnym boisku Campo El Tamarindo i okolicznych plantacjach bananów. Według opowieści przytaczanej przez jego matkę, nauczył się chodzić już w wieku sześciu miesięcy i niemal od razu zaczął biegać za piłką. Już jako siedmiolatek znacznie wyróżniał się umiejętnościami na tle równieśników. W dzieciństwie grał głównie boso – gdy zmęczył się kopaniem piłki prawą nogą, zaczynał grać lewą, dzięki czemu w młodym wieku stał się obunożnym zawodnikiem. Jego matka była początkowo przeciwna karierze piłkarskiej syna i wolała, by został on rolnikiem. Za jej namową przez dwa lata studiował agronomię na rolniczej uczelni Universidad Zamorano.
W dzieciństwie do Cardony przylgnął przydomek „Coneja” (hiszp. „Królica”). Istnieje kilka wersji genezy tego pseudonimu. Najczęściej spotykana w honduraskich i hiszpańskich mediach wskazuje na jego styl gry, charakteryzujący się szybkością i nieuchwytnością dla rywali. Skłaniał się do niej sam zawodnik. W jednym z wywiadów wspominał jednak, że przydomek w oryginalnej wersji „Conejo” (hiszp. „Królik”) wymyślił jeden z kolegów podczas wspólnej zabawy w policjantów i złodziei, widząc ruchliwość Cardony. Wobec sprzeciwu Cardony, który wolał być nazywany „Liebre” (hiszp. „Zając”), pozostano przy kompromisowej wersji „Coneja”. Pseudonimu „Coneja” używano wobec piłkarza głównie w Hondurasie, natomiast w Hiszpanii częściej określano go jako „Indio” (hiszp. „Indianin”), ze względu na metyskie pochodzenie.
Kariera klubowa.
Hibueras i España (1955–1957).
Jako nastolatek Cardona dołączył do miejscowego zespołu CD Hibueras de La Lima. Za pośrednictwem tego klubu znalazł swoją pierwszą płatną pracę, w której zarabiał 125 lempiras miesięcznie (ok. 2,5 euro). W sezonie 1955/1956 (rozgrywanym od października 1955 do grudnia 1956) wywalczył z Hibueras mistrzostwo Hondurasu, pokonując w finale Olimpię i został królem strzelców ligi honduraskiej, mając 17 lat. Tytuły te nie są jednak w pełni uznawane, gdyż Liga Nacional de Honduras powstała oficjalnie dopiero w 1964 roku.
W lutym 1957 Cardona przystąpił do kolejnego sezonu w barwach klubu CD España z San Pedro Suli (obecnie Real CD España). Nie dokończył jednak rozgrywek ze względu na transfer do Europy.
Lusitano (1957–1958).
W lipcu 1957 Cardona razem ze swoim rodakiem Wilfredo Garcíą został zawodnikiem portugalskiego Lusitano GC. Trenerem Lusitano był wówczas Brazylijczyk Otto Bumbel, który wcześniej prowadził reprezentację Hondurasu. Priorytetem klubu było pozyskanie Garcíi (najlepszego wówczas środkowego obrońcy w Hondurasie), a mniej znanego Bumbelowi Cardonę ściągnięto dodatkowo, jako ówczesnego króla strzelców honduraskich rozgrywek. Zawodnik podpisał z klubem z Évory kontrakt in blanco, mający obowiązywać przez dwa lata. W zamian za jego kartę zawodniczą Hibueras otrzymał kwotę 500 dolarów. Cardona i García zostali tym samym pierwszymi w historii honduraskimi piłkarzami w Europie.
Cardona przyleciał do Portugalii w dniu 17 lipca 1957. W Primeira Divisão zadebiutował 8 września 1957 w przegranym 0:1 wyjazdowym spotkaniu 1. kolejki ze Sportingiem Braga, zaś tydzień później w meczu z Belenenses (3:2) obejrzał czerwoną kartkę. Pierwszego gola w lidze portugalskiej strzelił 10 listopada w domowym meczu 10. kolejki z Barreirense (3:1). Później zdobył jeszcze po bramce w 14. kolejce ze Sportingiem Braga (3:2) i 23. kolejce z Barreirense (2:2). Na koniec sezonu 1957/1958 zajął z Lusitano szóste miejsce w lidze.
Elche (1958–1964).
Latem 1958 Cardona wraz z Lusitano udał się na przedsezonowe zgrupowanie do Walencji. Jego drużyna rozegrała tam mecz towarzyski z beniaminkiem drugiej ligi hiszpańskiej, Elche CF. Po zakończeniu meczu prezydent Elche, José Esquitino, zapytał trenera Césara, który z zawodników Lusitano zrobił na nim największe wrażenie. Ten wskazał Cardonę. Elche rozpoczęło negocjacje z portugalskim klubem, pozyskując ostatecznie Honduranina za sumę 200 000 peset. Kwota transferu robiła w tamtych czasach wielkie wrażenie – sam prezydent Esquitino nazwał ją „szaloną”. Według innej, rzadziej przytaczanej wersji, Cardonę z Lusitano pozyskał bezpośrednio klub Valencia CF, lecz wobec pełnego limitu obcokrajowców w zespole oddał go do drugoligowego Elche.
Cardona zadebiutował w Segunda División 21 września 1958 w wygranym 4:1 wyjazdowym spotkaniu 2. kolejki z Eldense. Strzelił wówczas dwa gole dla swojej drużyny. Niedługo potem do Elche dołączył jego rodak, Carlos Suazo. Cardona zanotował świetne wejście do nowego klubu; w pierwszych 5 meczach zdobył aż 9 bramek. Swój debiutancki sezon 1958/1959 zakończył z 23 golami na koncie, co dało mu tytuł króla strzelców grupy południowej (król strzelców grupy północnej, Delio Morollón, miał jednego gola mniej). Jest tym samym jedynym w historii piłkarzem z Ameryki Centralnej, który został królem strzelców w Hiszpanii. Żaden Honduranin nie zdobył również więcej bramek w jednym sezonie ligi europejskiej. Cardona otrzymał wówczas nagrodę Trofeo Malavella, przyznawaną corocznie najlepszemu strzelcowi wśród klubów z prowincji Alicante. Równolegle do tytułu 19-letniego Honduranina w drugiej lidze, królem strzelców Primera División został Alfredo Di Stéfano, co Cardona określał jako swój powód do dumy. W omawianym sezonie zanotował dwa hat tricki – w 5. kolejce z Atlético Ceuta (6:0) i 12. kolejce z Jaén (4:4). Strzelił również gola w meczu ostatniej, 30. kolejki z Tenerife (3:0), który przypieczętował pierwszy w historii awans Elche do najwyższej klasy rozgrywkowej.
W Primera División Cardona zadebiutował 13 września 1959 na Estadio Carlos Tartiere w zremisowanym 1:1 meczu wyjazdowym 1. kolejki z Realem Oviedo. Pierwszego gola zdobył już tydzień później, 20 września na Campo de Altabix w meczu z Barceloną (2:1), pokonując bramkarza Antonio Ramalletsa. Jego bramka zapewniła Elche pierwsze zwycięstwo w Primera División w historii klubu. W sezonie 1959/1960 rozegrał 15 meczów (3 gole), lecz w rozgrywkach 1960/1961 z nieznanych przyczyn ani razu nie pojawił się na boisku. Spekuluje się, że mogła mieć na to wpływ zmiana trenera (Césara zastąpił Antonio Barrios).
W tamtym czasie zawodnikowi doradzano przyjęcie obywatelstwa Hiszpanii, by nie wliczał się on do ligowego limitu obcokrajowców (pierwszoligowe kluby hiszpańskie mogły wówczas wystawiać tylko dwóch piłkarzy zza granicy, a drugoligowe – jednego). Cardona ze względu na przywiązanie do Hondurasu odnosił się do tego pomysłu niechętnie, jednak ostatecznie w sierpniu 1961 przyjął hiszpańskie obywatelstwo. 8 października 1961 w spotkaniu z Españolem (6:2) Cardona zdobył gola numer 100 w historii występów Elche w Primera División.
Cardona stworzył w zespole Elche tercet ofensywny z pochodzącymi z Paragwaju Juanem Romero i Cayetano Ré, uznawany za czołowy w lidze hiszpańskiej. W sezonie 1961/1962 trzej Latynosi zdobyli łącznie dla Elche aż 37 ligowych goli, a 44 po uwzględnieniu również krajowego pucharu (Romero – 22, Cardona – 14, Ré – 8). Przez większość sezonu 1962/1963 piłkarzy z Campo de Altabix prowadził Otto Bumbel, a więc trener, który ściągał Cardonę do Europy. 19 maja 1963 Cardona otrzymał drugą, a zarazem ostatnią czerwoną kartkę w karierze, w rewanżu 1/8 finału krajowego pucharu z Barceloną (1:4), wcześniej zdobywając w tym meczu gola. 
Ostatnim sezonem Honduranina w Elche był 1963/1964, podczas którego jego drużyna uplasowała się na piątym miejscu w tabeli – jest to najwyższa pozycja w historii klubu. Współtworzył wówczas skuteczny kwintet ofensywnych zawodników, określany przez hiszpańską prasę CLERO od pierwszych liter ich nazwisk (Cardona, Juan Carlos Lezcano, Eulogio, Juan Romero, Antonio Oviedo). Ostatni mecz ligowy dla Elche rozegrał 29 marca 1964 z Sevillą (0:1).
Jako zawodnik Elche Cardona został pierwszym Honduraninem, który strzelił gole wszystkim klubom hiszpańskiej „wielkiej trójki” – Barcelonie (2:1, 20 września 1959, liga), Realowi Madryt (3:4, 5 kwietnia 1962, puchar) i Atlético Madryt (1:1, 6 kwietnia 1963, liga). Jego osiągnięcie powtórzył 22 lata później José Roberto Figueroa, grając w Realu Murcia.
W sumie Cardona reprezentował barwy Elche przez sześć sezonów (z czego pięć w pierwszej lidze). We wszystkich rozgrywkach wystąpił w 123 meczach i zdobył 52 gole. Jest ósmym najlepszym strzelcem w historii klubu ogółem, a trzecim najlepszym pochodzącym zza granicy (po Juanie Romero i Juanie Gómezie Voglino).
Atlético Madryt (1964–1970).
W kwietniu 1964 25-letni Cardona przeszedł do Atlético Madryt za kwotę 15 000 000 peset (określaną w mediach jako „astronomiczna”). Dołączył do stołecznego zespołu już po zakończeniu rozgrywek ligowych (ostatnią kolejkę rozegrano w marcu), lecz przed decydującymi meczami w pucharze Hiszpanii – Copa del Generalísimo (obecnie Puchar Króla). W Atlético zadebiutował 3 maja 1964 w pierwszym meczu 1/16 finału krajowego pucharu z Málagą (2:0), zaś premierowego gola zdobył 17 maja w pierwszym meczu 1/8 finału z Celtą (1:2). W sezonie 1963/1964 doszedł ostatecznie z Atlético do finału Copa del Generalísimo, rozgrywając wszystkie 10 meczów i strzelił jeszcze dwa gole – w półfinałowym rewanżu z Valencią (3:1), a także w przegranym meczu finałowym z Realem Saragossa (1:2).
W sierpniu 1964 nowym trenerem Atlético został Otto Bumbel, wcześniej prowadzący Cardonę w Lusitano i Elche. W sezonie 1964/1965 zdobył z madryckim zespołem wicemistrzostwo Hiszpanii; rozegrał wówczas 19 ligowych meczów, w których strzelił 8 goli, dzięki czemu został trzecim najskuteczniejszym piłkarzem Atlético po Luisie Aragonésie (19 goli) i Mendonçy (13 goli). Najlepszym strzelcem zespołu został natomiast w Copa del Generalísimo, kiedy w 8 spotkaniach zdobył aż 7 goli – między innymi w rewanżu 1/8 finału w derbach Madrytu z Realem Madryt (4:0), a także trzy bramki w pierwszym meczu półfinałowym z Realem Sociedad (8:1). W finale, rozegranym 25 lipca 1965 na Estadio Santiago Bernabéu, gracze Atlético podobnie jak rok wcześniej zmierzyli się z Realem Saragossa. Trener Bumbel zdecydował się wystawić wówczas Cardonę kosztem największej gwiazdy drużyny, Luisa Aragonésa. Honduranin strzelił jedynego gola w finale, po dobitce strzału Adelardo Rodrígueza, a Atlético zdobyło puchar Hiszpanii.
W tym samym sezonie Cardona wziął udział w swoich pierwszych rozgrywkach międzynarodowych, Pucharze Miast Targowych. Na arenie międzynarodowej zadebiutował 30 września 1964 na Stade des Charmilles w pierwszym meczu 1/32 finału ze szwajcarskim Servette (2:2). Ogółem w tamtej edycji Pucharu Miast Targowych rozegrał 7 spotkań i zdobył bramkę w pierwszym meczu 1/16 finału z irlandzkim Shelbourne (1:0). Gracze Atlético odpadli z rozgrywek w półfinale z Juventusem, a Cardona wystąpił we wszystkich trzech meczach przeciwko Włochom. Pozostaje tym samym jedynym piłkarzem z Hondurasu, który zdołał dotrzeć do półfinału europejskich pucharów.
Cardona rywalizował wówczas o miejsce w składzie z doświadczonym Enrique Collarem, którego w dłuższej perspektywie miał zastąpić. Przez pierwszy rok był czołowym piłkarzem Atlético, lecz następnie z sezonu na sezon coraz bardziej tracił pozycję na rzecz Collara, określanego przez hiszpańskie media mianem „wiecznie młodego”. W sezonie 1955/1956 zdobył z Atlético mistrzostwo Hiszpanii (piąte w historii klubu i pierwsze od 15 lat), zostając pierwszym i jak dotąd jedynym Honduraninem, który tego dokonał. Nie był jednak pierwszoplanową postacią w taktyce trenera Domèneca Balmanyi i rozegrał tylko 10 meczów. W mistrzowskim sezonie zdobył 4 gole – w 1. kolejce z Realem Saragossa (2:2), w 5. kolejce z Atlético Bilbao (2:0), w 20. kolejce ponownie z Atlético Bilbao (1:0) i w 26. kolejce z Pontevedrą (4:0). Zagrał również w 3 spotkaniach (na 6 możliwych) w międzynarodowych rozgrywkach Pucharu Zdobywców Pucharów, z których Atlético odpadło w ćwierćfinale z Borussią Dortmund. Honduranin nie wystąpił jednak w dwumeczu z niemieckim rywalem.
Cardona jest ostatnim strzelcem gola w oficjalnym meczu na Estadio Metropolitano; miało to miejsce 7 maja 1966 w pierwszym meczu ćwierćfinałowym Copa del Generalísimo z Atlético Bilbao (1:0). Niedługo potem obiekt został wyburzony, a Atlético Madryt przeniosło się na Estadio Manzanares (później przemianowany na Estadio Vicente Calderón).
Po zakończeniu sezonu Cardona gościnnie dołączył do zespołu Valencia CF, z którym wyleciał na tourneé do Meksyku. 31 maja 1966 strzelił gola dla Valencii w meczu towarzyskim z meksykańskim Atlante (3:0), rozegranym na otwartym kilka dni wcześniej stutysięczniku Estadio Azteca. Była to pierwsza bramka zdobyta na tym obiekcie w porze nocnej (zainaugurowano wówczas sztuczne oświetlenie), co zostało uhonorowane pamiątkową tablicą. Po spotkaniu wraz z resztą piłkarzy Valencii wziął udział w bankiecie, na którym był obecny między innymi aktor Cantinflas. Jak wspominał po latach Cardona, w pewnym momencie jeden z meksykańskich uczestników przyjęcia zwrócił się do niego słowami:
21 czerwca 1966 Cardona w barwach Atlético zagrał na Estadio Santiago Bernabéu w meczu towarzyskim z reprezentacją Brazylii (3:5), przygotowującą się wówczas do występu na mistrzostwach świata w Anglii. Pokonał w tym meczu golkipera rywali, Gilmara i dzięki temu został pierwszym Honduraninem, który zdobył gola w meczu z reprezentacją Brazylii. Cardona wspominał po latach, że po zakończeniu spotkania podszedł do niego napastnik rywali Pelé (który strzelił w tym meczu trzy gole), pogratulował mu kariery w Europie i nazwał go „gwiazdą”.
W kolejnym sezonie Cardona został pierwszym Honduraninem, który wystąpił w rozgrywkach Ligi Mistrzów UEFA (wówczas noszących nazwę Pucharu Europy). Zadebiutował w nich 28 września 1966 na Malmö Stadion w wygranym 2:0 pierwszym meczu pierwszej rundy ze szwedzkim Malmö FF. Strzelił w tym spotkaniu gola i ponownie zapisał się w historii, tym razem jako pierwszy piłkarz z Hondurasu, który zdobył bramkę w tych najbardziej prestiżowych europejskich rozgrywkach. Swój występ w Pucharze Europy w sezonie 1966/1967 zamknął na dwóch meczach – zagrał jeszcze w pierwszym meczu drugiej rundy z jugosłowiańską Vojvodiną (1:3), która ostatecznie wyeliminowała Atlético z rozgrywek. Na kolejnego zawodnika w Lidze Mistrzów Honduras czekał aż 41 lat (David Suazo w Interze Mediolan), a na kolejnego gola – 48 lat (Andy Najar w barwach Anderlechtu). 
2 października 1966 Cardona wystąpił w meczu 4. kolejki ligowej z Valencią (1:1), który był uroczystą inauguracją nowego stadionu Atlético, Estadio Vicente Calderón (wówczas Estadio Manzanares). Zanotował wówczas asystę przy bramce Luisa Aragonésa. W 29. kolejce, 16 kwietnia 1967 w derbach z Realem Madryt (2:2), został natomiast autorem pierwszego w historii gola w El Derbi Madrileño rozgrywanych na Estadio Vicente Calderón. 
W latach 1966–1969 Atlético nie było w stanie skutecznie włączyć się do walki o mistrzostwo kraju i zajmowało kolejno czwarte, szóste i szóste miejsce w tabeli. W Copa del Generalísimo zawodnicy z Madrytu docierali natomiast najdalej do półfinału. Podczas trzech omawianych sezonów Cardona pełnił rolę drugoplanową i znacznie regularniej występował w krajowym pucharze (12 na 18 możliwych meczów – ok. 67%) niż w lidze hiszpańskiej (23 na 90 możliwych meczów – ok. 26%). W sezonach 1967/1968 i 1968/1969 ponownie występował z Atlético w Pucharze Miast Targowych. W pierwszym z nich zagrał trzykrotnie i zdobył trzy gole – dwa w rewanżu 1/32 finału z austriackim Wiener SC (2:1) i jednego w pierwszym meczu 1/16 finału z tureckim Göztepe SK (2:0). Właśnie w dwumeczu z Turkami madrytczycy odpadli z turnieju. W kolejnej edycji Honduranin zagrał tylko raz, a Atlético zakończyło swój udział w Pucharze Miast Targowych już na 1/32 finału, gdzie nie sprostali belgijskiemu KSV Waregem.
Wraz z Atlético Cardona triumfował również w czterech turniejach towarzyskich. W sierpniu 1965 wygrał Trofeo Mohamed V rozgrywany w Casablance (w finale 5:0 z Partizanem, strzelił dwa gole), we wrześniu 1965 Trofeo Teresa Herrera rozgrywany w La Coruñi (2:1 z Vitórią Setúbal), w sierpniu 1966 Trofeo Colombino rozgrywany w Huelvie (w finale 2:0 z Recreativo), a we wrześniu 1968 Trofeo Ramón de Carranza rozgrywany w Kadyksie (w finale 1:0 z Barceloną).
Cardona rozegrał ostatni oficjalny mecz dla Atlético 18 grudnia 1968 na Estadio Manzanares, w 12. kolejce ligowej z Atlético Bilbao (4:4). W sezonie 1969/1970 wywalczył z Atlético swoje drugie mistrzostwo Hiszpanii. Pozostawał wówczas w kadrze drużyny, lecz nie wystąpił w żadnym spotkaniu. W czerwcu 1970 oficjalnie ogłosił, że odchodzi z Atlético i kończy karierę piłkarską. Na uroczystej kolacji z udziałem kolegów z drużyny, trenerów i przedstawicieli zarządu, prezydent klubu Vicente Calderón wręczył mu pamiątkowy złoty sygnet wysadzany brylantami. W rozmowie z dziennikarzem wyjaśniał swoją decyzję następująco:
Ogółem Cardona występował w Atlético Madryt przez sześć sezonów, rozgrywając 103 mecze, w których zdobył 42 bramki. Jest uznawany przez osoby związane z klubem za jego legendę. Współdzielił drużynę z innymi symbolami Atlético, takimi jak Edgardo Madinabeytia, Feliciano Rivilla, Jorge Griffa, Isacio Calleja, Jesús Glaría, José Ufarte, Jorge Alberto Mendonça, Adelardo Rodríguez czy Luis Aragonés. Znalazł się w albumie 100 legendarnych piłkarzy Atlético Madryt. Na nowym stadionie domowym Atlético, Wanda Metropolitano, znajduje się poświęcona jego osobie tablica.
Real España (1970–1971).
Cardona po odejściu z Atlético na krótko powrócił do swojego rodzinnego Hondurasu. Rozegrał tam jeden sezon w Real CD España, a więc klubie, w którym występował już przed wyjazdem do Europy. W lidze honduraskiej zanotował 10 występów i strzelił 3 bramki – w meczach z Lempirą, z Marathónem w derbach San Pedro Suli i 24 stycznia 1971 z Atlético Español (2:2, był to jego ostatni gol w karierze). Ostatni mecz w karierze rozegrał 28 lutego 1971 przeciwko Olimpii (0:4). W sezonie 1970/1971 zajął z Realem España czwarte miejsce w lidze honduraskiej. Bezpośrednio po tym w wieku 32 lat ostatecznie zakończył piłkarską karierę.
Kariera reprezentacyjna.
W sierpniu 1961 Cardona przyjął obywatelstwo hiszpańskie. W świetle ówczesnych regulacji FIFA zamknęło mu to drogę występów w reprezentacji Hondurasu. Za sprawą udanej gry w Elche CF znalazł się na szerokiej liście 40 zawodników powołanych do reprezentacji Hiszpanii przed mistrzostwami świata w Chile.
Kilka lat później FIFA zmieniła przepisy – zawodnicy z podwójnym obywatelstwem mogli występować również w reprezentacji swojego rodzinnego kraju. W reprezentacji Hondurasu Cardona wystąpił pod koniec kariery w trzech spotkaniach, w czerwcu 1969 z Salwadorem w ramach eliminacji do mistrzostw świata w Meksyku. 8 czerwca rozegrał przeciwko Salwadorczykom pełny mecz na Estadio Nacional w Tegucigalpie (1:0), a 15 czerwca również pełne 90 minut w rewanżu na Estadio Flor Blanca w San Salvador (0:3). Trzecie, decydujące spotkanie odbyło się 26 czerwca na neutralnym Estadio Azteca w mieście Meksyk. Cardona strzelił w nim wyrównującego gola, lecz około 30 minuty został kopnięty w klatkę piersiową przez rywala i był zmuszony zejść z boiska z kontuzją. Honduranie stracili wówczas inicjatywę, przegrali po dogrywce 2:3 i nie zakwalifikowali się na mundial.
Opisywany trójmecz Hondurasu z Salwadorem przeszedł do historii jako jedna z przyczyn konfliktu zbrojnego pomiędzy obydwoma krajami, nazywanego wojną futbolową. Cardona niechętnie wracał do tamtych wydarzeń, nazywając je „bardzo smutnymi”, od tamtego czasu ani razu nie odwiedził też Salwadoru, tłumacząc: „nigdy więcej nie postawię swojej stopy w kraju, którego nazwy nie chcę nawet pamiętać”. Otoczkę meczów z Salwadorem wspominał w następujący sposób:
Osiągnięcia.
Club Hibueras
Elche CF
Atlético Madryt
Indywidualne
Styl gry.
Cardona jest uznawany przez obserwatorów za jednego z najlepszych, a często za najlepszego piłkarza w historii Hondurasu i legendę honduraskiego futbolu, a także jednego z najlepszych piłkarzy w dziejach całej Ameryki Centralnej.
Cardona był zdolnym, filigranowym (165 cm wzrostu), obunożnym zawodnikiem, który najczęściej występował na pozycji prawego skrzydłowego. Bez większego problemu był jednak w stanie grać też jako boczny pomocnik lub lewy skrzydłowy. Na lewym skrzydle zaczął występować regularniej w Atlético Madryt, gdy jako prawoskrzydłowy grał José Ufarte. Jego ogromnym atutem była szybkość. Dysponował również dobrym wykończeniem, kreatywnością, kontrolą piłki, dryblingiem i bramkostrzelnością. Był opisywany jako zawodnik nieprzewidywalny.
Jego klubowy kolega z Atlético, Adelardo Rodríguez, scharakteryzował go jako gracza „dobrze rozumiejącego futbol”, specjalizującego się w rajdach na skrzydle i strzelaniu goli, lecz jednocześnie mało pracowitego w grze zespołowej, zaś poza boiskiem cichego i małomównego.
Cardonę często opisywano jako osobę skromną, kulturalną i dobrze wychowaną. Pomimo dorastania na honduraskiej prowincji, posługiwał się poprawną hiszpańszczyzną. Zwykł mówić o sobie, iż jest „skromnym Indianinem, po którego zachowaniu nie widać, że jest Indianinem”. Poza boiskiem cechował się profesjonalizmem. Ani razu nie spóźnił się na trening, autobus ani samolot. Pytany o klucz do swojego sukcesu w Europie, odpowiadał żartobliwie: „nie umiałem grać w bilarda, a wino zacząłem pić w wieku 40 lat”.
Życie prywatne.
W 1963 roku, będąc zawodnikiem Elche CF, Cardona wziął ślub z Hiszpanką Franciscą „Paquitą” Cerdą Antón, córką wiceprezesa tego klubu. Miał z nią trójkę dzieci: córkę Maríę Suyapę oraz synów José Enrique i Vicente Javiera. Po zakończeniu kariery osiadł w mieście Elche, gdzie prowadził własną działalność gospodarczą. Przez dziesięć lat trenował juniorów w Elche CF, okazjonalnie był też komentatorem sportowym. Z innego związku, z Honduranką, miał córkę Rosę Maríę. Gdy romans Cardony wyszedł na jaw, jego żona wniosła pozew o separację, a następnie małżonkowie rozwiedli się.
Pomimo wieloletniego zamieszkiwania w Hiszpanii i przyjęcia hiszpańskiego obywatelstwa w wieku 22 lat, Cardona utrzymywał silne związki z Hondurasem. Często podróżował do swojej ojczyzny, wspierał swoje rodzeństwo, a rodzicom kupił dom w San Pedro Suli. Jako zawodnik Elche CF, wspólnie z lokalnym Radio Elche, zorganizował akcję promocyjną i zbiórkę pieniędzy, ubrań i mienia dla mieszkańców Hondurasu dotkniętych powodziami.
W 1996 roku, po blisko 40 latach spędzonych w Hiszpanii, Cardona powrócił do Hondurasu. Zamieszkał samotnie w domu po swoich rodzicach, w dzielnicy Barrio Las Flores w San Pedro Suli. Żył w bardzo skromnych warunkach, utrzymując się z niewielkiej emerytury i pieniędzy przysyłanych mu przez jego dzieci z Hiszpanii. Okazyjnie pomagał lokalnej grupie lekarzy, zajmującej się najuboższymi chorymi. W 2007 roku opisywał swoje życie na emeryturze: „[...] mam wszystko, czego mi potrzeba. Moja rodzina zawsze mnie wspiera i naprawdę czuję się bardzo dobrze”, zaś w swoim ostatnim wywiadzie, udzielonym w 2012 roku reporterowi gazety La Prensa, mówił: „żyję sam, pośród swoich wspomnień i drzew, kocham naturę”. Utrzymywał dobre i regularne stosunki ze swoimi sąsiadami. Z sentymentem wspominał Hiszpanię – w wywiadzie dla As z 2010 roku tłumaczył: „mam w przedpokoju hiszpańską flagę i będzie tam aż do najbliższych mistrzostw świata [...]. Czuję się Hiszpanem, tam stałem się osobą, którą jestem teraz, tam dano mi jeść. Moje dzieci mieszkają w Elche. Mam w domu mnóstwo pamiątek z czasów Atlético”.
W późnych latach życia Cardona zmagał się z licznymi problemami zdrowotnymi. Przez problemy ze stawem biodrowym poruszał się o lasce; za radą lekarzy, pomimo sugestii syna, nie zdecydował się poddać operacji. Chorował na cukrzycę, nadciśnienie i zmagał się z niewydolnością nerek. Wieczorem 29 stycznia 2013 doznał w swoim domu ataku serca spowodowanego hiperglikemią. Nieprzytomnego znaleźli go sąsiedzi, którzy przetransportowali go do szpitala Mario Catarino Rivas w San Pedro Suli. Pomimo otrzymania natychmiastowej pomocy, Cardona zmarł po kilku godzinach, około godziny 4:00 nad ranem, w wieku 73 lat. Za życia wyrażał życzenie, by jego ciało zostało skremowane, a prochy rozrzucone w górach Sierra del Merendón, w pobliżu których spędził dzieciństwo. Ostatecznie został jednak pochowany u boku swoich rodziców, na cmentarzu Central w San Pedro Suli.
Kondolencje z powodu śmierci Cardony złożył między innymi jego były klub Atlético Madryt. Dzień po jego śmierci, 31 stycznia przed meczem krajowego pucharu na Estadio Vicente Calderón z Sevillą (2:1), piłkarze Atlético uhonorowali Honduranina minutą ciszy oraz wystąpili z czarnymi opaskami. Uroczystość ku jego pamięci zorganizował również 8 lutego Elche CF, kiedy to przed meczem drugiej ligi z Córdobą (0:0) uczczono jego osobę minutą ciszy, a prezydent klubu José Sepulcre wręczył synowi Cardony, Vicente Javierowi, oraz jego wnukom pamiątkową koszulkę z numerem „7”.
Imię Cardony nosi kompleks sportowy w jego rodzinnym mieście, La Lima.

</doc>
<doc id="4935470" url="https://pl.wikipedia.org/wiki?curid=4935470" title="Margot Glockshuber">
Margot Glockshuber

Margot Glockshuber (ur. 26 czerwca 1949 we Frankfurcie nam Menem) – niemiecka łyżwiarka figurowa reprezentująca RFN, startująca w parach sportowych z Wolfgangiem Danne. Brązowa medalistka olimpijska z Grenoble (1968), wicemistrzyni świata (1967), wicemistrzyni Europy (1967) oraz dwukrotna mistrzyni RFN (1967, 1968).
Osiągnięcia.
Z Wolfgangiem Danne

</doc>
<doc id="4935478" url="https://pl.wikipedia.org/wiki?curid=4935478" title="Kyle Gibson (koszykarz)">
Kyle Gibson (koszykarz)

Kyle Edward Gibson (ur. 22 maja 1987 w Los Angeles) – amerykański koszykarz, występujący na pozycji rzucającego obrońcy, obecnie zawodnik Brujos de Guayama.
W 2013 reprezentował Chicago Bulls podczas rozgrywek letniej ligi NBA w Las Vegas.
6 listopada 2020 dołączył do Śląska Wrocław. 2 czerwca 2021 został zawodnikiem portorykańskiego Brujos de Guayama.

</doc>
<doc id="4935485" url="https://pl.wikipedia.org/wiki?curid=4935485" title="Wolfgang Danne">
Wolfgang Danne

Wolfgang Danne (ur. 9 grudnia 1941 w Hildesheimie, zm. 16 czerwca 2019 w Garmisch-Partenkirchen) – niemiecki łyżwiarz figurowy reprezentujący RFN, startujący w parach sportowych z Margot Glockshuber. Brązowy medalista olimpijski z Grenoble (1968), wicemistrz świata (1967), wicemistrz Europy (1967) oraz dwukrotny mistrz RFN (1967, 1968). Następnie trener łyżwiarstwa figurowego.
Po zakończeniu kariery sportowej wspólnie z Glockshuber kontynuował pokazy łyżwiarskie w "Ice Capades". Zaprzestali występów z powodu kontuzji kolana Danne w 1972 roku. Do 1981 roku okazyjnie występował z różnymi partnerkami w rewiach, uprawiał również wrotkarstwo w parach. Przez wiele lat trenował młodych łyżwiarzy w Garmisch-Partenkirchen. Zmarł w wieku 77 lat po krótkiej chorobie.
Osiągnięcia.
Z Margot Glockshuber

</doc>
<doc id="4935493" url="https://pl.wikipedia.org/wiki?curid=4935493" title="Tour D2">
Tour D2

Tour D2 (fr. "Wieża D2" lub "Wieżowiec D2") – drapacz chmur o wysokości 171 m znajdujący się w Courbevoie, w biznesowym dystrykcie aglomeracji paryskiej - La Défense.
Opis.
Jego budowę rozpoczęto w 2011 i trwała ona do 2014. Oddano go do użytku 27 stycznia 2015. Budynek wykorzystywany jest do celów biurowych. Na jego dachu znajduje się publiczny ogród.
W 2014 wieżowiec zdobył III miejsce, uważanej za najbardziej prestiżową, nagrody architektonicznej Emporis Skyscraper Award a w 2015 nagrodę ArchiDesignClub Award w kategorii biuro i nowy handel.

</doc>
<doc id="4935496" url="https://pl.wikipedia.org/wiki?curid=4935496" title="YNW BSlime">
YNW BSlime

YNW BSlime, właśc. Brandon King (ur. 10 kwietnia 2007 w Gifford) – amerykański młody raper, który przebił się singlem „Hot Sauce”. Następnie wykonał piosenki „Baby Slime Freestyle”, „Slime Emotions” i „Stop Playing”.
Kariera.
Zadebiutował na scenie singlem „Hot Sauce” wydanym 8 lipca 2019. Następnie pojawiły się single „Baby Slime Freestyle”, „Slime Emotions” i „Stop Playing”. 18 września 2019 wydana została piosenka „Just Want You”. 15 listopada 2019 został wydany album Baby Goat, na którym pojawił się gościnnie Lil Tjay. 15 listopada 2019 został wydany animowany teledysk do piosenki „Dying For You” do której gościnnie się dograł jego starszy brat YNW Melly. 31 stycznia 2020 YNW BSlime razem z Lil Yach’tym wydał remix „Just Want You”.
King 19 sierpnia 2020 roku wydał wakacyjny singiel „Luv U”. 7 października 2020 powstał kolejny animowany teledysk z YNW Mellym do piosenki „One Step”.
Podczas koncertu Yung Bansa, niespodziewanie pojawił się i zaśpiewał piosenki swojego brata, podczas gdy Melly był za kratkami.
Życie prywatne.
Ma dwoje rodzeństwa, brata i siostrę. Jego starszy brat to raper YNW Melly.

</doc>
<doc id="4935497" url="https://pl.wikipedia.org/wiki?curid=4935497" title="Czernidłak domowy">
Czernidłak domowy



</doc>
<doc id="4935498" url="https://pl.wikipedia.org/wiki?curid=4935498" title="Coprinellus domesticus">
Coprinellus domesticus



</doc>
<doc id="4935499" url="https://pl.wikipedia.org/wiki?curid=4935499" title="Adrian Thon Gundersrud">
Adrian Thon Gundersrud

Adrian Thon Gundersrud (ur. 29 kwietnia 2002) – norweski skoczek narciarski. Medalista mistrzostw świata juniorów oraz mistrzostw kraju.
W oficjalnych zawodach międzynarodowych rozgrywanych pod egidą FIS zadebiutował w grudniu 2019 w Notodden, gdzie zajął 16. miejsce w konkursie FIS Cupu. W marcu 2020 w Lahti po raz pierwszy wystąpił w Pucharze Kontynentalnym, plasując się na 26. pozycji, tym samym, podobnie jak w FIS Cupie, punktując w swoim debiucie w zawodach tej rangi. W lutym 2021 w Lahti wziął udział w mistrzostwach świata juniorów, plasując się na 32. miejscu w rywalizacji indywidualnej i na 4. w zmaganiach drużynowych. Rok później w imprezie tej rangi zajął 12. miejsce w konkursie indywidualnym, a w rywalizacji drużynowej zdobył srebrny medal.
Gundersrud jest medalistą mistrzostw Norwegii – w październiku 2020 z drużyną regionu Akershus został mistrzem kraju w konkursie drużynowym na skoczni normalnej.

</doc>
<doc id="4935501" url="https://pl.wikipedia.org/wiki?curid=4935501" title="Coprinus domesticus">
Coprinus domesticus



</doc>
<doc id="4935503" url="https://pl.wikipedia.org/wiki?curid=4935503" title="Feliks Waluszewski">
Feliks Waluszewski

Feliks Ludwik Waluszewski (ur. 20 listopada 1889 we Lwowie, zm. 8 września 1972 w Kielcach) – major piechoty Wojska Polskiego, bibliotekarz.
Życiorys.
Po odbyciu jednorocznej ochotniczej służby wojskowej został mianowany kadetem ze starszeństwem z 1 stycznia 1912 w korpusie oficerów piechoty. Posiadał przydział w rezerwie do Galicyjskiego Pułku Piechoty Nr 80 we Lwowie. W szeregach tego pułku wziął udział w mobilizacji sił zbrojnych Monarchii Austro-Węgierskiej, wprowadzonej w związku z wojną na Bałkanach, a następnie następnie walczył na I wojnie światowej. W 1914, jako chorąży rezerwy służył w 11. kompanii pułku i został ranny. Na stopień podporucznika został mianowany ze starszeństwem z 1 listopada 1914 w korpusie oficerów piechoty.
W listopadzie 1918 wziął udział w obronie Lwowa, a w sierpniu 1920 uczestniczył w obronie Płocka, jako adiutant dowódcy przedmościa majora Janusza Mościckiego.
Służył w 39 Pułku Piechoty Strzelców Lwowskich w Jarosławiu. 31 marca 1924 został mianowany majorem ze starszeństwem z 1 lipca 1923 i 20. lokatą w korpusie oficerów piechoty. W czerwcu 1925 został odkomenderowany z 39 pp do Powiatowej Komendy Uzupełnień Jarosław na cztery miesiące w celu odbycia praktyki poborowej.
W kwietniu 1928 został przydzielony do 22 Dywizji Piechoty Górskiej w Przemyślu na stanowisko pełniącego obowiązki oficera Przysposobienia Wojskowego. W lipcu 1929 został przeniesiony do 32 Pułku Piechoty w Modlinie na stanowisko kwatermistrza. W czerwcu 1932 został przeniesiony do Powiatowej Komendy Uzupełnień Brześć na stanowisko komendanta. Z dniem 30 listopada 1935 został przeniesiony w stan spoczynku.
Po wojnie był dyrektorem (1949–1951) i wicedyrektorem (1951–1952) Biblioteki w Kielcach. W latach 1951–1954 był przewodniczącym kieleckiego Okręgu Stowarzyszenia Bibliotekarzy Polskich.
W 1948 ożenił się z Jadwigą Franciszką z Dutkiewiczów (1920–1997). Mieli jednego syna Jana Władysława.
Zmarł 8 września 1972 w Kielcach. Pochowany na Cmentarzu Starym (Komunalny nr 1) w Kielcach (kwatera X-A-1).

</doc>
<doc id="4935520" url="https://pl.wikipedia.org/wiki?curid=4935520" title="Hutory">
Hutory

Hutory – dawna wieś. Tereny na których leżała znajdują się obecnie na Białorusi, w obwodzie witebskim, w rejonie postawskim, w sielsowiecie Juńki.
Historia.
W czasach zaborów w granicach Imperium Rosyjskiego.
W dwudziestoleciu międzywojennym wieś leżała w Polsce, w województwie wileńskim, w powiecie duniłowickim (od 1926 postawskim), w gminie Mańkowicze (od 1927 gmina Hruzdowo) a następnie w gminie Postawy.
Według Powszechnego Spisu Ludności z 1921 roku zamieszkiwało tu 66 osób, wszystkie były wyznania prawosławnego i zadeklarowały białoruską przynależność narodową. Było tu 11 budynków mieszkalnych. W 1931 w 14 domach zamieszkiwało 50 osób.
Miejscowość należała do parafii rzymskokatolickiej i prawosławnej w Postawach. Podlegała pod Sąd Grodzki w Postawach i Okręgowy w Wilnie; właściwy urząd pocztowy mieścił się w Postawach.

</doc>
<doc id="4935523" url="https://pl.wikipedia.org/wiki?curid=4935523" title="Yoake made tsuyogaranakute mo ii">
Yoake made tsuyogaranakute mo ii

 – dwudziesty czwarty singel japońskiego zespołu Nogizaka46, wydany w Japonii 4 września 2019 roku przez N46Div..
Singel został wydany w pięciu edycjach: regularnej (CD) i czterech limitowanych CD+DVD (Type-A, Type-B, Type-C, Type-D). Osiągnął 1 pozycję w rankingu Oricon i pozostał na liście przez 57 tygodni. Zdobył status płyty Milion.
Lista utworów.
Wszystkie utwory zostały napisane przez Yasushiego Akimoto.

</doc>
<doc id="4935525" url="https://pl.wikipedia.org/wiki?curid=4935525" title="Ludanice">
Ludanice

Ludanice – wieś (obec) na Słowacji, w kraju nitrzańskim, w powiecie Topolczany na Nizinie Naddunajskiej.

</doc>
<doc id="4935528" url="https://pl.wikipedia.org/wiki?curid=4935528" title="Lužany (powiat Topolczany)">
Lužany (powiat Topolczany)

Lužany – wieś (obec) na Słowacji, w kraju nitrzańskim, w powiecie Topolczany na Nizinie Naddunajskiej.

</doc>
<doc id="4935530" url="https://pl.wikipedia.org/wiki?curid=4935530" title="Malé Ripňany">
Malé Ripňany

Malé Ripňany – wieś (obec) na Słowacji, w kraju nitrzańskim, w powiecie Topolczany na Nizinie Naddunajskiej.

</doc>
<doc id="4935532" url="https://pl.wikipedia.org/wiki?curid=4935532" title="Idalino">
Idalino

Idalino (; ) – wieś na Białorusi, w obwodzie witebskim, w rejonie postawskim, w sielsowiecie Komaje.
Historia.
W czasach zaborów w granicach Imperium Rosyjskiego.
W dwudziestoleciu międzywojennym ówczesny zaścianek leżał w Polsce, w województwie wileńskim, w powiecie duniłowickim (od 1926 postawskim), w gminie Mańkowicze (od 1927 gmina Hruzdowo).
Według Powszechnego Spisu Ludności z 1921 roku zamieszkiwało tu 39 osób, 2 były wyznania rzymskokatolickiego a 37 prawosławnego. Jednocześnie 2 mieszkańców zadeklarowało polską a 37 białoruską przynależność narodową. Było tu 7 budynków mieszkalnych. W 1931 w 10 domach zamieszkiwało 43 osoby.
Miejscowość należała do parafii prawosławnej i rzymskokatolickiej w Hruzdowie. Podlegała pod Sąd Grodzki w Postawach i Okręgowy w Wilnie; właściwy urząd pocztowy mieścił się w Hruzdowie.
Po agresji ZSRR na Polskę w 1939 roku wieś znalazła się w granicach BSRR. W latach 1941–1944 była pod okupacją niemiecką. Następnie leżała w BSRR. Od 1991 roku w Republice Białorusi.
Do 2013 miejscowość wchodziła w skład sielsowietu Szyrki.

</doc>
<doc id="4935534" url="https://pl.wikipedia.org/wiki?curid=4935534" title="Nemčice">
Nemčice

Nemčice – wieś (obec) na Słowacji, w kraju nitrzańskim, w powiecie Topolczany na Nizinie Naddunajskiej.

</doc>
<doc id="4935537" url="https://pl.wikipedia.org/wiki?curid=4935537" title="Nemečky">
Nemečky

Nemečky – wieś (obec) na Słowacji, w kraju nitrzańskim, w powiecie Topolczany na Nizinie Naddunajskiej.

</doc>
<doc id="4935538" url="https://pl.wikipedia.org/wiki?curid=4935538" title="Nitrianska Blatnica">
Nitrianska Blatnica

Nitrianska Blatnica – wieś (obec) na Słowacji, w kraju nitrzańskim, w powiecie Topolczany na Nizinie Naddunajskiej.
Położenie.
Leży u południowych podnóży Gór Inowieckich, ok. 19 km na zachód od Topolczan. Ok. 4,5 km na północ od wsi wznosi się szczyt Marhát (748 m n.p.m.). Przez wieś biegnie droga nr 499 z Topolczan do Pieszczan.
Historia.
W granicach katastralnych wsi, w tym m.in. w rejonie rotundy św. Jerzego pod Marhátem, stwierdzono istnienie zaginionej wsi średniowiecznej z IX-XIII w. oraz ślady dalszych opuszczonych osad. W ich pobliżu znaleziono ślady obróbki żelaza oraz wypalania wapna. Pierwsza informacja pisemna o istnieniu wsi pochodzi z 1185 r., kiedy należała ona do klasztoru św. Hipolita na górze Zobor. Od XVI w. właściciele wsi często się zmieniali. Mieszkańcy zajmowali się głównie rolnictwem i sadownictwem.

</doc>
<doc id="4935540" url="https://pl.wikipedia.org/wiki?curid=4935540" title="Muzeum Ľudovíta Štúra w Modrej">
Muzeum Ľudovíta Štúra w Modrej

Muzeum Ľudovíta Štúra w Modrej (słow. "Múzeum Ľudovíta Štúra v Modre") – muzeum twórczości Ľudovíta Štúra znajdujące się w Modrej na Słowacji.
Muzeum powstało w 1965 z celem gromadzenia wszystkich pozostałości po Ľudovície Štúrze oraz jego wkładu w słowackie odrodzenie narodowe. 1 stycznia 2006 roku decyzją Ministerstwa Kultury Republiki Słowackiej muzeum zostało włączone do Słowackiego Muzeum Narodowego w Bratysławie i odłączone od Biblioteki Narodowej Słowacji w Martinie. W budynku znajdują się także Muzeum Słowackiej Rzeźby Ceramicznej oraz Galeria Ignaca Bizmayera.

</doc>
<doc id="4935541" url="https://pl.wikipedia.org/wiki?curid=4935541" title="Nitrianska Streda">
Nitrianska Streda

Nitrianska Streda – wieś (obec) na Słowacji, w kraju nitrzańskim, w powiecie Topolczany na Nizinie Naddunajskiej.

</doc>
<doc id="4935542" url="https://pl.wikipedia.org/wiki?curid=4935542" title="Iwanowo (rejon miadzielski)">
Iwanowo (rejon miadzielski)

Iwanowo – dawny zaścianek. Tereny na których leżał znajdują się obecnie na Białorusi, w obwodzie mińskim, w rejonie miadzielskim, w sielsowiecie Miadzioł.
Historia.
W czasach zaborów w granicach Imperium Rosyjskiego.
W dwudziestoleciu międzywojennym zaścianek leżał w Polsce, w województwie wileńskim, w powiecie duniłowickim (od 1926 postawskim), w gminie Mańkowicze (od 1927 gmina Hruzdowo).
Według Powszechnego Spisu Ludności z 1921 roku zamieszkiwało tu 17 osób, 1 była wyznania rzymskokatolickiego a 16 prawosławnego. Jednocześnie wszyscy mieszkańcy zadeklarowali białoruską przynależność narodową. Były tu 3 budynki mieszkalne. W 1931 w 3 domach zamieszkiwało 17 osób.
Miejscowość należała do parafii rzymskokatolickiej i prawosławnej w Hruzdowie. Podlegała pod Sąd Grodzki w Postawach i Okręgowy w Wilnie; właściwy urząd pocztowy mieścił się w Hruzdowie.

</doc>
<doc id="4935550" url="https://pl.wikipedia.org/wiki?curid=4935550" title="Jagnob">
Jagnob

Jagnob – rzeka w Tadżykistanie, w dystrykcie Ajni w wilajecie sogdyjskim. Dopływ Fondarjo. Jej długość wynosi 116 km, powierzchnia zlewni około 1660 km². Średni przepływ 8 km od ujścia wynosi 32,2 m³. Nazwa pochodzi prawdopodobnie z tadżyckiej adaptacji jagnobijskiego wyrażenia "ix-i nou" i oznacza „rzekę lodową”.
Źródła rzeki znajdują się na południowych zboczach łańcucha Gór Zerafszańskich. Zasilana jest głównie z lodowców. Płynie w ze wschodu na zachód, Doliną Jagnob. Po 116 km spotyka się z rzeką Iskandardarjo, tworząc Fondarjo, dopływ Zarafszanu.
Dolina rzeki zamieszkana jest przez Jagnobczyków, starożytny lud irański, uważany za potomków Sogdyjczyków, którzy schronili się w dolinie w VIII wieku podczas podbojów arabskich. W 2007 roku włoska wyprawa naukowa pod dowództwem prof. Antonio Panaino z Uniwersytetu Bolońskiego odkryła w wąwozie Tang-i Dahona petroglify.
W dolnym biegu rzeki biegnie wzdłuż niej droga łącząca Duszanbe z Chodżentem, a także - na dłuższym odcinku - droga M34, łącząca Tadżykistan z Uzbekistanem.

</doc>
<doc id="4935557" url="https://pl.wikipedia.org/wiki?curid=4935557" title="Początek nocy">
Początek nocy

Początek nocy – album studyjny polskiej Marii Sadowskiej. Wydawnictwo ukazało się 16 października 2020 roku nakładem wytwórni muzycznej Agora.
Album dotarł do 29. miejsca polskiej listy przebojów – OLiS.
Płytę promują utwory: „Marakeczi", "Początek nocy", "Wolno umierać" oraz "Kocham Cię".
Lista utworów.
Opracowano na podstawie materiału źródłowego.

</doc>
<doc id="4935559" url="https://pl.wikipedia.org/wiki?curid=4935559" title="Tagobikul">
Tagobikul

Tagobikul – rzeka w Tadżykistanie, w dystrykcie Ajni w wilajecie sogdyjskim. Dopływ Jagnob. Głównym dopływem rzeki jest Szauchan.
Nad rzeką znajdują się niewielkie złoża cyny, eksploatowane w czasach sowieckich.

</doc>
<doc id="4935565" url="https://pl.wikipedia.org/wiki?curid=4935565" title="Poczinki (ujednoznacznienie)">
Poczinki (ujednoznacznienie)

Poczinki () – nazwa kilkudziesięciu toponimów w Rosji
m.in.:

</doc>
<doc id="4935568" url="https://pl.wikipedia.org/wiki?curid=4935568" title="Iwanki (rejon miadziolski)">
Iwanki (rejon miadziolski)

Iwanki – dawna kolonia. Tereny na których leżała znajdują się obecnie na Białorusi, w obwodzie mińskim, w rejonie miadzielskim, w sielsowiecie Miadzioł.
Dawniej folwarki Iwańki I, II i III.
Historia.
W czasach zaborów w granicach Imperium Rosyjskiego.
W dwudziestoleciu międzywojennym kolonia leżała w Polsce, w województwie wileńskim, w powiecie duniłowickim (od 1926 postawskim), w gminie Mańkowicze (od 1927 gmina Hruzdowo).
Według Powszechnego Spisu Ludności z 1921 roku folwarki Iwańki I, II i III. Folwark Iwańki I zamieszkiwało 7 osób, 6 było wyznania rzymskokatolickiego a 1 prawosławnego. Jednocześnie 6 mieszkańców zadeklarowało polską przynależność narodową a 1 białoruską. Był tu 1 budynek mieszkalny. Iwańki II i III zostały spisane łącznie. Zamieszkiwało tu 10 osób, 6 było wyznania rzymskokatolickiego a 4 prawosławnego. Jednocześnie 6 mieszkańców zadeklarowało polską przynależność narodową a 4 białoruską. Były tu 2 budynki mieszkalne.. W Wykazie miejscowości figuruje kolonia Iwanki, która powstała z połączenia folwarków. W 1931 w 3 domach zamieszkiwało 16 osób.
Miejscowość należała do parafii rzymskokatolickiej w Hruzdowie i prawosławnej w Mańckowiczach. Podlegała pod Sąd Grodzki w Postawach i Okręgowy w Wilnie; właściwy urząd pocztowy mieścił się w Hruzdowie.

</doc>
<doc id="4935571" url="https://pl.wikipedia.org/wiki?curid=4935571" title="Music to Be Murdered By">
Music to Be Murdered By

Music to Be Murdered By – jedenasty studyjny album amerykańskiego rapera Eminema. Został wydany 17 stycznia 2020 roku przez wytwórnie płytowe Aftermath, Shady Records oraz Interscope. Podobnie jak poprzedni album "Kamikaze" ukazał się bez wcześniejszej zapowiedzi. Artysta zadedykował album zmarłemu w grudniu 2019 roku Juice Wrld oraz swojemu ochroniarzowi CeeAaqilowi Barnesowi. Wydawnictwo promowały trzy single „Darkness”, „Godzilla” oraz dla wersji deluxe „Gnat”.
Krążek zadebiutował na pierwszym miejscu notowania Billboard 200 za sprzedaż 279 000 kopii w ciągu tygodnia od premiery. Eminem stał się pierwszym artystą, którego dziesięć kolejnych albumów zadebiutowało na pierwszym miejscu w USA i jednym z sześciu artystów, którzy wydali co najmniej dziesięć albumów numer jeden w Stanach Zjednoczonych. W Polsce krążek osiągnął 5 pozycję w notowaniu OLiS.
Music to Be Murdered By – Side B.
18 grudnia 2020 roku Eminem wydał wersję deluxe albumu nazwaną Music to Be Murdered By – Side B. Tak samo jak przy dwóch poprzednich albumach i ten został wydany bez wcześniejszej zapowiedzi. Wersja zawiera szesnaście utworów i gościnne występy Skylar Grey, DJ Premier, Ty Dolla Sign, Dr. Dre, Sly Pyper, MAJ i White Gold. Tego samego dnia został wydany teledysk do utworu „Gnat”, który wyreżyserował Cole Bennett.
W tydzień po wydaniu wersji deluxe, sprzedaż albumu wzrosła o 1125% i powrócił on na trzecie miejsce notowania Billboard 200.

</doc>
<doc id="4935574" url="https://pl.wikipedia.org/wiki?curid=4935574" title="Jakubowce (rejon postawski)">
Jakubowce (rejon postawski)

Jakubowce – dawna kolonia. Tereny na których leżała znajdują się obecnie na Białorusi, w obwodzie witebskim, w rejonie postawskim, w sielsowiecie Juńki.
Historia.
W czasach zaborów w granicach Imperium Rosyjskiego.
W dwudziestoleciu międzywojennym kolonia leżała w Polsce, w województwie wileńskim, w powiecie duniłowickim (od 1926 postawskim), w gminie Mańkowicze (od 1927 gmina Hruzdowo) a następnie w gminie Postawy.
Według Powszechnego Spisu Ludności z 1921 roku zamieszkiwało tu 60 osób, 31 było wyznania rzymskokatolickiego a 29 prawosławnego. Jednocześnie 24 mieszkańców zadeklarowało polską przynależność narodową, 35 białoruską a 1 inną. Było tu 14 budynków mieszkalnych. W 1931 w 15 domach zamieszkiwało 76 osób.
Miejscowość należała do parafii prawosławnej i rzymskokatolickiej w Hruzdowie. Podlegała pod Sąd Grodzki w Postawach i Okręgowy w Wilnie; właściwy urząd pocztowy mieścił się w Hruzdowie.

</doc>
<doc id="4935576" url="https://pl.wikipedia.org/wiki?curid=4935576" title="Jakubowce (ujednoznacznienie)">
Jakubowce (ujednoznacznienie)



</doc>
<doc id="4935582" url="https://pl.wikipedia.org/wiki?curid=4935582" title="Yanelis Labrada">
Yanelis Labrada

Yanelis Yuliet Labrada Díaz, Yanely Labrada (ur. 8 października 1981 w Manzanillo) – kubańska zawodniczka taekwondo, wicemistrzyni olimpijska z Aten (2004), wicemistrzyni świata.
W 2004 roku wzięła udział w igrzyskach olimpijskich w Atenach. Zdobyła srebrny medal olimpijski w kategorii do 49 kg (przegrała w finale z Chen Shih-hsin). 
W 2003 roku zdobyła srebrny medal mistrzostw świata, w 2005 roku brązowy medal uniwersjady, w latach 1999–2003 dwa medale igrzysk panamerykańskich (złoty i brązowy), a w 2006 roku złoty medal igrzysk Ameryki Środkowej i Karaibów.

</doc>
<doc id="4935583" url="https://pl.wikipedia.org/wiki?curid=4935583" title="Yanely Labrada">
Yanely Labrada



</doc>
<doc id="4935585" url="https://pl.wikipedia.org/wiki?curid=4935585" title="Bartosz Wójcik">
Bartosz Wójcik

Bartosz Wójcik (ur. 11 marca 1985 w Krakowie) – polski gitarzysta rockowy i kompozytor. Członek Związku Zawodowego Muzyków Rzeczypospolitej Polskiej, Stowarzyszenia Autorów ZAiKS oraz Związku Artystów i Wykonawców STOART.
Życiorys.
Karierę muzyczną rozpoczął w 2012 roku w zespole Revolucja, założonym przez Jacka Dewódzkiego, byłego wokalistę zespołu Dżem. Z zespołem nagrał dwa albumy - zarejestrowany podczas XV Festiwalu im. Ryśka Riedla album live "Ku przestrodze" oraz studyjny "Bida z Nędzą".
Od 2014 roku współpracuje z marką PLEXSOUND, która stworzyła serię wzmacniaczy gitarowych sygnowanych jego nazwiskiem: "Psychonote BW10" (combo), "Labraks Bartosz Wójcik Signature" (combo) oraz "Goldwing Bartosz Wójcik Signature" (head &amp; combo). Jest również endorserem kolumn gitarowych marki HESU, która wykonała dla niego sygnowany model.
W 2016 roku, pod pseudonimem "Bratek", wydał swój debiutancki album "...From the Book of Shadows," który jest projektem muzycznym nagranym z okazji dwudziestej rocznicy wydania albumu "Book of Shadows" autorstwa Zakka Wilde'a.
W 2017 roku założył zespół Medusa, w skład którego wchodzą znakomici muzycy legendarnych polskich zespołów: Jacek Krzaklewski (Perfect), Mieczysław Jurecki (Budka Suflera), Grzegorz Stępień (Oddział Zamknięty), Liam MacMhurri (LAPd), Krzysztof Żurek (Revolucja). W tym samym roku wydał wraz z zespołem studyjny album "Medusa", rok później ukazał się kolejny album zespołu, tym razem koncertowy "One Night At Pamela's".
Jest założycielem i wykładowcą Małopolskiej Szkoły Rocka oraz autorem wielu warsztatów gitarowych dla czasopisma Top Guitar.
Skomponował muzykę do filmu dokumentalnego o znanym polskim plastyku i poecie Adamie Macedońskim.
Dyskografia.
Solo
Revolucja
Medusa

</doc>
<doc id="4935593" url="https://pl.wikipedia.org/wiki?curid=4935593" title="Grapen">
Grapen

Grapen – rodzaj trójnożnego, metalowego naczynia z dwoma uchami, popularny w średniowieczu, a używany aż do XVIII wieku.
Historia.
Grapen posiadał trzy wysokie nóżki, co pozwalało umieszczać go bezpośrednio na ogniu. Można też było go podwiesić nad ogniem (paleniskiem) wykorzystując dwa ucha. Naczynia te były wykonywane najczęściej z brązu, metodą wosku traconego (metodę tą stosowano powszechnie przy odlewaniu dzwonów kościelnych). Produkcją grapenów zajmowali się wyspecjalizowani ludwisarze, zwani grapengiesser'ami.
Grapeny cieszyły się dużą popularnością, ponieważ były to naczynia o uniwersalnym zastosowaniu (można je było używać jako urządzenia stojące lub wiszące). W przypadku uszkodzenia można je było przetopić i wykonać z niego kolejne naczynie. Często zdarzało się, że w okresie wojen grapeny były rekwirowane i przetapiane na armaty (podobnie postępowano z dzwonami).
O popularności grapenów świadczy fakt, że ich wizerunki znalazły się w herbach kilku miast (np. Estort, Gehlenbeck, Wathlingen) i rodów szlacheckich.

</doc>
<doc id="4935594" url="https://pl.wikipedia.org/wiki?curid=4935594" title="Eco-Team AZS Stoelzle Częstochowa">
Eco-Team AZS Stoelzle Częstochowa

Eco-Team AZS Stoelzle Częstochowa – polski męski klub siatkarski z siedzibą w Częstochowie. Drużyna seniorów występuje w II lidze.
Drużyna została założona w 2013 roku pod nazwą AZS 2020 przez Stowarzyszenie Kultury Fizycznej „Częstochowska Siatkówka”. Początkowym celem drużyny było szkolenie młodzieży dla klubu AZS Częstochowa, który występował wówczas na najwyższym szczeblu krajowym. W 2017 roku klub zdobył mistrzostwo Polski kadetów. W sezonie 2019/2020 ponownie zdobył mistrzostwo Polski kadetów, a także wywalczył wicemistrzostwo Polski juniorów.
Od sezonu 2018/2019 oprócz rozgrywek młodzieżowych zespół gra także w II lidze. W roku 2020, w związku z problemami AZS-u Częstochowa, klub został członkiem wspierającym Akademickiego Związku Sportowego. Drużyna nie jest jednak formalnie spadkobiercą ani kontynuatorem AZS-u Częstochowa.
W sezonie 2020/2021 klub dotarł to turnieju finałowego II ligi. Zajął w nim 4. miejsce nie uzyskując awansu do I ligi.
Prezesem klubu oraz trenerem jest Wojciech Pudo, a jego asystentem Paweł Tomaszewski. Zespół rozgrywa mecze na Hali Sportowej Częstochowa. Sponsorami tytularnymi są firmy Eco-Team oraz Stoelzle Częstochowa.
Udział w rozgrywkach ligowych.
Poziom rozgrywek:

</doc>
<doc id="4935608" url="https://pl.wikipedia.org/wiki?curid=4935608" title="Karczma Śląska (Giszowiec)">
Karczma Śląska (Giszowiec)



</doc>
<doc id="4935611" url="https://pl.wikipedia.org/wiki?curid=4935611" title="Beata Kubiak Ho-Chi">
Beata Kubiak Ho-Chi

Beata Barbara Kubiak Ho-Chi (ur. 29 listopada 1958) – polska doktor habilitowana nauk humanistycznych. Kulturoznawczyni, literaturoznawczyni, orientalistka. Specjalizuje się w zagadnieniach z zakresu japonistyki, w tym pisma, sztuki i estetyki tego kraju. Wykładowca w Katedrze Japonistyki na Wydziale Orientalistycznym Uniwersytetu Warszawskiego.
Życiorys.
Absolwentka studiów filologicznych na Uniwersytecie Warszawskim (rocznik 1982). Jej praca magisterska dotyczyła tradycji rycerskiej w hanie Aizu. W 1995 roku otrzymała dyplom DEA paryskiej szkoły wyższej Institut national des langues et civilisations orientales. Doktoryzowała się w 2001 roku na Wydziale Orientalistycznym UW na podstawie pracy zatytułowanej "Mishima Yukio: estetyka klasyczna w twórczości prozatorskiej i dramaturgicznej w latach 1941-1960". Habilitowała się w 2012 roku na tej samej uczelni, pisząc rozprawę pt. "Tragizm w japońskim teatrze lalkowym bunraku". Doświadczenie naukowe zdobywała na Uniwersytecie Tokijskim i w International Research Center for Japanese Studies w Kioto. W 2015 roku została profesorem nadzwyczajnym. 
W 2020 została nominowana do Nagrody Literackiej Gdynia w kategorii przekład na język polski za tłumaczenie książki pt. "Wyznanie maski" autorstwa Yukio Mishimy.
Książki.
Beata Kubiak Ho-Chi jest autorką lub współautorką następujących pozycji książkowych:

</doc>
<doc id="4935614" url="https://pl.wikipedia.org/wiki?curid=4935614" title="RTS3">
RTS3

RTS3 – trzeci kanał serbskiej telewizji publicznej (Radio-Televizija Srbije). Został uruchomiony w 2008 roku.

</doc>
<doc id="4935617" url="https://pl.wikipedia.org/wiki?curid=4935617" title="RTS2">
RTS2

RTS2 – drugi kanał serbskiej telewizji publicznej (Radio-Televizija Srbije). Został uruchomiony w 1971 roku jako pierwsza w kraju stacja nadająca w kolorze.

</doc>
<doc id="4935623" url="https://pl.wikipedia.org/wiki?curid=4935623" title="Okolo Slovenska 2020">
Okolo Slovenska 2020

Okolo Slovenska 2020 – 64. edycja wyścigu kolarskiego Okolo Slovenska, która odbyła się w dniach od 16 do 19 września 2020 na liczącej ponad 673 kilometry trasie. Impreza kategorii 2.1 należała do cyklu UCI Europe Tour 2020.

</doc>
<doc id="4935625" url="https://pl.wikipedia.org/wiki?curid=4935625" title="B92">
B92

B92 – serbski nadawca radiowy i telewizyjny.
Radio B92 zostało założone w 1989 roku, natomiast pokrewny kanał telewizyjny powstał w 2000 roku.

</doc>
<doc id="4935626" url="https://pl.wikipedia.org/wiki?curid=4935626" title="Vera Jourova">
Vera Jourova



</doc>
<doc id="4935627" url="https://pl.wikipedia.org/wiki?curid=4935627" title="Crista Cullen">
Crista Cullen

Chay Crista Kerio Cullen MBE (ur. 20 sierpnia 1985 w Bostonie) – brytyjska hokeistka na trawie, grająca na pozycji obrończyni.
Choć urodziła się w hrabstwie Lincolnshire, dzieciństwo spędziła w Kenii, gdzie do dziś żyje jej rodzina. Na Wyspy przeprowadziła się w wieku 12 lat, aby uczęszczać do Oakham School w Rutland.
Karierę reprezentacyjną rozpoczęła w 2003 roku. W latach 2005–2011 czterokrotnie stawała na najniższym stopniu podium mistrzostw Europy, a w roku 2010 została wicemistrzynią świata. Trzykrotnie startowała w barwach Wielkiej Brytanii na igrzyskach olimpijskich – zajęła 6. miejsce w Pekinie, brąz w Londynie, gdzie z pięcioma bramkami była królową strzelczyń, a także złoto w Rio de Janeiro. Specjalnie na ten ostatni turniej wznowiła zawieszoną po igrzyskach przed własną publicznością karierę sportową, a w finale strzeliła jedną z trzech bramek dla Brytyjek.
W latach 2006, 2007 i 2010 była nominowana do Światowej Drużyny Gwiazd. Uzyskiwała też nominację do tytułu zawodniczki roku FIH – w 2006 i 2008 w kategorii młodzieżowej, a w 2012 w głównej kategorii.

</doc>
<doc id="4935630" url="https://pl.wikipedia.org/wiki?curid=4935630" title="Piotr Synowiec">
Piotr Synowiec

Piotr Cezary Synowiec (ur. 22 lutego 1966) – polski samorządowiec i przedsiębiorca, w 2001 szef rady miejskiej Opola, w latach 2001–2002 prezydent Opola.
Życiorys.
Syn Barbary oraz Hieronima, w latach 1977–1981 I sekretarza Komitetu Miejskiego PZPR w Opolu. W młodości był zawodnikiem hokeja (karierę przerwała kontuzja). Później został trenerem i działaczem sportowym (m.in. wiceprezesem Opolskiego Okręgowego Związku Hokeja na Lodzie). W 1991 ukończył studia z wychowania technicznego w Wyższej Szkole Pedagogicznej w Opolu. Od roku 1988 prowadził działalność gospodarczą, początkowo był właścicielem sklepu z meblami. Od 1991 do 1997 prowadził dwie dyskoteki, utrzymywał się później z wynajmu posiadanych nieruchomości. Zatrudniono go także w Miejskim Zarządzie Obiektów Rekreacyjnych. Media oskarżały go także o prowadzenie domu publicznego i kontakty z gangsterami.
Od 1997 związany z SdRP i SLD, od 2002 kierował strukturami drugiej z partii w Opolu. W 1998 po raz pierwszy wybrany do rady miejskiej Opola, w lutym 2001 objął funkcję jej przewodniczącego. 4 grudnia 2001 wybrany na prezydenta miasta (zastąpił Leszka Pogana, mianowanego wojewodą opolskim). W 2002 ubiegał się o reelekcję, jednak już w pierwszej turze przegrał z Ryszardem Zembaczyńskim (zdobył 23,5% głosów). Utrzymał natomiast mandat radnego (zrezygnował z niego w 2004), został szefem klubu SLD.
Wyroki sądowe.
Był jednym z głównych oskarżonych w ramach tzw. opolskiej afery ratuszowej, dotyczącej szeregu przestępstw korupcyjnych, których mieli się dopuszczać lokalni przedsiębiorcy oraz związani z SLD wysocy urzędnicy samorządowi w latach 1994–2002 (poza nim oskarżono także m.in. jego żonę, Leszka Pogana i Ewę Olszewską). Aresztowano go w maju 2004, po 3 miesiącach wyszedł na wolność po wpłaceniu kaucji. Ostatecznie został prawomocnie skazany za nadużycie władzy, korupcję i oszustwo na szkodę ratusza w dwóch wyrokach na kary 3 lat i 9 miesięcy oraz 1,5 roku pozbawienia wolności (połączono je w karę łączną 4,5 roku więzienia), zobowiązano go także do zwrotu uzyskanych korzyści oraz nałożono 9-letni zakaz zajmowania stanowisk publicznych.
Życie prywatne.
Ożenił się z Grażyną (właścicielką agencji modelek), ma dwie córki.

</doc>
<doc id="4935631" url="https://pl.wikipedia.org/wiki?curid=4935631" title="Nacionalna Televizija Happy">
Nacionalna Televizija Happy

Nacionalna Televizija Happy (także Happy) – serbski kanał telewizyjny o tematyce rozrywkowej. Został uruchomiony w 2002 roku.

</doc>
<doc id="4935633" url="https://pl.wikipedia.org/wiki?curid=4935633" title="Happy TV">
Happy TV



</doc>
<doc id="4935634" url="https://pl.wikipedia.org/wiki?curid=4935634" title="Jazy (Białoruś)">
Jazy (Białoruś)

Jazy – obecnie część wsi Szabany na Białorusi, w obwodzie witebskim, w rejonie postawskim, w sielsowiecie Komaje.
Historia.
W czasach zaborów w granicach Imperium Rosyjskiego.
W dwudziestoleciu międzywojennym zaścianek leżał w Polsce, w województwie wileńskim, w powiecie duniłowickim (od 1926 postawskim), w gminie Mańkowicze (od 1927 gmina Hruzdowo).
Według Powszechnego Spisu Ludności z 1921 roku zamieszkiwało tu 3 osoby, wszystkie były wyznania prawosławnego i zadeklarowały białoruską przynależność narodową. Był tu 1 budynek mieszkalny. W 1931 w 3 domach zamieszkiwało 17 osób.
Miejscowość należała do parafii prawosławnej w Hruzdowie. Podlegała pod Sąd Grodzki w Postawach i Okręgowy w Wilnie; właściwy urząd pocztowy mieścił się w Hruzdowie.
Po agresji ZSRR na Polskę w 1939 roku wieś znalazła się w granicach BSRR. W latach 1941–1944 była pod okupacją niemiecką. Następnie leżała w BSRR. Od 1991 roku w Republice Białorusi.

</doc>
<doc id="4935636" url="https://pl.wikipedia.org/wiki?curid=4935636" title="Okolo Slovenska 2019">
Okolo Slovenska 2019

Okolo Slovenska 2019 – 63. edycja wyścigu kolarskiego Okolo Slovenska, która odbyła się w dniach od 18 do 21 września 2019 na liczącej ponad 714 kilometrów trasie. Impreza kategorii 2.1 należała do cyklu UCI Europe Tour 2019.

</doc>
<doc id="4935637" url="https://pl.wikipedia.org/wiki?curid=4935637" title="Hyundai Porter">
Hyundai Porter

Hyundai Porter – samochód dostawczy klasy kompaktowej produkowany pod południowokoreańską marką Hyundai od 1977 roku. Od 2003 roku produkowana jest czwarta generacja modelu.
Pierwsza generacja.
Hyundai Porter I został zaprezentowany po raz pierwszy w 1977 roku.
Porter pojawił się w lokalnej, południowokoreańskiej ofercie Hyundaia jako pierwszy samochód dostawczy. Pojazd opracowano w ramach głębokiego partnerstwa z japońskim Mitsubishi jako bliźniaczą konstrukcję wobec Mitsubishi Delica, odróżniając się od niego wizualnie kształtem reflektorów i atrapy chłodnicy.
Pierwsza generacja pojazdu była wytwarzana zarówno jako 2-drzwiowy pick-up, a także zamknięty van dostępny zarówno jako furgon, jak i osobowy minibus. Porter zdobył popularność jako m.in. karetka pogotowia.
Druga generacja.
Hyundai Porter II został zaprezentowany po raz pierwszy w 1986 roku.
Po 5-letniej przerwie wywołanej przymusowo chwilowymi ograniczeniami wprowadzonymi przez południowokoreański rząd, Hyundai powrócił do oferowania modelu Porter w postaci drugiej generacji. Ponownie została ona skonstruowana w ramach partnerstwa z Mitsubishi, będąc bliźniaczą odmianą kolejnego wcielenia Mitsubishi Delica Truck.
Pod kątem stylistycznym samochód stał się większy, zyskując bardziej kanciasty kształt kabiny pasażerskiej. Ponownie została ona skonstruowana według schematu, w którym silnik został umieszczony na wysokości przedniej osi.
Lifting.
W 1993 roku przedstawiony Porter drugiej generacji po obszernej restylizacji pasa przedniego, który otrzymał nowocześniejszy, bardziej zaokrąglony kształt reflektorów i przesuniętą ku dolnemu zderzakowi atrapę chłodnicy. Pojawiło się też wyeksponowane logo producenta między reflektorami.
Trzecia generacja.
Hyundai Porter III został zaprezentowany po raz pierwszy w 1996 roku.
Trzecia generacja Portera przeszła ewolucyjny zakres zmian w stosunku do poprzednika, zyskując charakterystyczne okrągłe reflektory oraz umieszczone na krawędziach błotników zaokrąglone klosze skrywające kierunkowskazy i światła pozycyjne.
Podobnie jak poprzednik w schyłkowym okresie produkcji, Porter trzeciej generacji zyskał nisko umieszczony wlot powietrza z wyeksponowanym logo producenta umieszczonym w centralnym punkcie. Była to jednocześnie ostatnia generacja dostawczego modelu Hyundaia napędzana silnikami Mitsubishi i dzieląca podzespoły z japońskim producentem.
Sprzedaż.
Trzecia generacja Hyundaia Portera była samochodem globalnym, oferowanym i produkowanym na różnych kontynentach. Na wybranych rynkach europejskich był on oferowany pod nazwą Hyundai H-150, w Południowej Afryce nosił nazwę Hyundai H-100 Bakkie, z kolei w Meksyku oferowano go w sieci dealerskiej Dodge jako Dodge H100. W Malezji samochód wytwarzano pod lokalną marką Inokom jako Inokom Lorimas.
Niezależnie od prezentacji w 2004 roku następcy, produkcja została kontynuowana w Pakistanie jako Hyundai Shehzore bez głębszych modyfikacji. Między 2005 a 2013 rokiem pojazd wytwarzano także na wewnętrzny rynek rosyjski przez przedsiębiorstwo TagAZ w Taganrogu.
Czwarta generacja.
Hyundai Porter IV został zaprezentowany po raz pierwszy w 2003 roku.
Czwarta generacja linii modelowej Porter po raz pierwszy została opracowana nie we współpracy z Mitsubishi, lecz w ramach kooperacji z bratnią Kią. Nadwozie stało się przestronniejsze, zapewniając maksymalną ładowność do 1 tony.
Samochód otrzymał nowocześniejszą stylizację z zaokrąglonym nadwoziem i dużymi, jednoczęściowymi reflektorami umieszczonymi pionowo. Pod kątem technicznym, zastosowane zostały nowe jednostki wysokoprężne, na których umiejscowienie ponownie wybrano przestrzeń między przednią osią a kabiną pasażerską.
Lifting.
W 2013 Hyundai Porter czwartej generacji przeszedł obszerną restylizację pasa przedniego, w ramach których modyfikacje przeszedł głównie wygląd zderzaka i wypełnienie reflektorów, które zyskało ciemniejszą barwę i inny układ żarówek.
Porter Electric.
W grudniu 2019 roku Hyundai przedstawił zbudowany z myślą o wewnętrznym rynku południowokoreańskim model Porter Electric, zgodnie z nazwą o napędzie elektrycznym. Pod kątem wizualnym samochód zyskał przeprojektowane wkłady reflektorów wykonane w technologii LED, a także zmodyfikowany przedni zderzak z szerokim wlotem powietrza zapewniającym chłodzenie układu napędowego.
Układ napędowy pojazdu umieszczony pod kabiną pasażerską współtworzy bateria o pojemności 58,8 kWh, która razem z silnikiem elektrycznym oferuje 181 KM mocy maksymalnej, a także do 211 kilometrów zasięgu na jednym ładowaniu w cyklu mieszanym.

</doc>
<doc id="4935639" url="https://pl.wikipedia.org/wiki?curid=4935639" title="Prva Srpska Televizija">
Prva Srpska Televizija

Prva Srpska Televizija (także Prva) – serbski kanał telewizyjny o tematyce rozrywkowej. Został uruchomiony w 2006 r. jako telewizja Fox; od 2010 r. funkcjonuje pod nazwą Prva.

</doc>
<doc id="4935640" url="https://pl.wikipedia.org/wiki?curid=4935640" title="Hyundai-TagAZ Porter">
Hyundai-TagAZ Porter



</doc>
<doc id="4935641" url="https://pl.wikipedia.org/wiki?curid=4935641" title="Prva">
Prva



</doc>
<doc id="4935642" url="https://pl.wikipedia.org/wiki?curid=4935642" title="Yakov Sinai">
Yakov Sinai



</doc>
<doc id="4935643" url="https://pl.wikipedia.org/wiki?curid=4935643" title="TV Prva">
TV Prva



</doc>
<doc id="4935645" url="https://pl.wikipedia.org/wiki?curid=4935645" title="Hyundai H-100 Porter">
Hyundai H-100 Porter



</doc>
<doc id="4935647" url="https://pl.wikipedia.org/wiki?curid=4935647" title="Hyundai H-150">
Hyundai H-150



</doc>
<doc id="4935648" url="https://pl.wikipedia.org/wiki?curid=4935648" title="Hyundai HD100">
Hyundai HD100



</doc>
<doc id="4935649" url="https://pl.wikipedia.org/wiki?curid=4935649" title="Dżandżira">
Dżandżira

Dżandżira – dawne księstwo w Indiach podczas brytyjskiego panowania.  Jego władcami była dynastia Siddi z pochodząca z Abisynii. Państwo znajdowało się pod zwierzchnictwem Prezydencji Bombaju.
Dżandżira znajdowała się na wybrzeżu Konkan w dzisiejszym dystrykcie Raigad w Maharasztrze. Księstwo obejmowało niewielkie miasta Murud i Shrivardhan, a także ufortyfikowaną wyspę Murud-Janjira, tuż przy nadmorskiej wiosce Murud, która była stolicą i rezydencją władców. Państwo miało powierzchnię 839 km 2 .
Historia.
Założenie.
Według jednej z legend, w 1489 roku sułtan Ahmadnagaru wysłał admirała Pirama Khana (pochodzącego z Abisynii) z rozkazem zdobycia zamku Murud-Janjira od jego poprzednika admirała Ram Patil. Ze względu na umiejscowienia zamku Khan nie mógł zaatakować w sposób konwencjonalny. Khan ukrył swoich żołnierzy w skrzyniach i koszach a pozostali przebrali się za kupców. W ramach podziękowania za dary Piram Khan urządził przyjęcie z winem. W nocy wojska Khana z łatwością pokonały pijaną załogę zamku.
W podzięce sułtan nadał Khanowi zamek. 
W następnym stuleciu władcy oddali się pod zwierzchnictwo sułtanatu Bijapuru. W XVII i XVIII wieku Dżandżira skutecznie przeciwstawił się atakom rosnącego w sile Imperium Marathów. W 1733 roku Imperium Marathów rozpoczął kampanię przeciwko Siddi z Dżandżiry. Chociaż zajęto wówczas większość okolicznych terenów Marathom nie udało się zdobyć fortu Murud-Janjira i ostatecznie podpisano korzystny dla traktat Dżandżiry który dał Marathom jedynie pośrednią kontrolę, która z czasem zanikła. Kiedy Brytyjczycy przybyli w rejon Konkan Dżandżirę podawano pod prezydencję Bombaju jako autonomiczne księstwo. 
Po uzyskaniu niepodległości przez Indie w 1947 roku, księstwo zostało połączone z Indiami w 1948.
Współpraca z Turkami.
Według zapisów osmańskich, połączone siły Osmanów i Dżandżiry rozgromiły portugalską flotę w 1587 roku w okolicach Jemenu. Od tego momentu Dżandżira odegrał ważną rolę w zwalczaniu portugalskich wpływów w regionie. 
Istnieją dalsze zapisy o współpracy z Imperium Osmańskim, kiedy flota osmańska po raz pierwszy przybyła do Acehu.

</doc>
<doc id="4935650" url="https://pl.wikipedia.org/wiki?curid=4935650" title="Dodge H100 Pickup">
Dodge H100 Pickup



</doc>
<doc id="4935652" url="https://pl.wikipedia.org/wiki?curid=4935652" title="Inokom Lorimas">
Inokom Lorimas



</doc>
<doc id="4935653" url="https://pl.wikipedia.org/wiki?curid=4935653" title="Hyundai H-100 Bakkie">
Hyundai H-100 Bakkie



</doc>
<doc id="4935654" url="https://pl.wikipedia.org/wiki?curid=4935654" title="Hyundai Shehzore">
Hyundai Shehzore



</doc>
<doc id="4935655" url="https://pl.wikipedia.org/wiki?curid=4935655" title="Hyundai RH">
Hyundai RH



</doc>
<doc id="4935656" url="https://pl.wikipedia.org/wiki?curid=4935656" title="Hyundai Dragonfly">
Hyundai Dragonfly



</doc>
<doc id="4935657" url="https://pl.wikipedia.org/wiki?curid=4935657" title="Mołdawskie odznaczenia">
Mołdawskie odznaczenia



</doc>
<doc id="4935658" url="https://pl.wikipedia.org/wiki?curid=4935658" title="Juchnów">
Juchnów

Juchnów – dawny majątek. Tereny na których leżał znajdują się obecnie na Białorusi, w obwodzie mińskim, w rejonie miadzielskim, w sielsowiecie Nowosiółki.
Dawniej używana nazwa – Juchnowo.
Historia.
W czasach zaborów w granicach Imperium Rosyjskiego.
W dwudziestoleciu międzywojennym majątek leżał w Polsce, w województwie wileńskim, w powiecie duniłowickim (od 1926 postawskim), w gminie Mańkowicze (od 1927 gmina Hruzdowo).
Według Powszechnego Spisu Ludności z 1921 roku zamieszkiwało tu 61 osób, 51 była wyznania rzymskokatolickiego a 3 prawosławnego. Jednocześnie 58 mieszkańców zadeklarowało polską przynależność narodową a 3 rosyjską. Były tu 3 budynki mieszkalne. W 1931 w 3 domach zamieszkiwało 40 osób.
Miejscowość należała do parafii rzymskokatolickiej i prawosławnej w Hruzdowie. Podlegała pod Sąd Grodzki w Postawach i Okręgowy w Wilnie; właściwy urząd pocztowy mieścił się w Hruzdowie.

</doc>
<doc id="4935659" url="https://pl.wikipedia.org/wiki?curid=4935659" title="Lokinė">
Lokinė

Lokinė (hist., pol. Łukinia, Łukina, Łukinie) – wieś na Litwie położona w rejonie wiłkomierskim okręgu wileńskiego, 18 km na północny zachód od Wiłkomierza.
Historia.
Własność.
Pierwsza wzmianka o Łukini pochodzi z 1585 roku, kiedy dobra te należały do rodziny Dowmont-Siesickich i były częścią klucza siesickiego, następnie majątek ten należał do Radziwiłłów i Grothusów. W 1790 roku kupił je Józef Kończa herbu Ogończyk (Powała), skarbnik kowieński. W rękach jego męskich potomków wieś ta należała do II wojny światowej, choć dwukrotnie, po polskich powstaniach była pod sekwestrem. Długoletni jej właściciel, wnuk Józefa (syn Medarda) Medard Kończa (1808–1899), marszałek szlachty powiatu wiłkomierskiego, więziony i zsyłany przez władze carskie, dwukrotnie tracił i odzyskiwał majątek. Jego pierworodny syn, Medard po pobycie w więzieniu za udział w powstaniu styczniowym zmarł w 1868 roku. Po śmierci Medarda (marszałka) majątek dziedziczyli jego potomkowie w linii męskiej. Z Pauliną Montwid Białłozor (1821–1881) (córką Józefa Montwida Białłozora) Medard miał 4 córki i – poza Medardem – jeszcze dwóch synów: Pawła (1845–1917) i Franciszka (1855–1927).
Około 1900 roku majątek liczył 2300 dziesięcin ziemi.
Tajna polska szkoła w Łukini.
Od lat 90. XIX wieku do I wojny światowej we dworze Kończów działała tajna polska szkoła dla lokalnych dzieci, jedyna na terenie powiatu wiłkomierskiego, stworzona i prowadzona przez Teodorę Kończówną (późniejszą żonę Kazimierza Maja), córkę Franciszka Kończy. Teodora miała brata bliźniaka, Medarda.
Dwór.
Kończowie wybudowali w Łukini dwór na przełomie XVIII i XIX wieku i mieszkali w nim do 1940 roku. Był to jedenastoosiowy, drewniany dom na kamiennej podmurówce, na planie szerokiego prostokąta. Środkowe trzy osie to ganek z jednospadowym dachem wspartym na czterech ustawionych w rzędzie kolumnach. Cały dom był przykryty wysokim, czterospadowym, gontowym dachem. Pod koniec XIX wieku do domu dobudowano od tyłu dwa dodatkowe skrzydła boczne. Wnętrze zawierało 20 pokoi w układzie dwutraktowym. Pomieszczenia reprezentacyjne były od strony podjazdu, miały parkietowe posadzki i wysokie, płaskie piece kaflowe.
Medard Kończa, dwukrotnie wracając do odzyskanego domu, zastawał go splądrowanego, w związku z tym nie zachowało się żadne cenne jego wyposażenie. Zaginęły takie zabytki, jak portret olejny Medarda pędzla Jana Rustema, obrazy Piotra Michałowskiego, czy akt chrztu jednego z przodków właścicieli z 1501 roku. Część uratowanych dokumentów rodzina przekazała Bibliotece Jagiellońskiej.
Wokół domu był lasek ze ścieżkami spacerowymi, ze starymi alejami, wzdłuż których rosły mieszane, stare drzewa. Lasek otaczał sad owocowy. 
W 1940 roku majątek został upaństwowiony, a we dworze mieściła się dyrekcja sowchozu Siesiki.
Od 1992 roku pałac jest chroniony jako zabytek (pozycja 793 w rejestrze zabytków). Po dworze pozostały jedynie piwnice. Na terenie folwarku stoją ruiny kilku zabudowań gospodarczych.
Majątek Łukinia został opisany w 4. tomie "Dziejów rezydencji na dawnych kresach Rzeczypospolitej" Romana Aftanazego.

</doc>
<doc id="4935660" url="https://pl.wikipedia.org/wiki?curid=4935660" title="Hyundai Porter Electric">
Hyundai Porter Electric



</doc>
<doc id="4935664" url="https://pl.wikipedia.org/wiki?curid=4935664" title="Łukinia">
Łukinia



</doc>
<doc id="4935666" url="https://pl.wikipedia.org/wiki?curid=4935666" title="Hannah Macleod">
Hannah Macleod

Hannah Louise Macleod MBE (ur. 9 czerwca 1984 w Bostonie) – brytyjska hokeistka na trawie, grająca na pozycji napastniczki.
Sportem zainteresowała się podczas igrzysk olimpijskich w Barcelonie w 1992 roku, zainspirowana sukcesami brytyjskich lekkoatletów, Linfolda Christie'go i Sally Gunnell. Karierę w reprezentacji hokeja na trawie rozpoczęła w 2003 roku. W latach 2007—2015 regularnie zdobywała medale mistrzostw Europy (trzy brązowe, jeden srebrny i jeden złoty), a w roku 2010 została wicemistrzynią świata. Nie znalazła się w kadrze Wielkiej Brytanii na igrzyska olimpijskie w Pekinie, natomiast cztery lata później wywalczyła z koleżankami brąz przed własną publicznością w Londynie. Medal ten został jej skradziony w klubie nocnym w październiku 2012 roku, gdzie wraz z koleżanką z drużyny, Alex Partridge zostawiły swoje kurtki. W przeciwieństwie do Partridge, Macleod odzyskała krążek - został on przesłany anonimowo do siedziby Angielskiej Federacji Hokeja. Ukoronowaniem jej kariery było złoto olimpijskie w Rio de Janeiro. Na koncie ma też medale Champions Trophy czy igrzysk Wspólnoty Narodów.
Jest doktorem fizjologii ćwiczeń na Notthingam Trent University.

</doc>
<doc id="4935668" url="https://pl.wikipedia.org/wiki?curid=4935668" title="Ultra (serbski kanał telewizyjny)">
Ultra (serbski kanał telewizyjny)

Ultra – serbski kanał telewizyjny adresowany do dzieci. Został uruchomiony w 2008 roku.
Stacja nadawała treści przeznaczone dla dzieci w wieku do 10 lat. W 2011 r. powstał siostrzany kanał Mini Ultra, skierowany do najmłodszych widzów.
W 2019 roku oba kanały zostały zamknięte. Ich następcami są stacje Vavoom i Pikaboo.

</doc>
<doc id="4935670" url="https://pl.wikipedia.org/wiki?curid=4935670" title="Okolo Slovenska 2018">
Okolo Slovenska 2018

Okolo Slovenska 2018 – 62. edycja wyścigu kolarskiego Okolo Slovenska, która odbyła się w dniach od 12 do 16 września 2018 na liczącej ponad 695 kilometrów trasie. Impreza kategorii 2.1 należała do cyklu UCI Europe Tour 2018.

</doc>
<doc id="4935671" url="https://pl.wikipedia.org/wiki?curid=4935671" title="Juchnów (rejon postawski)">
Juchnów (rejon postawski)

Juchnów – dawna kolonia. Tereny na których leżała znajdują się obecnie na Białorusi, w obwodzie mińskim, w rejonie miadzielskim, w sielsowiecie Nowosiółki.
Historia.
W czasach zaborów w granicach Imperium Rosyjskiego.
W dwudziestoleciu międzywojennym majątek leżał w Polsce, w województwie wileńskim, w powiecie duniłowickim (od 1926 postawskim), w gminie Mańkowicze (od 1927 gmina Hruzdowo).
W 1931 w 6 domach zamieszkiwało 28 osób.
Miejscowość należała do parafii rzymskokatolickiej i prawosławnej w Hruzdowie. Podlegała pod Sąd Grodzki w Postawach i Okręgowy w Wilnie; właściwy urząd pocztowy mieścił się w Hruzdowie.

</doc>
<doc id="4935672" url="https://pl.wikipedia.org/wiki?curid=4935672" title="MS Gdynia">
MS Gdynia



</doc>
<doc id="4935674" url="https://pl.wikipedia.org/wiki?curid=4935674" title="Okolo Slovenska 2017">
Okolo Slovenska 2017

Okolo Slovenska 2017 – 61. edycja wyścigu kolarskiego Okolo Slovenska, która odbyła się w dniach od 7 do 11 czerwca 2017 na liczącej ponad 761 kilometrów trasie. Impreza kategorii 2.1 należała do cyklu UCI Europe Tour 2017.

</doc>
<doc id="4935675" url="https://pl.wikipedia.org/wiki?curid=4935675" title="Srebrny wiatr">
Srebrny wiatr

Srebrny wiatr () – czechosłowacki film dramatyczny z 1956 w reżyserii Václava Krški. Adaptacja powieści Frániego Šrámka pod tym samym tytułem.

</doc>
<doc id="4935676" url="https://pl.wikipedia.org/wiki?curid=4935676" title="Andreas Lyager">
Andreas Lyager

Andreas Lyager, właśc. Andreas Lyager Hansen (ur. 1 grudnia 1997 w Fredericii) – duński żużlowiec.
W polskiej lidze żużlowej startuje od 2016 roku, reprezentując kluby: Włókniarz Częstochowa (2016–2018), Polonia Piła (2019), Polonia Bydgoszcz (2020–2021 i od 2023) oraz ROW Rybnik (2022).
Największe osiągnięcia:

</doc>
<doc id="4935678" url="https://pl.wikipedia.org/wiki?curid=4935678" title="The Bootleg Series Volumes 1-3 (Rare &amp; Unreleased) 1961-1991">
The Bootleg Series Volumes 1-3 (Rare &amp; Unreleased) 1961-1991



</doc>
<doc id="4935681" url="https://pl.wikipedia.org/wiki?curid=4935681" title="Vavoom">
Vavoom

Vavoom – europejski kanał telewizyjny adresowany do młodzieży. Należy do nadawcy United Media. Został uruchomiony w 2018 roku.
Ramówka kanału składa się z seriali telewizyjnych, kreskówek i programów rozrywkowych. Treści nadaje w pięciu językach: serbskim, chorwackim, słoweńskim, macedońskim i albańskim. 
Stacja jest dostępna w Serbii, Macedonii Północnej oraz w Bośni i Hercegowinie. 

</doc>
<doc id="4935683" url="https://pl.wikipedia.org/wiki?curid=4935683" title="Kaduszki (rejon miadzielski)">
Kaduszki (rejon miadzielski)

Kaduszki – dawna wieś. Tereny na których leżała znajdują się obecnie na Białorusi, w obwodzie mińskim, w rejonie miadzielskim, w sielsowiecie Miadzioł.
Historia.
W czasach zaborów w granicach Imperium Rosyjskiego.
W dwudziestoleciu międzywojennym wieś leżała w Polsce, w województwie wileńskim, w powiecie duniłowickim (od 1926 postawskim), w gminie Mańkowicze (od 1927 gmina Hruzdowo).
Według Powszechnego Spisu Ludności z 1921 roku zamieszkiwało tu 36 osób, 26 była wyznania rzymskokatolickiego a 10 prawosławnego. Jednocześnie wszyscy mieszkańcy zadeklarowali polską przynależność narodową. Było tu 8 budynków mieszkalnych. W 1931 w 10 domach zamieszkiwało 30 osób.
Miejscowość należała do parafii rzymskokatolickiej i prawosławnej w Hruzdowie. Podlegała pod Sąd Grodzki w Postawach i Okręgowy w Wilnie; właściwy urząd pocztowy mieścił się w Hruzdowie.

</doc>
<doc id="4935684" url="https://pl.wikipedia.org/wiki?curid=4935684" title="Organizacja konsumencka">
Organizacja konsumencka

Organizacja konsumencka – niezależna od przedsiębiorców i ich związków organizacja społeczna, do której zadań statutowych należy ochrona interesów konsumentów; organizacje konsumenckie mogą prowadzić działalność gospodarczą na zasadach ogólnych, o ile dochód z działalności służy wyłącznie realizacji celów statutowych.

</doc>
<doc id="4935691" url="https://pl.wikipedia.org/wiki?curid=4935691" title="Kimber Lee">
Kimber Lee

Kimberly Ann Green z domu Frankele (ur. 27 czerwca 1990 w Seattle) – amerykańska wrestlerka, występująca pod pseudonimem Kimber Lee. Od 2020 związana jest z federacją Impact Wrestling, zaś w latach 2016–2018 walczyła w WWE jako Abbey Laith. Karierę zawodniczą rozpoczęła w 2011. Walczy w licznych federacjach sceny niezależnej. W drużynie z Cherry Bomb, znanej jako The Kimber Bombs, posiadały jednocześnie Shine Tag Team Championship i Shimmer Tag Team Championship, natomiast wspólnie z Annie Social zdobyły dwukrotnie WSU Tag Team Championship. Rywalizując jako Princess KimberLee posiadała Chikara Grand Championship.
Młodość.
Od dzieciństwa trenowała taniec, kończąc ostatecznie University of the Arts w Filadelfii z tytułem Bachelor of Fine Arts. Wrestlingiem zainteresowała się jako nastolatka. Za swoją idolkę uznała Chynę.

</doc>
<doc id="4935692" url="https://pl.wikipedia.org/wiki?curid=4935692" title="Hayatovci">
Hayatovci

Hayatovci – bośniacki kanał telewizyjny emitujący programy dla dzieci. Należy do grupy medialnej Hayat Televizija. Został uruchomiony w 2014 roku.
Jest pierwszą w kraju stacją adresowaną do dzieci.
W 2017 roku ogłoszono start emisji kanału w rozdzielczości HD.

</doc>
<doc id="4935695" url="https://pl.wikipedia.org/wiki?curid=4935695" title="Kamionka (sielsowiet Duniłowicze)">
Kamionka (sielsowiet Duniłowicze)

Kamionka – dawna kolonia. Tereny na których leżał znajdują się obecnie na Białorusi, w obwodzie witebskim, w rejonie postawskim, w sielsowiecie Duniłowicze.
Historia.
W czasach zaborów w granicach Imperium Rosyjskiego.
W dwudziestoleciu międzywojennym zaścianek a następnie kolonia leżał w Polsce, w województwie wileńskim, w powiecie duniłowickim (od 1926 postawskim), w gminie Mańkowicze (od 1927 gmina Hruzdowo).
Według Powszechnego Spisu Ludności z 1921 roku zamieszkiwało tu 10 osób, wszystkie były wyznania rzymskokatolickiego i zadeklarowały polską przynależność narodową. Był tu 1 budynek mieszkalny. W 1931 w 4 domach zamieszkiwało 40 osób.
Miejscowość należała do parafii rzymskokatolickiej w Hruzdowie. Podlegała pod Sąd Grodzki w Postawach i Okręgowy w Wilnie; właściwy urząd pocztowy mieścił się w Hruzdowie.

</doc>
<doc id="4935696" url="https://pl.wikipedia.org/wiki?curid=4935696" title="Helen Richardson-Walsh">
Helen Richardson-Walsh

Helen Richardson-Walsh MBE (z d. Richardson, ur. 23 września 1981 w Hitchin) – brytyjska hokeistka na trawie, grająca na pozycji pomocniczki.
W reprezentacji Anglii zadebiutowała w lipcu 1999 r. Rok później jako osiemnastolatka została najmłodszą w historii Brytyjką reprezentującą kraj na igrzyskach olimpijskich – w Sydney zajęła z drużyną ósme miejsce. Na olimpijskie areny Richardson wraz z koleżankami powróciła w Pekinie, gdzie zajęły szóste miejsce. Cztery lata później przed własną publicznością w Londynie Brytyjki zdobyły brązowy medal, a Richardson w dwóch meczach wystąpiła w roli kapitan zespołu, po tym jak w inauguracyjnym spotkaniu szczękę złamała Kate Walsh. W Rio de Janeiro, podczas swojego czwartego olimpijskiego turnieju, Richardson, już jako Richardson-Walsh, zdobyła złoty medal. W międzyczasie wywalczyła z reprezentacją Anglii m.in. siedem medali mistrzostw Europy, trzy medale Igrzysk Wspólnoty Narodów oraz brąz mistrzostw świata. Przeszła również dwie operacje kręgosłupa w związku z występującą u niej dyskopatią.
Helen Richardson-Walsh była nominowana do nagrody Hokeistki Roku w 2010, a w latach 2009–2011 trzykrotnie znajdowała się w Światowej Drużynie Gwiazd.
Jest zadeklarowaną lesbijką. Od 2008 roku związana jest ze swoją koleżanką z reprezentacji, Kate Walsh, którą poślubiła w 2013 roku, przyjmując nazwisko Richardson-Walsh. Złoty medal igrzysk olimpijskich w Rio de Janeiro był pierwszym wywalczonym dla Wielkiej Brytanii przez małżeństwo homoseksualne oraz pierwszym wywalczonym wspólnie przez małżeństwo od 1920 roku. Podczas corocznego nadawania odznaczeń państwowych, panie Richardson-Walsh (Helen została Kawalerem Orderu Imperium Brytyjskiego, a Kate została podniesiona do rangi Oficera) zostały pierwszą poślubioną parą homoseksualną odznaczoną z tej samej listy.
W ostatnim dniu 2019 roku Helen urodziła córkę, która otrzymała imię Pfeiffer.

</doc>
<doc id="4935698" url="https://pl.wikipedia.org/wiki?curid=4935698" title="Linia kolejowa Łuniniec – Żabinka">
Linia kolejowa Łuniniec – Żabinka

Linia kolejowa Łuniniec – Żabinka – linia kolejowa na Białorusi łącząca stację Łuniniec ze stacją Żabinka. Jest to fragment linii Homel - Kalinkowicze - Łuniniec - Żabinka.
Linia znajduje się w obwodzie brzeskim. Największym leżącym przy niej miastem jest Pińsk.
Na całej długości linia jest niezelektryfikowana (z wyjątkiem stacji Żabinka, która posiada trakcję) oraz jednotorowa.
Historia.
Linia powstała w 1886 jako część drogi żelaznej poleskiej i do końca I wojny światowej leżała w Rosji. W latach 1918 - 1939 położona była w Polsce, następnie w Związku Sowieckim (1945 - 1991). Od 1991 leży na Białorusi.

</doc>
<doc id="4935699" url="https://pl.wikipedia.org/wiki?curid=4935699" title="Hayat TV">
Hayat TV

Hayat TV – bośniacka prywatna stacja telewizyjna. Została uruchomiona w 1992 roku.
Obecnie (2017) pakiet telewizyjny Hayat obejmuje pięć kanałów: Hayat HD, Hayat Plus, Hayat Folk, Hayat Music, Hayatovci.

</doc>
<doc id="4935701" url="https://pl.wikipedia.org/wiki?curid=4935701" title="Asia Galloper">
Asia Galloper



</doc>
<doc id="4935703" url="https://pl.wikipedia.org/wiki?curid=4935703" title="Sufganija">
Sufganija

Sufganija (hebr. סופגנייה lub סופגניה; liczba mnoga: sufganijot, hebr. סופגניות [ˌsufɡaniˈjot]; jid. ponchik) – okrągły przysmak cukierniczy jedzony w Izraelu i na całym świecie w okresie święta Chanuka. Sufganijot powstają ze smażonego w głębokim tłuszczu ciasta drożdżowego nadziewanego konfiturą lub marmoladą i oprószonego cukrem pudrem.
Wraz z innymi chanukowymi potrawami smażonymi w oleju symbolizują cud płonących lamp oliwnych w starożytnej Świątyni Jerozolimskiej.

</doc>
<doc id="4935712" url="https://pl.wikipedia.org/wiki?curid=4935712" title="Federalna televizija">
Federalna televizija

Federalna televizija (Federalna TV, FTV) – bośniacka stacja telewizyjna. Została założona w 2001 roku.

</doc>
<doc id="4935713" url="https://pl.wikipedia.org/wiki?curid=4935713" title="Kwon Chang-hoon">
Kwon Chang-hoon

Kwon Chang-hoon (ur. 30 czerwca 1994 w Seulu) – południowokoreański piłkarz występujący na pozycji pomocnika w niemieckim klubie SC Freiburg oraz w reprezentacji Korei Południowej.
Kariera klubowa.
Suwon Samsung Bluewings.
W 2010 roku dołączył do juniorskich drużyn Suwon Samsung Bluewings. W 2013 został przeniesiony do pierwszego zespołu. W klubie zadebiutował 3 kwietnia 2013 w meczu fazy grupowej Azjatyckiej Ligi Mistrzów przeciwko Kashiwa Reysol (2:6). W K League 1 zadebiutował 6 kwietnia 2013 w meczu przeciwko Daegu FC (3:1). Pierwszą bramkę dla drużyny zdobył 30 kwietnia 2013 w meczu fazy grupowej Azjatyckiej Ligi Mistrzów przeciwko Guizhou Renhe (2:2). W sezonie 2014 wraz z klubem zdobył tytuł wicemistrza Korei Południowej. W sezonie 2015 jego zespół zajął drugie miejsce w grupie G w fazie grupowej Azjatyckiej Ligi Mistrzów i dotarł do 1/8 finału tych rozgrywek, z których odpadł po dwumeczu z drużyną Kashiwa Reysol (2:3) i (1:2). W sezonie 2015 jego drużyna powtórzyła sukces z poprzedniego roku i ponownie zdobyła wicemistrzostwo Korei Południowej. W sezonie 2016 jego zespół dotarł do finału rozgrywek o Puchar Korei Południowej, który wygrał po dwumeczu z FC Seoul (2:1) i (2:1, k. 9:10).
Dijon FCO.
18 stycznia 2017 podpisał kontrakt z klubem Dijon FCO. W zespole zadebiutował 19 lutego 2017 w meczu Ligue 1 przeciwko Olympique Lyon (4:2). Pierwszą bramkę dla drużyny zdobył 19 sierpnia 2017 w meczu ligowym przeciwko Stade Rennais (2:2). W sezonie 2018/19 w rozgrywkach o Puchar Francji jego klub dotarł do ćwierćfinału, w którym przegrał z Paris Saint-Germain F.C. (3:0). Tymczasem w lidze w sezonie 2018/19 jego zespół zajął 18 miejsce w tabeli i ostatecznie utrzymał się w lidze po dwumeczu barażowym z drużyną RC Lens (1:1) i (3:1).
SC Freiburg.
1 lipca 2019 podpisał kontrakt z zespołem SC Freiburg. W jego barwach zadebiutował 24 sierpnia 2019 w meczu Bundesligi przeciwko SC Paderborn 07 (1:3), w którym zdobył również swoją pierwszą bramkę dla zespołu.
Kariera reprezentacyjna.
W 2015 roku otrzymał powołanie do reprezentacji Korei Południowej. Zadebiutował 2 sierpnia 2015 w meczu Pucharu Azji Wschodniej przeciwko reprezentacji Chin (0:2). W 2015 wraz z kadrą zdobył Puchar Azji Wschodniej. Pierwszą bramkę dla reprezentacji zdobył 3 września 2015 w meczu eliminacji do Mistrzostw Świata 2018 przeciwko reprezentacji Laosu (8:0).

</doc>
<doc id="4935714" url="https://pl.wikipedia.org/wiki?curid=4935714" title="Federalna TV">
Federalna TV



</doc>
<doc id="4935715" url="https://pl.wikipedia.org/wiki?curid=4935715" title="Kaszyce (Białoruś)">
Kaszyce (Białoruś)

Kaszyce (; ) – wieś na Białorusi, w obwodzie witebskim, w rejonie postawskim, w sielsowiecie Juńki.
Historia.
W czasach zaborów wieś włościańska w granicach Imperium Rosyjskiego.
W dwudziestoleciu międzywojennym wieś leżała w Polsce, w województwie wileńskim, w powiecie duniłowickim (od 1926 postawskim), w gminie Mańkowicze (od 1927 gmina Hruzdowo) a następnie w gminie Postawy.
Według Powszechnego Spisu Ludności z 1921 roku zamieszkiwały tu 222 osoby, 36 było wyznania rzymskokatolickiego, a 186 prawosławnego. Jednocześnie 32 mieszkańców zadeklarowało polską, a 190 białoruską przynależność narodową. Było tu 49 budynków mieszkalnych. W 1931 w 52 domach zamieszkiwało 245 osób.
Miejscowość należała do parafii rzymskokatolickiej i prawosławnej w Postawach. Podlegała pod Sąd Grodzki w Postawach i Okręgowy w Wilnie; właściwy urząd pocztowy mieścił się w Postawach.
Po agresji ZSRR na Polskę w 1939 roku wieś znalazła się w granicach BSRR. W latach 1941–1944 była pod okupacją niemiecką. Następnie leżała w BSRR. Od 1991 roku w Republice Białorusi.
Do 2013 miejscowość wchodziła w skład sielsowietu Szyrki

</doc>
<doc id="4935716" url="https://pl.wikipedia.org/wiki?curid=4935716" title="Kate Richardson-Walsh">
Kate Richardson-Walsh

Kate Richardson-Walsh OBE (z d. Walsh, ur. 9 maja 1980 w Withington) – brytyjska hokeistka na trawie, grająca na pozycji obrończyni.
W reprezentacji Anglii zadebiutowała w lipcu 1999 r. Rok później po raz pierwszy zagrała na igrzyskach olimpijskich – w Sydney zajęła z drużyną ósme miejsce. Na olimpijskie areny Walsh wraz z koleżankami powróciła w Pekinie, gdzie zajęły szóste miejsce. Cztery lata później przed własną publicznością w Londynie Brytyjki zdobyły brązowy medal. W Rio de Janeiro, podczas swojego czwartego olimpijskiego turnieju, Walsh, już jako Richardson-Walsh, zdobyła złoty medal. W międzyczasie wywalczyła z reprezentacją Anglii m.in. siedem medali mistrzostw Europy, cztery medale Igrzysk Wspólnoty Narodów oraz brąz mistrzostw świata.
W 2003 roku została kapitanem reprezentacji Anglii oraz Wielkiej Brytanii i pełniła tę funkcję aż do zakończenia sportowej kariery w 2016. Podczas swojej ostatniej uroczystości w karierze – ceremonii zamknięcia igrzysk w Rio – dostąpiła zaszczytu niesienia flagi brytyjskiej. Wcześniej pełniła też funkcję chorążej reprezentacji Anglii podczas ceremonii zamknięcia Igrzysk Wspólnoty Narodów w Glasgow w 2014 roku. W barwach drużyny narodowej rozegrała w sumie 375 spotkań – najwięcej w historii brytyjskiego hokeja na trawie kobiet.
Dwukrotnie została nominowana do nagrody Najlepszej Zawodniczki Roku według FIH (2003, 2016). Podczas mistrzostw Europy w 2017 roku jako pierwsza Brytyjka została wprowadzona do Galerii Sław Europejskiej Federacji Hokeja.
Jest zadeklarowaną lesbijką. Od 2008 roku związana jest ze swoją koleżanką z reprezentacji, Helen Richardson, którą poślubiła w 2013 roku, przyjmując nazwisko Richardson-Walsh. Złoty medal igrzysk olimpijskich w Rio de Janeiro był pierwszym wywalczonym dla Wielkiej Brytanii przez małżeństwo homoseksualne oraz pierwszym wywalczonym wspólnie przez małżeństwo od 1920 roku. Podczas corocznego nadawania odznaczeń państwowych, panie Richardson-Walsh (Helen została Kawalerem Orderu Imperium Brytyjskiego, a Kate została podniesiona do rangi Oficera, po otrzymaniu MBE dwa lata wcześniej) zostały pierwszą poślubioną parą homoseksualną odznaczoną z tej samej listy.
W ostatnim dniu 2019 roku Helen urodziła córkę, która otrzymała imię Pfeiffer.

</doc>
<doc id="4935719" url="https://pl.wikipedia.org/wiki?curid=4935719" title="Helen Richardson">
Helen Richardson



</doc>
<doc id="4935720" url="https://pl.wikipedia.org/wiki?curid=4935720" title="Kate Walsh (laskarka)">
Kate Walsh (laskarka)



</doc>
<doc id="4935721" url="https://pl.wikipedia.org/wiki?curid=4935721" title="BHT 1">
BHT 1

BHT 1 – bośniacki kanał telewizyjny należący do nadawcy Bosanskohercegovačka radiotelevizija. W obecnej postaci wystartował w 2004 roku. Kanał nadaje codziennie przez 20 godzin w jednym z dwóch alfabetów mrsju (łacińskim lub cyrylicy). BHT 1 nadaje różne programy, takie jak wiadomości, talk-show, filmy dokumentalne, sportowe, filmy i programy dla dzieci.

</doc>
<doc id="4935722" url="https://pl.wikipedia.org/wiki?curid=4935722" title="Francis J. Myers">
Francis J. Myers

Francis John Myers (ur. 18 grudnia 1901 w Filadelfii, zm. 5 lipca 1956 tamże) – amerykański polityk, członek Partii Demokratycznej.
Działalność polityczna.
W okresie od 3 stycznia 1939 do 3 stycznia 1945 przez trzy kadencje był przedstawicielem 6. okręgu wyborczego w stanie Pensylwania w Izbie Reprezentantów Stanów Zjednoczonych. Od 3 stycznia 1945 do 3 stycznia 1951 był senatorem Stanów Zjednoczonych z Pensylwanii (3. Klasa).

</doc>
<doc id="4935724" url="https://pl.wikipedia.org/wiki?curid=4935724" title="Françoise-Albine Benoist">
Françoise-Albine Benoist

Françoise-Albine Benoist (ur. 1724 w Lyonie, zm. 1808 lub 1809) – francuska pisarka, dramaturgiczka i eseistka.
Napisała kilka sztuk teatralnych, które nigdy nie zostały wystawione. Była również dziennikarką dla "Journal des dames et des modes".
Niewiele wiadomo o jej życiu. W kwietniu 1754 wyszła za malarza Jeana-Marie Benoista. 
Według Manon Roland, Benoist mogła być wzorem dla bohaterki "Lettres à Emilie" autorstwa Charlesa-Alberta Demoustiera.

</doc>
<doc id="4935725" url="https://pl.wikipedia.org/wiki?curid=4935725" title="Klonowy Ostrów">
Klonowy Ostrów

Klonowy Ostrów – dawny zaścianek. Tereny na których leżał znajdują się obecnie na Białorusi, w obwodzie witebskim, w rejonie postawskim, w sielsowiecie Duniłowicze.
Historia.
W czasach zaborów w granicach Imperium Rosyjskiego.
W dwudziestoleciu międzywojennym zaścianek leżał w Polsce, w województwie wileńskim, w powiecie duniłowickim (od 1926 postawskim), w gminie Mańkowicze (od 1927 gmina Hruzdowo).
Według Powszechnego Spisu Ludności z 1921 roku zamieszkiwało tu 14 osób, wszystkie były wyznania rzymskokatolickiego i zadeklarowały polską przynależność narodową. Był tu 1 budynek mieszkalny. W 1931 w 1 domu zamieszkiwało 7 osób.
Miejscowość należała do parafii rzymskokatolickiej w Hruzdowie. Podlegała pod Sąd Grodzki w Postawach i Okręgowy w Wilnie; właściwy urząd pocztowy mieścił się w Hruzdowie.

</doc>
<doc id="4935729" url="https://pl.wikipedia.org/wiki?curid=4935729" title="Jang Ji-won">
Jang Ji-won

Jang Ji-won (kor. 장지원; ur. 30 sierpnia 1979) – południowokoreańska zawodniczka taekwondo, mistrzyni olimpijska z Aten (2004), mistrzyni świata i Azji.
W 2004 roku wystąpiła na igrzyskach olimpijskich w Atenach. W zawodach zwyciężyła we wszystkich pojedynkach w kategorii do 57 kg, zdobywając złoty medal i tytuł mistrzyni olimpijskiej. 
W 2001 roku zdobyła złoty medal mistrzostw świata w kategorii do 59 kg, a w 2000 roku złoty medal mistrzostw Azji w tej samej kategorii wagowej.

</doc>
<doc id="4935732" url="https://pl.wikipedia.org/wiki?curid=4935732" title="Aleksiej Żytnik">
Aleksiej Żytnik



</doc>
<doc id="4935734" url="https://pl.wikipedia.org/wiki?curid=4935734" title="Jang Ji-Won">
Jang Ji-Won



</doc>
<doc id="4935736" url="https://pl.wikipedia.org/wiki?curid=4935736" title="Lehigh University">
Lehigh University

 – amerykańska uczelnia prywatna zlokalizowana w mieście Bethlehem (stan Pensylwania). Została założona w 1865 roku.

</doc>
<doc id="4935738" url="https://pl.wikipedia.org/wiki?curid=4935738" title="Piperachina">
Piperachina

Piperachina () – wielofunkcyjny organiczny związek chemiczny, pochodna chinoliny, stosowany w leczeniu malarii w połączeniu z dihydroartemizyną.
Mechanizm działania.
Dokładny mechanizm działania piperachiny pozostaje nieznany. Najprawdopodobniej przypomina mechanizm działania chlorochiny, która wiąże się z hemem wewnątrz zarodźca nie pozwalając na jego detoksykację na drodze polimeryzacji. 
Piperachina była stosowana powszechnie w Chinach od 1978 roku w monoterapii, co prowadziło do pojawiania się oporności. 
Zastosowanie.
Światowa Organizacja Zdrowia.
Zgodnie z wytycznymi WHO piperachina powinna być stosowana z dihydroartemizyną w następujących wskazaniach:
Unia Europejska.
Piperachina w połączeniu z dihydroartemizyną znajduje się na wzorcowej liście podstawowych leków Światowej Organizacji Zdrowia ("") (2019).
Piperachina jest dopuszczona do obrotu w Polsce (2020).
Działania niepożądane.
Piperachina może powodować następujące działania niepożądane: ból głowy, eozynofilia, gorączka, niedokrwistość, astenia, tachykardia, wydłużenie odstępu QT (szczególnie w końcowym okresie leczenia). 

</doc>
<doc id="4935739" url="https://pl.wikipedia.org/wiki?curid=4935739" title="Uniwersytet Lehigh">
Uniwersytet Lehigh



</doc>
<doc id="4935745" url="https://pl.wikipedia.org/wiki?curid=4935745" title="Lekkoatletyka na Igrzyskach Panamerykańskich 1999">
Lekkoatletyka na Igrzyskach Panamerykańskich 1999

Zawody lekkoatletyczne na Igrzyskach Panamerykańskich 1999 w Winnipeg odbyły się w dniach 24–30 lipca.
Po raz pierwszy rozegrano zawody kobiet w skoku o tyczce, a także w chodzie na 20 kilometrów, który zastąpił chód na 10 000 metrów.

</doc>
<doc id="4935747" url="https://pl.wikipedia.org/wiki?curid=4935747" title="Sam Houston State University">
Sam Houston State University

 (SHSU) – amerykańska uczelnia publiczna z siedzibą w mieście Hunstsville (stan Teksas). Została założona w 1879 r. jako Sam Houston Normal Institute.

</doc>
<doc id="4935748" url="https://pl.wikipedia.org/wiki?curid=4935748" title="Operacja San Antonio">
Operacja San Antonio

Operacja San Antonio – nazwa szeregu ataków powietrznych USAAF przeprowadzanych podczas II wojny światowej. Do ataków były wykorzystywane bombowce B-29, które startowały z lotnisk wojskowych na Guam a następnie bombardowały cele w rejonie Tokio.
"San Antonio 1" rozpoczęła się 24 listopada 1944 i była pierwszym atakiem B-29 na Tokio. Spośród 110 bombowców, które opuściły bazę, 17 musiało przerwać lot z przyczyn technicznych, a tylko 24 maszyny dotarły to tokijskiej fabryki samolotów Musashino, niszcząc fabrykę.

</doc>
<doc id="4935750" url="https://pl.wikipedia.org/wiki?curid=4935750" title="Joseph R. Grundy">
Joseph R. Grundy

Joseph Ridgway Grundy (ur. 13 stycznia 1863 w Camden, zm. 3 marca 1961 w Nassau) – amerykański polityk, członek Partii Republikańskiej.
Działalność polityczna.
W okresie od 11 grudnia 1929 do 1 grudnia 1930 był senatorem Stanów Zjednoczonych z Pensylwanii (3. Klasa).

</doc>
<doc id="4935755" url="https://pl.wikipedia.org/wiki?curid=4935755" title="Kobajły">
Kobajły

Kobajły (; ) – wieś na Białorusi, w obwodzie mińskim, w rejonie miadzielskim, w sielsowiecie Miadzioł.
Historia.
W czasach zaborów w granicach Imperium Rosyjskiego.
W dwudziestoleciu międzywojennym wieś a następnie kolonia leżała w Polsce, w województwie wileńskim, w powiecie duniłowickim (od 1926 postawskim), w gminie Mańkowicze (od 1927 gmina Hruzdowo).
Według Powszechnego Spisu Ludności z 1921 roku zamieszkiwało tu 47 osób, 16 było wyznania rzymskokatolickiego a 31 prawosławnego. Jednocześnie wszyscy mieszkańcy zadeklarowali białoruską przynależność narodową. Było tu 11 budynków mieszkalnych. W 1931 w 24 domach zamieszkiwało 114 osób.
Miejscowość należała do parafii rzymskokatolickiej w Hruzdowiei prawosławnej w Mańkowiczach. Podlegała pod Sąd Grodzki w Postawach i Okręgowy w Wilnie; właściwy urząd pocztowy mieścił się w Mańkowiczach.

</doc>
<doc id="4935763" url="https://pl.wikipedia.org/wiki?curid=4935763" title="IV - The Eerie Cold">
IV - The Eerie Cold



</doc>
<doc id="4935764" url="https://pl.wikipedia.org/wiki?curid=4935764" title="III - Angst, Självdestruktivitetens Emissarie">
III - Angst, Självdestruktivitetens Emissarie



</doc>
<doc id="4935766" url="https://pl.wikipedia.org/wiki?curid=4935766" title="I - Within Deep Dark Chambers">
I - Within Deep Dark Chambers



</doc>
<doc id="4935767" url="https://pl.wikipedia.org/wiki?curid=4935767" title="II - Livets Ändhållplats">
II - Livets Ändhållplats



</doc>
<doc id="4935768" url="https://pl.wikipedia.org/wiki?curid=4935768" title="V - Halmstad">
V - Halmstad



</doc>
<doc id="4935769" url="https://pl.wikipedia.org/wiki?curid=4935769" title="VI - Klagopsalmer">
VI - Klagopsalmer



</doc>
<doc id="4935771" url="https://pl.wikipedia.org/wiki?curid=4935771" title="Shining (zespół muzyczny)">
Shining (zespół muzyczny)



</doc>
<doc id="4935773" url="https://pl.wikipedia.org/wiki?curid=4935773" title="University of Ulster">
University of Ulster

 () – brytyjska uczelnia publiczna zlokalizowana w Irlandii Północnej, składająca się z czterech kampusów (Belfast, Coleraine, Jordanstown, Magee). Uniwersytet został założony w 1968 r. jako New University of Ulster.

</doc>
<doc id="4935774" url="https://pl.wikipedia.org/wiki?curid=4935774" title="Ulster University">
Ulster University



</doc>
<doc id="4935776" url="https://pl.wikipedia.org/wiki?curid=4935776" title="Klasycy Nauki">
Klasycy Nauki

Klasycy Nauki – polska seria wydawnicza złożona z dwunastu pozycji książkowych, ukazująca się od 1997 do 1999 roku nakładem wydawnictwa Prószyński i S-ka SA. Obejmuje eseje, rozprawy, wykłady i utwory popularnonaukowe autorstwa wybitnych zagranicznych uczonych. Treść poszczególnych pozycji powiązana jest poprzez osoby autorów z przełomowymi ideami w dziejach ludzkości, takimi jak teoria względności Alberta Einsteina, teoria ewolucji Karola Darwina, czy koncepcja dwóch kultur C. P. Snowa.
Format i cechy charakterystyczne serii.
Książki w ramach serii zostały wydawane w formacie 130x205, z zastosowaniem oprawy twardej lakierowanej. Cechą charakterystyczną serii są czarne okładki oraz kolorowe grzbiety i logo serii - sowa na stosie książek w pomieszczeniu obramowanym arkadą. Logo umieszczone zostało na każdej z książek w lewym dolnym rogu pierwszej strony okładki pod pionowo umieszonym logotypem "KLASYCY NAUKI" i na ostatniej stronie okładki (w większej formie) w lewym górnym narożniku.
Autorami projektu okładki są Katarzyna A. Jarnuszkiewicz i Michał Korwin-Kossakowski. Druk i oprawa książek został zrealizowany przez Białostockie Zakłady Graficzne.

</doc>
<doc id="4935777" url="https://pl.wikipedia.org/wiki?curid=4935777" title="Kohaczewo">
Kohaczewo

Kohaczewo – dawny majątek. Tereny na których leżał znajdują się obecnie na Białorusi, w obwodzie witebskim, w rejonie postawskim, w sielsowiecie Nowosiółki.
Historia.
W czasach zaborów ówczesny folwark w granicach Imperium Rosyjskiego.
W dwudziestoleciu międzywojennym majątek leżał w Polsce, w województwie wileńskim, w powiecie duniłowickim (od 1926 postawskim), w gminie Mańkowicze (od 1927 gmina Hruzdowo).
Według Powszechnego Spisu Ludności z 1921 roku zamieszkiwało tu 14 osób, 8 było wyznania rzymskokatolickiego a 6 prawosławnego. Jednocześnie 9 mieszkańców zadeklarowało polską a 5 białoruską przynależność narodową. Były tu 3 budynki mieszkalne. W 1931 w 2 domach zamieszkiwało 17 osób.
Miejscowość należała do parafii rzymskokatolickiej i prawosławnej w Hruzdowie. Podlegała pod Sąd Grodzki w Postawach i Okręgowy w Wilnie; właściwy urząd pocztowy mieścił się w Hruzdowie.

</doc>
<doc id="4935778" url="https://pl.wikipedia.org/wiki?curid=4935778" title="Loughborough University">
Loughborough University

 – brytyjska uczelnia publiczna zlokalizowana w mieście Loughborough. Została założona w 1909 roku jako Loughborough Technical Institute.

</doc>
<doc id="4935779" url="https://pl.wikipedia.org/wiki?curid=4935779" title="Fago (Hiszpania)">
Fago (Hiszpania)



</doc>
<doc id="4935781" url="https://pl.wikipedia.org/wiki?curid=4935781" title="Uniwersytet Loughborough">
Uniwersytet Loughborough



</doc>
<doc id="4935783" url="https://pl.wikipedia.org/wiki?curid=4935783" title="Georgie Twigg">
Georgie Twigg

Georgina Sophie Twigg MBE (ur. 21 listopada 1990 w Lincoln) – brytyjska hokeistka na trawie, grająca na pozycji pomocniczki.
W reprezentacji Anglii zadebiutowała w lipcu 2010 r. W tym samym roku stanęła na najniższym stopniu podium Champions Trophy, Igrzysk Wspólnoty Narodów oraz mistrzostw świata. W latach 2011—2015 trzykrotnie zdobywała medale mistrzostw Europy, każdy w innym kolorze. Stawała też na olimpijskim podium w obu startach, zdobywając brąz przed własną publicznością w Londynie oraz złoto w Rio de Janeiro. Po odniesieniu największego sukcesu w karierze bezterminowo zawiesiła karierę sportową, poświęcając się pracy w zawodzie prawniczym. W 2018 roku potwierdziła, że nie zamierza powracać na boisko.
W 2019 roku zaręczyła się ze swoim wieloletnim partnerem, Iainem Lewersem, również laskarzem kadry narodowej. Jej znakiem charakterystycznym są perłowe kolczyki.

</doc>
<doc id="4935786" url="https://pl.wikipedia.org/wiki?curid=4935786" title="Brunel University London">
Brunel University London

 – brytyjska uczelnia publiczna zlokalizowana w Londynie. Została założona w 1928 roku jako Acton Technical College.

</doc>
<doc id="4935787" url="https://pl.wikipedia.org/wiki?curid=4935787" title="Brunel University">
Brunel University



</doc>
<doc id="4935788" url="https://pl.wikipedia.org/wiki?curid=4935788" title="Kolejowce">
Kolejowce

Kolejowce (; ) – wieś na Białorusi, w obwodzie witebskim, w rejonie postawskim, w sielsowiecie Juńki.
Historia.
W czasach zaborów wieś w granicach Imperium Rosyjskiego.
W dwudziestoleciu międzywojennym wieś leżała w Polsce, w województwie wileńskim, w powiecie duniłowickim (od 1926 postawskim), w gminie Mańkowicze (od 1927 gmina Hruzdowo).
Według Powszechnego Spisu Ludności z 1921 roku zamieszkiwało tu 147 osób, 42 były wyznania rzymskokatolickiego a 105 prawosławnego. Jednocześnie 25 mieszkańców zadeklarowało polską a 122 białoruską przynależność narodową. Było tu 27 budynków mieszkalnych. W 1931 w 27 domach zamieszkiwało 157 osób.
Miejscowość należała do parafii rzymskokatolickiej i prawosławnej w Hruzdowie. Podlegała pod Sąd Grodzki w Postawach i Okręgowy w Wilnie; właściwy urząd pocztowy mieścił się w Hruzdowie.
Po agresji ZSRR na Polskę w 1939 roku wieś znalazła się w granicach BSRR. W latach 1941–1944 była pod okupacją niemiecką. Następnie leżała w BSRR. Od 1991 roku w Republice Białorusi.

</doc>
<doc id="4935794" url="https://pl.wikipedia.org/wiki?curid=4935794" title="Jim Neilson">
Jim Neilson

James Anthony Neilson, pseud. Chief (ur. 28 listopada 1940 w Big River, zm. 6 listopada 2020 tamże) – kanadyjski hokeista grający na pozycji obrońcy. W trakcie kariery ze względu na indiańskie pochodzenie określany był pseudonimem "Chief" ("Wódz").
Życiorys.
Wczesne życie.
Urodził się w Big River w prowincji Saskatchewan jako syn imigranta z Danii i Indianki z plemienia Kri. Gdy był małym dzieckiem, matka zostawiła rodzinę i wróciła do rezerwatu, a ojciec, który nie był w stanie samotnie wychowywać Jima i jego dwóch sióstr, oddał ich do domu dziecka. Neilson w domu dziecka nauczył się wielu rzeczy, które później przydawały mu się w karierze hokejowej. Śledził transmisję z meczów hokejowych w radiu, gdyż w placówce nie było telewizora, dużo grał w hokeja ulicznego.
Kariera.
Karierę rozpoczął w 1958 roku w klubie ligi SJHL – Prince Albert Mintos, w którym występował do 1961 roku. Następnie w sezonie 1961/1962 reprezentował barwy klubu ligi EPHL – Kitchener Beavers, w którym został wybranym "Debiutantem Roku".
Potem podpisał kontrakt z klubem ligi NHL – New York Rangers, w którym występował do 1974 roku oraz odnosił największe sukcesy w karierze. W sezonie 1967/1968 został wybrany do drugiej drużyny gwiazd NHL oraz zajął 4. miejsce w plebiscycie do James Norris Memorial Trophy – nagrody dla najlepszego obrońcy sezonu. W sezonie 1971/1972 wraz z zespołem dotarł do finału Pucharu Stanleya, w którym "Rangersi" przegrali rywalizację z Boston Bruins 4:2 (6:5, 2:1, 2:5, 3:2, 2:3, 3:0).
W 1972 roku znalazł się w kadrze reprezentacji Kanady na Summit Series 1972 – rywalizację z reprezentacją ZSRR, jednak kontuzja kolana wykluczyła Neilsona z udziału w tym turnieju.
Następnie został zawodnikiem Californii Golden Seals, która w 1976 roku została przeniesiona i zmieniła nazwę na Cleveland Barons, a Neilson w latach 1975–1978 był wraz z Bobem Stewartem kapitanem zespołu. W sezonie 1978/1979 reprezentował barwy klubu ligi WHA – Edmonton Oilers, w którym po zakończeniu sezonu w wieku 38 lat zakończył karierę sportową. Łącznie w lidze NHL rozegrał 1049 meczów w fazie zasadniczej, w których zdobył 368 punktów (69 goli, 299 asyst) oraz spędził 904 minuty na ławce kar, natomiast w fazie play-off rozegrał 65 meczów w których zdobył 18 punktów (1 gol, 17 asyst) oraz spędził 61 minut na ławce kar.
Po zakończeniu kariery.
Po zakończeniu kariery aktywnie działał na rzecz poprawy jakości życia tubylczych ludów w Kanadzie. W 2009 roku w opublikowanym w książce pt. „"100 Ranger Greats"” rankingu najlepszych zawodników w historii New York Rangers zajął 42. miejsce, a w 2018 roku znalazł się w "Galerii Sław Sportu Prowincji Saskatchewan".
Zmarł 6 listopada 2020 roku w Big River w prowincji Saskatchewan w wieku 79 lat.

</doc>
<doc id="4935799" url="https://pl.wikipedia.org/wiki?curid=4935799" title="Nathan Zach">
Nathan Zach



</doc>
<doc id="4935800" url="https://pl.wikipedia.org/wiki?curid=4935800" title="Thrash'em All">
Thrash'em All



</doc>
<doc id="4935803" url="https://pl.wikipedia.org/wiki?curid=4935803" title="Susannah Townsend">
Susannah Townsend

Susannah Townsend MBE (ur. 28 lipca 1989 w Blackheath) – brytyjska hokeistka na trawie, grająca na pozycji pomocniczki.
W reprezentacji Anglii zadebiutowała w październiku 2008 r. Była członkinią drużyny, która wywalczyła brązowy medal na mistrzostwach Europy w Mönchengladbach, ale zabrakło dla niej miejsca w brytyjskiej kadrze na igrzyska olimpijskie w Londynie. Od 2013 roku regularnie startuje w barwach Anglii i Wielkiej Brytanii, zdobywając medale wielkich imprez, w tym przede wszystkim złoto olimpijskie w Rio de Janeiro, za co w 2017 roku podczas noworocznego nadawania odznaczeń państwowych została Damą Orderu Imperium Brytyjskiego. Odegrała kluczową rolę w awansie reprezentacji Brytyjek na igrzyska olimpijskie w Tokio.
Jest zadeklarowaną lesbijką. Ma czworo rodzeństwa, w tym brata bliźniaka. Uczęszczała do 
Sutton Valence School razem z późniejszym kapitanem męskiej reprezentacji Anglii, Ashleyem Jacksonem.

</doc>
<doc id="4935808" url="https://pl.wikipedia.org/wiki?curid=4935808" title="Koniecpol (Białoruś)">
Koniecpol (Białoruś)

Koniecpol – dawny zaścianek. Tereny na których leżał znajdują się obecnie na Białorusi, w obwodzie mińskim, w rejonie miadzielskim, w sielsowiecie Miadzioł.
Dawniej używana nazwa – Koncypole.
Historia.
W czasach zaborów w granicach Imperium Rosyjskiego.
W dwudziestoleciu międzywojennym zaścianek leżał w Polsce, w województwie wileńskim, w powiecie duniłowickim (od 1926 postawskim), w gminie Mańkowicze (od 1927 gmina Hruzdowo).
Według Powszechnego Spisu Ludności z 1921 roku zamieszkiwało tu 2 osoby, wszystkie były wyznania rzymskokatolickiego i zadeklarowały polską przynależność narodową. Był tu 1 budynek mieszkalny. W 1931 w 1 domu zamieszkiwało 4 osoby.
Miejscowość należała do parafii rzymskokatolickiej w Hruzdowie. Podlegała pod Sąd Grodzki w Postawach i Okręgowy w Wilnie; właściwy urząd pocztowy mieścił się w Hruzdowie.

</doc>
<doc id="4935810" url="https://pl.wikipedia.org/wiki?curid=4935810" title="William Redfield">
William Redfield



</doc>
<doc id="4935812" url="https://pl.wikipedia.org/wiki?curid=4935812" title="William C. Redfield">
William C. Redfield

William Cox Redfield (ur. 18 czerwca 1858 w Albany, zm. 13 czerwca 1932 w Nowym Jorku) – amerykański polityk, członek Partii Demokratycznej, sekretarz handlu. Jego ojcem był Charles Bailey Redfield (1818–1876), młodszy syn meteorologa Williama Charlesa Redfielda.
Działalność polityczna.
W okresie od 4 marca 1911 do 3 marca 1913 przez jedną kadencję był przedstawicielem 5. okręgu wyborczego w stanie Nowy Jork w Izbie Reprezentantów Stanów Zjednoczonych. Od 5 marca 1913 do 31 października 1919 był sekretarzem handlu w gabinecie prezydenta Wilsona.

</doc>
<doc id="4935813" url="https://pl.wikipedia.org/wiki?curid=4935813" title="Budynek przy ul. Kościelnej 1 w Sanoklu">
Budynek przy ul. Kościelnej 1 w Sanoklu



</doc>
<doc id="4935815" url="https://pl.wikipedia.org/wiki?curid=4935815" title="Anthony Woodville, 2. hrabia Rivers">
Anthony Woodville, 2. hrabia Rivers

Anthony Woodville (ur. prawdopodobnie 1442 – zm. 25 czerwca 1483) – angielski arystokrata, brat królowej Elżbiety Woodville, opiekun króla Edwarda V.
Pochodzenie.
Anthony urodził się prawdopodobnie w 1442 r. w Grafton Regis (Northamptonshire) jako czwarte z czternaściorga dzieci Ryszarda Woodville'a i Jakobiny Luksemburskiej. Miał osiem sióstr i pięcioro braci, z których jeden - Lewis - zmarł we wczesnym dzieciństwie.
Jakobina była wdową po Janie księciu Bedford, bracie króla Anglii Henryka V oraz daleką krewną cesarza Zygmunta Luksemburczyka (ich wspólnym przodkiem był hrabia Luksemburga Henryk V). Ojciec Anthony'ego był niżej urodzony od żony; ich małżeństwo, które zostało zawarte w 1436 r. bez zgody króla Henryka VI, wywołało skandal.
Rodzina Anthony'ego w Wojnie Dwóch Róż walczyła po stronie Lancasterów.
Młodość.
W 1459 r. wraz z ojcem i matką został wywieziony do Calais, gdzie przez krótki czas był więziony przez Richarda Neville'a, stronnika Yorków. Tam poznał Edwarda, swojego przyszłego szwagra, który krytykował Richarda Woodville'a za jego małżeństwo z Jakobiną zarzucając mu chęć osiągnięcia awans społecznego za wszelką cenę.
Około 1462 r. z inicjatywy matki poślubił Elizabeth de Scales, córkę lojalnego wobec Lancasterów Thomasa Scales'a. Dzięki żonie uzyskał tytuł barona Scales. Małżeństwo było bezpotomne.
W 1463 r. Anthony wraz z ojcem zostali zaproszeni przez nowego króla Anglii Edwarda IV do rady królewskiej.
Brat królowej.
W 1464 r. król zakochał się w najstarszej siostrze Anthony'ego, Elżbiecie, i poślubił ją nie zważając na sprzeciw swego kuzyna i doradcy zwanego Twórcą Królów Richarda Neville'a. Liczna rodzina nowej królowej zyskała przywileje m.in. Richard Woodville został hrabią Rivers i lordem skarbnikiem, Anthony otrzymał tytuł lorda wyspy Wight a jeden z jego młodszych braci zaczął rozwijać karierę duchowną. Siostry Anthony'ego powychodziły za mąż za najbogatszych i najznamienitszych szlachciców w Anglii a najmłodsza z nich, Catherine, została żoną księcia Buckingham. Takie wywyższenie rodziny Woodville'ów spotkało się z oburzeniem innych arystokratycznych rodów.
Aresztowanie i śmierć.
W kwietniu 1483 r. Edward IV zmarł. Następcą został starszy z jego synów, Edward V. Anthony na polecenie swojej siostry miał eskortować niespełna 13-letniego króla do Londynu. Pod koniec maja 1483 r. Anthony i jego siostrzeniec Richard Grey (młodszy syn królowej z pierwszego małżeństwa) zostali aresztowani przez brata Edwarda IV, Ryszarda, który jako Lord Prorektor przejął opiekę nad młodym królem. Królowa na wieść o pojmaniu brata oraz przejęciu Edwarda V przez swego szwagra uciekła z dworu królewskiego i schroniła się w sanktuarium wraz ze swoim pierworodnym synem Thomasem Greyem, księciem Yorku Ryszardem oraz pięcioma córkami.
Ryszard zaplanował koronację swego bratanka na 22 czerwca 1483 r., jednak nigdy do niej nie doszło. Anthony i Richard Grey zostali ścięci z jego rozkazu 25 czerwca 1483 r. Lord Protektor przejął tron Anglii po tym, jak ogłosił, że małżeństwo jego brata z Elżbietą Woodville było nieważne od samego początku, w związku z czym dzieci z tego związki są bękartami. Ryszard III koronował się 6 lipca 1483 r., lecz dwa lata później zginął w bitwie pod Boshworth pokonany przez Henryka VII.
W kulturze.
W rolę Anthony'ego w serialu "Biała królowa" wcielił się Ben Lamb.

</doc>
<doc id="4935819" url="https://pl.wikipedia.org/wiki?curid=4935819" title="Nanaia Mahuta">
Nanaia Mahuta

Nanaia Mahuta (ur. 21 sierpnia 1970) – nowozelandzka polityk narodowości maoryskiej, minister spraw zagranicznych od 2020.
Życiorys.
Urodziła się 21 sierpnia 1970 w Auckland jako córka sir Roberta Mahuty. Jest również krewną królowej Maorysów Te Atairangikaahu i króla Kingi Tuheitia. Na University of Auckland uzyskała dyplom z zarządzania biznesem i magisterium z antropologii społecznej.
Zajmowała szereg stanowisk publicznych, w tym w samorządzie terytorialnym oraz urzędach ds. Maorysów. W 1996 została po raz pierwszy wybrana do parlamentu i zasiadała w parlamentach od 45. do 53. kadencji. W latach 2005-2008 zasiadała jako ministra w rządzie koalicji robotniczo-postępowej. Zajmowała stanowiska ministry ds. samorządu terytorialnego, ministry ds. rozwoju młodzieży i ministry kultury, a także wiceministry środowiska i wiceministry turystyki.
W 2016 pod wpływem córki zdecydowała się na wykonanie w rejonie brody tradycyjnego tatuażu moko z elementami charakterystycznymi dla jej plemienia. Miało to zarówno uhonorować przodków, a także poprawić odbiór tego aspektu kultury maoryskiej, który przez znaczną część Nowozelandczyków był łączony z przestępczością. Została tym samym pierwszą parlamentarzystką z tradycyjnym tatuażem na twarzy.
W 2020 jako pierwsza kobieta objęła funkcję ministra spraw zagranicznych, została też wiceministrem ds. rozwoju Maorysów. Mahuta została pierwszym ministrem z tradycyjnym tatuażem na twarzy. Obejmując stanowisko Mahuta zapowiedziała starania na rzecz podtrzymania bliskich stosunków z Australią. Mahuta po nominacji odebrała gratulacje od przedstawicieli wszystkich partii.
Życie prywatne.
Żona Gannina Ormsby’ego, z którym ma dwoje dzieci.

</doc>
<doc id="4935827" url="https://pl.wikipedia.org/wiki?curid=4935827" title="Tommy Tuberville">
Tommy Tuberville

Tommy Tuberville, właśc. Thomas Hawley Tuberville (ur. 18 września 1954 w Camden) – amerykański trener futbolu amerykańskiego i polityk, senator Stanów Zjednoczonych ze stanu Alabama z ramienia Partii Republikańskiej.
Biografia.
Kariera sportowa.
Studiował edukację na Southern Arkansas University. W młodości był zawodnikiem futbolu amerykańskiego, jednak jako gracz nie odniósł większych sukcesów. Po studiach rozpoczął pracę jako trener i asystent trenera drużyn futbolu amerykańskiego szkół średnich w rodzinnym Arkansas. W latach 1980–1984 był asystentem trenera Arkansas State University. Od 1986 do 1993 pracował na różnych stanowiskach trenerskich z drużyną Uniwersytetu Miami. W sezonie 1994 był koordynatorem defensywy zespołu Texas A&amp;M University.
W 1995 po raz pierwszy został głównym trenerem drużyny uniwersyteckiej. Objął wówczas Ole Miss Rebels (zespół University of Mississippi), który prowadził przez cztery sezony, w 1997 zostając trenerem roku Southeastern Conference. Od 1998 do 2008 prowadził Auburn Tigers, drużynę reprezentującą Auburn University, odnosząc z nią sukcesy, w tym zdobywając mistrzostwo Southeastern Conference i przyznane przez kilka organizacji tytuły trenera roku.
W 2008 został analitykiem w stacjach telewizyjnych ESPN i ESPNU. W 2010 powrócił do pracy trenerskiej, obejmując zespoły Texas Tech University. W 2012 przeniósł się do reprezentacji Uniwersytetu w Cincinnati. Z drużynami obu uczelni odnosił sukcesy, na czele z mistrzostwem American Athletic Conference Football Championship Game wywalczonym przez zespół z Cincinnati.
W 2016 zakończył karierę trenerską jako jeden z 50 najbardziej utytułowanych trenerów futbolu amerykańskiego wszech czasów. W kolejnych latach pracował jako ekspert stacji ESPN.
Kariera polityczna.
W 2020, nie mając wcześniejszego doświadczenia w polityce, wystartował w prawyborach Partii Republikańskiej o prawo do ubiegania się o mandat senatora Stanów Zjednoczonych z Alabamy. Poparcia Tuberville'owi udzielił prezydent Donald Trump. W prawyborczym wyścigu Tuberville zdobył 333 890 głosów (60,7%), pokonując byłego senatora i prokuratora generalnego Stanów Zjednoczonych Jeffa Sessionsa.
W kampanii przed wyborami powszechnymi zapowiedział popieranie polityki Donalda Trumpa w realizacji konserwatywnych punktów programu, m.in. obniżania podatków. W wyborach powszechnych 3 listopada 2020 Tuberville pokonał dotychczasowego senatora z ramienia Partii Demokratycznej Douga Jonesa.
Poglądy.
Thomas H. Tuberville określa się jako chrześcijański konserwatysta. W kampanii do senatu zapowiedział pomoc weteranom, sprzeciw wobec mieszania się rządu federalnego w system edukacji, poparcie dla obniżenia podatków i wydatków rządu, walkę z nielegalną imigracją, sprzeciw wobec aborcji i poparcie dla prawa do posiadania broni. Wyraził również brak poparcia dla reformy systemu opieki zdrowotnej Obamacare.
Życie prywatne.
Jest synem weterana II wojny światowej Charles Tuberville'a i jego żony Olivii. Ma dwoje rodzeństwa. W 1991 ożenił się z Suzanne Fette. Małżeństwo doczekało się dwóch synów.

</doc>
<doc id="4935829" url="https://pl.wikipedia.org/wiki?curid=4935829" title="Thomas Hawley Tuberville">
Thomas Hawley Tuberville



</doc>
<doc id="4935830" url="https://pl.wikipedia.org/wiki?curid=4935830" title="Thomas Tuberville">
Thomas Tuberville



</doc>
<doc id="4935837" url="https://pl.wikipedia.org/wiki?curid=4935837" title="SpaceX CRS-22">
SpaceX CRS-22

SpaceX CRS-22 – druga bezzałogowa misja zaopatrzeniowa statku Dragon 2 firmy SpaceX do Międzynarodowej Stacji Kosmicznej. Statek Dragon 2 wystartował 3 czerwca 2021 z kosmodromu Cape Canaveral na Florydzie. W statku Dragon 2 C209 znalazło się 3,3 t towaru. W niehermetyzowanej sekcji umieszczono ważącą 1380 kg parę paneli słonecznych IROSA. To pierwsze dwa egzemplarze nowych skrzydeł paneli fotowoltaicznych z 6 jakie mają zostać zamontowane na stacji. W hermetyzowanej kapsule znalazło się 1948 kg towaru, w tym m.in. 920 kg eksperymentów naukowych i 341 kg zaopatrzenia dla załogi. 

</doc>
<doc id="4935839" url="https://pl.wikipedia.org/wiki?curid=4935839" title="Sufganijot">
Sufganijot



</doc>
<doc id="4935841" url="https://pl.wikipedia.org/wiki?curid=4935841" title="Mistrzostwa Świata w Piłce Nożnej 2022 (eliminacje strefy CONCACAF)">
Mistrzostwa Świata w Piłce Nożnej 2022 (eliminacje strefy CONCACAF)

Eliminacje do Mistrzostw Świata w Piłce Nożnej 2022 w strefie CONCACAF, które odbędą się w Katarze.
Format.
Format oryginalny.
CONCACAF postanowił całkowicie zmienić format eliminacji na Mistrzostwa Świata. Podzielił eliminacje na dwie niezależne od siebie fazy. Sześć najwyżej rozstawionych w rankingu FIFA drużyn trafiło do grupy dającej bezpośredni awans. Pozostałe zespoły musiały przejść inną ścieżkę eliminacyjną.
Ostatecznie CONCACAF zrezygnował z tego formatu ze względu na brak wolnych terminów na rozegranie odpowiedniej liczby spotkań, co zostało spowodowane pandemią COVID-19. 
Krytyka.
Format ten został skrytykowany przez ekspertów i media środowiska piłkarskiego. Federacji zarzucano, że tylko sześć zespołów ma szansę na bezpośredni awans. Pozostałe drużyny mogły jedynie zakwalifikować się poprzez baraże interkontynentalne, co znacznie utrudniało zadanie reprezentacjom słabszym i mniej rozwiniętym. Ponadto o rozstawieniu drużyn miał decydować ranking FIFA, który od lat budzi wątpliwości odnośnie do realnego odzwierciedlenia poziomu piłkarskiego poszczególnych drużyn.
Nowy format.
Ostatecznie CONCACAF zmienił format rozgrywki ze względu na pandemię COVID-19. Nowy format składa się z trzech rund. W przeciwieństwie do poprzedniego, każdy zespół ma tu szansę na bezpośredni awans. 
Rozstawienie.
5 najwyżej rozstawionych drużyn rankingu FIFA z lipca 2020 rozpocznie eliminacje od rundy finałowej. Pozostałe zagrają od pierwszej rundy.
Terminarz.
Początkowo CONCACAF planował rozpoczęcie eliminacji w październiku 2020. Podczas każdego okienka reprezentacyjnego zespoły rozgrywałyby dwa mecze. Jednak ze względu na pandemię COVID-19, musiał opóźnić start rozgrywek i przenieść go na marzec. W rezultacie podczas późniejszych okienek zespoły będą zmuszone rozegrać nawet cztery mecze. 
Pierwsza runda.
W pierwszej rundzie 30 najniżej rozstawionych zespołów zostało podzielonych na 6 grup po 5 drużyn. Każda rozegrała z każdą jeden mecz (u siebie lub na wyjeździe). Zwycięzcy wszystkich grup awansowały do drugiej rundy.
Losowanie.
Losowanie odbyło się 19 sierpnia 2020 w siedzibie FIFA w Zurychu. Podział na koszyki odbył się ze względu na miejsce w rankingu FIFA. 
Legenda:
Grupa E.
Reprezentacja Saint Lucia wycofała się z eliminacji.
Druga runda.
W drugiej rundzie zwycięzcy poszczególnych grup zagrają ze sobą mecz i rewanż. Zwycięzcy dwumeczy awansują do rundy finałowej.
Runda finałowa.
W rundzie finałowej zagrają zwycięzcy rundy drugiej oraz 5 najwyżej rozstawionych zespołów. Pierwsze trzy miejsca dają awans na Mistrzostwa Świata 2022. Drużyna z czwartego miejsca awansuje do baraży interkontynentalnych.

</doc>
<doc id="4935842" url="https://pl.wikipedia.org/wiki?curid=4935842" title="Byron P. Rourke">
Byron P. Rourke

Byron Patrick Rourke (ur. 18 czerwca 1939 w Windsorze, zm. 10 sierpnia 2011) – kanadyjski psycholog; profesor University of Windsor.
Jest absolwentem University of Windsor. Doktoryzował się w 1966 roku.
Położył zasługi na polu neuropsychologii. Zajmował się m.in. badaniem zaburzenia opisanego jako upośledzenie zdolności niewerbalnego uczenia się.

</doc>
<doc id="4935844" url="https://pl.wikipedia.org/wiki?curid=4935844" title="Sundance Kid">
Sundance Kid

Sundance Kid, właśc. Harry Alonzo Longabaugh (ur. 1867, zm. 7 listopada 1908) – jeden z najsławniejszych amerykańskich złodziei, rabuś banków i pociągów, członek „Dzikiej Bandy” Butcha Cassidy’ego, działającej na Dzikim Zachodzie pod koniec XIX w.
Życiorys.
Pierwsza kradzież Harry’ego miała miejsce w 1887 roku na ranczu w Sundance. Został aresztowany i skazany na 18 miesięcy więzienia. W czasie pobytu w więzieniu przyjął pseudonim Sundance Kid. Po zwolnieniu z więzienia, prawdopodobnie w roku 1896, poznał Butcha Cassidy’ego i przystąpił do jego Dzikiej Bandy. Dzika Banda zasłynęła z najdłuższej serii udanych napadów na pociągi i banki w historii Stanów Zjednoczonych. Sundance Kid uciekł z USA wraz z Butchem Cassidy i swoją partnerką Ettą Place przed obławą zorganizowaną przez Narodową Agencję Detektywistyczną Pinkertona. Uciekli najpierw do Argentyny, a następnie do Boliwii, gdzie Sundance Kid i Butch Cassidy zostali zabici w strzelaninie 7 listopada 1908 roku.
Sundance Kid w filmie.
W 1969 roku jego życie i związek z Butchem Cassidy zostały przeniesione na wielki ekran. W filmie "Butch Cassidy and the Sundance Kid" wystąpili: Paul Newman (Butch Cassidy) i Robert Redford (Sundance Kid). W roku 1979 został nakręcony prequel tego filmu pod tytułem "Butch and Sundance: The Early Days" pokazujący ich młode lata. Tym razem w role głównych bohaterów wcielili się: Tom Berenger (Butch Cassidy) i William Katt (Sundance Kid).

</doc>
<doc id="4935846" url="https://pl.wikipedia.org/wiki?curid=4935846" title="Byron Rourke">
Byron Rourke



</doc>
<doc id="4935847" url="https://pl.wikipedia.org/wiki?curid=4935847" title="Byron Patrick Rourke">
Byron Patrick Rourke



</doc>
<doc id="4935851" url="https://pl.wikipedia.org/wiki?curid=4935851" title="W pogoni za meteorytem">
W pogoni za meteorytem

W pogoni za meteorytem () – czechosłowacki czarno-biały film dla dzieci z 1962 w reżyserii Karela Steklýego. 

</doc>
<doc id="4935853" url="https://pl.wikipedia.org/wiki?curid=4935853" title="Petrus Gonsalvus">
Petrus Gonsalvus

Petrus Gonsalvus, "Petrus Consalvus lub Pedro Gonzalez" (ur. w 1537 na Teneryfie, zm. w 1618, w Capodimonte) – cierpiał na niezwykle rzadką chorobę genetyczną – hipertrichozę, potocznie zwaną syndromem wilkołaka. Jego życie na dworach we Włoszech i Francji zostało dobrze opisane w kronikach. 
Życiorys.
Petrus Gonsalvus w wieku dziesięciu lat został sprowadzony na dwór francuskiego króla, Henryka II Walezjusza i tam spędził kilka lat swojego życia. Umieszczono go w lochu i poddawano różnym badaniom. Król uznał po jakimś czasie, że stworzenie nie stanowi żadnego zagrożenia i postanowił go wychować, jak normalnego chłopca. Nauczono go mówić w trzech językach, pisać i czytać. 
Po śmierci Henryka II Walezjusza opiekę nad Gonsalvusem przejęła jego żona, Katarzyna Medycejska, która ożeniła go z córką sługi, Kathariną Raffelin, z którą miał siedmioro dzieci. Czworo z nich urodziło się z hipertrichozą. Raffelin zmarła w 1623. 
W 1580 Gonsalvus został wysłany do Włoch, na dwór Małgorzaty Parmeńskiej, regentki Niderlandów i tam spędził ze swoją rodziną dziesięć lat. Później Gonsalvus został podarowany księciu Parmy, Aleksandrowi Farnese.
Ostatnia wzmianka o Petrusie Gonsalvusie pochodzi z 1617 i zawiera informacje na temat chrztu jego wnuka.
Podobno na podstawie historii Petrusa Gonsalvusa i jego żony, Kathariny powstała bajka „Piękna i Bestia”.
Zmarł w 1618 w Capodimonte niedaleko Rzymu.
Rodzina.
Dzieci z hipertrichozą (zespołem wilkołaka)

</doc>
<doc id="4935862" url="https://pl.wikipedia.org/wiki?curid=4935862" title="Jan Pełka">
Jan Pełka

Jan Kanty Jerzy Pełka (ur. 2 lutego 1912 w Częstochowie, zm. 20 lutego 1949 w Calera de Barquín) – kapitan pilot Wojska Polskiego, polski pilot doświadczalny.
Życiorys.
Po maturze studiował na Wydziale Mechanicznym Politechniki Warszawskiej. Podczas studiów wstąpił do Aeroklubu Warszawskiego, gdzie przeszedł przeszkolenie w zakresie pilotażu szybowcowego. W 1936 roku był uczestnikiem badawczej wyprawy szybowcowej w Góry Świętokrzyskie. Podczas wiosennej części wyprawy 1 maja wykonał na szybowcu SG-3 siedmiogodzinny lot żaglowy, a 3 maja wykonał przelot na odległość 110 kilometrów. Podczas zlotu szybowcowego w sierpniu 1936 roku, rozegranego podczas zawodów Gordona Bennetta w Warszawie, zajął trzecie miejsce w konkursie na celność lądowania. Podczas jesiennej części wyprawy, 11 września, wykorzystał korzystne warunki termiczne i wykonał na CW-5 przelot na odległość 150 km. 6 maja 1937 roku został wybrany kierownikiem sekcji szybowcowej Aeroklubu Warszawskiego. W maju i czerwcu 1937 roku na szybowcu Sokół-bis wziął udział w rajdzie propagującym polskie lotnictwo w Rumunii, Bułgarii, Grecji, Jugosławii, Austrii i na Węgrzech zorganizowanym przez Aeroklub Warszawski. Pilotując szybowiec na zmianę z Antonim Majcherczykiem, pokonał trasę o długości 3400 kilometrów. Za udział w tym rajdzie rząd jugosłowiański nadał mu order św. Sawy kl. V. W lipcu 1937 roku był członkiem ekipy technicznej obsługującej polską reprezentację podczas XVIII Zawodów Krajowych w Rhön. W sierpniu 1937 roku był członkiem ekipy Aeroklubu Warszawskiego startującej w Krajowych Zawodach Lotniczych, która zdobyła pierwsze miejsce. Również w 1937 roku uzyskał Srebrną Odznakę Szybowcową (nr 600 na świecie). Od 20 do 25 sierpnia 1938 roku uczestniczył, jako członek reprezentacji Aeroklubu Warszawskiego, w VIII Krajowych Zawodach Lotniczych. Studia ukończył w czerwcu 1939 roku z dyplomem inżyniera mechanika, po czym jako konstruktor rozpoczął pracę w Wytwórni Silników nr 1 PZL w Warszawie na Okęciu.
Z chwilą wybuchu II wojny światowej został wraz z wytwórnią ewakuowany na wschód, a następnie do Rumunii, skąd przedostał się do Francji. Tam wstąpił do wojska i został przydzielony do Szkoły Podchorążych Armii Polskiej w Coëtquidan. W trybie nadzwyczajnym otrzymał awans do stopnia podporucznika. Po upadku Francji ewakuował się drogą morską do Wielkiej Brytanii, gdzie został skierowany do lotnictwa. Otrzymał numer służbowy RAF 793410, a następnie P-1892.
Po krótkim przeszkoleniu w Eastchurch otrzymał w lipcu 1940 roku przydział w charakterze mechanika lotniczego do dywizjonu 303 na lotnisku Northolt. Zgłosił się na przeszkolenie w pilotażu i od 2 kwietnia 1941 roku szkolił się w 25 Elementary Flying Training School (EFTS) w Hucknall. Następnie został skierowany do 16 Secondary Flying Training School (SFTS) w Newton. 13 maja 1942 roku zakończył szkolenie i został skierowany na kurs oficerski, który ukończył 19 czerwca. Po jego ukończeniu otrzymał stopień podporucznika i numer służbowy P-1892. Zaraz po tym przydzielono go do 54 Operation Training Unit (OTU) w Charter Hall. Przebywał w niej do 19 września 1942 roku, następnie otrzymał skierowanie do 307. dywizjonu.
Od 19 września 1942 do 30 grudnia 1943 roku w trakcie 86 lotów operacyjnych i bojowych wylatał ponad 500 godzin, w tym część w ramach Coastal Command. 14 czerwca 1943 roku wziął udział w ataku na grupę czterech wynurzonych U-Bootów. Pomimo zacięcia broni pokładowej nie przerwał ataku, aby skupić na sobie część ognia broni przeciwlotniczej U-Bootów. 19 czerwca 1943 roku wziął udział w grupowym zestrzeleniu wodnopłata patrolowego Blohm &amp; Voss Bv 138, zaliczono mu 1/4 zestrzelenia pewnego. 1 września 1943 roku otrzymał awans na stopień porucznika.
30 października 1944 roku otrzymał przydział do Eskadry A w "Aircraft and Armament Experimental Establishment" (AAEE) w Boscombe Down. Zajmował się badaniem w locie samolotów myśliwskich, do listopada 1946 roku wylatał 260 godzin na 28 typach samolotów. W trakcie służby w AAEE przyczynił się do usunięcia szeregu usterek w samolotach używanych w RAF. 1 stycznia 1946 roku został awansowany do stopnia kapitana.
Po demobilizacji w grudniu 1946 roku wyjechał do Argentyny i zatrudnił się w "Instituto de Investigaciones Aeronauticas y Espaciales" w Córdobie. 20 lutego 1949 roku utonął podczas kąpieli w rzece Calera, został pochowany na cmentarzu polskim koło Córdoby.
Na liście Bajana został sklasyfikowany na pozycji 374.

</doc>
<doc id="4935864" url="https://pl.wikipedia.org/wiki?curid=4935864" title="Franz Petermann">
Franz Petermann

Franz Petermann (ur. 28 września 1953, zm. 1 sierpnia 2019) – niemiecki psycholog dziecięcy.
Jego zainteresowania koncentrowały się wokół psychologii klinicznej i diagnostyki psychologicznej oraz psychologii rehabilitacyjnej. Piastował stanowisko profesora psychologii na Uniwersytecie w Bremie.

</doc>
<doc id="4935865" url="https://pl.wikipedia.org/wiki?curid=4935865" title="Aneta Stawiszyńska">
Aneta Stawiszyńska

Aneta Katarzyna Stawiszyńska (ur. 1983 w Łodzi) – polska historyczka, regionalistka, doktor nauk humanistycznych. 
W 2007 r. ukończyła studia magisterskie na kierunku historia w Instytucie Historii Uniwersytetu Łódzkiego. W 2015 r. uzyskała stopień naukowy doktora na podstawie rozprawy poświęconej dziejom Łodzi w latach I wojny światowej, napisanej pod kierunkiem prof. dr. hab. Kazimierza Badziaka (recenzenci: prof. dr hab. Andrzej Felchner i prof. dr hab. Marek Przeniosło).
Autorka dwóch książek: Ruda Pabianicka. Echa przeszłości, Łódź 2009 (ss. 112) i Łódź w latach I wojny światowej, Oświęcim 2016 (ss. 806) oraz kilkudziesięciu artykułów naukowych, popularnonaukowych i popularnych dotyczących historii regionu łódzkiego ze szczególnym uwzględnieniem Łodzi i Rudy Pabianickiej, publikowanych m.in. na łamach "Kroniki miasta Łodzi" czy "Ziemi Łódzkiej".
W 2015 r. A. Stawiszyńska otrzymała stypendium dla młodych naukowców Marszałka Województwa Łódzkiego. W 2019 r. została laureatką konkursu na reportaż: „Łódzkie - znane i nieznane” zorganizowanego przez Wojewódzką Bibliotekę Publiczną im. Józefa Piłsudskiego w Łodzi oraz Stowarzyszenie Dziennikarzy Polskich za pracę "Księga Górnego Rynku". Dwukrotnie nominowana (2010 r. i 2017 r.) do nagrody "Złoty Exlibris" przyznawanej przez Wojewódzką Bibliotekę Publiczną im. Józefa Piłsudskiego w Łodzi w kategorii "Najlepsza Książka o Łodzi".

</doc>
<doc id="4935866" url="https://pl.wikipedia.org/wiki?curid=4935866" title="Dubowo Pierwsze (Suwałki)">
Dubowo Pierwsze (Suwałki)

Dubowo Pierwsze (także Dubowo I) – część miasta Suwałki, jednostka pomocnicza gminy miejskiej (sołectwo). Stanowi przyłączoną w 1981 r. do Suwałk część wsi Dubowo Pierwsze, o powierzchni 423,30 ha.

</doc>
<doc id="4935868" url="https://pl.wikipedia.org/wiki?curid=4935868" title="Nahum Sokołow">
Nahum Sokołow



</doc>
<doc id="4935873" url="https://pl.wikipedia.org/wiki?curid=4935873" title="Western Division (Gambia)">
Western Division (Gambia)



</doc>
<doc id="4935874" url="https://pl.wikipedia.org/wiki?curid=4935874" title="Upper River Division">
Upper River Division



</doc>
<doc id="4935875" url="https://pl.wikipedia.org/wiki?curid=4935875" title="North Bank Division">
North Bank Division



</doc>
<doc id="4935876" url="https://pl.wikipedia.org/wiki?curid=4935876" title="Central River Division">
Central River Division



</doc>
<doc id="4935877" url="https://pl.wikipedia.org/wiki?curid=4935877" title="Lower River Division">
Lower River Division



</doc>
<doc id="4935879" url="https://pl.wikipedia.org/wiki?curid=4935879" title="Universitas Islam Negeri Syarif Hidayatullah">
Universitas Islam Negeri Syarif Hidayatullah

 () – indonezyjska uczelnia państwowa zlokalizowana w mieście Tangerang Selatan (prowincja Banten). Została założona w 1957 roku jako Institut Agama Islam Negeri Syarif Hidayatullah Jakarta.

</doc>
<doc id="4935880" url="https://pl.wikipedia.org/wiki?curid=4935880" title="UIN Jakarta">
UIN Jakarta



</doc>
<doc id="4935881" url="https://pl.wikipedia.org/wiki?curid=4935881" title="Universitas Islam Negeri Syarif Hidayatullah Jakarta">
Universitas Islam Negeri Syarif Hidayatullah Jakarta



</doc>
<doc id="4935884" url="https://pl.wikipedia.org/wiki?curid=4935884" title="Marina Janicke">
Marina Janicke

Marina Janick (ur. 19 czerwca 1954) – niemiecka skoczkini do wody, dwukrotna medalistka olimpijska z Monachium.
Reprezentowała barwy NRD. Zawody w 1972 były jego jedynymi igrzyskami olimpijskimi. Zdobyła brąz w obu rozgrywanych konkurencjach skoków do wody kobiet: skokach z trampoliny trzymetrowej i dziesięciometrowej wieży. Zdobyła brązowy medal mistrzostw świata w 1973 w skokach z trampoliny oraz srebro mistrzostw Europy w 1970 w skokach z trzymetrowej trampoliny i wieży dziesięciometrowej. 

</doc>
<doc id="4935888" url="https://pl.wikipedia.org/wiki?curid=4935888" title="Krasna Wola">
Krasna Wola

Krasna Wola (; ) – agromiasteczko na Białorusi, w obwodzie brzeskim, w rejonie łuninieckim, w sielsowiecie Wólka, nad Śmiercią.
Znajduje się tu parafialna cerkiew prawosławna pw. Świętych Nowomęczenników i Wyznawców Białoruskich.
Miejscowość zamieszkana była przez szlachtę zaściankową. W dwudziestoleciu międzywojennym leżała w Polsce, w województwie poleskim, w powiecie łuninieckim, w gminie Łachwa. W tym okresie miejscowość była siedzibą filii parafii rzymskokatolickiej w Łachwie, należącej do dekanatu Łuniniec, diecezji pińskiej.
Po II wojnie światowej w granicach Związku Sowieckiego. Od 1991 w niepodległej Białorusi.

</doc>
<doc id="4935889" url="https://pl.wikipedia.org/wiki?curid=4935889" title="Martina Jäschke">
Martina Jäschke

Martina Jäschke (ur. 6 maja 1960) – niemiecka skoczkini do wody, złota medalistka olimpijska z Moskwy.
Reprezentowała barwy NRD. Zawody w 1980 były jego jedynymi igrzyskami olimpijskimi. Wywalczyła, pod nieobecność sportowców z części krajów tzw. Zachodu, złoty medal w skokach z wieży dziesięciometrowej. Zdobyła srebrny medal mistrzostw świata w 1978 w skokach z wieży oraz srebro mistrzostw Europy w 1981 w skokach z trzymetrowej trampoliny i w skokach z wieży dziesięciometrowej. 

</doc>
<doc id="4935891" url="https://pl.wikipedia.org/wiki?curid=4935891" title="Jan Pełka (ujednoznacznienie)">
Jan Pełka (ujednoznacznienie)



</doc>
<doc id="4935896" url="https://pl.wikipedia.org/wiki?curid=4935896" title="Związek Izraela">
Związek Izraela



</doc>
<doc id="4935897" url="https://pl.wikipedia.org/wiki?curid=4935897" title="Agudas Isroel">
Agudas Isroel



</doc>
<doc id="4935899" url="https://pl.wikipedia.org/wiki?curid=4935899" title="Tus cartas">
Tus cartas

Tus cartas - wiersz autorstwa Enrique Fernándeza Lumby. 
Jest niewielką kompozycją, przepełnioną smutkiem wypływającym z utraconej miłości. 
Przez krytykę uznawany za kluczowy utwór w twórczości Lumby. Interpretowany jest nade wszystko jako zawoalowany lament nad powolną śmiercią języka hiszpańskiego na Filipinach, śmierć spowodowaną przez uczynienie z angielskiego języka edukacji na archipelagu. Gorzki w swym tonie wspomina także o ulegającym szybkiemu zapomnieniu związkach Filipin z Hiszpanią. Z języka hiszpańskiego czyni natomiast strażnika i opiekuna połączonych z tym "smutnych wspomnień". Bywa cytowany jako utwór charakterystyczny dla odczuć całej literackiej generacji. W swojej nostalgii i melancholii uwidacznia jej egzystencjalny niepokój, wynikający z utraty hiszpańskiego dziedzictwa.

</doc>
<doc id="4935901" url="https://pl.wikipedia.org/wiki?curid=4935901" title="Aziornaja">
Aziornaja

Aziornaja (; ) – przystanek kolejowy w pobliżu miejscowości Hrady i Starosiele, w rejonie pińskim, w obwodzie brzeskim, na Białorusi. Leży na linii Homel - Łuniniec - Żabinka.

</doc>
<doc id="4935903" url="https://pl.wikipedia.org/wiki?curid=4935903" title="Budynek przy ul. Farnej 1 w Szczecinie">
Budynek przy ul. Farnej 1 w Szczecinie

Budynek przy ul. Farnej 1 – budynek biurowy zlokalizowany na narożniku ulicy Farnej i placu Mariackiego na obszarze szczecińskiego Starego Miasta, w dzielnicy Śródmieście. Znany jako miejsce narodzin i wczesnych lat Zofii Fryderyki Augusty von Anhalt-Zerbst, późniejszej carycy Katarzyny II. Jest to jedyny zachowany przedwojenny budynek z dawnej zabudowy ulicy Farnej. Współcześnie mieści jeden z oddziałów Powszechnego Zakładu Ubezpieczeń.
Opis.
Pierwotnie budynek był obiektem pięciokondygnacyjnym z detalem architektonicznym w stylu klasycystycznym. Elewacja od strony ulicy
Farnej była dłuższa, dziewięcioosiowa. Od strony placu Mariackiego fasada liczyła natomiast cztery osie. Poszczególne kondygnacje rozdzielały gzymsy. Parter budynku ozdobiony był boniowaniem. Okna pierwszego i drugiego piętra udekorowane były opaskami i naczółkami. Oprócz tego przestrzeń między gzymsem nad parterem i oknami na pierwszym piętrze wypełniały tonda. Do drugiej i trzeciej osi fasady zwróconej ku placowi Mariackiemu przylegał balkon. Narożnik budynku charakteryzował się zdobieniami w postaci 
płycin z tondami. Ostatnia kondygnacja budynku kryła strych doświetlony niewielkimi okienkami, a jej zwieńczenie stanowił gzyms koronujący. Po powojennej odbudowie budynek stracił wszystkie zdobienia elewacji. W latach 1994–1995 przeprowadzono generalny remont i modernizację budynku. Zyskał on wówczas postmodernistyczną fasadę z detalami nawiązującymi do pierwotnego wyglądu.
Historia.
W XVIII wieku właścicielem budynku przy ulicy Farnej 1 był przewodniczący Izby Handlowej. W tym czasie wydzierżawił on budynek księciu Chrystianowi Augustowi von Anhalt-Zerbst, późniejszemu komendantowi szczecińskiej twierdzy. W 1729 r. w budynku narodziła się córka księcia von Anhalt-Zerbst, Zofia Fryderyka Augusta (późniejsza cesarzowa Katarzyna II Wielka, władająca Imperium Rosyjskim w latach 1762–1796). Mieszkała ona w budynku przez kilka lat, a następnie wraz z rodziną przeniosła się do zachodniego skrzydła Zamku Książąt Pomorskich. W 1889 r. na pamiątkę narodzin carycy na budynku przy ulicy Farnej odsłonięto pamiątkową tablicę w językach rosyjskim i niemieckim. W latach 20. XX wieku budynek mieścił Landratsamt des Kreis Randow, tj. landraturę powiatu Randow. 

</doc>
<doc id="4935909" url="https://pl.wikipedia.org/wiki?curid=4935909" title="Rejon poczinkowski (obwód smoleński)">
Rejon poczinkowski (obwód smoleński)

Rejon poczinkowski () – jednostka administracyjna wchodząca w skład obwodu smoleńskiego w Rosji.
Centrum administracyjnym rejonu jest miasto Poczinok.
Geografia.
Powierzchnia rejonu wynosi 2380,75 km², a jego główną rzeką jest Soż.
Historia.
Rejon poczinkowski został utworzony z kilku ujezdów smoleńskiej guberni w 1929 roku.
W czasie II wojny światowej od lipca 1941 roku rejon był okupowany przez hitlerowców. Wyzwolenie nastąpiło we wrześniu 1943 roku.
W 1961 roku do poczinkowskiego rejonu został dołączony rejon stodoliszczenski.
Demografia.
W 2020 roku rejon poczinkowski zamieszkiwało 29 061 osób.
Podział administracyjny.
W skład rejonu wchodzi 1 osiedle miejskie (Poczinkowskoje) i 5 osiedli wiejskich (Leninskoje, Muryginskoje, Prudkowskoje, Stodoliszczenskoje, Szatałowskoje).

</doc>
<doc id="4935910" url="https://pl.wikipedia.org/wiki?curid=4935910" title="Rejon poczinkowski">
Rejon poczinkowski



</doc>
<doc id="4935911" url="https://pl.wikipedia.org/wiki?curid=4935911" title="Georg Lühr">
Georg Lühr

Georg Josef Heinrich Lühr (ur. 21 stycznia 1855 w Nowej Pasłęce, zm. 8 marca 1939 w Braniewie) – warmiński historyk i nauczyciel w gimnazjum w Reszlu i w Braniewie.
Życiorys.
Przodkowie Georga Lühra przybyli na Warmię z Księstwa Saksonii-Lauenburga w XVIII wieku. Dziadek Georga, Heinrich, z zawodu szewc (czeladnik), osiedlił się w Braniewie. W 1823 roku otrzymał obywatelstwo miasta i poślubił Elisabeth Bludau, córkę miejscowego krawca. Miał sześcioro dzieci, z których najstarszy – ojciec Georga – otrzymał również imię Heinrich. Po ukończeniu w 1845 roku Seminarium Nauczycielskiego w Braniewie pracował on jako nauczyciel w Nowej Pasłęce.
Poślubił córkę braniewskiego ślusarza Ludwinę (imię w źródłach błędnie utożsamiane z Ludwiką) z domu Bellgardt. 21 stycznia 1855 roku w Nowej Pasłęce, małej rybackiej wiosce położonej przy ujściu Pasłęki, przyszedł na świat Georg, jako pierwszy z trójki ich potomstwa. Już na Wielkanoc tego samego roku rodzina przeprowadziła się do Braniewa, gdy ojciec otrzymał posadę nauczyciela w szkole dla chłopców ("Knabenschule") w Nowym Mieście Braniewie, wraz z mieszkaniem w budynku szkoły.
W 1875 roku Georg Lühr ukończył gimnazjum w Braniewie i uzyskał świadectwo dojrzałości. Na uniwersytecie Albertina w Królewcu studiował filologię klasyczną, a dodatkowo historię i geografię. Był tam jednym z członków założonego w 1829 katolickiego stowarzyszenia studenckiego Borussia. Dzięki uzyskaniu stypendium, ufundowanego jeszcze w średniowieczu przez Tomasz Wernera dla braniewian, w 1876 wyjechał na rok studiów do Lipska. Studiował filozofię. Na podstawie pracy "De P. Papinio Statio in Silvis priorum poetarum Romanorum imitatore" uzyskał stopień doktora na Uniwersytecie w Królewcu 21 czerwca 1880 roku, a następnie 11 grudnia tegoż roku zdał egzamin państwowy pro facultate docendi. W 1881 roku Georg Lühr rozpoczął pracę nauczyciela w gimnazjum w Reszlu. Prowadził zajęcia z łaciny i greki, oprócz tego z historii i geografii, zdarzało się, że nauczał też języka niemieckiego i francuskiego. W semestrze zimowym 1883/1884 uzyskał urlop, w czasie którego wyjechał do Berlina, aby uzyskać również kwalifikacje nauczyciela sportu w centrum sportu ("Zentralturnanstalt"). Jako historyk poświęcił się studiowaniu zbioru reszelskiego archiwum. W 1888 był jednym z założycieli reszelskiego męskiego towarzystwa sportowego Rößeler Männerturnverein.
W 1900 roku otrzymał nominację profesorską. Na Wielkanoc 1901, po 20 latach pracy w Reszlu, powrócił na swoją prośbę do Braniewa, gdzie wykładał przez kolejne 20 lat. Owocem historycznej pasji Georga Lühra były tu wykazy uczniów miejscowych szkół z XVI i XVII wieku, maturzystów gimnazjum w Braniewie oraz papieskiego seminarium. Od 1906 roku wchodził w skład zarządu Warmińskiego Towarzystwa Historycznego. Od 1925 roku przez dwanaście lat pełnił funkcję jego prezesa. W Braniewie mieszkał przy Hindenburgstraße 9 (ul. Kościuszki).
W Braniewie, tak samo jak w Reszlu, był przewodniczącym miejskiego towarzystwa sportowego. Organizował zawody sportowe i marsze propagujące wysiłek fizyczny wśród młodzieży. W 1909 roku z okazji 100-lecia miejscowego boiska sportowego (w 1809 powstało w Braniewie najstarsze publiczne boisko gimnastyczne w Niemczech) przygotował uroczystości upamiętniające to wydarzenie połączone z zawodami sportowymi. Działalność Lühra na rzecz sportu została doceniona przez władze. Braniewskiego profesora uhonorowano Orderem Czerwonego Orła IV klasy.
O jego wielostronnych zainteresowaniach świadczy też jego przystąpienie do miejscowego stowarzyszenia Casino Gesellschaft (założonego w Braniewie w 1817 przez oficerów i elitę miejską), w którym działał aż do jego rozwiązania, w ostatnim okresie jako wiceprzewodniczący.
Ponadto Georg Lühr pozostawał przez ponad 10 lat w zarządzie rady parafialnej w Braniewie. Wszechstronna działalność Lühra została doceniona również przez władze kościelne. W 1925 roku, w dniu 70. urodzin, archiprezbiter braniewski Aloys Schulz wręczył mu wysokie odznaczenie papieskie – order Pro Ecclesia et Pontifice. W 1930 roku, w 75. rocznicę urodzin, a zarazem 50 rocznicę doktoratu, Uniwersytet Albertina odnowił jego stopień doktora, dołączając list gratulacyjny.
12 października 1886 poślubił Margarete Fürstenberg (1868–1955), córkę braniewskiego kupca. Mieli trzech synów i trzy córki, z których jeden syn poległ w I wojnie światowej i jedna córka zmarła przed ojcem. Georg Lühr zmarł w Braniewie 8 marca 1939 w wieku 84 lat. Msza żałobna została odprawiona 13 marca w nowomiejskim kościele św. Trójcy (współcześnie cerkiew greckokatolicka). Pochowany został na cmentarzu św. Rocha w Braniewie (ob. cmentarz przy ul. Olsztyńskiej, grób niezachowany).

</doc>
<doc id="4935915" url="https://pl.wikipedia.org/wiki?curid=4935915" title="Słowackie monety obiegowe (1993–2008)">
Słowackie monety obiegowe (1993–2008)

Słowackie monety obiegowe – seria ośmiu monet o siedmiu nominałach – od 10 halerzy do 10 koron – emitowanych przez Narodowy Bank Słowacji, spośród których większość pozostawała w obiegu od 1993 aż do początku roku 2009, kiedy to zostały zastąpione przez monety euro.
Historia.
Po rozpadzie Czechosłowacji i ogłoszeniu 1 stycznia 1993 r. niepodległości przez Republikę Czeską oraz Republikę Słowacką kraje te tymczasowo zachowały unię monetarną. Trwała ona do 7 lutego 1993 r. – kolejnego dnia oficjalną walutą Słowacji została korona słowacka. W związku z tym w młodym państwie opracowano serię monet o nominałach 10 Sk, 5 Sk, 2 Sk, 1 Sk, 50 h, 20 h oraz 10 h, które były następnie sukcesywnie wprowadzane do obiegu, rozpoczynając od największego, a na najmniejszym nominale kończąc. Autorem wzoru wszystkich monet był Drahomír Zobek, którego inicjał „” widniał na awersie i rewersie każdej z nich. Wszystkie monety dzieliły wspólny awers, na który składał się herb kraju, poniżej w polu inskrypcja „” oraz rok bicia. Były one wytwarzane w mennicy w Kremnicy – co do zasady corocznie, przez cały czas pozostawania monet danego wzoru w obiegu (część roczników występowała jednak wyłącznie w formie zestawów kolekcjonerskich i nie trafiła do obiegu).
Jako pierwszą wyemitowano monetę o nominale 10 koron, która trafiła do obiegu w dniu ustanowienia nowej waluty. Bita z brązalowych (CuAl6Ni2) krążków miała średnicę 26,5 mm. Na rewersie prócz nominału (10 Sk) zawierała przedstawienie brązowego krzyża z X–XI wieku odnalezionego na stanowisku archeologicznym we wsi Veľká Mača w powiecie Galanta w południowo-zachodniej części kraju
Następnie 30 kwietnia 1993 r. do obiegu trafiły monety o nominałach 5 Sk, 2 Sk i 1 Sk. Dwie pierwsze z wymienionych monet bite były z niklowanej stali niskowęglowej, zaś stalowe krążki przeznaczone do wytwarzania monet jednokoronowych w procesie galwanizacji powlekano brązem (CuSn12,5). Monety o nominałach 5 i 1 Sk miały ząbkowany rant, zaś obrzeże dwóch koron posiadało wklęsły ornament. Na rewersie monety o nominale 5 Sk znalazł się rewers celtyckiej monety Biatec – tetradrachmy typu bratysławskiego datowanej na I wiek p.n.e. – przedstawiającej jeźdźca na koniu. Rewers monety dwukoronowej zawierał rysunek glinianej figurki Wenus pochodzącej z IV tysiąclecia p.n.e., którą odnaleziono na stanowisku Zámeček w Nitrianskim Hrádku. Moneta o nominale 1 korony na rewersie zdobiona była postacią Madonny z dzieciątkiem stojącej na półksiężycu, co jest odzwierciedleniem rzeźby z ok. 1490–1500 roku pochodzącej z Kremnicy a znajdującej się w Słowackiej Galerii Narodowej.
Dwa miesiące później, 30 czerwca 1993 r. wyemitowano monetę 50-halerzową (50 h). Bito ją z aluminiowych (AlMg2) krążków o średnicy 22 mm. Na rewersie obok nominału widniała stojąca na skale u ujścia Morawy do Dunaju wieloboczna renesansowa baszta na zamku Devín ("Panenská veža") wraz z fragmentem murów. Po kolejnych dwóch miesiącach do obiegu trafiła aluminiowa (AlMg4) moneta o nominale 20 halerzy na rewersie przedstawiająca sylwetkę tatrzańskiego szczytu Krywań. Jako ostatnia z podstawowej serii wyemitowana została moneta o nominale 10 halerzy, także bita w aluminium (AlMg2). Trafiła do obiegu 29 października 1993 r. Głównym elementem rewersu był wizerunek drewnianej dzwonnicy o ośmiospadowym dachu. Wzniesiony w XIX wieku obiekt znajduje się w Muzeum Wschodniosłowackim w Koszycach. Zarządzenie słowackiego banku centralnego wskazywało, że budowla pochodzi z terenu słowackiego Zemplina. Niemniej choć stanowi ona część ekspozycji miniskansenu, którego głównym elementem jest cerkiew z zemplińskiej wsi Kožuchovce, to jednak sama dzwonnica została w 1928 roku przeniesiona ze wsi Tysaaszwań – wówczas znajdującej się w granicach Czechosłowacji, jednak w momencie emisji monet położonej na ukraińskim Zakarpaciu.
W 1996 roku nastąpiła zmiana parametrów fizycznych monety o nominale 50 halerzy, przy jednoczesnym pozostawieniu jej dotychczasowego wzoru. Monety nowej serii trafiły do obiegu 30 kwietnia 1996 r. Wytwarzane były z miedziowanej stali niskowęglowej, zaś monety miały średnicę 18,75 mm. Ostatnią z różnic w porównaniu z monetami wzoru z 1993 roku był rant naprzemiennie gładki i karbowany (poprzednio gładki).
Wraz z końcem roku 2003 wycofane zostały monety o dwóch najmniejszych nominałach – 10 i 20 halerzy. Pozostałe nominały uległy demonetyzacji dopiero po przyjęciu przez Słowację 1 stycznia 2009 r. waluty euro. Formalnie monety i banknoty słowackiej waluty narodowej utraciły przymiot oficjalnego środka płatniczego z końcem 16 stycznia 2009 r., po upływie 16-dniowego okresu przejściowego zapisanego w ustawie o przyjęciu euro.

</doc>
<doc id="4935919" url="https://pl.wikipedia.org/wiki?curid=4935919" title="Tang-i Dahona">
Tang-i Dahona

Tang-i Dahona – wąwóz w Dolinie Jagnob w Tadżykistanie, dzielący ją na dwie części (górną i dolną). Administracyjnie leży w wilajecie sogdyjskim w dystrykcie Ajni. Przez wąwóz przepływa rzeka Jagnob. Przechodzi przez niego również ścieżka, pozwalająca dotrzeć do górnej części doliny.
W 2007 roku wyprawa pod wodzą prof. Antonio Panaino z Uniwersytetu Bolońskiego odkryła w wąwozie petroglify. Znajdują się one na wysokości 2460 m n.p.m.

</doc>
<doc id="4935957" url="https://pl.wikipedia.org/wiki?curid=4935957" title="Halina Drohocka">
Halina Drohocka

Halina Drohocka, znana także jako Halina Drohocka-Kordowska (ur. 14 marca 1909 w Mościskach, zm. 26 maja 2005 w Skolimowie) – polska aktorka teatralna i filmowa.
Życiorys.
Przed II wojną światową występowała w Teatrze im. Słowackiego w Krakowie, w wileńskim Teatrze na Pohulance oraz na scenach Poznania i Warszawy. Po wojnie początkowo występowała w Łodzi i Wrocławiu, od roku 1952 związana była z Teatrem Ateneum w Warszawie, później z teatrami: Rozmaitości i Klasycznym. Przez wiele lat była wykładowcą i profesorem warszawskiej PWST.
Kariera sceniczna.
Początki.
Zadebiutowała 20 września 1930 r., jako Dama, na scenie krakowskiego Teatru Miejskiego, w sztuce "Niespodzianka", którego autorem jest Karol Rostworowski, w reżyserii Teofila Trzcińskiego.
Telewizja.
Za debiut można uznać jej występ 1 sierpnia 1957 r., w spektaklu Teatru Telewizji, w komedii Michała Bałuckiego "Klub kawalerów", w reżyserii Rudolfa Ratschka.
Film.
Debiut na ekranie kinowym miał miejsce 28 marca 1948 r.: "Ostatni etap" film wojenny, reż. Wanda Jakubowska – jako "lekarka" Lalunia. Inne filmy z udziałem Drohockiej wymieniono poniżej:
Radio.
Początki.
Po raz pierwszy przed mikrofonami Teatru Polskiego Radia pojawiła się 26 grudnia 1953 r.: słuchowisko "Rzeka Czerwona" Mirosław Żuławski, reż. Rena Tomaszewska.
Przebieg pracy.
W trakcie swej, bardzo długiej, 68-letniej kariery aktorskiej współpracowała z 22 teatrami z: Krakowa, Sosnowca, Bydgoszczy, Poznania, Wilna, Łucka, Lublina, Tounia, Łodzi, Białegostoku, Wrocławia, Szczecina, Legnicy, Zielonej Góry, Gniezna i Warszawy:
Śmierć.
Aktorka zmarła w Skolimowie w wieku 96 lat, tam też została pochowana.

</doc>
<doc id="4935961" url="https://pl.wikipedia.org/wiki?curid=4935961" title="Max Uhle">
Max Uhle

Max Uhle (ur. 25 marca 1856 w Dreźnie, zm. 11 maja 1944 w Lublińcu) – niemiecki archeolog, prowadzący wykopaliska archeologiczne w Peru, Chile, Ekwadorze i Boliwii.
Edukacja.
W 1880 uzyskał doktorat z lingwistyki na Uniwersytecie Lipskim i podjął pracę w Królewskim Muzeum Etnograficznym w Berlinie.
Działalność w Ameryce Południowej.
W 1892 Muzeum Etnograficzne powierzyło Maxowi misję zdobycia eksponatów z Ameryki Południowej. Po przybyciu do Buenos Aires prowadził prace poszukiwawcze najpierw na południowym zachodzie Argentyny, a następnie, w kolejnym roku w Boliwii, gdzie badał stanowiska archeologiczne kultury Tiwanaku. Od 1895 rozpoczął współpracę z Uniwersytetem Pensylwanii i przeniósł się do Limy. W Peru prowadził wykopaliska w Pachacámac i od 1899 badał kulturę Mochica. W latach 1905-11 był dyrektorem działu archeologicznego w Państwowym Muzeum Historycznym w Limie. W 1912 na zaproszenie rządu chilijskiego przeniósł się do Santiago de Chile, gdzie założył i kierował Muzeum Etnologii i Antropologii. W 1917 w północnym Chile odkrył i udokumentował setki mumii starożytnej kultury nazwanej od plaży gdzie znaleziono duże ich ilości kulturą Chinchorro. W latach 1920- 1933 prowadził wykopaliska w Ekwadorze, po czym powrócił do Niemiec. Zmarł w szpitalu psychiatrycznym w Lublińcu w 1944 i został pochowany na przylegającym do niego cmentarzu.

</doc>
<doc id="4935966" url="https://pl.wikipedia.org/wiki?curid=4935966" title="Giuseppe Amadei">
Giuseppe Amadei

Giuseppe Amadei (ur. 18 marca 1919 w Guastalli, zm. 6 listopada 2020 tamże) – włoski polityk, nauczyciel i publicysta, wieloletni parlamentarzysta krajowy, kilkukrotny wiceminister, poseł do Parlamentu Europejskiego II kadencji.
Życiorys.
Ukończył studia z literatury i filozofii, zawodowo pracował jako nauczyciel języka włoskiego i łaciny. W czasie II wojny światowej współpracował z Komitetem Wyzwolenia Narodowego. W 1945 wstąpił do Włoskiej Partii Socjalistycznej, po dwóch latach przeszedł do Włoskiej Socjalistycznej Partii Robotniczej (przekształconej wkrótce w socjaldemokratów). Od połowy lat 40. zasiadał w radzie miejskiej Guastalli, był asesorem ds. edukacji w jej władzach. W 1953 został szefem PSDI w Reggio nell’Emilia, a w latach 60. zastępcą sekretarza generalnego. Kierował też biurem jednego z ministrów i firmą telefoniczną.
W 1960 zastąpił w Izbie Deputowanych zmarłego Alberto Simoniniego, zasiadał w niej nieprzerwanie przez osiem kadencji aż do 1987. Został też redaktorem naczelnym powiązanego z PSDI tygodnika „La Giustizia”. Zajmował stanowiska wiceministra przemysłu, handlu i rzemiosła (1970–1972) oraz wiceministra finansów (1972–1974, 1979–1982) w łącznie ośmiu lewicowych gabinetach.
W latach 1976–1979 i 1984–1989 zasiadał także w Parlamencie Europejskim, kierował w nim Komisją ds. Regulaminu i Petycji oraz Komisją ds. Regulaminu, Weryfikacji Mandatów i Immunitetów. W 1987 bezskutecznie kandydował do Senatu. W 1989 należał do założycieli ugrupowania Unità e Democrazia Socialista, w tym samym roku powrócił do Włoskiej Partii Socjalistycznej. W 1992 wycofał się z polityki. Zajął się m.in. publicystyką i krytyką dotyczącą sztuki współczesnej, w tym malarstwa i rzeźby, a także kolekcjonowaniem dzieł sztuki.
Życie prywatne.
Był żonaty, miał dwie córki. Dożył wieku 101 lat.

</doc>
<doc id="4935978" url="https://pl.wikipedia.org/wiki?curid=4935978" title="Cassida sanguinosa">
Cassida sanguinosa

Cassida sanguinosa – gatunek chrząszcza z rodziny stonkowatych i podrodziny . Zamieszkuje Eurazję, od Półwyspu Iberyjskiego po Syberię. Żeruje na krwawnikach i wrotyczach.
Taksonomia.
Gatunek ten opisany został po raz pierwszy w 1844 roku przez .
Morfologia.
Chrząszcz o ciele długości od 6,5 do 8 mm, nieco bardziej krępym niż u podobnego "". Grzbietowa strona ciała za życia owada ma tło ubarwione zielono, natomiast u wysuszonych okazów martwych jest ono żółte. Na przedzie pokryw obecna jest jaskrawoczerwona plama trójkątnego kształtu, nie przekraczająca połowy ich długości. Ponadto występować może jaskrawoczerwone obrzeżenie na przednim brzegu przedplecza oraz bocznych i przyszwowych krawędziach pokryw. Głowa ma mniej więcej tak szeroki jak długi nadustek oraz wąskie i płytkie wycięcie na przedzie wargi górnej. Przedplecze jest najszersze w nasadowej połowie i w tym miejscu nie jest węższe od pokryw. Brzegi przedplecza i pokryw są rozpłaszczone. Na bocznych brzegach pokryw brak jest wałeczkowatych nabrzmiałości. W widoku bocznym brak jest na międzyrzędach pokryw wyraźnego, sterczącego owłosienia. Spód tułowia i odwłoka są pozbawione metalicznego połysku i porośnięte skąpym owłosieniem. Odnóża wszystkich par mają czarne biodra. Stopy mają rozchylone, pozbawione ząbków przy nasadach pazurki wystające poza wieńce szczecinek na trzecich członach.
Ekologia i występowanie.
Owad ten zasiedla m.in. stanowiska ruderalne. Zarówno osobniki dorosłe jak i larwy tego tarczyka są fitofagami żerującymi na roślinach z rodziny astrowatych. Wśród ich roślin żywicielskich wymienia się: krwawnik kichawiec, krwawnik pospolity i wrotycz pospolity.
Gatunek palearktyczny. W Europie znany jest z Hiszpanii, Wielkiej Brytanii, Francji, Luksemburga, Holandii, Niemiec, Szwajcarii, Austrii, Włoch, Danii, Szwecji, Norwegii, Finlandii, Estonii, Łotwy, Litwy, Polski, Czech, Słowacji, Węgier, Ukrainy, Rumunii, Słowenii, Chorwacji, Bośni i Hercegowiny oraz Rosji. Północna granica jego zasięgu na tym kontynencie przebiega przez południową część Półwyspu Fennoskandzkiego i Karelię, zaś południowa granica zasięgu biegnie wzdłuż północnych obrzeży strefy śródziemnomorskiej. W Azji owad ten występuje w Turcji (podawany z prowincji Bartın, Çankırı, Kastamonu i Kayseri), Kazachstanie i na Syberii, docierając na wschód po okolice Bajkału. W Polsce owad ten rozprzestrzeniony jest na terenie całego kraju, ale spotykany bywa nieczęsto.

</doc>
<doc id="4935980" url="https://pl.wikipedia.org/wiki?curid=4935980" title="Jan Vrba">
Jan Vrba

Jan Vrba (ur. 3 czerwca 1936 w Pradze, zm. 4 listopada 2020) – czeski polityk, menedżer i inżynier, w latach 1990–1992 minister przemysłu.
Życiorys.
Jego ojciec był uwięziony przez 8 lat ze względów politycznych. W 1963 ukończył studia na wydziale mechanicznym Wyższej Szkoły Inżynierii Mechanicznej i Tekstylnej, specjalizując się w konstrukcji maszyn tekstylnych. W 1974 został absolwentem instytutu zarządzania w Pradze. Podjął pracę w przedsiębiorstwie Textilana Liberec. Początkowo był pracownikiem fizycznym, po 1968 kierował jego oddziałami w Stříbro, Aš oraz Nové Město pod Smrkem, a od 1978 był jego dyrektorem. W 1984 objął funkcję wiceministra przemysłu w rządzie Czeskiej Republiki Socjalistycznej.
Po aksamitnej rewolucji dołączył do Forum Obywatelskiego, po jego rozpadzie przeszedł do Ruchu Obywatelskiego. Od 29 czerwca 1990 do 2 czerwca 1992 pełnił funkcję ministra przemysłu Czechosłowacji w rządzie Petra Pitharta, był zwolennikiem sprzedaży państwowych przedsiębiorstw (m.in. doprowadził do przekazania Škody Auto Volkswagenowi AG). W późniejszym okresie pracował m.in. dla skandynawskiego funduszu inwestycyjnego w Czechach.
Życie prywatne.
Był żonaty, miał jedno dziecko. W październiku 2020 zachorował na COVID-19, co stało się przyczyną jego śmierci.

</doc>
<doc id="4935985" url="https://pl.wikipedia.org/wiki?curid=4935985" title="Hyundai H-100 (2003)">
Hyundai H-100 (2003)



</doc>
<doc id="4935986" url="https://pl.wikipedia.org/wiki?curid=4935986" title="Hawtai Terracan">
Hawtai Terracan



</doc>
<doc id="4935991" url="https://pl.wikipedia.org/wiki?curid=4935991" title="A. Darnis">
A. Darnis



</doc>
<doc id="4935993" url="https://pl.wikipedia.org/wiki?curid=4935993" title="Linia Zialonałuhskaja">
Linia Zialonałuhskaja



</doc>
<doc id="4936009" url="https://pl.wikipedia.org/wiki?curid=4936009" title="Odd Brandsegg">
Odd Brandsegg

Odd Arne Brandsegg (ur. 19 lipca 1948 w Målselv) – szwedzki skoczek narciarski norweskiego pochodzenia. Olimpijczyk (1976), uczestnik mistrzostw świata w narciarstwie klasycznym (1974 i 1978) oraz w lotach narciarskich (1977), trzykrotny mistrz Szwecji.
Przebieg kariery.
Brandsegg urodził się w Norwegii. Do Szwecji przeprowadził się w wieku 19 lat, szukając pracy. Po przyjeździe do nowego kraju skontaktowali się z nim przedstawiciele klubu Njurunda IK. Za ich namową został zawodnikiem tego zespołu, a z czasem stał się jednym z najbardziej utytułowanych skoczków w jego historii, reprezentując na arenie międzynarodowej Szwecję.
W latach 70. XX wieku startował w wielu prestiżowych zawodach międzynarodowych. W 1974 wygrał Turniej Norweski. Stawał na podium konkursów Turnieju Norweskiego (drugi w Lillehammer 16 marca 1974) i Szwedzkich Igrzysk Narciarskich (trzeci w Falun 29 lutego 1976), kilkukrotnie zajmował lokaty w czołowej dziesiątce konkursów TN i Festiwalu Narciarskiego w Holmenkollen. Trzy razy brał udział w Turnieju Czterech Skoczni, najwyżej plasując się na 15. miejscu w pojedynczym konkursie (30 grudnia 1976 w Oberstdorfie) i 25. w klasyfikacji generalnej (sezon 1975/76).
Brandsegg kilkukrotnie startował w imprezach międzynarodowych rangi mistrzowskiej. W 1976 wziął udział w organizowanych przez Innsbruck zimowych igrzyskach olimpijskich – był 41. na skoczni normalnej i 25. na obiekcie dużym (na większej skoczni po pierwszej serii plasował się na 18. pozycji). Dwukrotnie startował na mistrzostwach świata – w 1974 w Falun był 34. na skoczni normalnej i 44. na obiekcie dużym, a cztery lat później w Lahti indywidualnie dwukrotnie zajął miejsce w czołowej trzydziestce (29. na mniejszej i 26. na większej skoczni), a drużynowo z reprezentacją Szwecji zajął szóstą lokatę. Ponadto w 1977 w Vikersund wziął udział w mistrzostwach świata w lotach narciarskich, zajmując 22. miejsce.
Trzykrotnie zostawał indywidualnym mistrzem Szwecji w skokach narciarskich – triumfował na skoczni normalnej w 1976 i 1977 oraz na obiekcie dużym w 1977.

</doc>
<doc id="4936013" url="https://pl.wikipedia.org/wiki?curid=4936013" title="Prostoskrzydłe Słowacji">
Prostoskrzydłe Słowacji

Prostoskrzydłe Słowacji, ortopterofauna Słowacji – ogół taksonów owadów z rzędu prostoskrzydłych, których występowanie stwierdzono na terytorium Słowacji.
Do 2019 roku na Słowacji stwierdzono występowanie 129 gatunków prostoskrzydłych z 8 rodzin.
Prostoskrzydłe długoczułkowe (Ensifera).
Pasikoniki (Tettigonoidea).
Pasikonikowate (Tettigoniidae).
Na Słowacji stwierdzono 48 gatunków:
Świerszcze (Grylloidea).
Mrowiszczakowate (Myrmecophilidae).
Na Słowacji stwierdzono tylko 1 gatunek:
Śpieszkowate (Rhaphidophoridae).
Na Słowacji stwierdzono tylko 1 gatunek:
Świerszczowate (Gryllidae).
Na Słowacji stwierdzono 7 gatunków:
Turkuciowate (Gryllotalpidae).
Na Słowacji stwierdzono tylko 1 gatunek:
Prostoskrzydłe krótkoczułkowe (Caelifera).
Skakunowate (Tetrigidae).
Na Słowacji stwierdzono 8 gatunków:
Szarańczowate (Acrididae).
Na Słowacji stwierdzono 60 gatunków:
Tridactylidae.
Na Słowacji stwierdzono dwa gatunki:

</doc>
<doc id="4936015" url="https://pl.wikipedia.org/wiki?curid=4936015" title="Gerhard Dörfler">
Gerhard Dörfler

Gerhard Dörfler (ur. 29 maja 1955 w Deutsch-Griffen) – austriacki polityk, samorządowiec i menedżer, parlamentarzysta, w latach 2008–2013 starosta Karyntii.
Życiorys.
Urodził się jako najstarsze z ośmiorga dzieci kierowcy ciężarówki, jego rodzina miała tradycje socjaldemokratyczne. W młodości był biegaczem średnio- i długodystansowym (w tym mistrzem Karyntii w tej dziedzinie), a także członkiem kadry juniorów Austrii w biegach narciarskich. Zdobył wykształcenie średnie. W 1970 rozpoczął praktykę jako urzędnik bankowy w Volksbanku w Feldkirchen in Kärnten, od 1976 do 1985 kierował oddziałem tego banku w Ossiach. Później od 1985 do 1998 był menedżerem magazynu browaru w Feldkirchen in Kärnten, a od 1999 do 2001 kierował magazynem browaru Schleppe w Klagenfurcie.
Należał do Wolnościowej Partii Austrii, od 2005 po rozłamie w niej działał w Sojuszu na rzecz Przyszłości Austrii. Od 2004 był członkiem władz Karyntii, a od 2006 pierwszym zastępcą Jörga Haidera. Odpowiadał za turystykę, transport, budowę dróg, wsparcie rodzin i starszych oraz przedszkola. Po śmierci Haidera od 11 października 2008 tymczasowo pełnił obowiązki starosty krajowego, 23 października wybrano go na to stanowisko. W 2009 po wygranych wyborach uzyskał reelekcję na stanowisko, wybrano go także do landtagu. W grudniu 2009 oderwał się wraz z karyncką organizacją od BZÖ, wyodrębniając Partię Wolności Karyntii (w 2013 przyłączoną do FPÖ). W 2013 jego lista otrzymała zaledwie 16,3%, w związku z czym utracił stanowisko starosty. W tym samym roku jako delegat kraju związkowego zasiadł w Radzie Federalnej. Zrezygnował z mandatu w 2017, gdy wniesiono przeciw niemu oskarżenie o nadużycie władzy (wycofano je w 2018).
Życie prywatne.
Od 1973 żonaty z Margaret, ma dwie córki. W 2011 wyróżniony Wielką Srebrną Odznaką Honorową na Wstędze za Zasługi dla Republiki Austrii.

</doc>
<doc id="4936020" url="https://pl.wikipedia.org/wiki?curid=4936020" title="Willa Brachta">
Willa Brachta



</doc>
<doc id="4936023" url="https://pl.wikipedia.org/wiki?curid=4936023" title="Marszałki (województwo opolskie)">
Marszałki (województwo opolskie)



</doc>
<doc id="4936026" url="https://pl.wikipedia.org/wiki?curid=4936026" title="Borek (powiat opolski)">
Borek (powiat opolski)



</doc>
<doc id="4936030" url="https://pl.wikipedia.org/wiki?curid=4936030" title="Liukonys">
Liukonys

Liukonys (hist., pol. Lukonie, Łukonie) – wieś na Litwie położona w rejonie szyrwinckim okręgu wileńskiego, nad Szyrwintą, 18 km na zachód od Szyrwint.
Historia.
Własność.
Najstarsza znana wzmianka w dokumentach o Łukoniach pochodzi z 1534 roku. W 1778 roku albo w 1779 roku dobra te kupił Szymon Marcin Kossakowski, konfederat barski i targowiczanin. Po jego bezdzietnej śmierci majątek należał do jego żony, Teresy Potockiej (~1740–~1823) herbu Pilawa, a po jej śmierci przeszły na jego bratanka Józefa Kossakowskiego (1772–1842). Józef również był bezdzietny, i majątek po jego śmierci odziedziczył jego bratanek Franciszek Kossakowski (1815–1887), żonaty z Katarzyną O'Brien de Laçy (1830–1910). Ich jedyny syn Patryk (1850–1867) zmarł w młodości. W związku z zaangażowaniem Franciszka w powstanie styczniowe majątkowi groziła konfiskata (Franciszek został zesłany na Sybir) i tylko dzięki skutecznym staraniom Katarzyny, w tym osobistym błaganiom u Murawjowa, nie został skonfiskowany. Katarzyna mieszkała tu do śmierci. Tuż przed wybuchem I wojny światowej majątek wrócił do rodziny Kossakowskich, jednak wkrótce po wojnie został rozparcelowany przez władze litewskie.
Józef Kossakowski zmarł w swoim pałacu w Łukoniach. Wcześniej w tutejszym swoim parku wzniósł pomnik swojego konia, na którym odbywał kampanie jako adiutant Napoleona I.
W 1866 roku majątek liczył 6000 mórg. Działał tu również browar.
Kamienie w Łukoniach.
We wsi Łukonie, około 100 m na zachód od mostu na Szyrwincie w pobliżu starej kamiennej drogi jest pagórek, na którego szczycie wzniesiono około 1925 roku 11-metrowy krzyż z Jezusem ukrzyżowanym. Obok znajdują się 3 kamienie stanowiące obiekt chroniony w rejestrze zabytków Litwy. Są to:
Kamień z otworem nosi imię „Kamień Maryi”. Według miejscowej legendy woda zebrana w jego misce miała cudowne moce – ktokolwiek nią się umył, został uzdrowiony. Jej cudowne moce zniknęły, gdy pewna kobieta wykąpała w nim ślepego szczeniaka. Stojące postacie to zamienieni w kamienie służący z dworu Kossakowskich.
Pałac.
Szymon Kossakowski wzniósł tu najprawdopodobniej w latach 80. XVIII wieku wspaniały pałac. Mieszkający tu w pierwszej połowie XIX wieku Józef Kossakowski stworzył tu wielkie muzeum antyków. Nie wiadomo, jak pałac wyglądał, wiadomo jedynie, że w dużych sieniach stały klatki papug. Spłonął w 1859 roku, zapewne wraz z częścią zbiorów. Resztę ówcześni właściciele przekazali muzeum archeologicznemu w Wilnie. Wokół pałacu istniał romantyczny park, według opisu z 1837 roku – jeden z piękniejszych na Litwie. Nad ogrodem górowało wyniosłe wzgórze ze świątynią w stylu greckim na szczycie. Były też groty, rzeźby, ławki, huśtawki i wspomniany wyżej pomnik konia Józefa, na którym wyliczono wszystkie bitwy, w których Józef na tym koniu uczestniczył. Józef był ostatnią osoba w Fontainebleau, która uścisnęła dłoń obalonego francuskiego cesarza, zanim wyjechał on na wygnanie. Napoleon podarował mu swój mundur, który do końca XIX wieku był przechowywany w tutejszym w majątku, a później przewieziony do dworu w Wojtkiszkach (), gdzie zaginął podczas I wojny światowej. 
Po pożarze właściciele majątku mieszkali w jednej z oficyn. W okresie międzywojennym dwór przestał istnieć. Ocalało trochę drzew w parku, jednak wycięto w całości starą aleję wiązową.
Od 2000 roku zabudowania gospodarcze i pozostałości po parku są chronione jako pomnik przyrody.
Majątek Łukonie został opisany w 4. tomie "Dziejów rezydencji na dawnych kresach Rzeczypospolitej" Romana Aftanazego.

</doc>
<doc id="4936032" url="https://pl.wikipedia.org/wiki?curid=4936032" title="Sabine Bischoff">
Sabine Bischoff

Sabine Bischoff (ur. 21 maja 1958, zm. 6 marca 2013) – niemiecka florecistka. Złota medalistka olimpijska z Los Angeles.
Reprezentowała RFN. Zawody w 1984 były jej jedynymi igrzyskami olimpijskimi. Złoto wywalczyła w konkursie drużynowym, którą tworzyły również Christiane Weber, 
Cornelia Hanisch, Ute Kircheiss-Wessel i Zita-Eva Funkenhauser. Indywidualnie była wicemistrzynią świata w 1985, wielokrotnie stawała na podium mistrzostw świata w drużynie, zdobywając złoto w 1985, srebro w 1981 i 1983 oraz brąz w 1979, 1982 i 1986.

</doc>
<doc id="4936035" url="https://pl.wikipedia.org/wiki?curid=4936035" title="Łukonie">
Łukonie



</doc>
<doc id="4936037" url="https://pl.wikipedia.org/wiki?curid=4936037" title="Stadion Energa Gdańsk">
Stadion Energa Gdańsk



</doc>
<doc id="4936040" url="https://pl.wikipedia.org/wiki?curid=4936040" title="Bierdzany (ujednoznacznienie)">
Bierdzany (ujednoznacznienie)



</doc>
<doc id="4936041" url="https://pl.wikipedia.org/wiki?curid=4936041" title="Pociecha (gmina Turawa)">
Pociecha (gmina Turawa)



</doc>
<doc id="4936042" url="https://pl.wikipedia.org/wiki?curid=4936042" title="Visegrad 4 Bicycle Race Grand Prix Poland 2019">
Visegrad 4 Bicycle Race Grand Prix Poland 2019

Visegrad 4 Bicycle Race Grand Prix Poland 2019 – 6. edycja wyścigu kolarskiego Visegrad 4 Bicycle Race Grand Prix Poland, która odbyła się 28 kwietnia 2019 na liczącej ponad 156 kilometrów trasie wokół Sobótki. Wyścig był częścią UCI Europe Tour 2019.

</doc>
<doc id="4936043" url="https://pl.wikipedia.org/wiki?curid=4936043" title="Ardatow (ujednoznacznienie)">
Ardatow (ujednoznacznienie)



</doc>
<doc id="4936046" url="https://pl.wikipedia.org/wiki?curid=4936046" title="Antonio Joseph">
Antonio Joseph

Antonio Joseph (ur. 8 września 1996 w Vieux Fort) – piłkarz z Saint Lucia grający na pozycji pomocnika, reprezentant kraju, zawodnik Grenades F.C. z Antiguy i Barbudy.
Kariera klubowa.
Antonio Joseph jest wychowankiem Platinum FC Vieux Fort. W sezonie 2015/2016 występował w klubie z Trynidadu i Tobago Morvant Caledonia United. W 2016 roku powrócił do Saint Lucia i grał w rodzimych klubach. Od 2019 roku jest zawodnikiem klubu z Antiguy i Barbudy – Grenades F.C.
Kariera reprezentacyjna.
Antonio Joseph zadebiutował w kadrze 28 czerwca 2017 roku w wygranym 2:1 towarzyskim meczu z reprezentacją Saint Vincent i Grenadyn. Na dzień 08.11.2020 stan jego występów to 8 meczów i 1 gol.

</doc>
<doc id="4936052" url="https://pl.wikipedia.org/wiki?curid=4936052" title="Visegrad 4 Bicycle Race Grand Prix Poland">
Visegrad 4 Bicycle Race Grand Prix Poland

Visegrad 4 Bicycle Race Grand Prix Poland – kolarski wyścig jednodniowy rozgrywany corocznie od 2014 w Polsce. Od początku istnienia znajduje się w kalendarzu UCI Europe Tour z kategorią 1.2. Wspólnie z wyścigami o Grand Prix Czech, Słowacji i Węgier tworzy cykl Visegrad 4 Bicycle Race.
Zwycięzcy.
Opracowano na podstawie:

</doc>
<doc id="4936054" url="https://pl.wikipedia.org/wiki?curid=4936054" title="Visegrad 4 Bicycle Race - GP Polski">
Visegrad 4 Bicycle Race - GP Polski



</doc>
<doc id="4936057" url="https://pl.wikipedia.org/wiki?curid=4936057" title="Visegrad 4 Bicycle Race - GP Polski 2017">
Visegrad 4 Bicycle Race - GP Polski 2017



</doc>
<doc id="4936065" url="https://pl.wikipedia.org/wiki?curid=4936065" title="Visegrad 4 Bicycle Race Grand Prix Czech Republic">
Visegrad 4 Bicycle Race Grand Prix Czech Republic

Visegrad 4 Bicycle Race Grand Prix Czech Republic – kolarski wyścig jednodniowy rozgrywany corocznie od 2014 w Czechach. Od początku istnienia znajduje się w kalendarzu UCI Europe Tour z kategorią 1.2. Wspólnie z wyścigami o Grand Prix Polski, Słowacji i Węgier tworzy cykl Visegrad 4 Bicycle Race.
Zwycięzcy.
Opracowano na podstawie:

</doc>
<doc id="4936066" url="https://pl.wikipedia.org/wiki?curid=4936066" title="Wyłazy (przystanek kolejowy)">
Wyłazy (przystanek kolejowy)

Wyłazy (; ) – przystanek kolejowy pomiędzy miejscowościami Wyłazy i Starosiele, w rejonie pińskim, w obwodzie brzeskim, na Białorusi. Leży na linii Homel - Łuniniec - Żabinka.

</doc>
<doc id="4936067" url="https://pl.wikipedia.org/wiki?curid=4936067" title="Visegrad 4 Bicycle Race - GP Czech Republic">
Visegrad 4 Bicycle Race - GP Czech Republic



</doc>
<doc id="4936070" url="https://pl.wikipedia.org/wiki?curid=4936070" title="Visegrad 4 Bicycle Race Grand Prix Hungary">
Visegrad 4 Bicycle Race Grand Prix Hungary

Visegrad 4 Bicycle Race Grand Prix Hungary – kolarski wyścig jednodniowy rozgrywany corocznie od 2014 na Węgrzech. Od początku istnienia znajduje się w kalendarzu UCI Europe Tour z kategorią 1.2. Wspólnie z wyścigami o Grand Prix Czech, Polski i Słowacji tworzy cykl Visegrad 4 Bicycle Race.
Zwycięzcy.
Opracowano na podstawie:

</doc>
<doc id="4936071" url="https://pl.wikipedia.org/wiki?curid=4936071" title="Visegrad 4 Bicycle Race - GP Hungary">
Visegrad 4 Bicycle Race - GP Hungary



</doc>
<doc id="4936072" url="https://pl.wikipedia.org/wiki?curid=4936072" title="Ute Kircheis-Wessel">
Ute Kircheis-Wessel

Ute Kircheis-Wessel (ur. 18 marca 1953) – niemiecka florecistka. Złota medalistka olimpijska z Los Angeles.
Reprezentowała RFN. Zawody w 1984 były jej drugimi igrzyskami olimpijskimi, debiutowała w 1976. Złoto wywalczyła w drużynie, którą tworzyły również Christiane Weber, Cornelia Hanisch, Sabine Bischoff i Zita-Eva Funkenhauser. Wielokrotnie stawała na podium mistrzostw świata w drużynie, zdobywając srebro w 1977, 1981 i 1983 oraz brąz w 1979.

</doc>
<doc id="4936073" url="https://pl.wikipedia.org/wiki?curid=4936073" title="Rejon ardatowski (obwód niżnonowogrodzki)">
Rejon ardatowski (obwód niżnonowogrodzki)

Rejon ardatowski () – jednostka administracyjna wchodząca w skład Obwodu niżnonowogrodzkiego w Rosji.
W granicach rejonu usytuowane są m.in. wsie: "Ardatow" (centrum administracyjne rejonu), "Muchtołowo", "Kużendiejewo", "Liczadiejewo", "Sakony", "Stieksowo", "Chripunowo".

</doc>
<doc id="4936075" url="https://pl.wikipedia.org/wiki?curid=4936075" title="Ute Wessel">
Ute Wessel



</doc>
<doc id="4936077" url="https://pl.wikipedia.org/wiki?curid=4936077" title="Visegrad 4 Bicycle Race Grand Prix Slovakia">
Visegrad 4 Bicycle Race Grand Prix Slovakia

Visegrad 4 Bicycle Race Grand Prix Slovakia – kolarski wyścig jednodniowy rozgrywany corocznie od 2014 na Słowacji. Od początku istnienia znajduje się w kalendarzu UCI Europe Tour z kategorią 1.2. Wspólnie z wyścigami o Grand Prix Czech, Polski i Węgier tworzy cykl Visegrad 4 Bicycle Race.
Zwycięzcy.
Opracowano na podstawie:

</doc>
<doc id="4936079" url="https://pl.wikipedia.org/wiki?curid=4936079" title="Visegrad 4 Bicycle Race - GP Slovakia">
Visegrad 4 Bicycle Race - GP Slovakia



</doc>
<doc id="4936083" url="https://pl.wikipedia.org/wiki?curid=4936083" title="Puchar Europy w snowboardzie 2020/2021">
Puchar Europy w snowboardzie 2020/2021

Puchar Europy w snowboardzie w sezonie 2020/2021 – kolejna edycja tej imprezy. Cykl ten rozpoczął się 22 grudnia 2020 roku zawodami w slopestyle'u w szwajcarskim ośrodku narciarskim Corvatsch. Ostatnie zawody sezonu, będące konkursem slopestyle'u, zostały rozegrane 20 kwietnia 2021 roku w również w Corvatsch.

</doc>
<doc id="4936086" url="https://pl.wikipedia.org/wiki?curid=4936086" title="Business Process Modeling Notation">
Business Process Modeling Notation



</doc>
<doc id="4936088" url="https://pl.wikipedia.org/wiki?curid=4936088" title="Rejon ardatowski (ujednoznacznienie)">
Rejon ardatowski (ujednoznacznienie)



</doc>
<doc id="4936090" url="https://pl.wikipedia.org/wiki?curid=4936090" title="Karen Sue Pence">
Karen Sue Pence



</doc>
<doc id="4936091" url="https://pl.wikipedia.org/wiki?curid=4936091" title="Jak przejąć kontrolę nad światem 2">
Jak przejąć kontrolę nad światem 2

Jak przejąć kontrolę nad światem 2 – zbiór felietonów Doroty Masłowskiej, który został wydany w 2020 w Krakowie przez Wydawnictwo Literackie. Stanowi kontynuację książki "Jak przejąć kontrolę nad światem, nie wychodząc z domu" wydanej w 2017.
Książka zawiera 10 felietonów publikowanych przez autorkę na stronie „Dwutygodnika”. W tekstach Masłowska prowadzi luźne rozważania na temat życia codziennego, różnic kulturowych i kultury popularnej, których punktem wyjścia są odbywane podróże, zarówno dalekie (np. na Kubę czy do Chin) jak i bliskie (na placówkę Poczty Polskiej) czy też bieżące wydarzenia (np. pandemia COVID-19 i Hot16Challenge).
Za opracowanie graficzne wydawnictwa odpowiedzialny był Maciej Chorąży.
Książka spotkała się z mieszanymi recenzjami, raczej pozytywnymi.

</doc>
<doc id="4936093" url="https://pl.wikipedia.org/wiki?curid=4936093" title="Muzeum Narodowe Kambodży">
Muzeum Narodowe Kambodży

Muzeum Narodowe Kambodży – muzeum narodowe w Phnom Penh w Kambodży.
Historia.
Muzeum powstało w 1919 roku i nosiło nazwę Muzeum Kambodży (Musée du Cambodge). Kamień węgielny pod budowę budynku wmurowano 15 sierpnia 1917 roku. Budowę i projektowanie w stylu tradycyjnej architektury Khmerów nadzorował francuski archeolog i etnolog George Groslier. Był on również do 1941 roku jego pierwszym dyrektorem. Otwarcie miało miejsce 13 kwietnia 1920 roku podczas khmerskiego Nowego Roku. W otwarciu wziął udział król Sisowath Wtedy też zmieniono nazwę na Muzeum Albert Sarraut (Musée Albert Sarraut), aby upamiętnić ówczesnego gubernatora generalnego Indochin. W 1924 roku budynek muzeum rozbudowano dodając skrzydła. Po odzyskaniu niepodległości muzeum przekazano Kambodży na podstawie osobnych porozumień. Wtedy została zmieniona nazwa na Muzeum Narodowe Kambodży. W okresie rządów Czerwonych Khmerów 1975–1979 muzeum było zamknięte. Ponownie otwarto je 13 kwietnia 1979 roku.
Zbiory.
Kolekcja sztuki khmerskiej liczy ponad 14 000 eksponatów, a około 2 000 z nich jest pokazywanych na wystawach stałych.
Budynek.
Podczas rewolucji Czerwonych Khmerów budynek stał opuszczony. Dużo zbiorów zostało zniszczonych. Po jej zakończeniu okazało się, że dach zgnił, ogród zarósł, a zbiory były w nieładzie. W budynku zagnieździły się nietoperze, których guano uszkadzało zbiory i stanowiło zagrożenie dla pracowników. Budynek ma powierzchnię ponad 5000 m², w tym przestrzeń wystawienniczą liczącą 2800 m².
Magazyny zostały umieszczone w podziemiach i były zalewane podczas podtopień i powodzi. W 1993 roku dzięki wsparciu UNESCO przeprowadzono modernizację pomieszczeń, aby zapewnić zbiorom bezpieczeństwo. W 1997 roku zbudowano wewnętrzny zbiornik do zbierania i odprowadzania wody. 

</doc>
<doc id="4936094" url="https://pl.wikipedia.org/wiki?curid=4936094" title="Visegrad 4 Kerekparverseny">
Visegrad 4 Kerekparverseny



</doc>
<doc id="4936099" url="https://pl.wikipedia.org/wiki?curid=4936099" title="Vital Concept–B&amp;B Hotels">
Vital Concept–B&amp;B Hotels



</doc>
<doc id="4936100" url="https://pl.wikipedia.org/wiki?curid=4936100" title="Ryszard Orłowski (historyk)">
Ryszard Orłowski (historyk)

Ryszard Orłowski (ur. 1927 w Brzozowie) – polski historyk, profesor nauk humanistycznych, wieloletni dziekan Wydziału Ekonomicznego UMCS.
Życiorys.
W 1951 ukończył studia na Uniwersytecie Jagiellońskim. Stopień doktora nauk humanistycznych uzyskał w 1961 na Wydziale Humanistycznym UMCS za pracę pt. "Położenie i walka klasowa chłopów w Ordynacji Zamojskiej w drugiej połowie XVIII wieku" (promotor - Juliusz Willaume). Stopień doktora habilitowanego uzyskał w 1966 na tym samym wydziale w oparciu o pracę pt. "Działalność społeczno gospodarcza Andrzeja Zamoyskiego (1757-1792)". Tytuł profesora nauk humanistycznych uzyskał w 1973. 
W 1951 rozpoczął pracę w Wyższej Szkole Pedagogicznej w Krakowie na stanowisku młodszego asystenta, gdzie prowadził ćwiczenia z historii nowożytnej i najnowszej Polski. Po roku przeniósł się na UMCS, do Katedry Historii Powszechnej, a rok później, w związku ze zmianami organizacyjnymi na Wydziale Humanistycznym UMCS do Katedry Historii Powszechnej Nowożytnej i Najnowszej. W 1961 przeniósł się do Katedry Historii Gospodarczej. Prowadził ćwiczenia z historii gospodarczej na Wydziale Humanistycznym oraz wykład z tego przedmiotu na Wydziale Biologii i Nauk o Ziemi UMCS, a także w punktach konsultacyjnych WSNS w Lublinie i Stalowej Woli. W 1965 został kierownikiem Katedry Historii Gospodarczej na nowo utworzonym Wydziale Ekonomicznym UMCS. W dalszym ciągu prowadził wykłady z historii gospodarczej, na Wydziale Ekonomicznym, Biologii Nauk o Ziemi, a także w utworzonych przez UMCS punktach konsultacyjnych studiów ekonomicznych w Rzeszowie, Tarnobrzegu i Mielcu. Był wieloletnim redaktorem sekcji ekonomicznej "Annales" UMCS. 
W latach 1966-1969 był prodziekanem, a w latach 1969-1975, 1982-1984 i 1987-1990 dziekanem Wydziału Ekonomicznego UMCS. W latach 1975-1981 był prorektorem UMCS. W latach 1998-2003 był rektorem Wyższej Szkoły Zarządzania i Administracji w Zamościu, był też kierownikiem Katedry Nauk Ekonomicznych i Katedry Ochrony Dóbr Kultury na Wydziale Zarządzania i Administracji tejże uczelni. 
Był członkiem Związku Nauczycielstwa Polskiego, Polskiego Towarzystwa Ekonomicznego, Lubelskiego Zespołu Planowania Komisji Planowania przy Radzie Ministrów oraz przewodniczącym Społecznej Rady Konsultacyjnej przy Wojewodzie Lubelskim.
Jego syn Wojciech był prawnikiem, doktorem habilitowanym nauk prawnych i wykładowcą UMCS. 

</doc>
<doc id="4936111" url="https://pl.wikipedia.org/wiki?curid=4936111" title="Babka (kuchnia żydowska)">
Babka (kuchnia żydowska)

Babka jest słodkim, drożdżowym wypiekiem kuchni żydowskiej wywodzącym się z tradycji Żydów polskich i ukraińskich, którzy przywieźli zwyczaj pieczenia babki do USA w XIX w. Bardzo popularna w Izraelu i wśród społeczeństwa żydowskiej diaspory.
Babka przygotowywana jest z ciasta drożdżowego z nadzieniem czekoladowym, cynamonowym, owocowym lub serowym, zaplecionego przed pieczeniem.

</doc>
<doc id="4936122" url="https://pl.wikipedia.org/wiki?curid=4936122" title="Kościół św. Barbary w Starogrodzie">
Kościół św. Barbary w Starogrodzie

Kościół świętej Barbary – rzymskokatolicki kościół parafialny należący do parafii pod tym samym wezwaniem (dekanat Chełmno diecezji toruńskiej).
Świątynia została zbudowana w 1754 roku w stylu późnobarokowym. Nad portalem jest umieszczona marmurowa tablica erekcyjna z datą 1759. Fundatorem kościoła był biskup chełmiński Wojciech Stanisław Leski. W świątyni jest umieszczona płyta nagrobna i epitafium duchownego, który zmarł w 1758 roku. Kościół został wzniesiony częściowo na fundamentach gotyckiej świątyni pod wezwaniem św. Piotra, wzmiankowanej w 1276 roku. Zapewne z tej świątyni pochodzą wczesnogotyckie cegły znajdujące się posadzce obecnej nawy głównej i zakrystii.
Budowla jest murowana, jednonawowa, posiadająca prostokątny korpus i trójkątnie zamknięte prezbiterium od strony zachodniej. Po jego bokach są umieszczone pięcioboczne kaplice. Dwie kwadratowe wieże, zakończone czterodzielnymi baniastymi dachami hełmowymi, mieszczą dzwony odlane w 1631 i 1668 roku. Wnętrze nakrywa pozorne sklepienie kolebkowe, ozdobione polichromią rokokową wykonaną w 3. ćwierci XVIII wieku przedstawiającą 12 Apostołów. Część wyposażenia reprezentuje style: późnobarokowy i rokokowy. Ołtarz główny pochodzi z XVIII wieku, w jego centralnej części znajduje się płaskorzeźba św. Barbary w obłokach, a pod nią klęczący przed aniołem św. Stanisław. W górnej części jest umieszczona płaskorzeźba Trójcy Świętej w glorii. Ołtarze boczne powstały w 1730 roku i wykonane zostały dla katedry świętych Janów w Toruniu, skąd zostały przeniesione.

</doc>
<doc id="4936124" url="https://pl.wikipedia.org/wiki?curid=4936124" title="Visegrad 4 Bicycle Race Grand Prix Slovakia 2020">
Visegrad 4 Bicycle Race Grand Prix Slovakia 2020

Visegrad 4 Bicycle Race Grand Prix Slovakia 2020 – 7. edycja wyścigu kolarskiego Visegrad 4 Bicycle Race Grand Prix Slovakia, która odbyła się 10 października 2020 na liczącej ponad 150 kilometrów trasie wokół bratysławskiej dzielnicy Čunovo. Wyścig był częścią UCI Europe Tour 2020.

</doc>
<doc id="4936125" url="https://pl.wikipedia.org/wiki?curid=4936125" title="Ladzianska kolej leśna">
Ladzianska kolej leśna

Ladzianska kolej leśna (słow. "Ladzianska lesná železnica") – nieistniejąca, prywatna, wąskotorowa kolej leśna o rozstawie szyn 760 mm, funkcjonująca w latach 1914-1952 na terenie Słowacji (wówczas Czechosłowacji), w kraju bańskobystrzyckim, łącząca wieś Hontianske Tesáre (stacja styczna normalnotorowa na linii Zwoleń – Šahy) z Ladzanami i terenami leśnymi w Górach Szczawnickich na południe od Bańskiej Szczawnicy (końcową stacją był Záholik pod Sitnom).
Historia.
Linię wybudował właściciel dóbr ladziańskich, hrabia Alfrád Westfied. Początkowo łączyła Ladzany z Hontianskimi Tesarámi (8 km) i miała trakcję konną. W czasie I wojny światowej trasę wydłużono z Ladzian do Sokola (o 4 km) oraz z Sokola do Klastavy (o 5 km). Zaprowadzono wówczas trakcję parową. Przy budowie torowisk pracowali głównie więźniowie rosyjscy, serbscy i włoscy. Po I wojnie światowej przedłużono linię z Klastavy przez Dobrą Vodę do Záholíka pod Sitnom. Długość linii osiągnęła łącznie wtedy 36 km długości.
Kolej woziła drewno do przeładunku na wagony normalnotorowe do stacji Hontianske Tesáre (średnio 18.000 m³ na rok, a zatem około 50 m³ dziennie). Na trasie znajdowało się kilka drewnianych magazynów, przy których usytuowane były przystanki. Kolejne z nich to: Ladzany, Dva mosty, Klastava, Turečke i Záholík pod Sitnom. Oprócz drewna kolej przewoziła także żwir i kamień z Klastavy, gdzie zbudowano bocznicę do kamieniołomu. Podczas Słowackiego Powstania Narodowego partyzanci użytkowali kolej do transportu ludzi i sprzętu bojowego.
Kolejnymi właścicielami przedsiębiorstwa kolejowego byli: Alfréd Westfied, bracia Lukáčovci, Hypotečná banka Praha i bratysławska spółka komandytowa Peter Maxon a spol. ze współwłasnością Karola Bazika. W 1948 kolej została znacjonalizowana. W 1995 dokument "Stan kolei leśnych" wymieniał kolej Hontianske Tesáre - Záholík bez torowisk i infrastruktury. Wskazano w nim przybliżoną długość odcinka: 22-23 km.
Trasa i tabor.
Trasa została poprowadzona przez wymagający, górski teren, co wymagało wzniesienie wielu budowli inżynieryjnych, głównie mostów i przepustów, m.in. trzy mosty na potoku Klastávsko oraz dwa pomiędzy Ladzanami i Klastavą. Największy most znajdował się nad potokiem Štiavnička w pobliżu Hontianskich Tesárów. Kolej obsługiwała lokomotywa Orenstein &amp; Koppel, która później została przekazana na Čiernovážską kolej leśną (Liptowski Gródek) i zastąpiona lokomotywą spalinową Rába, którą po likwidacji kolei Ladzianskiej w 1952 przekazano do Vígľaš.

</doc>
<doc id="4936128" url="https://pl.wikipedia.org/wiki?curid=4936128" title="Jurcawa (przystanek kolejowy)">
Jurcawa (przystanek kolejowy)

Jurcawa (; ) – przystanek kolejowy pomiędzy miejscowościami Jurcawa (pol. hist. "Jurcewo") i Abuchawa, w rejonie orszańskim, w obwodzie witebskim, na Białorusi. Leży na linii Witebsk - Orsza.

</doc>
<doc id="4936131" url="https://pl.wikipedia.org/wiki?curid=4936131" title="Carol Arthur">
Carol Arthur

Carol Arthur, właśc. Carol Arata (ur. 4 sierpnia 1935 w Hackensack; zm. 1 listopada 2020 w Los Angeles) – amerykańska aktorka; żona komika Doma DeLuise’a.
Życiorys.
Urodziła się w Hackensack w stanie New Jersey jako córka policjanta Petera Araty i jego żony Mildred. Dzieciństwo i młodość spędziła w East Rutherford, gdzie ukończyła "East Rutherford High School". W czasie edukacji redagowała szkolną gazetę oraz udzielała się w szkolnym kółku teatralnym.
Od 1964 występowała na scenach teatralnych Broadwayu. Swoje najbardziej znaczące role filmowe zagrała w latach 70. W komedii Mela Brooksa "Płonące siodła" (1974) wystąpiła jako nauczycielka Harriet Johnson; a w komedii Herberta Rossa wg sztuki Neila Simona "Promienni chłopcy" (1975) jako Doris Green, córka jednego z głównych bohaterów Ala Lewisa (w tej roli George Burns). W kolejnych latach pojawiła się także w epizodycznych rolach w innych filmach Brooksa oraz w produkcjach w których grał jej mąż Dom DeLuise.
Życie prywatne.
Jej mężem od 1965 do śmierci w 2009 był aktor komediowy Dom DeLuise. Para miała 3 synów: Petera (ur. 1966), Michaela (ur. 1969) i Davida (ur. 1971). Wszyscy zostali aktorami.
Zmarła 1 listopada 2020 w szpitalu w Los Angeles w następstwie komplikacji związanych z chorobą Alzheimera.

</doc>
<doc id="4936133" url="https://pl.wikipedia.org/wiki?curid=4936133" title="Stajki (stacja kolejowa)">
Stajki (stacja kolejowa)

Stajki (; ) – stacja kolejowa w miejscowości Stajki, w rejonie orszańskim, w obwodzie witebskim, na Białorusi. Leży na linii Witebsk – Orsza.

</doc>
<doc id="4936137" url="https://pl.wikipedia.org/wiki?curid=4936137" title="Jewhen Napnenko">
Jewhen Napnenko



</doc>
<doc id="4936144" url="https://pl.wikipedia.org/wiki?curid=4936144" title="Einar Selvik">
Einar Selvik



</doc>
<doc id="4936149" url="https://pl.wikipedia.org/wiki?curid=4936149" title="9. ceremonia wręczenia nagród Stowarzyszenia Nowojorskich Krytyków Filmowych">
9. ceremonia wręczenia nagród Stowarzyszenia Nowojorskich Krytyków Filmowych

9. ceremonia wręczenia nagród Stowarzyszenia Nowojorskich Krytyków Filmowych – odbyła się w 1944. Ogłoszenie laureatów miało miejsce 28 grudnia 1943. Podczas gali wręczono nagrody w czterech kategoriach – dla najlepszego filmu, reżysera, aktora i aktorki. Przyznano również nagrodę specjalną.
Laureaci i nominowani.
Opracowano na podstawie materiału źródłowego:

</doc>
<doc id="4936155" url="https://pl.wikipedia.org/wiki?curid=4936155" title="Teresa Pojmańska">
Teresa Pojmańska

Teresa Pojmańska (ur. 19 kwietnia 1929 w Godzieszach Wielkich, zm. 1 listopada 2020 w Warszawie) – polska specjalistka w zakresie parazytologii ogólnej i systematycznej, prof. dr hab.
Życiorys.
Córka Tadeusza i Florentyny. W 1956 ukończyła studia na Uniwersytecie Warszawskim. Obroniła pracę doktorską, następnie uzyskała stopień doktor habilitowanej. W 1980 nadano jej tytuł profesora w zakresie nauk przyrodniczych. Od 1954 do 1999 była zatrudniona w Instytucie Parazytologii im. Witolda Stefańskiego Polskiej Akademii Nauk. Pełniła funkcję zastępczyni dyrektora ds. naukowych Instytutu (1992–1999) oraz Przewodniczącej Rady Naukowej (1999–2006).
Była członkinią Komitetu Parazytologii na II Wydziale – Nauk Biologicznych Polskiej Akademii Nauk oraz członkinią zwyczajną na IV Wydziale Nauk Biologicznych Towarzystwa Naukowego Warszawskiego.
W 1998 została odznaczona Krzyżem Kawalerskim Orderu Odrodzenia Polski.
Zmarła 1 listopada 2020. Pochowana na Cmentarzu Wojskowym na Powązkach.

</doc>
<doc id="4936158" url="https://pl.wikipedia.org/wiki?curid=4936158" title="Dolnośląski Festiwal Tajemnic">
Dolnośląski Festiwal Tajemnic

Dolnośląski Festiwal Tajemnic – największa impreza historyczna na Dolnym Śląsku a zarazem największe w Polsce spotkanie poszukiwaczy skarbów, miłośników historii oraz badaczy jej tajemnic. W latach 2013-2019 festiwal odbywał się corocznie w Zamku Książ. Wydarzenie łączy cykl wykładów i prelekcji z udziałem naukowców z pokazami filmów, dyskusjami, wystawami i widowiskami historycznymi.
Historia.
Festiwal jest projektem autorskim Joanny Lamparskiej, dziennikarki, pisarki i podróżniczki, autorki wielu publikacji o tajemnicach Dolnego Śląska, od kilkunastu lat promującej region w książkach i filmach. W latach 2013-2019 był jednym z najważniejszych cyklicznych wydarzeń kulturalnych w Zamku Książ. 
W 2020 roku z powodu pandemii Covid-19 został przeniesiony do internetu.
Festiwal odbywa się pod patronatem honorowym Marszałka Województwa Dolnośląskiego.
Linki zewnętrzne.
Oficjalna strona festiwalu

</doc>
<doc id="4936159" url="https://pl.wikipedia.org/wiki?curid=4936159" title="Valenzana Mado">
Valenzana Mado

ValenzanaMado (wł. ValenzanaMado Società Sportiva Dilettantistica a r.l.) – włoski klub piłkarski, mający siedzibę w mieście Valenza, w północno-zachodniej części kraju, grający od sezonu 2017/18 w rozgrywkach Promozione.
Historia.
Chronologia nazw:
Klub piłkarski US Valenzana został założony w miejscowości Valenza w 1906 roku przez grupę sportowców uprawiających różne dyscypliny, aby pod wspólną nazwą uczestniczyć w niektórych zawodach gimnastycznych. Dopiero w kwietniu 1908 roku został oficjalnie zarejestrowany. Wkrótce powstała sekcja poświęcona wyłącznie piłce nożnej, która najpierw brała udział w turniejach regionalnych, a następnie w 1913 roku, gdy powstało boisko miejskie, startował w Campionato piemontese di Promozione. Chociaż zajął trzecie miejsce, ale otrzymał promocję do Prima Categoria. W sezonie 1914/15 debiutował w rozgrywkach na najwyższym poziomie.
Po zakończeniu I wojny światowej klub wznowił działalność, jednak ze względu na "kompromis Colombo" dotyczący restrukturyzacji mistrzostw, był zmuszony grać baraż o utrzymanie w lidze z Rivarolese. Po przegraniu w barażu klub spadł do Seconda Divisione w sezonie 1922/23. W 1926 po reorganizacji systemu ligi i wprowadzeniu najwyższej klasy, zwanej "Divisione Nazionale" klub został zdegradowany do III ligi, która nazywała się "Seconda Divisione". W następnym 1927 roku po zajęciu drugiego miejsca w grupie A "Seconda Divisione Nord" wrócił do Prima Divisione (D2). W 1929 została organizowana Serie A i po kolejnej reorganizacji klub został oddelegowany do Serie C, która do 1935 zwana była "Prima Divisione". Jednak klub zrezygnował z dalszych rozgrywek i potem występował okazjonalnie w turniejach lokalnych. Od 1932 klub brał udział w lokalnych mistrzostwach U.L.I.C. a następnie do 1940 w mistrzostwach Sekcji Propagandy FIGC. W latach 1940-1945 z powodu II wojny światowej działalność klubu została ograniczona. Pomimo zakończenia II wojny światowej i wznowienia mistrzostw FIGC, drużyna pozostała poza szeregami federalnymi, rejestrując się dopiero w 1948 roku.
W sezonie 1948/49 klub wznowił udział w mistrzostwach FIGC, startując w Prima Divisione Piemontese (D5). W następnym 1950 roku zespół najpierw zwyciężył w grupie C i awansował do turnieju finałowego, w którym zdobył mistrzostwo Piemontu oraz awans do Promozione. W 1956 roku spadł z powrotem do rozgrywek regionalnych. Potem występował w rozgrywkach piątego poziomu, który nazywał się "Promozione", "Campionato Dilettanti", "Prima Categoria" i potem znów "Promozione". W międzyczasie po fuzji w 1958 z miejscowym klubem "Fulvius" zmienił nazwę na Valenzana Fulvius, a w 1961 roku po rozwiązaniu fuzji klub wrócił do nazwy US Valenzana.
W 1977 klub spadł do Prima Categoria Piemonte-Valle d'Aosta (D6). Przed rozpoczęciem sezonu 1978/79 Serie C została podzielona na dwie dywizje: Serie C1 i Serie C2, wskutek czego "Prima Categoria" została obniżona do siódmego poziomu. W 1981 zespół awansował do Promozione Piemonte-Valle d'Aosta (D6).
W sezonie 1984/85 zwyciężył w grupie C "Promozione Piemonte-Valle d'Aosta", ale potem w turnieju barażowym o awans do piątej ligi zajął ostatnie 3.miejsce. Po dwóch latach w 1987 roku ponownie wygrał grupę C i tym razem po zajęciu drugiego miejsca zdobył promocję do Campionato Interregionale (D5). W sezonach 1992/93 i 1996/97 spadał na rok do Eccellenza Piemonte-Valle d'Aosta, ale natychmiast wracał do piątej ligi, która nazywała się "Campionato Nazionale Dilettanti" i "Serie D".
W sezonie 2000/01 najpierw zwyciężył w grupie A "Serie D" i zakwalifikował się do turnieju finałowego, w którym po wygraniu "Triangle 1", następnie wygrał półfinał 2:0, 1:1 z Poggibonsi i przegrał finał 1:2 z Palmese. Jako finalista zdobył awans do Serie C2 (D4). Sezon 2011/12 zakończył na ostatnim 20.miejscu w grupie A Lega Pro Seconda Divisione i został zdegradowany do Serie D (D5).
Jednak klub nie przedłużył rejestracji na mistrzostwa, w związku z czym zostaje pozbawiony licencji FIGC. Latem 2012 nastąpiła fuzja z "GS Mado" z parafii Madonnina di Valenza, w wyniku czego połączony klub zmienił nazwę na "ValenzanaMado" i kontynuował grę w Eccellenza Piemonte-Valle d'Aosta (D6). Przed rozpoczęciem sezonu 2014/15 wprowadzono reformę systemy lig, wskutek czego szósty poziom awansował o jedną pozycję do góry. W sezonie 2016/17 zajął przedostatnie 15.miejsce w grupie B i potem przegrał baraże 2:3 z "Colline Alfieri Don Bosco", po czym spadł do Promozione Piemonte-Valle d'Aosta (D6).
Barwy klubowe, strój.
Klub ma barwy czerwono-niebieskie. Zawodnicy swoje domowe spotkania zazwyczaj grają w koszulkach pół czerwonego, a pół niebieskiego koloru, czerwonych spodenkach oraz czerwonych getrach.
Sukcesy.
Trofea międzynarodowe.
Nie uczestniczył w rozgrywkach europejskich (stan na 31-05-2020).
Poszczególne sezony.
Rozgrywki międzynarodowe.
Europejskie puchary.
Nie uczestniczył w rozgrywkach europejskich.
Struktura klubu.
Stadion.
Klub piłkarski rozgrywa swoje mecze domowe na Stadio Comunale w Valenza o pojemności 2 200 widzów.

</doc>
<doc id="4936161" url="https://pl.wikipedia.org/wiki?curid=4936161" title="Kim Woo-choong">
Kim Woo-choong

Kim Woo-choong ((), ur. 19 grudnia 1936 w Daegu, zm. 9 grudnia 2019 w Suwonie) – południowokoreański przedsiębiorca, założyciel koncernu Daewoo.
Kim Woo-choong urodził się w Daegu, w czasie gdy Półwysep Koreański stanowił należące do Japonii Generalne Gubernatorstwo Korei. Dorastał w czasie wojny koreańskiej. Jako czternastolatek pracował jako gazeciarz, aby wesprzeć rodzinę. Ukończył prestiżową męską szkołę średnią Kyunggi w Seulu, a następnie podjął studia na Yonsei University. Stopień B.A. w ekonomii uzyskał w 1960 roku. 
W 1961 roku zaczął pracę w firmie Hansung Industrial należącej do jego krewnego. W 1967 roku założył, za pożyczone pieniądze, własne przedsiębiorstwo zajmujące 
się handlem tekstyliami . Nazwał je Daewoo ( od "dae"- wielki, i swojego imienia "woo"). Przedsiębiorstwo bardzo szybko się rozrastało, Kim Woo-choong przejmował upadające spółki z różnych branż m.in. zajmujące się elektroniką, w tym sprzętem gospodarstwa domowego, finansowe oraz budowlane. Wspierane przez prezydenta Parka Chung-hee (który był uczniem ojca Kima Woo-choonga), stało się jednym z tzw. czeboli. 
W 1998 roku Daewoo zatrudniało 320 tys. pracowników, dysponowało aktywami o wartości 44 mld $, było jedną z czterech największych spółek w Korei i zajmowało 18 miejsce na liście największych światowych korporacji Fortune 500 . 
W 1997 roku, gdy rozpoczął się azjatycki kryzys finansowy, Kim Woo-choong został przewodniczącym Federacji Przemysłu Koreańskiego. Prowadził wówczas kampanię na rzecz zwiększenia eksportu i rezerw walutowych. Kontynuował inwestycje, co jednak przyniosło skutek odwrotny od zamierzeń i Daewoo w 2000 roku ogłosiło upadłość . Kim Woo-choong opuścił Koreę Południową i ukrywał się, głównie we Francji, przed dochodzeniem w sprawie defraudacji. W 2001 roku doszło do masowych demonstracji byłych pracowników koncernu, a siedmiu dyrektorów zostało skazanych na karę pozbawienia wolności . 
Kim Woo-choong wrócił do Korei w 2005 roku, został wówczas postawiony przed sądem i skazany na 10 lat więzienia za oszustwa księgowe i nielegalny transfer pieniędzy za granicę. Wyrok został zredukowany do 8,5 roku, a w 2007 Kim Woo-choong został ułaskawiony na mocy amnestii ogłoszonej przez prezydenta Roh Moo-hyuna . 
Po wyjściu na wolność, spędzał większość czasu w Wietnamie, gdzie zajmował się doradztwem biznesowym. Wrócił do Korei w 2018 roku, aby podjąć leczenie choroby Alzheimera. Rok później zmarł na zapalenie płuc w szpitalu uniwersyteckim Ajou University w Suwonie. Szpital ten został ufundowany przez niego, w czasie gdy znajdował się u szczytu kariery . 

</doc>
<doc id="4936165" url="https://pl.wikipedia.org/wiki?curid=4936165" title="Kim Woo-jung">
Kim Woo-jung



</doc>
<doc id="4936166" url="https://pl.wikipedia.org/wiki?curid=4936166" title="10. ceremonia wręczenia nagród Stowarzyszenia Nowojorskich Krytyków Filmowych">
10. ceremonia wręczenia nagród Stowarzyszenia Nowojorskich Krytyków Filmowych

10. ceremonia wręczenia nagród Stowarzyszenia Nowojorskich Krytyków Filmowych – odbyła się w 1945. Ogłoszenie laureatów miało miejsce 27 grudnia 1944. Podczas gali wręczono nagrody w czterech kategoriach – dla najlepszego filmu, reżysera, aktora i aktorki. Przyznano również nagrodę specjalną.
Laureaci i nominowani.
Opracowano na podstawie materiału źródłowego:

</doc>
<doc id="4936174" url="https://pl.wikipedia.org/wiki?curid=4936174" title="Posocznica posplenektomijna">
Posocznica posplenektomijna

Posocznica posplenektomijna in. zespół OPSI () – posocznica o piorunującym przebiegu występująca u pacjentów z asplenią (faktyczny lub funkcjonalny brak śledziony). 
Etiologia.
Bezpośrednio o splenektomii występuje reaktywna nadpłytkowość wtórna oraz leukocytoza. Nadpłytkowość wtórna ustępuje po 6–12 miesiącach, natomiast leukocytoza, spowodowana przede wszystkim wzrostem liczby granulocytów, może utrzymywać się przez wiele lat. Całkowita liczba limfocytów B pozostaje prawidłowa, jednakże populacja komórek pamięci oraz komórek po przełączeniu klas ulega istotnemu obliżeniu po 150 dniach od asplenii, co usposabia do infekcji bakteriami otoczkowymi oraz powoduje zmniejszenie odpowiedzi immunologicznej na szczepionki polisacharydowe. 
Epidemiologia.
Częstość występowania szacowana jest na 0,1–0,5%. Natomiast względne ryzyko jej wystąpienia, jest zależne od schorzenia z powodu którego została usunięta śledziona i w stosunku do zdrowej populacji jest od 50 razy (osoby po usunięciu śledziony z powodu urazu) do 350 razy wyższe (chorzy ze sferocytozą wrodzoną).
Obraz kliniczny.
W pierwszym okresie występują objawy prodromalne, pod postacią niespecyficznego uogólnionego zespołu objawów paragrypowych, następnie dochodzi do gwałtownego pogorszenia stanu pacjenta i w ciągu 24–48 godzin rozwija się pełnoobjawowy wstrząs septyczny. 
Początkowo uważano, że głównym patogenem jest dwoinka zapalenia płuc (57–87%), jednakże od połowy lat dwutysięcznych pojawiły się informacje o tym, że zakażenie dwoinką zapalenia opon mózgowo-rdzeniowych oraz "Haemophilus influenzae" (typ b) jest również częstą przyczyną posocznicy posplenektomijnej. Mniej istotnymi klinicznie patogenami są pałeczka ropy błękitnej, "Capnocytophaga canimorsus", "Bartonella" spp. i babeszje. W Danii główną przyczyną jest pałeczka okrężnicy. Niemniej jednak nadal głównym patogenem pozostaje dwoinka zapalenia płuc i śmiertelność w wywołanej przez nią posocznicy posplenektomijnej wynosi nawet 60%.
Zapobieganie.
Szczepienia ochronne.
W zabobieganiu posocznicy posplenektomijnej zaleca się szczepienia przeciw "Streptococcus pneumoniae", "Neisseria meningitidis", "Haemophilus influenzae" typ B. oraz przeciw grypie (najlepiej wrzesień–październik) i wirusowemu zapaleniu wątroby typu B.
Szczepienia powinny być wykonane minimum 2 tygodnie przed planowaną splenektomią, a w przypadku nagłej splenektomii należy je rozpocząć przed upływem tygodnia po zabiegu.
Profilaktyka antybiotykowa.
Profilaktyka antybiotykowa powinna być prowadzona u wszystkich dzieci do ukończenia pierwszego roku życia. U starszych dzieci wskazania do prowadzenia profilaktyki antybiotykowej są zależne od przyczyny asplenii oraz niedoboru odporności, którego wskaźnikiem może być niskie miano przeciwciał przeciwko dwoince zapalenia płuc i "Haemophilus influenzae" (typ b), pomimo zakończonych szczepień, szczególnie u dzieci poniżej 5 roku życia i przez pierwsze dwa lata po splenektomii. Zgodnie z wytycznymi brytyjskimi wszyscy pacjenci w pierwszym roku od usunięcia śledzony powinni otrzymywać profilaktykę antybiotykową, natomiast pacjenci z grupy wysokiego ryzyka (dzieci poniżej 16 r.ż, dorośli powyżej 50 r.ż., przebyta objawowa infekcja dwoinką zapalenia płuc, splenektomia wykonana z powodu nowotworu oraz talasemii, niedokrwistość sierpowatokrwinkowa oraz niewielka odpowiedź na szczepienie polisacharydową szczepionką przeciwko dwoince zapalenia płuc (PPSV23)) wymagają profilaktyki antybiotykowej do końca życia. Profilaktyka antybiotykowa powinna być prowadzona przy użyciu penicyliny, amoksycyliny, amoksycyliny z kwasem klawulanowym, kotrimoksazolu oraz cefuroksymu. 
W przypadku pojawienia się objawów infekcji lub gorączki oraz po ugryzieniu przez psa lub kota należy rozpocząć leczenie antybiotykami obejmującymi swoim spektrum działania bakterie otoczkowe (np. penicyliny półsyntetyczne). 
Edukacja.
We wszystkich przypadkach należy uświadomić pacjentowi i jego rodzinie istotność i korzyści wynikające ze szczepień ochronnych i długotrwałej antybiotykoterapii a także konieczność wczesnego zgłaszania się do lekarza w przypadku wystąpienia objawów infekcji lub też gorączki. 
Leczenie i rokowanie.
Leczenie jest zależne od czynnika etiologicznego, a jej śmiertelność, w zależności od rodzaju i czasu rozpoczęcia terapii, wynosi 50–70%.

</doc>
<doc id="4936176" url="https://pl.wikipedia.org/wiki?curid=4936176" title="OPSI">
OPSI



</doc>
<doc id="4936178" url="https://pl.wikipedia.org/wiki?curid=4936178" title="Zespół OPSI">
Zespół OPSI



</doc>
<doc id="4936181" url="https://pl.wikipedia.org/wiki?curid=4936181" title="Zespół po splenektomii">
Zespół po splenektomii



</doc>
<doc id="4936184" url="https://pl.wikipedia.org/wiki?curid=4936184" title="Wiosna, ach to ty">
Wiosna, ach to ty

Wiosna, ach to ty – piosenka Marka Grechuty z albumu o tym samym tytule, wydana w 1986 roku.
Opis.
Utwór ten jest uznawany za jeden z największych przebojów Marka Grechuty, który jest także jego kompozytorem i autorem tekstu. Ukazał się również w ścieżce dźwiękowej filmu pt. "Żegnaj, Rockefeller".

</doc>
<doc id="4936188" url="https://pl.wikipedia.org/wiki?curid=4936188" title="Naddniestrzańskie odznaczenia">
Naddniestrzańskie odznaczenia



</doc>
<doc id="4936194" url="https://pl.wikipedia.org/wiki?curid=4936194" title="Pieczęć państwowa Słowacji">
Pieczęć państwowa Słowacji

Pieczęć państwowa Republiki Słowackiej () – jeden z państwowych symboli konstytucyjnych Słowacji.
Historia.
Za pierwszą pieczęć z herbem Słowacji uznaje się pieczęć Słowackiej Rady Narodowej z okresu powstania słowackiego używanej w latach 1848–1849. W polu pieczęci umieszczony był herb z podwójnym krzyżem na trójwzgórzu bez korony. W otoku oddzielonym od pola linią ciągłą umieszczony był napis SLOVENSKÁ NÁRODNÁ RADA 1848 zaczynający się znajdującym się na górze pieczęci dywizorem – sześcioramienną gwiazdką heraldyczną.
Po utworzeniu Państwa Słowackiego w 1939 roku Sejm w czerwcu przyjął ustawę o symbolach państwowych. Ustawa ta wprowadziła pojęcie Pieczęci Państwowej (). Zgodnie z § 4 w pieczęć była okrągła o średnicy 45 mm. W polu znajdował się herb Słowacji. Legendę stanowił napis PEČAŤ SLOVENSKEJ REPUBLIKY z dywizorem u dołu w postaci kółka z wpisanym w nie podwójnym krzyżem. Otok od pola oddzielała linia perełkowa. Pieczęć miała być w posiadaniu premiera i służyć jedynie w stosunkach międzynarodowych. W odnośniku do § 4 ("K § 4") dopuszczono stosowanie pieczęci państwowej przy innych ważnych okazjach, z zastrzeżeniem, że wówczas należy stosować wersję o mniejszej średnicy. Po likwidacji państwa w 1945 roku pieczęć przestała być stosowana.
Po przekształceniach ustrojowych Czechosłowacji w 1990 roku i utworzeniu Czeskiej i Słowackiej Republiki Federacyjnej Słowacka Rada Narodowa przyjęła ustawę konstytucyjną o nazwie, państwowym herbie, państwowej fladze, państwowej pieczęci i państwowym hymnie Republiki Słowackiej. Zgodnie z artykułem 4 pieczęć stanowił herb państwowy z umieszczonym w otoku napisem SLOVENSKÁ REPUBLIKA. W otoku na dole znajdował się liść lipy. Pieczęć była przechowywana przez przewodniczącego Słowackiej Rady Narodowej.
Po podjęciu decyzji o rozdziale Czechosłowacji na dwa niezależne państwa w uchwalonej w 1992 konstytucji, która weszła w życie 1 stycznia 1993 roku ponownie umieszczono pieczęć jako jeden z symboli państwowych.
Opis.
Wygląd pieczęci państwowej Republiki Słowackiej określa Konstytucja Republiki Słowackiej i ustawa konstytucyjna o symbolach państwowych Republiki Słowackiej i ich użyciu.
Wykorzystanie.
Pieczęć państwowa znajduje się w posiadaniu Prezydenta Słowacji. Stosowana jest do pieczętowania oryginału konstytucji i ustaw konstytucyjnych, umów międzynarodowych i listów uwierzytelniających delegowanych dyplomatów. Dopuszczone są też inne przypadki zwyczajowo przyjęte.

</doc>
<doc id="4936196" url="https://pl.wikipedia.org/wiki?curid=4936196" title="Józef Kopecki">
Józef Kopecki

Józef Alojzy Kopecki (ur. 11 kwietnia 1895 w Jabłonkowie, zm. 25 kwietnia 1945 w KL Mauthausen-Gusen) – major piechoty Wojska Polskiego, kawaler Orderu Virtuti Militari.
Życiorys.
Urodził się 11 kwietnia 1895 w Jabłonkowie, w rodzinie Wacława i Ewy z domu Bazelides.
Do Wojska Polskiego został przyjęty z byłej armii austro-węgierskiej. Służył w 4 pułku strzelców podhalańskich w Cieszynie. 3 maja 1922 został zweryfikowany w stopniu kapitana ze starszeństwem z 1 czerwca 1919 i 1472. lokatą w korpusie oficerów piechoty. 18 lutego 1928 został mianowany majorem ze starszeństwem z 1 stycznia 1928 i 128. lokatą w korpusie oficerów piechoty, a w kwietniu tego roku wyznaczony na stanowisko komendanta obwodu Przysposobienia Wojskowego. W marcu 1930 został przeniesiony z 4 psp do 2 pułku piechoty Legionów w Sandomierzu na stanowisko dowódcy batalionu. W październiku 1931 został przesunięty na stanowisko kwatermistrza, a w 1936 przesunięty na stanowisko dowódcy I batalionu, detaszowanego w Staszowie. Na czele tego batalionu walczył w kampanii wrześniowej, między innymi w bitwie pod Borową Górą, a później w obronie Modlina. 29 września 1939, po kapitulacji załogi twierdzy, dostał się do niemieckiej niewoli. Przebywał w obozie w Działdowie. W trzeciej dekadzie października 1939 został zwolniony z niewoli na podstawie umowy kapitulacyjnej.
W listopadzie 1939 w Krakowie wstąpił do konspiracyjnej Organizacji Orła Białego, działał jako Jan Gala, używał pseudonimów „Gala”, „Skałka” i „Soplica”. W OOB pełnił funkcję szefa oddziału organizacyjnego i dyscypliny, był również organizatorem Rejonu Krakowsko - Miechowskiego OOB. Po scaleniu z ZWZ pełnił funkcję komendanta Obwodu Kraków - miasto ZWZ (od wiosny 1940 r.), następnie od kwietnia 1941 r. kierował samodzielną placówką wywiadowczą na terenie Inspektoratu Rejonowego ZWZ - AK Mielec. 17 lipca 1944 r. został aresztowany przez Gestapo w swoim mieszkaniu w Mielcu, więziony był w Rzeszowie, Pustkowie, Sachsenhausen, a w lutym 1945 r. przeniesiony do obozu koncentracyjnego Gusen, gdzie jako Jan Gala zmarł z wycieńczenia 25 kwietnia 1945 r.
Pośmiertnie został mianowany podpułkownikiem.

</doc>
<doc id="4936199" url="https://pl.wikipedia.org/wiki?curid=4936199" title="Korzyść (Białoruś)">
Korzyść (Białoruś)

Korzyść – dawna osada. Tereny na których leżała znajdują się obecnie na Białorusi, w obwodzie mińskim, w rejonie miadzielskim, w sielsowiecie Miadzioł.
Historia.
W czasach zaborów w granicach Imperium Rosyjskiego.
W dwudziestoleciu międzywojennym zaścianek a następnie osada leżała w Polsce, w województwie wileńskim, w powiecie duniłowickim (od 1926 postawskim), w gminie Mańkowicze (od 1927 gmina Hruzdowo).
Według Powszechnego Spisu Ludności z 1921 roku zamieszkiwało tu 17 osób, 9 była wyznania rzymskokatolickiego a 8 prawosławnego. Jednocześnie wszyscy mieszkańcy zadeklarowali polską przynależność narodową. Był tu 1 budynek mieszkalny. W 1931 w 6 domach zamieszkiwało 27 osób.
Hruzdowiei
Miejscowość należała do parafii rzymskokatolickiej w Hruzdowie i prawosławnej w Mańkowiczach. Podlegała pod Sąd Grodzki w Postawach i Okręgowy w Wilnie; właściwy urząd pocztowy mieścił się w Mańkowiczach.

</doc>
<doc id="4936201" url="https://pl.wikipedia.org/wiki?curid=4936201" title="Sascha Pederiva">
Sascha Pederiva

Sascha Pederiva (ur. 30 października 1982 w Bazylei) – szwajcarski aktor filmowy, teatralny i telewizyjny. 
W latach 2006-2011 studiował na Uniwersytecie Artystycznym w Zurychu. Występował w teatrach: Theater der Künste Zürich (2008-2010) m.in. jako Otello, Das Theater an der Effingerstrasse w Bernie (2010), B. Schauspielhaus Basel w Bazylei (2011) i Neuen Schauspiel Erfurt (2012) jako Tybalt i Parys w "Romeo i Julii".

</doc>
<doc id="4936203" url="https://pl.wikipedia.org/wiki?curid=4936203" title="Krystyna Witkowska">
Krystyna Witkowska

Krystyna Witkowska (ur. 30 stycznia 1928 w Warszawie, zm. 2000) – ilustratorka i graficzka, przedstawicielka Polskiej Szkoły Ilustracji.
Wykształcenie i praca zawodowa.
Ukończyła Akademię Sztuk Pięknych w Warszawie, dyplom uzyskała w 1955 r. w pracowni grafiki Henryk Tomaszewskiego. W latach 1949–1969 była zatrudniona jako redaktor graficzna w Instytucie Wydawniczym Nasza Księgarnia, gdzie zilustrowała kilkadziesiąt książek dla najmłodszych. Współpracowała także z czasopismami dla dzieci „Misiem” i „Świerszczykiem”.
Styl artystyczny.
Dla twórczości Witkowskiej charakterystyczne jest stosowanie zdecydowanych, mocnych kolorów zestawionych w nieoczywisty sposób, choć w innych pracach sięga po stonowane, subtelne pastelowe odcienie. Uwidacznia się także tendencja do silnego zaznaczania konturów i delikatnego uproszczenia kształtów, ilustracje są często utrzymane w nostalgicznym, niekiedy onirycznym nastroju.
Najbardziej znane ilustracje autorki:
Nagrody.
Za swoją twórczość otrzymała wiele nagród i wyróżnień. Wśród nich:

</doc>
<doc id="4936208" url="https://pl.wikipedia.org/wiki?curid=4936208" title="Kowale (sielsowiet Nowosiółki)">
Kowale (sielsowiet Nowosiółki)

Kowale (; ) – wieś na Białorusi, w obwodzie witebskim, w rejonie postawskim, w sielsowiecie Nowosiółki.
Historia.
W czasach zaborów ówczesny zaścianek w granicach Imperium Rosyjskiego.
W dwudziestoleciu międzywojennym wieś leżała w Polsce, w województwie wileńskim, w powiecie duniłowickim (od 1926 postawskim), w gminie Mańkowicze (od 1927 gmina Hruzdowo).
Według Powszechnego Spisu Ludności z 1921 roku zamieszkiwało tu 66 osób, 29 było wyznania rzymskokatolickiego, a 37 prawosławnego. Jednocześnie 35 mieszkańców zadeklarowało polską, a 31 białoruską przynależność narodową. Było tu 11 budynków mieszkalnych. W 1931 w 10 domach zamieszkiwały 53 osoby.
Miejscowość należała do parafii rzymskokatolickiej i prawosławnej w Hruzdowie. Podlegała pod Sąd Grodzki w Postawach i Okręgowy w Wilnie; właściwy urząd pocztowy mieścił się w Hruzdowie.
Po agresji ZSRR na Polskę w 1939 roku wieś znalazła się w granicach BSRR. W latach 1941–1944 była pod okupacją niemiecką. Następnie leżała w BSRR. Od 1991 roku w Republice Białorusi.

</doc>
<doc id="4936209" url="https://pl.wikipedia.org/wiki?curid=4936209" title="Śmierć (rzeka)">
Śmierć (rzeka)

Śmierć (; ; ) – rzeka na Białorusi, w obwodzie brzeskim, w rejonie łuninieckim. Lewy dopływ Prypeci. Należy do zlewiska Morza Czarnego dorzecza Dniepru.
XIX-wieczny Słownik geograficzny Królestwa Polskiego jako alternatywne nazwy rzeki wymienia "Smert", "Smuć" i "Smut".
Przebieg.
Jej źródła znajdują się na krańcu dużego mokradła Błota Hryczyn, w pobliżu miejscowości Miżlessie. Następnie rzeka płynie na południe, mijając m.in. Krasną Wolę, Lubaczyn, linię kolejową Kalinkowicze – Łuniniec i Łachwę.
Uchodzi do Prypeci na terenie Rezerwatu Krajobrazowego Środkowa Prypeć, z dala od skupisk ludzkich.
Prowadzona na niej jest turystyka kajakowa.

</doc>
<doc id="4936214" url="https://pl.wikipedia.org/wiki?curid=4936214" title="Manuela Mager">
Manuela Mager

Manuela Mager, po mężu Holzapfel (ur. 11 lipca 1962 w Dreźnie) – niemiecka łyżwiarka figurowa reprezentująca NRD, startująca w parach sportowych z Uwe Bewersdorfem. Brązowa medalistka olimpijska z Lake Placid (1980), dwukrotna wicemistrzyni świata (1978, 1980), brązowa medalistka mistrzostw Europy (1978) oraz dwukrotna mistrzyni NRD (1977, 1978).
Mager i Bewersdorf byli pierwszą parą sportową, która wykonała bezbłędnie potrójnego wyrzucanego loopa.
Osiągnięcia.
Z Uwe Bewersdorfem

</doc>
<doc id="4936217" url="https://pl.wikipedia.org/wiki?curid=4936217" title="Valenzana Calcio">
Valenzana Calcio



</doc>
<doc id="4936221" url="https://pl.wikipedia.org/wiki?curid=4936221" title="Rejon nowodugiński">
Rejon nowodugiński

Rejon nowodugiński () – jednostka administracyjna wchodząca w skład obwodu smoleńskiego w Rosji.
W granicach rejonu usytuowane są m.in. miejscowości: "Nowodugino" (centrum administracyjne rejonu), "Wysokoje", "Dnieprowskoje", "Izwiekowo", "Tiosowo".

</doc>
<doc id="4936223" url="https://pl.wikipedia.org/wiki?curid=4936223" title="Wojciech Guzikowski">
Wojciech Guzikowski

Wojciech Guzikowski (ur. 1936, zm. 31 października 2020) – polski artysta fotograf. Członek rzeczywisty Okręgu Wielkopolskiego Związku Polskich Artystów Fotografików. Wieloletni członek rzeczywisty i członek Zarządu oraz członek honorowy International Rotary Club w Poznaniu. Członek rzeczywisty Poznańskiego Towarzystwa Fotograficznego.
Życiorys.
Wojciech Guzikowski związany z wielkopolskim środowiskiem fotograficznym – mieszkał, pracował, tworzył w Poznaniu. Miejsce szczególne w jego twórczości zajmowała fotografia aktu, fotografia architektury, fotografia krajobrazowa, fotografia kreacyjna, fotografia martwej natury, fotografia modowa, portretowa oraz fotografia reklamowa. Był autorem i współautorem wielu wystaw fotograficznych; zbiorowych oraz indywidualnych – w Polsce i za granicą (m.in. w Kolonii, Wiedniu). Był autorem zdjęć do wielu publikacji – m.in. albumów, kalendarzy. Fotografie Wojciecha Guzikowskiego opublikowano między innymi w albumie "Akt w polskiej fotografii", prezentującym dokonania największych polskich fotografików średniego pokolenia. 
Z fotografią artystyczną związany od końca lat 60. XX wieku. W 1972 został przyjęty w poczet członków rzeczywistych Okręgu Wielkopolskiego Związku Polskich Artystów Fotografików (legitymacja nr 366). W 1980 był współorganizatorem pierwszej w Polsce "Międzynarodowej Wystawy Fotografii Reklamowej". Został uhonorowany tytułem "Zasłużony dla Miasta Poznania" oraz (dwukrotnie) odznaczony Odznaką „Zasłużony Działacz Kultury”. Jest autorem zdjęć do albumu "Fotografia", prezentującego cykle – "Magia Opery, Kalendarze, Portrety, Ze świata".

</doc>
<doc id="4936227" url="https://pl.wikipedia.org/wiki?curid=4936227" title="Kubarki">
Kubarki

Kubarki (; ) – wieś na Białorusi, w obwodzie witebskim, w rejonie postawskim, w sielsowiecie Juńki.
Historia.
W czasach zaborów wieś w granicach Imperium Rosyjskiego.
W dwudziestoleciu międzywojennym wieś a następnie kolonia leżała w Polsce, w województwie wileńskim, w powiecie duniłowickim (od 1926 postawskim), w gminie Mańkowicze (od 1927 gmina Hruzdowo).
Według Powszechnego Spisu Ludności z 1921 roku zamieszkiwało tu 70 osób, 34 było wyznania rzymskokatolickiego a 36 prawosławnego. Jednocześnie 24 mieszkańców zadeklarowało polską a 46 białoruską przynależność narodową. Było tu 12 budynków mieszkalnych. W 1931 w 13 domach zamieszkiwało 71 osób.
Miejscowość należała do parafii rzymskokatolickiej i prawosławnej w Hruzdowie. Podlegała pod Sąd Grodzki w Postawach i Okręgowy w Wilnie; właściwy urząd pocztowy mieścił się w Hruzdowie.
Po agresji ZSRR na Polskę w 1939 roku wieś znalazła się w granicach BSRR. W latach 1941–1944 była pod okupacją niemiecką. Następnie leżała w BSRR. Od 1991 roku w Republice Białorusi.

</doc>
<doc id="4936231" url="https://pl.wikipedia.org/wiki?curid=4936231" title="Borat Sagdijew">
Borat Sagdijew



</doc>
<doc id="4936234" url="https://pl.wikipedia.org/wiki?curid=4936234" title="Miżlessie (obwód brzeski)">
Miżlessie (obwód brzeski)

Miżlessie (; ) – agromiasteczko na Białorusi, w obwodzie brzeskim, w rejonie łuninieckim, w sielsowiecie Wólka.
W pobliżu miejscowości swoje źródła ma Śmierć.

</doc>
<doc id="4936238" url="https://pl.wikipedia.org/wiki?curid=4936238" title="Brodnica (rejon łuniniecki)">
Brodnica (rejon łuniniecki)

Brodnica (; ) – wieś na Białorusi, w obwodzie brzeskim, w rejonie łuninieckim, w sielsowiecie Wólka.
W dwudziestoleciu międzywojennym leżała w Polsce, w województwie poleskim, w powiecie łuninieckim, do 18 kwietnia 1928 w gminie Kożangródek, następnie w gminie Łuniniec. Po II wojnie światowej w granicach Związku Sowieckiego. Od 1991 w niepodległej Białorusi.

</doc>
<doc id="4936239" url="https://pl.wikipedia.org/wiki?curid=4936239" title="BMW GINA">
BMW GINA

GINA Light Visionary Model to koncepcyjny, pokryty tkaniną samochód sportowy o zmiennym kształcie, zbudowany przez BMW. GINA to skrót od „Geometry and functions In 'N' Adaptations”. Został zaprojektowany przez zespół kierowany przez szefa projektowania BMW, Chrisa Bangle, który powiedział, że GINA pozwoliła jego zespołowi „rzucić wyzwanie istniejącym zasadom i konwencjonalnym procesom”. Do innych projektantów należy Anders Warming.
Budowa rozpoczęła się w roku 2001, a gotowy samochód zaprezentowany został w roku 2008.
Nadwozie z materiału.
BMW twierdzi, że elastyczna, wodoodporna, półprzezroczysta skóra z tkaniny syntetycznej – powlekanego poliuretanem spandeksu – jest wytrzymała i trwała. Jest odporna na wysokie i niskie temperatury, nie pęcznieje ani nie kurczy się, a ruch nie rozluźnia ani nie uszkadza materiału. Nadwozie zmienia swój kształt w zależności od warunków zewnętrznych i prędkości, a także pozwala kierowcy ręcznie sterować zmianami kształtu. Tkanina naciągnięta jest na ramę z ruchomymi częściami; kształty formowane są pod skórą przez konstrukcję z drutu aluminiowego, chociaż w miejscach, w których wymagana jest elastyczność (kanały, otwory drzwiowe, spojler), zastosowano elastyczne rozpórki z włókna węglowego.
Kształt ramy kontrolowany jest przez wiele siłowników elektrycznych i hydraulicznych; na przykład reflektory są odsłaniane, gdy silniczki rozwierają szczeliny skóry niczym powieki, a dostęp do silnika można uzyskać przez szczelinę, która otwiera się na środku maski. Ponieważ materiał jest półprzezroczysty, tylne światła po prostu przez niego przeświecają.
GINA ma tylko cztery „panele” – maskę, dwa panele boczne i bagażnik. Jej skóra wygląda na gładką, ale tylny spojler może z niej „wyrosnąć” aby zapewnić stabilność przy dużych prędkościach. Drzwi samochodu otwierają się poprzez podniesienie do góry po skosie i pokryte są kawałkiem materiału sięgającym od przodu samochodu do ich tylnej krawędzi, który po zamknięciu pozostawia idealnie gładką powierzchnię.
Wnętrze.
Kiedy samochód jest zaparkowany, kierownica i przyrządy tablicy wskaźników znajdują się w pozycji „spoczynkowej” na konsoli środkowej, aby umożliwić kierowcy łatwe wejście. Gdy kierowca naciśnie przycisk start, przyrządy obracają się w jego kierunku, a kierownica wysuwa się; zagłówek podnosi się z siedzenia, gdy kierowca usiądzie.
Żarty dotyczące nazwy.
Niezwykła nazwa pojazdu koncepcyjnego rozbawiła niektórych komentatorów. Kilka osób porównało otwór na masce do waginy. "Carscoops" zrobił to po otrzymaniu zdjęcia pojazdu z magazynu "Top Gear", komentując: „Zagadka rozwiązana: dlaczego BMW nazywa to «Giną»...”. "Jalopnik" również podchwycił żart, ale odmówił wyjaśnienia, żartując, że są „familijnym show”.

</doc>
<doc id="4936245" url="https://pl.wikipedia.org/wiki?curid=4936245" title="Hały Bór">
Hały Bór

Hały Bór (; ) – wieś na Białorusi, w obwodzie brzeskim, w rejonie łuninieckim, w sielsowiecie Wólka.
W dwudziestoleciu międzywojennym uroczysko leżące w Polsce, w województwie poleskim, w powiecie łuninieckim. Po II wojnie światowej w granicach Związku Sowieckiego. Od 1991 w niepodległej Białorusi.

</doc>
<doc id="4936247" url="https://pl.wikipedia.org/wiki?curid=4936247" title="Maylin Wende">
Maylin Wende

Maylin Wende, z domu Hausch (ur. 22 września 1988 w Stuttgarcie) – niemiecka łyżwiarka figurowa, startująca w parach sportowych z mężem Danielem Wende. Uczestniczka igrzysk olimpijskich (2010, 2014), medalistka zawodów z cyklu Grand Prix oraz dwukrotna mistrzyni Niemiec (2010, 2012).
Maylin poślubiła swojego partnera sportowego Daniela Wende 6 czerwca 2013 roku.
Osiągnięcia.
Z Danielem Wende
Programy.
Maylin Wende / Daniel Wende

</doc>
<doc id="4936253" url="https://pl.wikipedia.org/wiki?curid=4936253" title="Dobra Wola (rejon łuniniecki)">
Dobra Wola (rejon łuniniecki)

Dobra Wola (; ) – wieś na Białorusi, w obwodzie brzeskim, w rejonie łuninieckim, w sielsowiecie Wólka.
W dwudziestoleciu międzywojennym leżała w Polsce, w województwie poleskim, w powiecie łuninieckim. Po II wojnie światowej w granicach Związku Sowieckiego. Od 1991 w niepodległej Białorusi.

</doc>
<doc id="4936262" url="https://pl.wikipedia.org/wiki?curid=4936262" title="Daniel Wende">
Daniel Wende

Daniel Wende (ur. 24 lipca 1984 w Essen) – niemiecki łyżwiarz figurowy, startujący w parach sportowych z żoną Maylin Hausch Wende. Uczestnik igrzysk olimpijskich (2010, 2014), medalista zawodów z cyklu Grand Prix oraz dwukrotny mistrz Niemiec (2010, 2012).
Wende poślubił swoją partnerkę sportową Maylin Hausch 6 czerwca 2013 roku.
Programy.
Maylin Wende / Daniel Wende

</doc>
<doc id="4936267" url="https://pl.wikipedia.org/wiki?curid=4936267" title="Zaścianek (Białoruś)">
Zaścianek (Białoruś)

Zaścianek (, "Zascienak"; ; hist. Wola, Zaścianek Krasna Wola) – wieś na Białorusi, w obwodzie brzeskim, w rejonie łuninieckim, w sielsowiecie Wólka, nad Śmiercią.
Dawniej folwark. Zamieszkany był przez szlachtę zaściankową. W dwudziestoleciu międzywojennym leżał w Polsce, w województwie poleskim, w powiecie łuninieckim, w gminie Łachwa. Po II wojnie światowej w granicach Związku Sowieckiego. Od 1991 w niepodległej Białorusi.

</doc>
<doc id="4936270" url="https://pl.wikipedia.org/wiki?curid=4936270" title="Instytut Politologii Uniwersytetu Zielonogórskiego">
Instytut Politologii Uniwersytetu Zielonogórskiego



</doc>
<doc id="4936278" url="https://pl.wikipedia.org/wiki?curid=4936278" title="Mirtuki (przystanek kolejowy)">
Mirtuki (przystanek kolejowy)

Mirtuki () – przystanek kolejowy w miejscowości Mirtuki, w rejonie stryjskim, w obwodzie lwowskim, na Ukrainie.

</doc>
<doc id="4936281" url="https://pl.wikipedia.org/wiki?curid=4936281" title="Szturowcy">
Szturowcy

Szturowcy, także generacja szturowska (słow. "štúrovci") – grupa pisarzy, działaczy literackich i społecznych skupionych wokół Ľudovíta Štúra, która odegrała kluczową rolę w wyodrębnieniu się nowoczesnego narodu słowackiego spomiędzy innych ludów. Zazwyczaj, acz częściowo błędnie, utożsamiana z całością słowackiego romantyzmu.
Początki.
O romantyzmie na obszarze obecnej Słowacji i szturowcach można mówić już od roku 1836, kiedy to wystąpiły dwie istotne cezury: 24 kwietnia odbyła się przygotowana przez Štúra w ścisłej konspiracji wyprawa na Devín, podczas której jego najbliżsi przyjaciele i współpracownicy przyjęli symboliczny chrzest, złożyli przysięgę na wierność sprawie słowackiej i uzgodnili wyznaczone sobie role w przygotowywaniu odrodzenia narodowego. W tym samym roku opublikowany został zbiór "Plody Zboru učenců řeči českoslovanské prešporského", najwcześniejszy manifest literacki pokolenia młodych romantyków czeskich i słowackich, których ośrodkiem działalności było bratysławskie liceum ewangelickie. Lata 1836–1843 są uznawane za okres preromantyczny w literaturze słowackiej.
Działalność literacka.
Podstawę literatury tworzonej przez szturowców stanowiła kodyfikacja języka słowackiego, o której postanowił Ľudovít Štúr wraz z gronem najbardziej zaufanych współpracowników na zebraniu 14 lutego 1843 roku. Prawidła postanowił sformułować przede wszystkim w oparciu o dialekt środkowosłowacki. Pracę swoją uwieńczył w roku 1846, wydając dzieła "Nárečja Slovenskuo alebo potreba písanja v tomto nárečí" oraz "Nauka reči Slovenskej". W ideologii szturowców język słowacki należał do sfery "sacrum", co odzwierciedlał w swoim postępowaniu między innymi Samo Vozár, który po posłużeniu się językiem węgierskim nie zwykł powracać do słowackiego dopóty, dopóki nie wypłukał sobie ust. Generacja szturowska utrzymywała, że słowacki jest najdoskonalszym, najbardziej harmonijnym spośród wszystkich języków słowiańskich.
Podstawowym zadaniem koncepcji literackich forsowanych przez szturowców było pobudzenie świadomości narodowej Słowaków i skłonienie ich do walki o swoją tożsamość oraz wolność. Dlatego też Ľudovít Štúr wymagał od siebie i swoich współpracowników, aby ich twórczość poświęcona była przede wszystkim opisowi domniemanego czy też postulowanego ducha narodu, co miało być realizowane poprzez opieranie się na wzorcach zaczerpniętych z folkloru. Od poezji oczekiwał zaangażowania patriotycznego i nieustannego wzmiankowania o narodzie. Wpływy literatury zachodniej uważał za niekorzystne, a nawet demoralizujące. Bliższe było mu słowianofilstwo i na tym tle odwoływał się do twórczości polskiej, w szczególności Adama Mickiewicza i Zoriana Chodakowskiego.
Poczesne miejsce w literaturze tworzonej przez szturowców zajmowały Tatry, a zwłaszcza Krywań. Nie była to jednak literatura górska "per se", we współczesnym rozumieniu tego określenia. Góry te miały symbolizować narodowe wyswobadzanie się z niewoli. Określenie „synowie Tatr” zaczęło wówczas jednoznacznie opisywać Słowaków, gdyż uważano ten łańcuch górski za „wcieloną ideę Słowacji”. Również współcześnie ponad połowa Słowaków uznaje Tatry za najważniejszy symbol narodowy. Co nietypowe w stosunku do innych narodów, wskutek ogólnego przyjęcia tak rozumianej symboliki geograficznej ustalenie znaczenia metaforycznego miejsc kraju wymienianych w danym utworze nie wymaga od wykształconych czytelników słowackich zastanowienia, jego odczyt jest automatyczny.
Do najważniejszych twórców z kręgu szturowców zalicza się Janka Kráľa, Jána Bottę i Sama Chalupkę. Wymieniany w tej roli bywa także Andrej Sládkovič, autor "Maryny" (słowackiego eposu narodowego), choć sam Ľudovít Štúr bezwzględnie krytykował jego twórczość. Do generacji szturowskiej należał także Janko Matúška, autor hymnu Słowacji. Oprócz literatury pięknej szturowcy wydawali także czasopisma, jak "Slovenskje národňje noviny" z dodatkiem literackim "Orol tatranský" (w latach 1845–1848).
Działalność społeczna.
Szturowcy wraz ze swoim liderem twierdzili, odzwierciedlając zresztą powszechne przekonanie, że podstawą tworzenia nowoczesnej tożsamości słowackiej musi być praca z ludnością rolniczą. Z tego powodu podjęli zdecydowaną walkę z powszechną biedą, alkoholizmem i analfabetyzmem. Ich działalność oświatowa opierała się przede wszystkim na masowym zakładaniu szkółek niedzielnych, programowo połączonych z bibliotekami. W każdej z osobna lokalizacji nauka przebiegała stale (z naciskiem na okres jesienno-zimowy) i dwuetapowo: chętnym do rozwoju umożliwiano najpierw zaznajomienie się z czytaniem, pisaniem i rachunkami, a następnie omawiano w języku słowackim ówczesny stan wiedzy w rozmaitych dziedzinach nauki.
Celem walki z ubożeniem ludności wiejskiej skutkującym ułatwionym wynaradawianiem i madziaryzacją szturowcy organizowali lokalne związki samopomocy. Charakteryzowały się one działaniem na zasadach demokratycznych, a jednym z ich podstawowych założeń programowych był antyfeudalizm. Udzielały niskooprocentowanych kredytów Słowakom zagrożonym głodem, wywłaszczeniem, popadnięciem w zależność lub lichwę. Zakładano także przytułki dla wdów, sierot, starców, upośledzonych i wyrzutków społecznych, jak również spółdzielnie sadownicze, które w znacznej części przetrwały do współczesności. Osobno, przeważnie w oparciu o parafie katolickie, tworzono koła trzeźwości i walki z alkoholizmem.
Generacja szturowska zaktywizowała się politycznie, poczynając od roku 1840. Trzykrotne akcje masowego składania petycji nie przyniosły wymiernych korzyści, a w roku 1844 konspiracja oparta o liceum bratysławskie została częściowo rozbita. W ramach reperkusji Ľudovít Štúr utracił stanowisko sekretarza Instytutu Języka i Literatury Czechosłowackiej i odszedł do Lewoczy, dokąd podążyła za nim znaczna część jego studentów. Temu zdarzeniu historiografia słowacka przypisuje ogromne znaczenie symboliczne, poniekąd analogiczne do wpływu ucieczki Mahometa z Mekki do Medyny na rozwój islamu. Podczas Wiosny Ludów Ľudovít Štúr wraz ze swoimi współpracownikami politycznymi, Jozefem Miloslavem Hurbanem i Michalem Miloslavem Hodžą, stanął na czele Słowackiej Rady Narodowej przewodzącej powstaniu słowackiemu skierowanemu przeciw powstaniu węgierskiemu, ponieważ uważał Węgrów za bardziej bezpośrednie zagrożenie dla istnienia narodu słowackiego i liczył na korzyści polityczne płynące ze współpracy z Austrią, które – pomimo upadku powstania węgierskiego – nie ziściły się. Odtąd znaczenie polityczne szturowców słabło, aby zaniknąć całkowicie na początku lat sześćdziesiątych XIX wieku. Kres ruchu był po części skutkiem śmierci jego lidera, który 22 grudnia 1855 roku w niezupełnie zbadanych okolicznościach odniósł podczas polowania ciężką ranę uda i zmarł po trzech tygodniach.
Krytyka.
Ze szczególnie dotkliwą krytyką Štúra i szturowców wystąpił słowacki poeta klasycystyczny piszący po czesku Ján Kollár, ówczesny nestor literatury czeskiej i słowackiej. Uważając za konieczne dla przetrwania wewnątrz monarchii habsburskiej zachowanie wspólnego, dobrze już wykształconego języka literackiego, w liście otwartym napisał między innymi: „(…) wy wszyscy przekreślacie i zabijacie żywot plemienia słowackiego; jesteście samobójcami, godnymi pożałowania ślepcami (…) biada! biada! biada i Wam, panie Štúr! Pan sam pod sobą gałąź podciął (…) Przed Panem więc my wszyscy pozostali musimy życia naszego plemienia bronić (…)”. Kollár posunął się przy tym do manipulacji wypowiedziami innych autorów, pragnąc wykazać powszechny brak zgody na powstanie języka słowackiego. Jego opinia nie była jednak odosobniona: znaczna część inteligencji czesko-słowackiej, zwłaszcza w jej starszym pokoleniu, uważała szturowców za niebezpiecznych sekciarzy usiłujących podnieść zepsutą gwarę do poziomu języka literackiego i rozmyślnie podzielić walczący o swoje istnienie naród.
Ocena szturowców w wykonaniu historyków literatury jest także bardzo zróżnicowana. O ile niepodobna zaprzeczyć im decydującego wpływu na rozwój słowackiej tożsamości narodowej, o tyle wpływ tego nurtu na literaturę słowacką nie był jednoznaczny. Podczas gdy słowaccy badacze piszą o nim niemal wyłącznie pozytywnie, w pracach zagranicznych zwraca się uwagę na to, iż skutki sztywnych założeń szturowskich, sprowadzających się w praktyce do systemu zakazów i nakazów literackich, nie mogły być korzystne dla rozwoju młodych pisarzy. Szturowcy, między innymi, cenzurowali przekłady utworów skądinąd cenionego przez nich Mickiewicza, gdy znajdowały się w nich wątki rozbieżne z przyjętym systemem założeń.
Niektóre prace posuwają się wręcz do uznania Ľudovíta Štúra za dyktatora kulturowego. Bywa mu z tego względu przypisywane stłamszenie talentu Andreja Sládkoviča, co nie wydaje się jednak w pełni uzasadnione, mimo że lider ruchu rzeczywiście krytykował postawę autora "Maryny", w obronie którego wystąpił wówczas bliski współpracownik Štúra, Ján Kalinčiak, wskazując na zasadność czerpania z rozwiniętych wzorców literatury zachodnioeuropejskiej oraz nieadekwatność uznawania folkloru za wyznacznik (nie zaś jedynie inspirację) kultury wysokiej. Bardziej reprezentatywny dla nurtu był jednak Jozef Hurban, który w największym zakresie pomagał Štúrowi w kształtowaniu wymogów literackich, potępiając literaturę pozasłowiańską oraz wszelkie zagadnienia osobiste, miłosne czy intymne.

</doc>
<doc id="4936283" url="https://pl.wikipedia.org/wiki?curid=4936283" title="Ogród Jordanowski im. gen. Tokarzewskiego w Toruniu">
Ogród Jordanowski im. gen. Tokarzewskiego w Toruniu

Ogród Jordanowski im. gen. Tokarzewskiego w Toruniu – dawny niewielki park w Toruniu, który niegdyś pełnił funkcję Ogrodu Jordanowskiego.
Lokalizacja.
Ogród znajdował się w zachodniej części miasta, w dzielnicy Bielany, przy ul. św. Józefa, w sąsiedztwie m.in. dawnego ewangelickiego seminarium nauczycielskiego. 
Historia.
Ogród według projektu por. Eugeniusza Kubasika otwarto tuż przed wybuchem II wojny światowej 7 lipca 1939 roku. Powstał on z inicjatywy ppłk. dypl. Józefa Grodeckiego i podległych mu żołnierzy 8 batalionu saperów. Był to jeden z kilku tego typu parków, które utworzono w międzywojennym Toruniu. Na terenie parku, oprócz tradycyjnej zieleni, znajdowały się m.in.: piaskownice, liczne huśtawki oraz brodzik. Park przeznaczony był głównie dla dzieci z rodzin wojskowych, które stacjonowały wówczas w Toruniu. Po 1945 roku park popadł w zapomnienie. Na przełomie lat 60. i 70. XX wieku w jego sąsiedztwie wybudowano hotele asystenckie UMK, a w latach 90. osiedle mieszkaniowe "Universitas". 
Do czasów współczesnych z obiektów dawnego ogrodu zachował się jedynie brodzik. W 2020 roku teren ten, obecnie porośnięty dziką roślinnością, został wpisany wraz z Miasteczkiem Uniwersyteckim do wojewódzkiego rejestru zabytków.

</doc>
<doc id="4936284" url="https://pl.wikipedia.org/wiki?curid=4936284" title="Miertuki">
Miertuki



</doc>
<doc id="4936285" url="https://pl.wikipedia.org/wiki?curid=4936285" title="Miertuki (przystanek kolejowy)">
Miertuki (przystanek kolejowy)



</doc>
<doc id="4936286" url="https://pl.wikipedia.org/wiki?curid=4936286" title="Stańków (przystanek kolejowy)">
Stańków (przystanek kolejowy)

Stańków (; ) – przystanek kolejowy w pobliżu miejscowości Stańków, w rejonie stryjskim, w obwodzie lwowskim, na Ukrainie.

</doc>
<doc id="4936287" url="https://pl.wikipedia.org/wiki?curid=4936287" title="Kubarki (majątek)">
Kubarki (majątek)

Kubarki (; ) – dawny majątek i folwark. Tereny, na których leżały, znajdują się obecnie na Białorusi, w obwodzie witebskim, w rejonie postawskim, w sielsowiecie Juńki.
Historia.
W czasach zaborów wieś w granicach Imperium Rosyjskiego.
W dwudziestoleciu międzywojennym majątek i folwark leżał w Polsce, w województwie wileńskim, w powiecie duniłowickim (od 1926 postawskim), w gminie Mańkowicze (od 1927 gmina Hruzdowo).
Według Powszechnego Spisu Ludności z 1921 roku zamieszkiwało tu 39 osób, 27 było wyznania rzymskokatolickiego, a 12 prawosławnego. Jednocześnie 29 mieszkańców zadeklarowało polską, a 10 białoruską przynależność narodową. Były tu 4 budynki mieszkalne. W 1931 majątek liczył 10 mieszkańców, był tu jeden dom, a folwark w 3 domach zamieszkiwały 22 osoby.
Miejscowości należały do parafii rzymskokatolickiej i prawosławnej w Hruzdowie. Podlegała pod Sąd Grodzki w Postawach i Okręgowy w Wilnie; właściwy urząd pocztowy mieścił się w Hruzdowie.

</doc>
<doc id="4936289" url="https://pl.wikipedia.org/wiki?curid=4936289" title="Sochi">
Sochi



</doc>
<doc id="4936290" url="https://pl.wikipedia.org/wiki?curid=4936290" title="Hyundai BlueOn">
Hyundai BlueOn

Hyundai BlueOn – elektryczny samochód osobowy klasy najmniejszej produkowany pod południowokoreańską marką Hyundai w latach 2010 – 2012.
Historia i opis modelu.
Niewielki hatchback BlueOn został opracowany na bazie znanego na rynkach globalnych taniego spalinowego Hyundaia i10 jako pierwszy seryjny samochód elektryczny południowokoreańskiego producenta, nad którym prace pochłonęły równowartość koszt 34,3 milionów dolarów amerykańskich. 
Pod kątem wizualnym Hyundai BlueOn odróżniał się od spalinowego odpowiednika jedynie innym, specjalnym malowaniem nadwozia ze specjalnymi oznaczeniami modelu, a także ciemnymi wkładami reflektorów.
Sprzedaż.
Po premierze we wrześniu 2010 roku, która odbyła się w Korei Południowej, Hyundai do końca 2012 roku wyprodukował próbną pulę ok. 2,5 tysiąca egzemplarzy, które trafiły głównie do testów dla wyselekcjonowanych odbiorców flotowych na lokalnym obszarze, z czego 30 sztuk trafiło do instytucji rządu południowokoreańskiego.
Dane techniczne.
Układ napędowy Hyundaia BlueOn utworzyła 16,4-kWh bateria, która łącznie z silnikiem elektrycznym rozwijała moc 81 KM. Prędkość 100 km/h pojazd rozwija w 13,1 sekundy, z kolei maksymalny zasięg na jednym ładowaniu wynosi około 140 kilometrów z prędkością maksymalną do 130 km/h.

</doc>
<doc id="4936291" url="https://pl.wikipedia.org/wiki?curid=4936291" title="Memoriał im. Henryka Łasaka">
Memoriał im. Henryka Łasaka



</doc>
<doc id="4936294" url="https://pl.wikipedia.org/wiki?curid=4936294" title="Kuczyńszczyzna (rejon postawski)">
Kuczyńszczyzna (rejon postawski)

Kuczyńszczyzna – dawna wieś. Tereny na których leżała znajdują się obecnie na Białorusi, w obwodzie witebskim, w rejonie postawskim, w sielsowiecie Juńki.
Historia.
W czasach zaborów ówczesny zaścianek w granicach Imperium Rosyjskiego.
W dwudziestoleciu międzywojennym wieś leżała w Polsce, w województwie wileńskim, w powiecie duniłowickim (od 1926 postawskim), w gminie Mańkowicze (od 1927 gmina Hruzdowo).
Według Powszechnego Spisu Ludności z 1921 roku zamieszkiwało tu 30 osób, 2 były wyznania rzymskokatolickiego a 28 prawosławnego. Jednocześnie 1 mieszkaniec zadeklarował polską a 29 białoruską przynależność narodową. Było tu 5 budynków mieszkalnych. W 1931 w 5 domach zamieszkiwało 30 osób.
Miejscowość należała do parafii rzymskokatolickiej i prawosławnej w Hruzdowie. Podlegała pod Sąd Grodzki w Postawach i Okręgowy w Wilnie; właściwy urząd pocztowy mieścił się w Hruzdowie.

</doc>
<doc id="4936297" url="https://pl.wikipedia.org/wiki?curid=4936297" title="Wiltrud Urselmann">
Wiltrud Urselmann

Wiltrud Urselmann (ur. 12 maja 1942) – niemiecka pływaczka, srebrna medalistka olimpijska z Rzymu.
Zawody w 1960 były jej pierwszymi igrzyskami olimpijskimi i zajęła w nich drugie miejsce na dystansie 200 metrów klasykiem, wyprzedziła ją Brytyjka Anita Lonsbrough. Startowała wówczas w barwach olimpijskiej reprezentacji Niemiec. Brała również udział w igrzyskach w 1964 w Tokio, już bez sukcesów. W 1958 – w barwach Niemiec Zachodnich – zdobyła brąz mistrzostw Europy (200 m klasykiem), była rekordzistką globu na dystansie 100 i 200 metrów stylem klasycznym.

</doc>
<doc id="4936298" url="https://pl.wikipedia.org/wiki?curid=4936298" title="Bitwa pod Berdyczowem (VI 1920)">
Bitwa pod Berdyczowem (VI 1920)

Bitwa pod Berdyczowem – walki polskich oddziałów tyłowych z sowiecką 11 Dywizją Kawalerii ze składu 1 Armii Konnej Siemiona Budionnego toczone w okresie ofensywy Frontu Południowo-Zachodniego w czasie wojny polsko-bolszewickiej.
Sytuacja ogólna.
25 kwietnia rozpoczęła się polska ofensywa na Ukrainie. Przeprowadzona w dwóch fazach operacja zaczepna polskich armii zakończyła się spektakularnym sukcesem. Zajęcie 7 maja Kijowa i utworzenie przedmościa na wschodnim brzegu Dniepru zakończyło polską ofensywę na Ukrainie.
Po zakończeniu walk większość uczestniczących w niej jednostek polskich zorganizowała obronę punktową, a front ustabilizował się na linii od Prypeci, wzdłuż Dniepru, przez Białą Cerkiew, Skwirę, Lipowiec, Bracław, Wapniarkę do Jarugi nad Dniestrem.
Armia Czerwona wykorzystała ten czas na reorganizację sił i przygotowanie ofensywy. W rejon działań przybyła 1 Armia Konna Siemiona Budionnego.
26 maja rozpoczęła się sowiecka ofensywa na Ukrainie. Budionny, po początkowych niepowodzeniach w walce z polską 13 Dywizją Piechoty, przegrupował siły i skoncentrował swoje oddziały naprzeciw styku polskich 3. Armii gen. Edwarda Śmigłego-Rydza i 6. Armii gen. Wacława Iwaszkiewicza.
Rano 5 czerwca trzy dywizje sowieckiej 1 Armii Konnej przeszły do działań zaczepnych na odcinku grupy gen. Jana Sawickiego i przełamały polski front.
Pod Samhorodkiem i w rejonie Ozierny powstała luka szerokości około dziesięciu kilometrów. W ciągu kilku godzin 11 Dywizja Kawalerii opanowała rejon Rużyna, 4 Dywizja Kawalerii Jahniatyna, a 14 DK Karabczyjowa.
Walki pod Berdyczowem.
Będąca w przestrzeni operacyjnej wojsk polskich 1 Armia Konna Budionnego parła na zachód. Wykonując rozkaz dowódcy armii, nad ranem 7 czerwca jej 11 Dywizja Kawalerii dotarła do rejonu Kamienicy Piatyhorskiej i stąd ruszyła na Berdyczów.
W mieście stacjonowała Brygada Zapasowa 6 Dywizji Ukraińskiej, kilka polskich oddziałów etapowych, część dowództwa 2 Armii i szpital polowy nr 505.Po zaciętych starciach ulicznych Polacy i Ukraińcy wycofali się na Łysą Górę i tam zajęli stanowiska obronne. Kozacy Budionnego wymordowali pacjentów i personel szpitala polowego, zniszczyli stację i skład amunicji artyleryjskiej. Wieczorem 11 Dywizja Kawalerii wycofała się na północny wschód od miasta w rejon Zubrzyce – Skokówka – Chmieliszcze, a nocą z 7 na 8 czerwca do miasta wróciła polsko-ukraińska załoga.
Bilans walk.
Zniszczenia dokonane przez kawalerię sowiecką i rozbicie oddziałów etapowych wywołały wiele zamieszania i panikę na tyłach wojsk polskich.Zbytnie zaangażowanie się Budionnego w obszarze Berdyczów–Żytomierz spowodowało, że nie uderzył on w odsłonięte skrzydło i tyły polskiej 3 Armii gen. Rydza-Śmigłego i nie zrealizował nakazanego mu rozkazu współdziałania z 45 Dywizją Strzelców i pobicia polskiej 7 Dywizji Piechoty. Umożliwiło to operującej pod Kijowem polskiej 3 Armii wyjście z rysującego się kotła okrążenia.

</doc>
<doc id="4936305" url="https://pl.wikipedia.org/wiki?curid=4936305" title="Faissal Ebnoutalib">
Faissal Ebnoutalib

Faissal Ebnoutalib (ur. 20 listopada 1970 w mieście Nador) – niemiecki zawodnik taekwondo pochodzenia marokańskiego, wicemistrz olimpijski z Sydney (2000), mistrz Europy, medalista mistrzostw świata.
W 2000 roku wziął udział w igrzyskach olimpijskich w Sydney. Zdobył srebrny medal olimpijski w kategorii do 80 kg (w finałowym pojedynku przegrał z Ángelem Matosem). 
W 1999 roku zdobył brązowy medal mistrzostw świata, a w 2000 roku złoty medal mistrzostw Europy. W latach 1997–2003 siedmiokrotnie został mistrzem Niemiec (w 1997 roku w kategorii do 83 kg, w kolejnych latach do 84 kg).

</doc>
<doc id="4936307" url="https://pl.wikipedia.org/wiki?curid=4936307" title="Archiwum Narodowe Kambodży">
Archiwum Narodowe Kambodży

Archiwum Narodowe Kambodży – archiwum narodowe w Phnom Penh w Kambodży.
Historia.
Budynek archiwum został wybudowany w latach 1921–1926, a jego otwarcie miało miejsce w październiku 1926 roku. Po przejęciu władzy przez Czerwonych Khmerów w 1975 roku archiwum zostało zamknięte, a miejsce dokumentów na pólkach zajęła żywność i akcesoria kuchenne. Archiwum ponownie otwarto w 1980 roku. W 1984 roku rząd utworzył Archiwum Narodowe, a w 1986 roku odłączył je od Biblioteki Narodowej. Od 1995 roku Archiwum jest członkiem Międzynarodowej Rady Archiwów. Archiwum otrzymuje wsparcie z Japonii, Francji i Niemiec. W 2001 roku archiwum otrzymało od ambasady Austrii komputery i środki na konserwację zbiorów, a ambasada Szwajcarii pomogła w remoncie budynku i utworzeniu strony internetowej.
Zbiory.
Archiwum gromadzi następujące grupy dokumentów:

</doc>
<doc id="4936308" url="https://pl.wikipedia.org/wiki?curid=4936308" title="Kościół artykularny w Leštinach">
Kościół artykularny w Leštinach

 
Kościół artykularny w Leštinach – drewniana świątynia ewangelicka w miejscowości Leštiny, w północnej Słowacji.
Jeden z 38 kościołów artykularnych wzniesionych na terenie dawnych Węgier przez protestantów na mocy 26 artykułu sejmu w Sopronie w 1681 i jeden z 5 tego rodzaju kościołów zachowanych na terenie dzisiejszej Słowacji.
Jest najstarszym zachowanym ewangelickim (artykularnym) kościołem wzniesionym na terenie Słowacji. Do dziś obiekt zachował się w oryginalnym środowisku naturalnym i w nienaruszonym stanie.
Wraz z innymi drewnianymi świątyniami słowackich Karpat wpisany został w 2008 na liście światowego dziedzictwa UNESCO.
Historia.
Kościół został zbudowany w latach 1688–1689, z fundacji szlachcica Joba Zmeškala, kapitana gwardii na Zamku Orawskim. Przebudowany w 1775. W kościele został ochrzczony jeden z najwybitniejszych poetów słowackich Pavol Országh Hviezdoslav.
Architektura i wyposażenie.
Jest to budowla drewniana konstrukcji zrębowej, orientowana, na planie krzyża. Zamknięte prostokątnie prezbiterium i szersza od niego nawa. Dach jednokalenicowy, kryty gontem. Świątynia częściowo otoczona sobotami.
Wewnątrz belkowy strop płaski. Wnętrze bogato zdobione i malowane. Polichromia z lat: koniec XVII w.–1775, ze scenami z życia Chrystusa i Ewangelistów i motywami roślinnymi (kwiaty ogrodowe i polne). Ważniejsze wyposażenie kościoła:
Otoczenie.
Obok kościoła drewniana dzwonnica, kryta dachem namiotowym z końca XVIII w. z dwoma dzwonami z 1764 i 1924. Całość otoczona ogrodzeniem z bramkami.

</doc>
<doc id="4936309" url="https://pl.wikipedia.org/wiki?curid=4936309" title="Mitsubishi Galloper">
Mitsubishi Galloper



</doc>
<doc id="4936310" url="https://pl.wikipedia.org/wiki?curid=4936310" title="Fudbalska Federacija na Makedonija">
Fudbalska Federacija na Makedonija



</doc>
<doc id="4936312" url="https://pl.wikipedia.org/wiki?curid=4936312" title="Asia Exceed">
Asia Exceed



</doc>
<doc id="4936313" url="https://pl.wikipedia.org/wiki?curid=4936313" title="Barbara Göbel">
Barbara Göbel

Barbara Göbel (ur. 8 kwietnia 1943) – niemiecka pływaczka, brązowa medalistka olimpijska z Rzymu.
Zawody w 1960 były jej jedynymi igrzyskami olimpijskimi i zajęła w nich trzecie miejsce na dystansie 200 metrów klasykiem, wyprzedziły ją Brytyjka Anita Lonsbrough i rodaczka Wiltrud Urselmann. Startowała wówczas w barwach olimpijskiej reprezentacji Niemiec. W 1962 – w barwach Niemiec Wschodnich – zdobyła złoto mistrzostw Europy w sztafecie 4x100 m stylem zmiennym.
Jej mąż Siegfried Ballerstedt był waterpolista i olimpijczykiem.

</doc>
<doc id="4936315" url="https://pl.wikipedia.org/wiki?curid=4936315" title="Alojz Rakús">
Alojz Rakús

Alojz Rakús (ur. 14 maja 1947) – słowacki polityk, lekarz psychiatra, a także wykładowca na Słowackim Uniwersytecie Medycznym w Bratysławie.
Biografia.
W 1962 roku ukończył dziewięcioletnią szkołę podstawową w Trnawie, a trzy lata później w tym samym mieście liceum ogólnokształcące. W 1971 roku ukończył studia na Wydziale Lekarskim Uniwersytetu Komeńskiego w Bratysławie. Następnie odbył podyplomowe i zawodowe kształcenie w zakresie cybernetyki biomedycznej, psychiatrii, psychoterapii i neuropsychiatrii, odpowiednio w 1979, 1975 (II stopień w 1982), 1998 i 2009 roku. W 1999 roku uzyskał tytuł profesora nadzwyczajnego. W latach 1971–1982 pracował w Klinice Psychiatrii Wydziału Lekarskiego Uniwersytetu Komeńskiego w Bratysławie. W 1990 roku został ministrem zdrowia ówczesnej Czechosłowacji, aż do jej rozpadu reprezentując partię Ruchu Chrześcijańsko-Demokratycznego. Członkiem tej partii był do 2008 roku, kiedy to przeszedł do Konserwatywnych Demokratów Słowacji (był członkiem do jej rozwiązania). Wykłada na uniwersytecie.

</doc>
<doc id="4936318" url="https://pl.wikipedia.org/wiki?curid=4936318" title="Jurgita Sejonienė">
Jurgita Sejonienė

Jurgita Sejonienė (ur. 19 kwietnia 1981 w Kiejdanach) – litewska lekarka i polityk, posłanka na Sejm Republiki Litewskiej.
Życiorys.
W 2005 ukończyła studia medyczne na Uniwersytecie Medycznym w Kownie. W 2010 uzyskała specjalizację z radiologii na Uniwersytecie Wileńskim. Zawodowo jako lekarka związana z różnymi placówkami służby zdrowia, m.in. ze szpitalem uniwersyteckim w Wilnie. Działaczka organizacji branżowej Lietuvos Medikų Sąjūdis (LMS), w której w 2019 objęła funkcję wiceprzewodniczącej.
W 2018 wstąpiła do Związku Ojczyzny. Początkowo nie prowadziła aktywnej działalności w tym ugrupowaniu, a w wyborach samorządowych w 2019 znajdowała się na liście konkurencyjnego lokalnego komitetu do rady miejskiej Wilna. Później jako ekspertka z LMS współtworzyła program wyborczy konserwatystów w dziedzinie służby zdrowia. W wyborach parlamentarnych w 2020 uzyskała mandat posłanki na Sejm Republiki Litewskiej.

</doc>
<doc id="4936321" url="https://pl.wikipedia.org/wiki?curid=4936321" title="Normainiai II">
Normainiai II

Normainiai II (hist., pol. Narmojnie) – wieś na Litwie położona w rejonie janowskim okręgu kowieńskiego, 21 km na północ od Janowa.
Historia.
Własność.
W drugiej połowie XVIII wieku Narmojnie należały do pomorsko-kurlandzkiej rodziny Brunnowów herbu Trzy Belki. Kupił je prawdopodobnie w pierwszej połowie tego wieku Jan Mikołaj Brunnow, pułkownik wojsk królewskich i podstoli brasławski, ożeniwszy się Marianną Karpiówną. Ich syn Jan Jakub (lub Jakub Jan) (1736–~1770), starosta rymszyrski, kapitan wojsk królewskich i deputat na Trybunał Litewski w 1762 roku, od tegoż roku mąż Barbary Pióro, podzielił spory majątek składający się z kilku wsi, między ich dzieci w ten sposób, że Narmojnie otrzymał ich syn Karol, poseł na Sejm Czteroletni, pisarz grodzki upicki w 1785 roku, żonaty z Marcinkiewiczówną, natomiast jego brat Stanisław Brunow otrzymał inne dobra. Kolejnym właścicielem Narmojni był syn Karola Prosper Brunnow, deputat sądów powiatu wiłkomierskiego, ale zmarł on bezdzietnie. Wdowa po nim Julia Mackiewiczówna Brunnow (?–1912) wyszła ponownie za Jasiukiewicza. Zapisała ona Narmojnie Piotrowi Stanisławowi Mackiewiczowi (~1867–1926) herbu Jastrzębiec, żonatemu ze Stanisławą Pilchowską (1871–1946). Po jego śmierci majątek odziedziczyły ich dzieci: Wanda, Czesław, Halina i Karol. Wkrótce jednak został on okrojony w wyniku litewskiej reformy rolnej i jego resztki w latach 1933–1934 sprzedali oni litewskiej rodzinie Kierajtisów.
Około 1900 roku majątek liczył 399 dziesięcin ziemi.
Dwór.
Tutejszy dwór wybudował około 1750 roku Jan Mikołaj Brunnow. Był założony na planie prostokąta, miał mury grubości 70–80 cm, ale nie posiadał fundamentów, przez co osiadał z czasem coraz głębiej, aż do poziomu wód gruntowych, nabierając wilgoci, na tyle, że po 1920 roku nie nadawał się już do zamieszkania i wtedy został rozebrany na cegłę. Był to budynek jedenastoosiowy, trzy centralne osie stanowiły mocno występujący ryzalit, który mógł wcześniej był arkadowym portykiem. Portyk został oszklony. Nad wejściem znajdował się trójkątny fronton.
Dom był przykryty wysokim dachem gontowym z dwiema niewielkimi półkolistymi lukarnami w jego ogrodowej połaci. Przy lewym tylnym krańcu domu prawdopodobnie później dobudowano wydłużone, sześciopomieszczeniowe skrzydło przykryte dwuspadowym dachem łamanym i ze znacznie mniejszymi oknami niż w głównym korpusie.
Zarówno stary dom, jak i jego skrzydło miały dwutraktowy, amfiladowy układ pomieszczeń.
Do co najmniej 1914 roku dotrwała wozownia, w której znajdowała się cała kolekcja przeważnie XIX-wiecznych pojazdów.
Dom był otoczony przez regularny, kwadratowy ogród, poprzecinany wieloma alejkami. Przed domem znajdował się okrągły gazon z klombami kwiatów. Przed wejściem do domu rosły dwa jesiony, a w pobliżu bramy wjazdowej – grupa kasztanów i brzóz. Po przeciwnej stronie znajdowała się wydłużona sadzawka. Poza tym w ogrodzie były jeszcze dwie altany i dwie sadzawki.
Dziś po dworze ani zabudowaniach gospodarczych nie ma śladu, jedyną pozostałością po dworze jest ruina murowanej, barokowej kaplicy, która obecnie stoi przy skrzyżowaniu dróg. Niegdyś było to miejsce naprzeciw bramy wjazdowej do dworu. Kaplica została wzniesiona w XVIII wieku dla uczczenia konfederacji barskiej. Była remontowana w 1852 roku, o czym świadczy napis na niej: „Odnowiony przez prawnuka / Prospera barona Brunnowa / AD 1852 JUNIJ 25 DI”. Przez okna kaplicy była widoczna rzeźba Chrystusa Ukrzyżowanego, a na jej szczycie – rzeźba św. Jana Nepomucena. Po renowacji w 1975 roku rzeźby te już nie wróciły na miejsce. Wnętrze kaplicy to jedna łukowo sklepiona krypta. W tym miejscu miała być stoczona niegdyś wielka bitwa. Jeszcze przed 1914 rokiem na pobliskich polach wydobywano czaszki, piszczele i inne kości, które znoszono do tej krypty. Od 2002 roku kaplica jest chroniona jako zabytek kultury Litwy.
Majątek Narmojnie został opisany w 4. tomie "Dziejów rezydencji na dawnych kresach Rzeczypospolitej" Romana Aftanazego.

</doc>
<doc id="4936323" url="https://pl.wikipedia.org/wiki?curid=4936323" title="Memoriał Henryka Łasaka 2019">
Memoriał Henryka Łasaka 2019

Memoriał Henryka Łasaka 2019 – 21. edycja wyścigu kolarskiego Memoriał Henryka Łasaka, która odbyła się 17 sierpnia 2019 na liczącej ponad 174 kilometry trasie wokół Suchej Beskidzkiej. Wyścig był częścią UCI Europe Tour 2019.

</doc>
<doc id="4936330" url="https://pl.wikipedia.org/wiki?curid=4936330" title="Kraków Grzegórzki">
Kraków Grzegórzki



</doc>
<doc id="4936334" url="https://pl.wikipedia.org/wiki?curid=4936334" title="Narmojnie">
Narmojnie



</doc>
<doc id="4936336" url="https://pl.wikipedia.org/wiki?curid=4936336" title="Timothy Michael Kaine">
Timothy Michael Kaine



</doc>
<doc id="4936337" url="https://pl.wikipedia.org/wiki?curid=4936337" title="Fontanna Zdrój we Wrocławiu">
Fontanna Zdrój we Wrocławiu

Fontanna "Zdrój" – fontanna znajdująca się na Rynku Wrocławskim, po jego zachodniej stronie, przed Nowym Ratuszem. Składa się z prostokątnego basenu obudowanego kostką granitową oraz ze wzniesionych pośrodku basenu głazów granitowych i osadzonych w nich pionowo szklanych płyt, po których spływa woda. Projekt autorstwa Alojzego Gryta z wroclawskiej ASP od początku wzbudzał protesty (m.in. wojewódzkiego konserwatora zabytków) jako nie pasujący do zabytkowej zabudowy Rynku. Jednak ówczesny prezydent Wrocławia Bogdan Zdrojewski doprowadził do budowy i odsłonięcia fontanny w dniu 17 września 1996 r.. 

</doc>
<doc id="4936344" url="https://pl.wikipedia.org/wiki?curid=4936344" title="Paula Reid">
Paula Reid

Paula Stanton Reid (ur. 19 sierpnia 1984 w Akron) – amerykańska dziennikarka i prawniczka, korespondentka CBS News White House. Regularnie pojawia się w CBS Evening News, Face the Nation i CBS This Morning. Pełni również rolę wydawczyni zastępczej w CBSN.
Reid opisała śledztwo Specjalnego Radcy Roberta Muellera i kontrowersje związane z wyciekiem e-maili z kampanii Hillary Clinton z 2016. Podczas pandemii COVID-19 Reid stała się znana z naciskania na prezydenta Trumpa w sprawach odpowiedzi jego administracji na kryzys.
Życiorys.
Reid urodziła się 19 sierpnia 1984 w Akron w stanie Ohio. W 2005 uzyskała tytuł licencjata z podwójnym tytułem z psychologii i języka angielskiego w College of William &amp; Mary. W 2008 ukończyła studia na Wydziale Prawa Uniwersytetu Villanova z tytułem Juris Doctor (Doktor Praw). Reid zdała egzaminy adwokackie w New Jersey i Pensylwanii. W 2010 rozpoczęła studia magisterskie z bioetyki (MBE) na Wydziale Etyki Lekarskiej i Polityki Zdrowotnej Uniwersytetu Pensylwanii. W kwietniu 2018 poślubiła wieloletniego partnera Jasona Kolsevicha.
CBS News.
W styczniu 2010 Reid przeprowadziła się do Nowego Jorku i została zatrudniona jako stażystka w CBS News w ich jednostce śledczej, która rozpoczęła jej obecność w CBS News. W czerwcu tego samego roku została sekretarzem ds. Produkcji w "CBS Evening News". Stanowisko to piastowała przez rok. W latach 2011–2014 Reid pracowała jako dziennikarka online z Nowego Jorku.
W 2014 Reid przeniosła się do Waszyngtonu, by zajmować się Departamentem Sprawiedliwości jako reporterka CBS News. Reid opisała kontrowersje związane z wyciekiem e-maili Hillary Clinton w 2016. Była jednym z niewielu reporterów w Charlottesville w Wirginii podczas wiecu Unite the Right, w wyniku którego gubernator Terry McAuliffe ogłosił stan wyjątkowy.
Reid prowadziła relację CBS News ze śledztwa Special Counsel w sprawie Roberta Muellera. Zaczęła również pracować jako reporterka w Białym Domu w 2017. W 2018 Reid naciskała na Donalda Trumpa w sprawie jego polityki dot. ochrony granic. Wiązało się to ze wskazaniem, że wbrew temu, co twierdził Trump, polityka dotycząca separacji rodzin przez jego administrację była inna niż przez jego poprzedników, ponieważ polityka Trumpa ścigała wszystkie osoby, które przybyły do granicy. 
W kwietniu 2019, po dwóch latach relacjonowania z Białego Domu, Reid została oficjalnie mianowana korespondentką CBS News White House. Podczas pandemii COVID-19 uczestniczyła w codziennych spotkaniach prasowych Trumpa.
W maju 2020 Trump w wywiadzie dla New York Post narzekał na prowokacyjne nastawienie reporterów stacji CBS, Weiji Jiang oraz Pauli Reid, które określił zdaniem: „Nijak podobna do Donny Reid, mogę ci to powiedzieć”. Ale jednocześnie podkreślił: "(…) nastawienie tych ludzi jest niesamowite (…) więc wiesz, bardzo dobrze bawiłem się"
Reid pracowała przy programach informacyjnych "CBS Evening News", "CBS This Morning" i "Face the Nation".

</doc>
<doc id="4936345" url="https://pl.wikipedia.org/wiki?curid=4936345" title="Harry Alonzo Longabaugh">
Harry Alonzo Longabaugh



</doc>
<doc id="4936347" url="https://pl.wikipedia.org/wiki?curid=4936347" title="Kułakowo">
Kułakowo

Kułakowo (; ) – wieś na Białorusi, w obwodzie witebskim, w rejonie postawskim, w sielsowiecie Juńki.
Historia.
W czasach zaborów ówczesny zaścianek w granicach Imperium Rosyjskiego.
W dwudziestoleciu międzywojennym wieś leżała w Polsce, w województwie wileńskim, w powiecie duniłowickim (od 1926 postawskim), w gminie Mańkowicze (od 1927 gmina Hruzdowo) a następnie w gminie Postawy.
Według Powszechnego Spisu Ludności z 1921 roku zamieszkiwało tu 49 osób, wszystkie były wyznania prawosławnego i zadeklarowały białoruską przynależność narodową. Było tu 12 budynków mieszkalnych. W 1931 w 13 domach zamieszkiwało 48 osób.
Miejscowość należała do parafii rzymskokatolickiej i prawosławnej w Postawach. Podlegała pod Sąd Grodzki w Postawach i Okręgowy w Wilnie; właściwy urząd pocztowy mieścił się w Postawach.
Po agresji ZSRR na Polskę w 1939 roku wieś znalazła się w granicach BSRR. W latach 1941–1944 była pod okupacją niemiecką. Następnie leżała w BSRR. Od 1991 roku w Republice Białorusi.

</doc>
<doc id="4936348" url="https://pl.wikipedia.org/wiki?curid=4936348" title="Kraków Grzegórzki (linia kolejowa nr 91)">
Kraków Grzegórzki (linia kolejowa nr 91)

Kraków Grzegórzki – budowany przystanek kolejowy na linii kolejowej nr 91 w Krakowie przy ul. Dietla i Grzegórzeckiej w pobliżu zabytkowego wiaduktu kolejowego. Położony będzie na granicy historycznych dzielnic Kazimierz (Dzielnica I Stare Miasto) i Grzegórzki (Dzielnica II Grzegórzki). Jego powstanie związane jest z przebudową linii kolejowej na tym odcinku oraz powstaniem, poprowadzonych na estakadach, dodatkowych torów na potrzeby Szybkiej Kolei Aglomeracyjnej. Przystanek ten ma stanowić węzeł przesiadkowy w śródmieściu Krakowa, zintegrowany z siecią tramwajową i autobusową.

</doc>
<doc id="4936350" url="https://pl.wikipedia.org/wiki?curid=4936350" title="DKD-IV">
DKD-IV

DKD-IV – polski dwumiejscowy samolot sportowy w układzie zastrzałowego górnopłatu z lat 20. XX wieku, zaprojektowany i zbudowany w warsztatach 2. pułku lotniczego w Krakowie przez braci Stanisława i Mieczysława Działowskich. Oblatany we wrześniu 1928 roku DKD-IV był rozwinięciem poprzednich konstrukcji Działowskich – DKD-I i DKD-III. Dwa egzemplarze tego samolotu brały udział w II Krajowym Konkursie Awionetek w Warszawie w 1928 roku, zajmując pierwsze i piąte miejsce; DKD-IV bis uczestniczył też w trzeciej edycji tych zawodów w 1930 roku, zajmując 11. miejsce. Ogółem powstały trzy płatowce DKD-IV, choć planowano wykonanie na rzecz lotnictwa wojskowego 25 sztuk tych maszyn.
Historia i użycie.
W ramach przygotowań do II Krajowego Konkursu Awionetek, w drugiej połowie 1928 roku Stanisław i Mieczysław Działowscy rozpoczęli prace nad nowym projektem dwumiejscowego samolotu sportowego. Materiały do budowy dwóch egzemplarzy samolotu pozyskano na kredyt lub zakupiono na raty w wytwórniach lotniczych Plage i Laśkiewicz, PZL i PWS. Spory kłopot sprawiło uzyskanie silników do obu maszyn – Aeroklub Akademicki przekazał używany silnik gwiazdowy Anzani o mocy 45 KM, który zamontowano w drugim egzemplarzu płatowca nazwanego DKD-IV; napęd do pierwszego (początkowo oznaczonego DKD-V, a później DKD-IV bis) udało się zakupić dzięki sprzedaży znaczków okolicznościowych o nominale 10 gr i pocztówek wyemitowanych przez krakowski oddział Ligi Obrony Powietrznej i Przeciwgazowej, a także lotów propagandowych S. Działowskiego na DKD-III (nowy silnik Siemens-Halske o mocy 55 KM). Oba samoloty powstały w warsztacie Działowskich na lotnisku rakowickim (kadłuby) oraz w warsztatach 2. pułku lotniczego w Krakowie (skrzydła), a koszt budowy jednego egzemplarza wyniósł 4000 złotych.
Oba egzemplarze DKD-IV zostały oblatane we wrześniu 1928 roku na lotnisku Rakowice-Czyżyny. Masa własna DKD-IV z silnikiem Anzani (nr fabryczny 2), która miała wynosić 260 kg, została przekroczona tylko nieznacznie; masa płatowca z silnikiem Siemens-Halske (nr fabryczny 1) znacznie przewyższała projektowaną (344 kg zamiast 280 kg). W październiku jeden z samolotów przeszedł pomyślnie próbę wytrzymałości statycznej przeprowadzoną przez Instytut Badań Technicznych Lotnictwa.
W dniach 29 października – 1 listopada 1928 roku oba płatowce wzięły udział w II Krajowym Konkursie Awionetek w Warszawie. Do zawodów zgłoszonych zostało 16 samolotów (ostatecznie udział wzięło 14), w tym trzy Działowskich – oprócz dwóch DKD-IV w rywalizacji uczestniczył również DKD-III pilotowany przez samego konstruktora. W czasie przelotu samolotów z Krakowa do Warszawy oba DKD-IV uległy uszkodzeniom: DKD-IV bis z załogą por. pil. Kaczmarczyk i M. Działowski skapotował na warszawskim lotnisku, a DKD-IV z załogą instruktor-pilot Józef Bargiel i Karolina Iwaszkiewiczówna uszkodził podwozie podczas przymusowego lądowania. Samoloty zostały naprawione dzięki pomocy mechaników Polskiej Linii Lotniczej „Aerolot” i wzięły udział w zawodach. Konkurs zakończył się triumfem zbudowanych przez Działowskich samolotów, gdyż DKD-IV z załogą Józef Bargiel i Karolina Iwaszkiewiczówna z Aeroklubu Akademickiego zajął pierwsze miejsce, DKD-IV bis z załogą por. pil. Kaczmarczyk i M. Działowski był piąty, zaś DKD-III pilotowany przez S. Działowskiego zajął miejsce trzecie. Zwycięski DKD-IV osiągnął czwarty wynik w próbie najkrótszego startu (po rozbiegu wynoszącym 80 metrów), czwartą najkrótszą drogę lądowania (110 metrów), trzecią lokatę w prędkości wznoszenia w ciągu 30 minut (osiągając pułap 2280 metrów), szósty najszybszy czas demontażu i montażu (21 minut i 13 sekund), a w sześciokrotnym przelocie na trasie Warszawa – Piaseczno osiągnął czas 1 godziny 25 minut i 38 sekund (średnia prędkość 120 km/h), co było trzecim rezultatem Konkursu. DKD-IV bis zanotował następujące wyniki: rozbieg 100 metrów, dobieg 160 metrów, pułap 2235 metrów, czas demontażu i montażu 15 minut i 42 sekundy oraz czas przelotu na trasie Warszawa – Piaseczno 1 godzina 25 minut i 38 sekund. W klasyfikacji końcowej DKD-IV zgromadził 495,9 punktu, za co konstruktor otrzymał nagrodę pieniężną w wysokości 10 000 złotych, zaś pilot puchar ufundowany przez Aeroklub RP.
Sukces odniesiony przez samoloty Działowskich skłonił dowódcę 2. pułku lotniczego w Krakowie, mjra Tadeusza Wereszczyńskiego do złożenia zamówienia 25 egzemplarzy DKD-IV dla lotnictwa wojskowego. Rozpoczęto przygotowania do podjęcia produkcji seryjnej, zakładając firmę „Bracia Działowscy” oraz gromadząc materiały i oprzyrządowanie, jednak Departament Aeronautyki nie zaakceptował zamówienia. Pierwszy budowany dla wojska samolot został ukończony na przełomie 1928 i 1929 roku dla Aeroklubu Akademickiego w Krakowie (wyposażony był w silnik Anzani i miał zmodyfikowane podwozie).
Wiosną 1929 roku samoloty DKD-IV otrzymały następujące numery rejestracyjne: DKD-IV bis (nr fabryczny 1) SP-ABA, DKD-IV (nr fabryczny 2) SP-ABL, a DKD-IV (nr fabryczny 3) SP-ABY. W 1929 roku DKD-IV bis SP-ABA eksponowany był na Powszechnej Wystawie Krajowej w Poznaniu. 6 października 1929 roku trzy samoloty konstrukcji Działowskich wzięły udział w Locie Południowo-Zachodniej Polski (S. Działowski na SP-ABY zajął w nim 3. miejsce). 28 stycznia 1930 roku SP-ABL pilotowany przez Jana Sołtykowskiego trzykrotnie przeleciał pod Mostem Dębnickim w Krakowie. W maju 1930 roku pilot K. Piotrowski na DKD-IV odbył lot do Brna i Ołomuńca. 3 sierpnia 1930 roku jeden z samolotów DKD-IV wziął udział w Podhalańskim Zlocie Awionetek w Nowym Targu. Na samolocie SP-ABY czasowo powiększono ster kierunku, by umożliwić loty z akrobatą podwieszonym na trapezie.
Od 24 września do 6 października 1930 roku DKD-IV bis pilotowany przez ppor. pil. E. Kowalczyka wziął udział w III Krajowym Konkursie Awionetek w Warszawie, oznaczony numerem 14. W zawodach miało wziąć udział 27 maszyn, jednak ostatecznie w rywalizacji uczestniczyło 19 awionetek (m.in. z powodu przekroczenia dopuszczalnej masy własnej do konkursu nie dopuszczono najnowszego samolotu Działowskich – DKD-V). DKD-IV uzyskał następujące wyniki: długość startu wyniosła 190 metrów, czas wznoszenia na wysokość 1500 metrów wyniósł 27 minut, a w próbie szybkości w obwodzie zamkniętym o długości 181,2 km (pięciokrotne pokonanie trasy Warszawa – Raszyn – Piaseczno – Warszawa) zanotował średnią prędkość 124,9 km/h i zużycie paliwa 14,07 kg/100 km. Podczas lotu okrężnego o długości 2718 km DKD-IV został uszkodzony i ostatecznie zajął w zawodach 11. miejsce.
W 1934 roku SP-ABL został wyremontowany i przebudowany na jednomiejscowy (zakryto przednią kabinę, a kadłub pokryto nowym płótnem położonym bezpośrednio na kratownicy, przez co boki stały się płaskie). Samolot był używany w Aeroklubie Krakowskim do końca lipca 1935 roku.
Opis konstrukcji i dane techniczne.
DKD-IV był jednosilnikowym, dwumiejscowym, sportowym górnopłatem typu parasol o konstrukcji mieszanej. Kadłub o przekroju prostokątnym tworzyła wykonana ze spawanych rur stalowych kratownica, wykrzyżowana drutami stalowymi, kryta płótnem obciągniętym na listwach drewnianych (z wyjątkiem przodu i góry kadłuba pod płatem z pokryciem z blachy aluminiowej). Kabiny otwarte, osłonięte wiatrochronami, obie wyposażone w sterownice. Załoga miała do dyspozycji stopień z lewej strony kadłuba, ułatwiający wsiadanie do kokpitów.
Płat o obrysie trapezowym, dwudźwigarowy, dwudzielny, konstrukcji drewnianej, kryty płótnem z wyjątkiem krytej sklejką krawędzi natarcia; przymocowany do kadłuba na piramidce z rur stalowych wykrzyżowanych drutem oraz podparty dwiema parami zastrzałów wykonanych z rur stalowych, także wykrzyżowanych drutem. Rozpiętość skrzydeł wynosiła 9 metrów, a powierzchnia nośna 13,5 m². Lotki poruszane były popychaczami i linkami, a stery linkami.
Długość samolotu wynosiła 5,5 metra (DKD-IV) lub 5,6 metra (DKD-IV bis), a wysokość 2,28 metra (DKD-IV) lub 2,2 metra (DKD-IV bis). Masa własna płatowca wynosiła 264 kg (DKD-IV) lub 344 kg (DKD-IV bis), masa użyteczna 230 kg (DKD-IV) lub 242–294 kg (DKD-IV bis), zaś masa całkowita (startowa) 548 kg (DKD-IV) lub 616–637 kg (DKD-IV bis). Obciążenie powierzchni wynosiło 47 kg/m², zaś współczynnik obciążenia niszczącego miał wartość 6. Usterzenie o płaskim profilu, spawane z rur stalowych, kryte płótnem. Stateczniki usztywnione między sobą i kadłubem przy pomocy drutu stalowego.
Podwozie klasyczne, dwukołowe, osiowe, z oprofilowaną osią, ze spawanych rur stalowych usztywnionych drutem, amortyzowane sznurem gumowym; z tyłu także amortyzowana płoza ogonowa.
Napęd DKD-IV stanowił chłodzony powietrzem, 6-cylindrowy silnik gwiazdowy Anzani o mocy 33 kW (45 KM) przy 1450 obr./min i masie 72 kg; na DKD-IV bis zamontowano chłodzony powietrzem, 5-cylindrowy silnik gwiazdowy Siemens-Halske Sh-4 o mocy 40 kW (55 KM). Silnik napędzał stałe, drewniane, dwułopatowe śmigło ciągnące. Obciążenie mocy wynosiło 12 kg/KM (DKD-IV) lub 11,6 kg/KM (DKD-IV bis). Zbiornik na 60 kg paliwa znajdował się w przedniej części kadłuba za silnikiem. Prędkość maksymalna na poziomie morza wynosiła 135 km/h (DKD-IV) lub 140 km/h (DKD-IV bis), prędkość przelotowa 126 km/h, zaś prędkość minimalna 75 km/h (DKD-IV) lub 80 km/h (DKD-IV bis). Przelotowe zużycie paliwa wynosiło 10,5 litra/h (DKD-IV) lub 13 litrów/h (DKD-IV bis). Maszyna osiągała pułap 2270 metrów z prędkością wznoszenia wynoszącą 1,5 m/s (DKD-IV) lub 2236 metrów z prędkością wznoszenia 1,4 m/s (DKD-IV bis). DKD-IV charakteryzował się rozbiegiem wynoszącym 90 metrów i dobiegiem 110 metrów (DKD-IV bis odpowiednio 100 i 160 metrów).
Malowanie.
DKD-IV pomalowany był na kolor jasny, zaś DKD-IV bis na kolor ciemny.

</doc>
<doc id="4936356" url="https://pl.wikipedia.org/wiki?curid=4936356" title="Zach Wajtknecht">
Zach Wajtknecht

Zach Wajtknecht (ur. 8 lutego 1998 w Bristolu) – brytyjski żużlowiec.
W lidze brytyjskiej reprezentant klubów z Sheffield (2015), Somerset (2016), Swindon (2017–2019), Lakeside (2018) oraz Birmingham (2019).
Największe osiągnięcia:

</doc>
<doc id="4936358" url="https://pl.wikipedia.org/wiki?curid=4936358" title="Rydwan z kosami">
Rydwan z kosami

Rydwan z kosami – zmodyfikowany rydwan konny który na kołach zamontowane miał kosy obracające się wraz z nimi. Rzymski historyk Tytus Liwiusz tak opisał jego budowę: 
Grecki generał Ksenofont, uczestnik bitwy pod Kunaksą (401 p.n.e.), wspominał, że podczas starcia Persowie dowodzeni przez satrapę Cyrusa Młodszego użyli rydwanów z kosami, jednak historyk Alexander Nefiodkin podaje to w wątpliwość, bowiem rydwany z kosami nie były „obecne” w czasie późniejszej perskiej inwazji na Grecję (480–479 p.n.e.), pod przywództwem króla Persów Kserksesa. Nefiodkin argumentuje że Persowie wprowadzili rydwany z kosami w okresie po wojnach grecko-perskich, między 467 a 458 rokiem p.n.e., jako alternatywne rozwiązanie, biorąc pod uwagę wcześniejsze doświadczenia w walkach z ciężką piechotą grecką.
Zastosowanie bojowe.
Rydwan z kosami, zwykle ciągnięty przez dwa lub cztery konie, składał się najczęściej z woźnicy i dwóch żołnierzy. Wykorzystywano go do przedarcia się przez linie piechoty wroga za pomocą szarży powodując przecięcie szeregów przeciwnika i utworzenie luk w jego liniach, które można było wykorzystać do rozbicia formacji. W tamtym okresie, gdy kawaleria nie była jeszcze tak silna, rydwany z kosami uważano za najskuteczniejszą ofensywną broń do ataku na piechotę, pomimo tego że potrzebowały dużego i płaskiego terenu pola bitwy oraz dużo miejsca do manewrowania. Dodatkowo konie ciągnące rydwan obciążony kosami i żołnierzami z ekwipunkiem, nie galopowały zbyt szybko stając się łatwiejszym celem dla przeciwnika który zasypywał je pociskami. Wierzchowce padały martwe w uprzężach, pociągając za sobą rydwany które koziołkowały, wyrzucając załogi w powietrze, a te konie które doznawały ran zbaczały z kursu, wpadały na sąsiednie rydwany i wywracały je. Zdarzało się także że konie wpadały w panikę i pędziły z powrotem w stronę swoich linii, tratując żołnierzy. 
Rydwan z kosami szybko okazał się bronią o ograniczonych zaletach taktycznych bo dobrze wyszkolona armia rozchodziła się, gdy rydwan się zbliżał, tworząc przestrzenie, przez które przejeżdżał, a następnie szybko zamykała się w zwartej formacji za sobą, pozwalając rydwanowi przejechać przez szyk bez powodowania wielu ofiar. Następnie otaczano żołnierzy w rydwanach eliminując ich z walki (przykład: persko-macedońska bitwa pod Gaugamelą w 331 p.n.e., w której wzięło udział 200 rydwanów). Dlatego od III wieku p.n.e. rydwan z kosami został wyparty przez kawalerię która była bardziej zwrotna i elastyczna. 
Według niektórych źródeł historycznych rydwany z kosami były używane, w rzadkich przypadkach, nawet przez Greków i Rzymian.

</doc>
<doc id="4936359" url="https://pl.wikipedia.org/wiki?curid=4936359" title="Leon Podsiadły">
Leon Podsiadły

Leon Podsiadły (ur. 1932 w Drocourt, zm. 6 listopada 2020) – polski rzeźbiarz, malarz i rysownik.
Życiorys.
Urodził się w 1932 roku w Drocourt we francuskim departamencie Pas-de-Calais, w rodzinie imigrantów z Polski, jego ojciec pracował m.in. w zakładach lotniczych Breguet. Wraz z rodziną wrócił do Polski w 1947 r. i osiedlił się w Głuszycy koło Wałbrzycha. Początkowo trudne warunki panujące w Polsce go przestraszyły, wraz z bratem ćwiczył przetrwanie w lesie na wypadek ucieczki przez "zieloną granicę".
Uczęszczał do szkoły włókienniczej, ale na zajęciach w kółku plastycznym prowadzący poznał jego talent i namówił na studia artystyczne we Wrocławiu. W latach 1952–1956 studiował w Państwowej Wyższej Szkole Sztuk Plastycznych we Wrocławiu. Rektor Eugeniusz Geppert zachęcał go do skupienia się na malarstwie, zachwycony jego obrazami na plenerze malarskim w Lwówku Śląskim ze względu na mikroskopijną dawkę czerni dodaną do błękitu paryskiego, jednak jak przyznał potem Podsiadły, był to skutek niemycia przez niego pędzli. Będąc pod wrażeniem prof. Borysa Michałowskiego, i z powodu daltonizmu przyjaciela Krystiana Jarnuszkiewicza, który nie mógł studiować malarstwa, zdecydował się na studiowanie wraz z nim rzeźby. W 1958 r. uzyskał dyplom z rzeźby pod kierunkiem Michałowskiego.
Po studiach pracował na swojej byłej uczelni m.in. w latach 1980–1986 jako kierownik Katedry Rzeźby, a w latach 1980–1986 jako dziekan Wydziału Malarstwa, Grafiki i Rzeźby. W 1990 r. otrzymał tytuł profesora nadzwyczajnego. Ponadto był profesorem "École Nationale des Arts et Métiers" w Konakry, stolicy Gwinei i Opolu.
Członek Grupy Wrocławskiej. Autor licznych pomników, rzeźb plenerowych oraz sepulkralnych, m.in. pomnika Pomordowanych Więźniów Obozu Koncentracyjnego Gross-Rosen Pietrzykowice w Wichrowie, Szlaku II Armii Wojska Polskiego w Trzebnicy i pomnika Mikołaja Kopernika we Wrocławiu. Jego prace wystawiano na wystawach w Atenach, Brunszwiku, Genewie, Monachium, Mons i Krnovie. Zainteresowany sztuką afrykańską, jej wpływy uwidoczniły się w jego twórczości po powrocie z pracy w Gwinei
Zmarł 6 listopada 2020 r. na skutek powikłań po przejściu zakażenia COVID-19.
Odznaczony Brązowym Medalem Zasłużony Kulturze Gloria Artis (2014).
Jego syn Dominik został artystą, a córka Magda dziennikarką.

</doc>
<doc id="4936360" url="https://pl.wikipedia.org/wiki?curid=4936360" title="Kurdy">
Kurdy

Kurdy (; ) – wieś na Białorusi, w obwodzie witebskim, w rejonie postawskim, w sielsowiecie Nowosiółki.
Historia.
W czasach zaborów ówczesny zaścianek w granicach Imperium Rosyjskiego.
W dwudziestoleciu międzywojennym folwark a następnie osada wojskowa leżała w Polsce, w województwie wileńskim, w powiecie duniłowickim (od 1926 postawskim), w gminie Mańkowicze (od 1927 gmina Hruzdowo).
Według Powszechnego Spisu Ludności z 1921 roku zamieszkiwało tu 13 osób, 12 było wyznania rzymskokatolickiego, a 1 prawosławnego. Jednocześnie wszyscy mieszkańcy zadeklarowali polską przynależność narodową. Był tu 1 budynek mieszkalny. W 1931 w 10 domach zamieszkiwały 53 osoby.
Miejscowość należała do parafii rzymskokatolickiej i prawosławnej w Hruzdowie. Podlegała pod Sąd Grodzki w Postawach i Okręgowy w Wilnie; właściwy urząd pocztowy mieścił się w Hruzdowie.
Po agresji ZSRR na Polskę w 1939 roku wieś znalazła się w granicach BSRR. W latach 1941–1944 była pod okupacją niemiecką. Następnie leżała w BSRR. Od 1991 roku w Republice Białorusi.

</doc>
<doc id="4936361" url="https://pl.wikipedia.org/wiki?curid=4936361" title="UIN Syarif Hidayatullah">
UIN Syarif Hidayatullah



</doc>
<doc id="4936364" url="https://pl.wikipedia.org/wiki?curid=4936364" title="Zabudowania V Oddziału Straży Ogniowej w Warszawie">
Zabudowania V Oddziału Straży Ogniowej w Warszawie



</doc>
<doc id="4936366" url="https://pl.wikipedia.org/wiki?curid=4936366" title="Universitas Katolik Parahyangan">
Universitas Katolik Parahyangan

 – indonezyjska uczelnia prywatna w Bandungu (prowincja Jawa Zachodnia). Została założona w 1955 roku.

</doc>
<doc id="4936367" url="https://pl.wikipedia.org/wiki?curid=4936367" title="Attwood">
Attwood

Osoby o tym nazwisku:

</doc>
<doc id="4936369" url="https://pl.wikipedia.org/wiki?curid=4936369" title="Rimland (ujednoznacznienie)">
Rimland (ujednoznacznienie)

Osoby o tym nazwisku:

</doc>
<doc id="4936372" url="https://pl.wikipedia.org/wiki?curid=4936372" title="Institut Teknologi Sepuluh Nopember">
Institut Teknologi Sepuluh Nopember

 – indonezyjska państwowa uczelnia techniczna w Surabai (prowincja Jawa Wschodnia). Została założona w 1957 roku.

</doc>
<doc id="4936374" url="https://pl.wikipedia.org/wiki?curid=4936374" title="Kursiewicze">
Kursiewicze

Kursiewicze (; ) – wieś na Białorusi, w obwodzie witebskim, w rejonie postawskim, w sielsowiecie Nowosiółki.
Historia.
W czasach zaborów wieś rządowa w granicach Imperium Rosyjskiego.
W dwudziestoleciu międzywojennym wieś leżała w Polsce, w województwie wileńskim, w powiecie duniłowickim (od 1926 postawskim), w gminie Mańkowicze (od 1927 gmina Hruzdowo) a następnie w gminie Łuczaj.
Według Powszechnego Spisu Ludności z 1921 roku zamieszkiwały tu 264 osoby, 73 było wyznania rzymskokatolickiego, a 191 prawosławnego. Jednocześnie 34 mieszkańców zadeklarowało polską, a 230 białoruską przynależność narodową. Było tu 50 budynków mieszkalnych. W 1931 w 60 domach zamieszkiwały 272 osoby.
Miejscowość należała do parafii rzymskokatolickiej w Postawach i prawosławnej w Mańkowiczach. Podlegała pod Sąd Grodzki w Postawach i Okręgowy w Wilnie; właściwy urząd pocztowy mieścił się w Łuczaju.
Po agresji ZSRR na Polskę w 1939 roku wieś znalazła się w granicach BSRR. W latach 1941–1944 była pod okupacją niemiecką. Następnie leżała w BSRR. Od 1991 roku w Republice Białorusi.
Urodziła się tu Anna Masłowska.

</doc>
<doc id="4936377" url="https://pl.wikipedia.org/wiki?curid=4936377" title="Universitas Muhammadiyah Makassar">
Universitas Muhammadiyah Makassar

 – indonezyjska uczelnia prywatna w Makasarze (prowincja Celebes Południowy). Została założona w 1963 roku.

</doc>
<doc id="4936378" url="https://pl.wikipedia.org/wiki?curid=4936378" title="EC Kawęczyn">
EC Kawęczyn



</doc>
<doc id="4936379" url="https://pl.wikipedia.org/wiki?curid=4936379" title="Ali Kasun">
Ali Kasun

Ali Kasun – wieś w Syrii, w muhafazie Hama, w dystrykcie As-Salamijja. W 2004 roku liczyła 1336 mieszkańców.

</doc>
<doc id="4936381" url="https://pl.wikipedia.org/wiki?curid=4936381" title="Universitas Muhammadiyah Magelang">
Universitas Muhammadiyah Magelang

 – indonezyjska uczelnia prywatna w mieście Magelang (prowincja Jawa Środkowa). Została założona w 1964 roku.

</doc>
<doc id="4936382" url="https://pl.wikipedia.org/wiki?curid=4936382" title="Mistrzostwa Europy w Piłce Ręcznej Kobiet 2020 (składy)">
Mistrzostwa Europy w Piłce Ręcznej Kobiet 2020 (składy)

Artykuł grupuje składy żeńskich reprezentacji narodowych w piłce ręcznej, które wystąpią podczas Mistrzostw Europy w Piłce Ręcznej Kobiet 2020 rozegranych w Danii i Norwegii od 3 do 20 grudnia 2020 roku.
Informacje ogólne.
Szerokie składy liczące maksymalnie trzydzieści pięć zawodniczek zgodnie z zasadami ustalonymi przez EHF zostały ogłoszone 23 października 2020 roku. Na dzień przed rozpoczęciem zawodów reprezentacje ogłoszą oficjalne szesnastoosobowe składy, z którego w trakcie turnieju mogą wymienić maksymalnie sześć zawodniczek – maksymalnie po dwie w każdej fazie (z możliwością powrotu wcześniej zastąpionej zawodniczki). Z uwagi na pandemię COVID-19 limit ten nie będzie obowiązywał przy potwierdzonych przypadkach zachorowań.

</doc>
<doc id="4936383" url="https://pl.wikipedia.org/wiki?curid=4936383" title="Robert LeRoy Parker">
Robert LeRoy Parker



</doc>
<doc id="4936386" url="https://pl.wikipedia.org/wiki?curid=4936386" title="Al-Chulla">
Al-Chulla

Al-Chulla – wieś w Syrii, w muhafazie Hama, w dystrykcie Hama. W 2004 roku liczyła 457 mieszkańców.

</doc>
<doc id="4936389" url="https://pl.wikipedia.org/wiki?curid=4936389" title="Dario Castello">
Dario Castello

Dario Castello – włoski kompozytor i instrumentalista, działający w Wenecji na początku XVII wieku.
Życiorys.
Brak bliższych informacji na jego temat. W Wenecji prowadził własny zespół muzyków grających na instrumentach dętych, grał w kapeli doży, a około 1625 roku stał na czele instrumentalistów kapeli bazyliki św. Marka.
Twórczość.
Był autorem dwóch zbiorów sonat (wyd. Wenecja 1621 i 1629), obejmujących łącznie 29 utworów na różne zestawy instrumentów. Przyczynił się do rozwoju formy sonaty, którą ujmował jako wieloczęściowy cykl, w którym 2 lub 3 części są najczęściej opracowane na sposób fugowany. Jego utwory cechują się bogatą inwencją melodyczną, wprowadzane są w nich krótkie wirtuozowskie ustępy na różne instrumenty, jako jedne z pierwszych posiadają też oznaczenia tempa niektórych części.

</doc>
<doc id="4936390" url="https://pl.wikipedia.org/wiki?curid=4936390" title="Dom nadleśniczego w Katowicach-Giszowcu">
Dom nadleśniczego w Katowicach-Giszowcu

 Dom nadleśniczego w Katowicach-Giszowcu – zabytkowy budynek w katowickiej jednostce pomocniczej Giszowiec, przy placu Pod Lipami 2, powstały wraz z budową osiedla patronackiego Giszowiec w latach 1907–1910. Został on zaprojektowany przez Georga i Emila Zillmannów. Pierwotnie była to siedziba nadleśnictwa oraz dom nadleśniczego. Obecnie jest to siedziba Miejskiego Przedszkola nr 64 w Katowicach.
Historia.
Dom powstał pomiędzy 1907 a 1910 rokiem wraz z całym osiedlem patronackim Giszowiec z inicjatywy ówczesnego dyrektora generalnego spółki Georg von Giesches Erben – Antona Uthemanna. Został on zaprojektowany przez Georga i Emila Zillmannów z Charlottenburga koło Berlina.
Budynek ten zamieszkiwał początkowo nadleśniczy, który był jednocześnie zarządcą całego obszaru dworskiego Giszowiec. Specjalny status budynku miała podkreślić dodatkowo wieża z zegarem umieszczona na szczycie budynku. Był to największy powstały wówczas dom urzędniczy. Pierwszym naczelnikiem obszaru dworskiego został w styczniu 1908 roku Otto Lehnhoff, natomiast jego zastępcą był wówczas nadsztygar kopalni "Giesche" (obecnie "Wieczorek") – Fritz Meusel. W 1926 roku, po przejęciu spółki Giesche przez Silesian-American Corporation, do budynku nadleśnictwa wprowadził się dyrektor kopalni "Giesche".
W 1960 roku dawny dom nadleśniczgo przekształcono w przedszkole, które zostało przeniesione z dawnej willi dyrektora kopalni "Giesche" – obecnie jest to Miejskie Przedszkole nr 61. W latach 60. XX wieku, w związku z powstaniem w Giszowcu kopalni "Staszic", zadecydowano o wyburzeniu unikatowego osiedla i postawieniu w jego miejscu nowego kompleksu złożonego z wielokondygnacyjnych bloków mieszkalnych. Na przełomie lat 60. i 70. XX wieku rozpoczęto wyburzanie osiedla Giszowiec. Wyburzeniu groziło całe osiedle, dlatego też rozpoczęły się protesty. 18 sierpnia 1978 roku budynek dawnego nadleśnictwa wpisano do rejestru zabytków.
W 2011 roku dokonano kapitalnego remontu elewacji budynku przedszkola. Pod koniec sierpnia 2018 roku do Miejskiego Przedszkola nr 64 uczęszczało 71 dzieci w trzech oddziałach.
Architektura i otoczenie.
Dawny dom nadleśniczego został zlokalizowany w centralnej części osiedla patronackiego Giszowiec, przy placu Pod Lipami 2. Został on zaprojektowany przez Georga i Emila Zillmannów z Charlottenburga. Był to największy powstały wraz z osiedlem dom urzędniczy.
Dom nadleśniczego z racji sprawowanej funkcji (naczelnik urzędu i zarządca dóbr obszaru dworskiego) był przystosowany do potrzeb związanych z prowadzeniem urzędu. Na parterze, w przyziemiu, powstały trzy pomieszczenia służbowe, do których wchodziło się przez osobne drzwi i przedsionek. Drugie oddzielne drzwi, które znajdują się w środkowej części elewacji, kierowały przez przedsionek do pokoi mieszkalnych oraz gościnnych. Kuchnia była oddzielona od jadalni.
Budynek posiada obszerny dach mansardowy, dzięki czemu udało się zagospodarować dodatkowy pokój na górze oraz uzyskano dodatkowy szczyt nad wysuniętą do przodu bryłą budynku. Na złączeniu dachu, w miejscu kalenicy, zabudowano wieżę, w której znalazł się zegar, który wybijał w poszczególną porę dnia oraz był podświetlany w nocy.
Budynek nadleśnictwa pierwotnie był ogrodzony parkanem z drewnianych sztachet, osadzonych pomiędzy otynkowanymi filarami. Płot ten ułożony był schodkowo na masywnej podmurówce. Wejścia zostały zadaszone w postaci łuków. Dawny dom leśniczego otacza park, w którym znajduje się plac zabaw.

</doc>
<doc id="4936391" url="https://pl.wikipedia.org/wiki?curid=4936391" title="Universitas Trunojoyo">
Universitas Trunojoyo

 – indonezyjska uczelnia publiczna w kabupatenie Bangkalan na wyspie Madura (prowincja Jawa Wschodnia). Została założona w 2001 roku.
Wydziały.
Źródło:

</doc>
<doc id="4936397" url="https://pl.wikipedia.org/wiki?curid=4936397" title="Kuryłowicze (rejon postawski)">
Kuryłowicze (rejon postawski)

Kuryłowicze (; ) – wieś na Białorusi, w obwodzie witebskim, w rejonie postawskim, w sielsowiecie Juńki.
Historia.
W czasach zaborów ówczesny zaścianek w granicach Imperium Rosyjskiego.
W dwudziestoleciu międzywojennym wieś leżała w Polsce, w województwie wileńskim, w powiecie duniłowickim (od 1926 postawskim), w gminie Mańkowicze (od 1927 gmina Hruzdowo).
Według Powszechnego Spisu Ludności z 1921 roku zamieszkiwały tu 202 osoby, 72 było wyznania rzymskokatolickiego a 130 prawosławnego. Jednocześnie 72 mieszkańców zadeklarowało polską a 130 białoruską przynależność narodową. Było tu 37 budynków mieszkalnych. W 1931 w 39 domach zamieszkiwało 196 osób.
Miejscowość należała do parafii rzymskokatolickiej w Postawach i prawosławnej w Mańkowiczach. Podlegała pod Sąd Grodzki w Postawach i Okręgowy w Wilnie; właściwy urząd pocztowy mieścił się w Hruzdowie.
Po agresji ZSRR na Polskę w 1939 roku wieś znalazła się w granicach BSRR. W latach 1941–1944 była pod okupacją niemiecką. Następnie leżała w BSRR. Od 1991 roku w Republice Białorusi.

</doc>
<doc id="4936402" url="https://pl.wikipedia.org/wiki?curid=4936402" title="Instytut Inżynierii Elektrycznej Uniwersytetu Zielonogórskiego">
Instytut Inżynierii Elektrycznej Uniwersytetu Zielonogórskiego



</doc>
<doc id="4936409" url="https://pl.wikipedia.org/wiki?curid=4936409" title="Chung Mong-joon">
Chung Mong-joon

Chung Mong-joon ((), ur. 17 października 1951 w Seulu) – południowokoreański przedsiębiorca, polityk i działacz sportowy.
Jest szóstym synem Chunga Ju-yunga, założyciela i długoletniego właściciela koncernu Hyundai. Studiował ekonomię na Narodowym Uniwersytecie Seulskim, a następnie odbył studia Master of Business Administration na Massachusetts Institute of Technology oraz uzyskał doktorat w dziedzinie stosunków międzynarodowych na Johns Hopkins University.
W latach 80. XX wieku był prezesem spółki Hyundai Heavy Industries, zajmującej się ciężkim przemysłem maszynowym, w tym stoczniowym. W 2002 roku, po śmierci Chunga Ju-yunga, spółka została wydzielona z koncernu Hyundai, Chung Mong-joon pozostał jej głównym udziałowcem. Z majątkiem szacowanym na 900 mln $ znalazł się na 40. miejscu listy najbogatszych ludzi w Korei Południowej w 2020 roku.
W 1988 roku Chung Mong-joon rozpoczął działalność polityczną, został wybrany do Zgromadzenie Narodowego z okręgu Ulsan. Dwukrotnie (w 2002 i 2012 roku) startował w wyborach prezydenckich, ale wycofywał swoją kandydaturę przed głosowaniem. W 2012 roku startował również w wyborach na burmistrza Seulu.
Od młodości interesował się sportem (zwłaszcza piłką nożną, koszykówką i narciarstwem). W latach 1983–1985 był prezesem Koreańskiego Związku Łucznictwa. W 1993 został prezydentem Koreańskiego Związku Piłki Nożnej, a rok później wiceprzewodniczącym Międzynarodowej Federacji Piłki Nożnej. Jego zabiegi o przydzielenie Korei Południowej organizacji Mistrzostw Świata w Piłce Nożnej w 2002 roku zakończyły się sukcesem.
Ze stanowiska wiceprzewodniczącego FIFA Chung Mong-joon zrezygnował w 2011. W 2015 zgłosił chęć kandydowania na jej przewodniczącego. W tym samym czasie został oskarżony o nieetyczne działania podczas zabiegów o zorganizowanie w Korei piłkarskich mistrzostw świata w 2018 i 2022 roku. Oświadczył wówczas, że próby zawieszenia mają na celu uniemożliwienie mu kandydowanie na przewodniczącego FIFA. Nałożono na niego sześcioletni zakaz działalności, potem zredukowany do 15 miesięcy.

</doc>
<doc id="4936410" url="https://pl.wikipedia.org/wiki?curid=4936410" title="Łagiernia">
Łagiernia

Łagiernia – dawna leśniczówka. Tereny na których leżała znajdują się obecnie na Białorusi, w obwodzie witebskim, w rejonie postawskim, w sielsowiecie Nowosiółki.
Nazwa dawniej używana – Łagórna.
Historia.
W czasach zaborów w granicach Imperium Rosyjskiego.
W dwudziestoleciu międzywojennym leśniczówka leżała w Polsce, w województwie wileńskim, w powiecie duniłowickim (od 1926 postawskim), w gminie Mańkowicze (od 1927 gmina Hruzdowo).
Powszechny Spis Ludności z 1921 roku nie podał danych dotyczących miejscowości. W 1931 w 1 domu zamieszkiwało 5 osób.
Miejscowość należała do parafii rzymskokatolickiej i prawosławnej w Hruzdowie. Podlegała pod Sąd Grodzki w Postawach i Okręgowy w Wilnie; właściwy urząd pocztowy mieścił się w Hruzdowie.
Po agresji ZSRR na Polskę w 1939 roku wieś znalazła się w granicach BSRR. W latach 1941–1944 była pod okupacją niemiecką. Następnie leżała w BSRR. Od 1991 roku w Republice Białorusi.

</doc>
<doc id="4936413" url="https://pl.wikipedia.org/wiki?curid=4936413" title="Maddalena Laura Lombardini Sirmen">
Maddalena Laura Lombardini Sirmen



</doc>
<doc id="4936440" url="https://pl.wikipedia.org/wiki?curid=4936440" title="Craig znad Potoku">
Craig znad Potoku



</doc>
<doc id="4936442" url="https://pl.wikipedia.org/wiki?curid=4936442" title="Flaga Nowych Hebrydów">
Flaga Nowych Hebrydów



</doc>
<doc id="4936443" url="https://pl.wikipedia.org/wiki?curid=4936443" title="Pająki Słowacji">
Pająki Słowacji

Pająki Słowacji, araneofauna Słowacji – ogół taksonów pajęczaków z rzędu pająków, których występowanie stwierdzono na terytorium Słowacji.
Do 2020 roku stwierdzono występowanie na Słowacji 955 następujących gatunków pająków:

</doc>
<doc id="4936444" url="https://pl.wikipedia.org/wiki?curid=4936444" title="Hyundai TB">
Hyundai TB



</doc>
<doc id="4936445" url="https://pl.wikipedia.org/wiki?curid=4936445" title="Łaskiszki">
Łaskiszki

Łaskiszki – dawny zaścianek. Tereny na których leżał znajdują się obecnie na Białorusi, w obwodzie mińskim, w rejonie miadzielskim, w sielsowiecie Miadzioł.
Dawniej używana nazwa – Łasukiszki.
Historia.
W czasach zaborów w granicach Imperium Rosyjskiego.
W dwudziestoleciu międzywojennym zaścianek leżał w Polsce, w województwie wileńskim, w powiecie duniłowickim (od 1926 postawskim), w gminie Mańkowicze (od 1927 gmina Hruzdowo).
Według Powszechnego Spisu Ludności z 1921 roku zamieszkiwała tu 1 osoba, była wyznania rzymskokatolickiego i zadeklarowała polską przynależność narodową. Był tu 1 budynek mieszkalny. W 1931 w 2 domach zamieszkiwało 9 osób.
Miejscowość należała do parafii rzymskokatolickiej w Hruzdowie. Podlegała pod Sąd Grodzki w Postawach i Okręgowy w Wilnie; właściwy urząd pocztowy mieścił się w Hruzdowie.

</doc>
<doc id="4936446" url="https://pl.wikipedia.org/wiki?curid=4936446" title="Film Plus">
Film Plus



</doc>
<doc id="4936452" url="https://pl.wikipedia.org/wiki?curid=4936452" title="Dołhe Morszyńskie">
Dołhe Morszyńskie

Dołhe Morszyńskie (; ) – przystanek kolejowy w miejscowości Dołhe, w rejonie stryjskim, w obwodzie lwowskim, na Ukrainie.

</doc>
<doc id="4936453" url="https://pl.wikipedia.org/wiki?curid=4936453" title="Budynek V Oddziału Straży Ogniowej w Warszawie">
Budynek V Oddziału Straży Ogniowej w Warszawie



</doc>
<doc id="4936458" url="https://pl.wikipedia.org/wiki?curid=4936458" title="Ruggiero Giovanelli">
Ruggiero Giovanelli

Ruggiero Giovanelli, także Giovannelli (ur. ok. 1560 w Velletri, zm. 7 stycznia 1625 w Rzymie) – włoski kompozytor.
Życiorys.
Przypuszczalnie był uczniem Palestriny. Działał jako kapelmistrz w Rzymie w kościele San Luigi dei Francesi (1583–1591), Collegium Germanicum (1591–1594), prywatnym zespole Giovanniego Angelo d’Altemps, a od 1594 do 1599 roku w bazylice św. Piotra. Od 1584 roku członek Virtuosa Compagnia dei musici di Roma. W 1595 roku otrzymał święcenia kapłańskie. W latach 1599–1600 i ponownie od 1607 roku działał jako śpiewak w Kaplicy Sykstyńskiej, między 1614 a 1624 rokiem był kapelmistrzem jej chóru. Od 1600 do 1605 roku związany był z dworem kardynała Pietro Aldobrandiniego.
Twórczość.
Wydał dwa zbiory motetów (1593, 1604), 6 zbiorów madrygałów (1585–1606), ponadto był autorem licznych utworów religijnych, w tym 5 mszy. Brał udział w pracach nad reformą chorału w duchu postanowień soboru trydenckiego. Madrygały Giovanelliego są zróżnicowane w swojej formie, od 4-głosowych utworów w typie canzonetty po kompozycje quasi-dramatyczne. Jego twórczość religijna utrzymana jest głównie w konserwatywnej stylistyce bliskiej szkole rzymskiej, w niektórych kompozycjach wykorzystywał jednak elementy techniki polichóralnej i koncertującej.

</doc>
<doc id="4936459" url="https://pl.wikipedia.org/wiki?curid=4936459" title="Lasunowo (sielsowiet Nowosiółki)">
Lasunowo (sielsowiet Nowosiółki)

Lasunowo (; ) – obecnie część wsi Zabłocie na Białorusi, w obwodzie witebskim, w rejonie postawskim, w sielsowiecie Nowosiółki.
Dawniej używana nazwa – Łasunowo.
Historia.
W czasach zaborów dwa folwarki w granicach Imperium Rosyjskiego.
W dwudziestoleciu międzywojennym zaścianek a następnie kolonia leżała w Polsce, w województwie wileńskim, w powiecie duniłowickim (od 1926 postawskim), w gminie Mańkowicze (od 1927 gmina Hruzdowo).
Według Powszechnego Spisu Ludności z 1921 roku zamieszkiwało tu 25 osób, 15 było wyznania rzymskokatolickiego a 10 staroobrzędowego. Jednocześnie 15 mieszkańców zadeklarowało polską przynależność narodową, 1 białoruską a 9 rosyjską. Było tu 5 budynków mieszkalnych. W 1931 w 9 domach zamieszkiwało 42 osoby.
Miejscowość należała do parafii rzymskokatolickiej i prawosławnej w Hruzdowie. Podlegała pod Sąd Grodzki w Postawach i Okręgowy w Wilnie; właściwy urząd pocztowy mieścił się w Hruzdowie.
Po agresji ZSRR na Polskę w 1939 roku wieś znalazła się w granicach BSRR. W latach 1941–1944 była pod okupacją niemiecką. Następnie leżała w BSRR. Od 1991 roku w Republice Białorusi.

</doc>
<doc id="4936461" url="https://pl.wikipedia.org/wiki?curid=4936461" title="Mathieu Trésarrieu">
Mathieu Trésarrieu

Mathieu „Mat” Trésarrieu (ur. 2 marca 1986 w Bordeaux) – francuski żużlowiec.
W lidze brytyjskiej reprezentant klubów: Isle of Wight (2002, 2003), Swindon (2005), Reading (2005, 2006), Ipswich (2005, 2011, 2012), Redcar (2006, 2007), Oxford (2006), Coventry (2006), Wolverhampton (2006), Peterborough (2010), Leicester (2011) oraz Rye House (2014).
Największe osiągnięcia:
Jego dwaj bracia, Sébastien i Stéphane, oraz bratanek, Mathias, również są żużlowcami.

</doc>
<doc id="4936464" url="https://pl.wikipedia.org/wiki?curid=4936464" title="Ruggiero Giovannelli">
Ruggiero Giovannelli



</doc>
<doc id="4936465" url="https://pl.wikipedia.org/wiki?curid=4936465" title="Mathieu Tresarrieu">
Mathieu Tresarrieu



</doc>
<doc id="4936466" url="https://pl.wikipedia.org/wiki?curid=4936466" title="Jose Balmaceda">
Jose Balmaceda



</doc>
<doc id="4936469" url="https://pl.wikipedia.org/wiki?curid=4936469" title="José Manuel Balmaceda Fernández">
José Manuel Balmaceda Fernández



</doc>
<doc id="4936470" url="https://pl.wikipedia.org/wiki?curid=4936470" title="Ławrynowo">
Ławrynowo

Ławrynowo – dawna kolonia. Tereny na których leżała znajdują się obecnie na Białorusi, w obwodzie witebskim, w rejonie postawskim, w sielsowiecie Nowosiółki.
Historia.
W czasach zaborów w granicach Imperium Rosyjskiego.
W dwudziestoleciu międzywojennym zaścianek a następnie kolonia leżała w Polsce, w województwie wileńskim, w powiecie duniłowickim (od 1926 postawskim), w gminie Mańkowicze (od 1927 gmina Hruzdowo).
Według Powszechnego Spisu Ludności z 1921 roku zamieszkiwało tu 8 osób, 4 było wyznania rzymskokatolickiego a 4 prawosławnego. Jednocześnie wszyscy mieszkańcy zadeklarowali białoruską przynależność narodową. Był tu 1 budynek mieszkalny. W 1931 w 1 domu zamieszkiwało 8 osób.
Miejscowość należała do parafii rzymskokatolickiej i prawosławnej w Hruzdowie. Podlegała pod Sąd Grodzki w Postawach i Okręgowy w Wilnie; właściwy urząd pocztowy mieścił się w Hruzdowie.

</doc>
<doc id="4936471" url="https://pl.wikipedia.org/wiki?curid=4936471" title="Cieślewicz">
Cieślewicz

Osoby o tym nazwisku:

</doc>
<doc id="4936476" url="https://pl.wikipedia.org/wiki?curid=4936476" title="Gyula Rábai">
Gyula Rábai

Gyula Rábai (ur. 2 czerwca 1942 w Székesfehérvárze) – węgierski lekkoatleta (sprinter), olimpijczyk.
Odpadł w eliminacjach biegu na 100 metrów na mistrzostwach Europy w 1962 w Belgradzie, a sztafeta 4 × 100 metrów w składzie: Imre Babos, Csaba Csutorás, László Mihályfi i Rábai zajęła w finale 6. miejsce. Zwyciężył w sztafecie 4 × 100 metrów (w składzie: Csutorás, Mihályfi, István Gyulai i Rábai) na Letniej Uniwersjadzie w 1963 w Porto Alegre.
Na igrzyskach olimpijskich w 1964 w Tokio odpadł w półfinale biegu sztafetowego 4 × 100 metrów (sztafeta węgierska biegła w składzie: Huba Rozsnyai, Csutorás, Mihályfi i Rábai). Zdobył srebrny medal w sztafecie 4 × 400 metrów (w składzie: Csutorás, Gyulai, Rábai i Mihályfi) na Letniej Uniwersjadzie w 1965 w Budapeszcie. Na mistrzostwach Europy w 1966 w Budapeszcie zajął 8. miejsce w sztafecie 4 × 400 metrów i odpadł w eliminacjach sztafety 4 × 100 metrów. Odpadł w eliminacjach biegu na 50 metrów, sztafety 4 × 1 okrążenie i sztafety 1+2+3+4 okrążenia na europejskich igrzyskach halowych w 1967w Pradze. 
Rábai był mistrzem Węgier w sztafecie 4 × 100 metrów w latach 1967 i 1970 oraz w sztafecie 4 × 200 metrów w 1965, 1966 i 1971.
Wielokrotnie poprawiał rekord Węgier w sztafecie 4 × 100 metrów, doprowadzając go do wyniku 39,8 s 6 września 1964 w Budapeszcie) i jednokrotnie w sztafecie 4 × 400 metrów (z czasem 3:08,7 29 sierpnia 1965 w Budapeszcie).

</doc>
<doc id="4936478" url="https://pl.wikipedia.org/wiki?curid=4936478" title="Zabada">
Zabada

Zabada – wieś w Syrii, w muhafazie Hama, w dystrykcie Hama. W 2004 roku liczyła 753 mieszkańców.

</doc>
<doc id="4936491" url="https://pl.wikipedia.org/wiki?curid=4936491" title="Rejon gagariński (obwód smoleński)">
Rejon gagariński (obwód smoleński)

Rejon gagariński () – jednostka administracyjna wchodząca w skład obwodu smoleńskiego w Rosji.
Centrum administracyjnym rejonu jest miasto Gagarin. W granicach rejonu usytuowane są miejscowości, centra administracyjne wiejskich osiedli: "Kłuszino", "Karmanowo", "Nikolskoje".

</doc>
<doc id="4936492" url="https://pl.wikipedia.org/wiki?curid=4936492" title="Stéphane Trésarrieu">
Stéphane Trésarrieu

Stéphane Trésarrieu (ur. 27 lutego 1975 w Bordeaux) – francuski żużlowiec.
W lidze brytyjskiej reprezentant klubu Isle of Wight (2003).
Największe osiągnięcia:
Jego dwaj bracia, Sébastien i Mathieu, oraz syn, Mathias, również są żużlowcami.

</doc>
<doc id="4936493" url="https://pl.wikipedia.org/wiki?curid=4936493" title="Morszyn (stacja kolejowa)">
Morszyn (stacja kolejowa)

Morszyn (; ) – stacja kolejowa w miejscowości Morszyn, w rejonie stryjskim, w obwodzie lwowskim, na Ukrainie.
Stacja powstała w czasach Austro-Węgier na linii Kolei Arcyksięcia Albrechta (później części Galicyjskiej Kolei Transwersalnej). W okresie międzywojennym nosiła nazwę "Morszyn Zdrój".

</doc>
<doc id="4936494" url="https://pl.wikipedia.org/wiki?curid=4936494" title="Stephane Tresarrieu">
Stephane Tresarrieu



</doc>
<doc id="4936495" url="https://pl.wikipedia.org/wiki?curid=4936495" title="University of KwaZulu-Natal">
University of KwaZulu-Natal

 – południowoafrykańska uczelnia publiczna zlokalizowana w prowincji KwaZulu-Natal. Powstała w 2004 roku.

</doc>
<doc id="4936497" url="https://pl.wikipedia.org/wiki?curid=4936497" title="Ilo">
Ilo



</doc>
<doc id="4936498" url="https://pl.wikipedia.org/wiki?curid=4936498" title="Uniwersytet w KwaZulu-Natal">
Uniwersytet w KwaZulu-Natal



</doc>
<doc id="4936499" url="https://pl.wikipedia.org/wiki?curid=4936499" title="Uniwersytet KwaZulu-Natal">
Uniwersytet KwaZulu-Natal



</doc>
<doc id="4936500" url="https://pl.wikipedia.org/wiki?curid=4936500" title="Łotwa (obwód miński)">
Łotwa (obwód miński)

Łotwa (; ) – wieś na Białorusi, w obwodzie mińskim, w rejonie miadzielskim, w sielsowiecie Miadzioł.
Historia.
W czasach zaborów wieś w granicach Imperium Rosyjskiego.
W dwudziestoleciu międzywojennym wieś leżała w Polsce, w województwie wileńskim, w powiecie duniłowickim (od 1926 postawskim), w gminie Mańkowicze (od 1927 gmina Hruzdowo).
Według Powszechnego Spisu Ludności z 1921 roku zamieszkiwało tu 58 osób, 37 było wyznania rzymskokatolickiego a 21 prawosławnego. Jednocześnie 33 mieszkańców zadeklarowało polską a 25 białoruską przynależność narodową. Było tu 12 budynków mieszkalnych. W 1931 w 16 domach zamieszkiwało 76 osób.
Miejscowość należała do parafii rzymskokatolickiej w m. Miadzioł i prawosławnej w Hruzdowie. Podlegała pod Sąd Grodzki w Postawach i Okręgowy w Wilnie; właściwy urząd pocztowy mieścił się w Mańkowiczach.
Po agresji ZSRR na Polskę w 1939 roku wieś znalazła się w granicach BSRR. W latach 1941–1944 była pod okupacją niemiecką. Następnie leżała w BSRR. Od 1991 roku w Republice Białorusi.

</doc>
<doc id="4936504" url="https://pl.wikipedia.org/wiki?curid=4936504" title="Uniwersytet Południowej Afryki">
Uniwersytet Południowej Afryki

Uniwersytet Południowej Afryki () – południowoafrykańska uczelnia publiczna z siedzibą w Pretorii. Uniwersytet powstał w 1873 roku. Realizuje edukację na odległość.

</doc>
<doc id="4936505" url="https://pl.wikipedia.org/wiki?curid=4936505" title="University of South Africa">
University of South Africa



</doc>
<doc id="4936509" url="https://pl.wikipedia.org/wiki?curid=4936509" title="Rejon gagariński (ujednoznacznienie)">
Rejon gagariński (ujednoznacznienie)



</doc>
<doc id="4936510" url="https://pl.wikipedia.org/wiki?curid=4936510" title="Uniwersytet w Stellenbosch">
Uniwersytet w Stellenbosch

Uniwersytet w Stellenbosch (, ) – południowoafrykańska uczelnia publiczna zlokalizowana w mieście Stellenbosch. Powstała w 1918 roku.
Jest uznawany za jeden z czterech najlepszych uniwersytetów w RPA.

</doc>
<doc id="4936512" url="https://pl.wikipedia.org/wiki?curid=4936512" title="Stellenbosch University">
Stellenbosch University



</doc>
<doc id="4936513" url="https://pl.wikipedia.org/wiki?curid=4936513" title="Łukaszewo (Białoruś)">
Łukaszewo (Białoruś)

Łukaszewo (; ) – wieś na Białorusi, w obwodzie witebskim, w rejonie postawskim, w sielsowiecie Nowosiółki.
Historia.
W czasach zaborów wieś włościańska w granicach Imperium Rosyjskiego.
W dwudziestoleciu międzywojennym wieś leżała w Polsce, w województwie wileńskim, w powiecie duniłowickim (od 1926 postawskim), w gminie Mańkowicze (od 1927 gmina Hruzdowo).
Według Powszechnego Spisu Ludności z 1921 roku zamieszkiwało tu 114 osób, 71 było wyznania rzymskokatolickiego a 43 prawosławnego. Jednocześnie 70 mieszkańców zadeklarowało polską a 44 białoruską przynależność narodową. Było tu 25 budynków mieszkalnych. W 1931 w 25 domach zamieszkiwało 124 osoby.
Miejscowość należała do parafii rzymskokatolickiej i prawosławnej w Hruzdowie. Podlegała pod Sąd Grodzki w Postawach i Okręgowy w Wilnie; właściwy urząd pocztowy mieścił się w Hruzdowie.
Po agresji ZSRR na Polskę w 1939 roku wieś znalazła się w granicach BSRR. W latach 1941–1944 była pod okupacją niemiecką. Następnie leżała w BSRR. Od 1991 roku w Republice Białorusi.
W latach 1985 – 1992 siedziba sielsowietu Łukaszewo.

</doc>
<doc id="4936515" url="https://pl.wikipedia.org/wiki?curid=4936515" title="Ar-Rauda (Hama)">
Ar-Rauda (Hama)

Ar-Rauda – miejscowość w Syrii, w muhafazie Hama. W 2004 roku liczyła 479 mieszkańców.

</doc>
<doc id="4936518" url="https://pl.wikipedia.org/wiki?curid=4936518" title="Rhodes University">
Rhodes University

 – południowoafrykańska uczelnia publiczna zlokalizowana w mieście Makhanda. Powstała w 1904 roku.

</doc>
<doc id="4936519" url="https://pl.wikipedia.org/wiki?curid=4936519" title="Uniwersytet Witwatersrand">
Uniwersytet Witwatersrand



</doc>
<doc id="4936520" url="https://pl.wikipedia.org/wiki?curid=4936520" title="Klemenčič">
Klemenčič

Osoby o tym nazwisku:

</doc>
<doc id="4936524" url="https://pl.wikipedia.org/wiki?curid=4936524" title="University of the Western Cape">
University of the Western Cape

 – południowoafrykańska uczelnia publiczna zlokalizowana w mieście Bellville. Powstała w 1959 roku.

</doc>
<doc id="4936525" url="https://pl.wikipedia.org/wiki?curid=4936525" title="Aleksander Bieniecki">
Aleksander Bieniecki

Aleksander Franciszek Bieniecki, ps. „Łodzia” (ur. 15 października 1893 w Kaliszu, zm. przed 16 października 1944) – podpułkownik dyplomowany piechoty Wojska Polskiego.
Życiorys.
Urodził się w Kaliszu, jako syn Franciszka Józefa. Do Wojska Polskiego został przyjęty z byłych Korpusów Wschodnich i byłej armii rosyjskiej. 1 czerwca 1921 pełnił służbę w Dowództwie Okręgu Generalnego Warszawa, a jego oddziałem macierzystym był 1 Pułk Piechoty Legionów. 3 maja 1922 został zweryfikowany w stopniu kapitana ze starszeństwem z 1 czerwca 1919 i 608. lokatą w korpusie oficerów piechoty. Później został przeniesiony do 14 Pułku Piechoty we Włocławku i przydzielony do Oddziału III Sztabu Generalnego na stanowisko kierownika referatu. Później został przydzielony do Biura Ogólno-Organizacyjnego Ministerstwa Spraw Wojskowych. 23 grudnia 1927 został przeniesiony do kadry oficerów piechoty z pozostawieniem na dotychczas zajmowanym stanowisku. 2 listopada 1928 został powołany do Wyższa Szkoła Wojenna w Warszawie, w charakterze hospitanta kursu 1928/30. Z dniem 1 listopada 1930, po ukończeniu kursu i otrzymaniu dyplomu naukowego oficera dyplomowanego, został przeniesiony do 2 Pułku Piechoty Legionów w Sandomierzu na stanowisko dowódcy I batalionu, detaszowanego w Staszowie. W październiku 1932 został przydzielony do 2 Dywizji Piechoty Legionów w Kielcach na stanowisko szefa sztabu. 17 stycznia 1933 został mianowany podpułkownikiem ze starszeństwem z 1 stycznia 1933 i 9. lokatą w korpusie oficerów piechoty. W czerwcu 1933 został przeniesiony do stacjonującego w tym samym garnizonie 4 Pułku Piechoty Legionów na stanowisko zastępcy dowódcy pułku. Z dniem 31 maja 1934 został przeniesiony w stan spoczynku.
Na przełomie 1942 i 1943 objął obowiązki szefa Oddziału II Sztabu Komendy Okręgu Lublin Armii Krajowej.
Pułkownik Bieniecki był żonaty z Jadwigą. Na początku października 1944 oboje zostali zatrzymani przez funkcjonariuszy NKWD i osadzeni na zamku lubelskim. Ze sprawozdania generała Iwana Sierowa do Ławrientija Berii datowanego 16 października 1944 wynika, że pułkownik Bieniecki i jego żona Jadwiga zostali zastrzeleni bez wyroku sądowego, na rozkaz Stanisława Radkiewicza. Zbrodnia miała być popełniona prawdopodobnie w lesie pod Jastkowem.

</doc>
<doc id="4936526" url="https://pl.wikipedia.org/wiki?curid=4936526" title="Kamienica Grzegorza Stiagatowa w Warszawie">
Kamienica Grzegorza Stiagatowa w Warszawie

Kamienica Grzegorza Stiagatowa – dwupiętrowa kamienica w Warszawie na rogu ulic Marszałkowskiej i Świętokrzyskiej. Rozebrana w 1936 lub 1938.
Historia.
Powstała około 1863 dla Grzegorza Stiagatowa według projektu architekta Józefa Orłowskiego, w wyniku rozbudowy starszego piętrowego domu. Z czasem budynek został pozbawiony zdobień elewacji.
W 1936 lub 1938 kamienica została rozebrana pod budowę gmachu Centrali PKO.

</doc>
<doc id="4936528" url="https://pl.wikipedia.org/wiki?curid=4936528" title="University of Fort Hare">
University of Fort Hare

 – południowoafrykańska uczelnia publiczna zlokalizowana w mieście Alice, w Prowincji Przylądkowej Wschodniej. Powstała w 1916 roku.

</doc>
<doc id="4936529" url="https://pl.wikipedia.org/wiki?curid=4936529" title="Uniwersytet Fortu Hare">
Uniwersytet Fortu Hare



</doc>
<doc id="4936530" url="https://pl.wikipedia.org/wiki?curid=4936530" title="Uniwersytet Fort Hare">
Uniwersytet Fort Hare



</doc>
<doc id="4936536" url="https://pl.wikipedia.org/wiki?curid=4936536" title="Scharwenka">
Scharwenka

Osoby o tym nazwisku:

</doc>
<doc id="4936537" url="https://pl.wikipedia.org/wiki?curid=4936537" title="Uniwersytet Nebraski w Lincoln">
Uniwersytet Nebraski w Lincoln

Uniwersytet Nebraski w Lincoln () – amerykańska uczelnia publiczna z siedzibą w mieście Lincoln (stan Nebraska). Została założona w 1869 roku.

</doc>
<doc id="4936538" url="https://pl.wikipedia.org/wiki?curid=4936538" title="Platt">
Platt

Osoby o tym nazwisku:

</doc>
<doc id="4936539" url="https://pl.wikipedia.org/wiki?curid=4936539" title="University of Nebraska–Lincoln">
University of Nebraska–Lincoln



</doc>
<doc id="4936540" url="https://pl.wikipedia.org/wiki?curid=4936540" title="University of Nebraska-Lincoln">
University of Nebraska-Lincoln



</doc>
<doc id="4936541" url="https://pl.wikipedia.org/wiki?curid=4936541" title="Al-Kanatir (Hama)">
Al-Kanatir (Hama)

Al-Kanatir – miejscowość w Syrii, w muhafazie Hama. W 2004 roku liczyła 256 mieszkańców.

</doc>
<doc id="4936544" url="https://pl.wikipedia.org/wiki?curid=4936544" title="Godun">
Godun

Osoby o tym nazwisku:

</doc>
<doc id="4936545" url="https://pl.wikipedia.org/wiki?curid=4936545" title="O’Shea">
O’Shea

Osoby o tym nazwisku:

</doc>
<doc id="4936548" url="https://pl.wikipedia.org/wiki?curid=4936548" title="Rzepko">
Rzepko

Osoby o tym nazwisku:

</doc>
<doc id="4936550" url="https://pl.wikipedia.org/wiki?curid=4936550" title="Niemożliwe (album)">
Niemożliwe (album)

Niemożliwe – debiutancki album studyjny polskiej grupy muzycznej Kwiat Jabłoni. Wydawnictwo ukazało się 1 lutego 2019 nakładem wytwórni muzycznej Agora.
Listy sprzedaży.
W zestawieniu rocznym za 2019 album zajął 62. miejsce, a w 2021 uplasował się na 33. miejscu.

</doc>
<doc id="4936551" url="https://pl.wikipedia.org/wiki?curid=4936551" title="Józef Bętkowski">
Józef Bętkowski

Józef Bętkowski (ur. 1723 w Wieliczce, zm. 1786) – prepozyt kapituły sądeckiej od 13 lipca 1757 roku, kanonik poznańskiej kapituły katedralnej, oficjał foralny w latach 1777-1780, proboszcz w Bieczu w 1773 roku
Życiorys.
Studiował na Akademii Krakowskiej, gdzie 22 października 1740 roku uzyskał tytuł bakałarza filozofii a 21 czerwca 1741 roku tytuł doktora filozofii.

</doc>
<doc id="4936552" url="https://pl.wikipedia.org/wiki?curid=4936552" title="Makarowce (obwód witebski)">
Makarowce (obwód witebski)

Makarowce (; ) – wieś na Białorusi, w obwodzie witebskim, w rejonie postawskim, w sielsowiecie Juńki.
Nazwa dawnej używana – Makarszczyzna.
Historia.
W czasach zaborów wieś w granicach Imperium Rosyjskiego.
W dwudziestoleciu międzywojennym wieś leżała w Polsce, w województwie wileńskim, w powiecie duniłowickim (od 1926 postawskim), w gminie Mańkowicze (od 1927 gmina Hruzdowo) a następnie w gminie Postawy.
Według Powszechnego Spisu Ludności z 1921 roku zamieszkiwały tu 32 osoby, wszystkie były wyznania prawosławnego i zadeklarowały białoruską przynależność narodową. Było tu 8 budynków mieszkalnych. W 1931 w 15 domach zamieszkiwały 62 osoby.
Miejscowość należała do parafii rzymskokatolickiej w Postawach i prawosławnej w Mańkowiczach. Podlegała pod Sąd Grodzki w Postawach i Okręgowy w Wilnie; właściwy urząd pocztowy mieścił się w Postawach.
Po agresji ZSRR na Polskę w 1939 roku wieś znalazła się w granicach BSRR. W latach 1941–1944 była pod okupacją niemiecką. Następnie leżała w BSRR. Od 1991 roku w Republice Białorusi.
Do 2013 wieś w składzie sielsowietu Szyrki.

</doc>
<doc id="4936553" url="https://pl.wikipedia.org/wiki?curid=4936553" title="Dietz">
Dietz

Osoby o tym nazwisku:
Inne:

</doc>
<doc id="4936557" url="https://pl.wikipedia.org/wiki?curid=4936557" title="Sébastien Trésarrieu">
Sébastien Trésarrieu

Sébastien Trésarrieu (ur. 10 stycznia 1981 w Bordeaux) – francuski żużlowiec.
W lidze brytyjskiej reprezentant klubów: Isle of Wight (2001-2004), Eastbourne (2004), Swindon (2005) oraz Exeter (2005).
Finalista cykli Grand Prix indywidualnych mistrzostw świata na długim torze w latach 2000, 2001, 2003, 2004, 2006 oraz finalista indywidualnych mistrzostw Europy na torze trawiastym w latach 1998, 2000, 2001, 2003, 2006. Czterokrotny medalista indywidualnych mistrzostw Francji na torze trawiastym: dwukrotnie złoty (2000, 2015), srebrny (1999) oraz brązowy (2008).
Jego dwaj bracia, Stéphane i Mathieu, oraz bratanek, Mathias, również są żużlowcami.

</doc>
<doc id="4936559" url="https://pl.wikipedia.org/wiki?curid=4936559" title="Kowalczuk">
Kowalczuk

Osoby o tym nazwisku:

</doc>
<doc id="4936561" url="https://pl.wikipedia.org/wiki?curid=4936561" title="Drużynowe mistrzostwa świata na żużlu (długi tor)">
Drużynowe mistrzostwa świata na żużlu (długi tor)



</doc>
<doc id="4936562" url="https://pl.wikipedia.org/wiki?curid=4936562" title="Plac Mariacki w Szczecinie">
Plac Mariacki w Szczecinie

Plac Mariacki (do 1945 r. "Marienplatz") – niewielki plac w kształcie prostokąta, położony na obszarze szczecińskiego osiedla Stare Miasto, w dzielnicy Śródmieście. Z placem łączy się przebiegająca w jego wschodniej części ulica Farna.
Historia.
W 1480 r. wzmiankowany był plac o nazwie "des domes Kerkhof", który położony był w obrębie kościoła Mariackiego.
W czasie burzy 9 lipca 1789 r. w budynek kościoła uderzył piorun, wywołując pożar. Ocalałe mury świątyni zburzono w 1829 r., a 3 sierpnia 1830 r. na ich miejscu rozpoczęto prace związane z budową gmachu Gimnazjum Mariackiego (niem. "Marienstiftgymnasium"). Budynek wzniesiono po północnej stronie placu. Po stronie południowej zabudowę stanowiły kamienice oraz budynek, w którym narodziła się Zofia Fryderyka Augusta von Anhalt-Zerbst, późniejsza cesarzowa Katarzyna II Wielka. W latach 20. XX wieku tenże budynek był siedzibą landratury powiatu Randow ("Landratsamt des Kreis Randow"), a w sąsiadującej z nim kamienicy przy placu Mariackim 4 umieszczono powiatową kasę oszczędnościową ("Sparkasse des Kreis Randow"). W 1930 r. przed landraturą uruchomiono stację benzynową.
6 stycznia 1944 r. obszar placu został zbombardowany. Po II wojnie światowej odbudowano wypalony gmach Gimnazjum Mariackiego. Z pierzei południowej placu przetrwały w zdeformowanym kształcie tylko dwa budynki: dawna landratura na narożniku z ulicą Farną i przylegająca do niej kamienica o numerze 4. Na miejscu zniszczonych kamienic nr 1–3 powstało boisko szkolne, a sam plac Mariacki został znacznie zmniejszony poprzez włączenie części jego terenu w obręb boiska i likwidację połączenia z ulicą Mariacką.

</doc>
<doc id="4936563" url="https://pl.wikipedia.org/wiki?curid=4936563" title="Cándido Camero">
Cándido Camero

Cándido Camero wł. Candido de Guerra Camero, również Cándido (ur. 22 kwietnia 1921 w Hawanie, zm. 7 listopada 2020 w Nowym Jorku) – kubański perkusista, grający na kongach i bongosach. Grał także na tresach, perkusji i basie akustycznym. Pracował w wielu gatunkach muzyki popularnej od popu, rocka, R&amp;B i disco po afro-kubańską muzykę taneczną i latynoski jazz.
Życiorys.
Urodził się w San Antonio de los Baños, niedaleko Hawany. Nauczył się grać na puszkach mleka skondensowanego. Później przeniósł się do Hawany. Ojciec Camero nauczył go grać na gitarze tres. Nauczył się także grać na basie, bongosach i kongach, z których te ostatnie stały się później jego podstawowym instrumentem.
Na początku swojej kariery grał jako conguero w "Tropicana Club". Przeniósł się do Nowego Jorku w 1946 lub 1947, po przyjeździe do miasta na wycieczkę. Po raz pierwszy wystąpił w Nowym Jorku w muzycznej rewii "Tidbits" w Plymouth Theatre na Broadwayu w 1946, wspierając kubański zespół taneczny "Carmen i Rolando". W 1948 nagrał swoje pierwsze nagranie w USA z Machito and His Afro-Cubans w utworze "„El Rey del Mambo”", a także współpracował z Dizzy Gillespie. W latach 1953–1954 był w "Billy Taylor Trio", aw 1954 występował i nagrywał ze Stanem Kentonem.
Jako jeden z najbardziej znanych congueros w USA, Camero występował w programach rozrywkowych, takich jak "The Jackie Gleason Show" i "The Ed Sullivan Show".
Album "Camero, Inolvidable", był nominowany do nagrody Grammy w kategorii "Best Tropical Latin Album" w 2004. Otrzymał "National Endowment for Arts Jazz Masters Award" w 2008 roku. W następnym roku otrzymał nagrodę "Latin Recording Academy Lifetime Achievement Award".
Dokument o Camero zatytułowany "Candido: Hands of Fire" został wydany w 2006.
Zmarł 7 listopada 2020 w swoim domu w Nowym Jorku. Miał 99 lat.

</doc>
<doc id="4936564" url="https://pl.wikipedia.org/wiki?curid=4936564" title="Sielsowiet Wólka (rejon łuniniecki)">
Sielsowiet Wólka (rejon łuniniecki)

Sielsowiet Wólka (; ) – sielsowiet na Białorusi, w obwodzie brzeskim, w rejonie łuninieckim, z siedzibą w Wólce Drugiej.
Według spisu z 2009 sielsowiet Wólka zamieszkiwało 4087 osób, w tym 4043 Białorusinów (98,92%), 16 Ukraińców (0,39%), 12 Rosjan (0,29%), 9 Azerów (0,22%), 3 Mołdawian (0,07%), 2 osoby innych narodowości i 2 osoby, które nie podały żadnej narodowości.

</doc>
<doc id="4936565" url="https://pl.wikipedia.org/wiki?curid=4936565" title="Calafindești (okręg Suczawa)">
Calafindești (okręg Suczawa)



</doc>
<doc id="4936566" url="https://pl.wikipedia.org/wiki?curid=4936566" title="Capu Câmpului (okręg Suczawa)">
Capu Câmpului (okręg Suczawa)



</doc>
<doc id="4936569" url="https://pl.wikipedia.org/wiki?curid=4936569" title="Ciprian Porumbescu (okręg Suczawa)">
Ciprian Porumbescu (okręg Suczawa)



</doc>
<doc id="4936570" url="https://pl.wikipedia.org/wiki?curid=4936570" title="Cornu Luncii (okręg Suczawa)">
Cornu Luncii (okręg Suczawa)



</doc>
<doc id="4936572" url="https://pl.wikipedia.org/wiki?curid=4936572" title="Șinca (okręg Suczawa)">
Șinca (okręg Suczawa)



</doc>
<doc id="4936574" url="https://pl.wikipedia.org/wiki?curid=4936574" title="Coșna (okręg Suczawa)">
Coșna (okręg Suczawa)



</doc>
<doc id="4936576" url="https://pl.wikipedia.org/wiki?curid=4936576" title="Kamil Klier">
Kamil Klier

Kamil Klier (ur. 1995 we Wrocławiu) – polski aktor filmowy i telewizyjny. Najbardziej znany z roli Felixa Polona w filmie "Felix, Net i Nika oraz Teoretycznie Możliwa Katastrofa".
Aktor w swoim dorobku ma przede wszystkim role w serialach telewizyjnych takich jak: "Policjantki i Policjanci", "Na dobre i na złe" czy "Tango z aniołem". Klier grał również w filmie "Lejdis".

</doc>
<doc id="4936577" url="https://pl.wikipedia.org/wiki?curid=4936577" title="Chiril (okręg Suczawa)">
Chiril (okręg Suczawa)



</doc>
<doc id="4936578" url="https://pl.wikipedia.org/wiki?curid=4936578" title="Testamenty">
Testamenty

Testamenty () – powieść kanadyjskiej pisarki Margaret Atwood wydana w 2019 w Toronto w wydawnictwie McClelland &amp; Stewart. Polskie wydanie ukazało się w 2020 nakładem Wydawnictwa Wielka Litera w tłumaczeniu Pawła Lipszyca. Kontynuacja nagradzanej i ekranizowanej powieści z 1985 "Opowieść podręcznej". 
Autorka powiedziała o powstaniu powieści: „Zawsze mówiłam „nie”, gdy proszono mnie o napisanie drugiej części. Ale jako że zaczęliśmy zbliżać się do Gileadu, zamiast się od niego oddalać, ponownie to przemyślałam”.
Fabuła.
Antyutopia, której akcja toczy się w nieodległej przyszłości w Republice Gileadzkiej – teokratycznym państwie powstałym na terenach obecnych Stanów Zjednoczonych. Akcja rozgrywa się 15 lat po wydarzeniach opisanych w "Opowieści podręcznej". Sytuację upadającej Republiki czytelnicy obserwują poprzez relacje trzech narratorek: surowej funkcjonariuszki reżimu, Ciotki Lidii, przygotowywanej do zaaranżowanego małżeństwa młodej Agnes i mieszkającej w bezpiecznej Kanadzie nastolatki Daisy.
Nagrody.
Autorka w 2019 otrzymała za powieść Nagrodę Bookera, wspólnie z Bernardine Evaristo, która została wyróżniona za powieść "Dziewczyna, kobieta, inna". W 2020 w ręce autorki trafiła Nagroda Tähtivaeltaja za najlepszą powieść fantastyczną wydaną w języku fińskim oraz Nagroda im. Kurda Lasswitza w kategorii najlepsza powieść obcojęzyczna.

</doc>
<doc id="4936579" url="https://pl.wikipedia.org/wiki?curid=4936579" title="Kamienica Józefa Orłowskiego w Warszawie">
Kamienica Józefa Orłowskiego w Warszawie

Kamienica Józefa Orłowskiego – trzypiętrowa kamienica w Warszawie u zbiegu ulic Marszałkowskiej, Rysiej i Szkolnej. Została zniszczona w czasie powstania warszawskiego (1944).
Historia.
Budynek powstał około 1860-70. Architektem i właścicielem był Józef Orłowski.
Został zniszczona w czasie powstania warszawskiego (1944). Nie została odbudowana.
Architektura.
Kamienica miała elewacje od ulic Marszałkowskiej, Rysiej i Szkolnej.
Najwęższe było boczne skrzydło budynku od strony ulicy Rysiej, dzięki czemu mieściły się w nim pomieszczenia dwutraktowe z korytarzem oświetlonym oknami od podwórka i pokojami frontowymi od ulicy.
Fasada od ul. Marszałkowskiej była eklektyczna, zaprojektowana przy użyciu motywów renesansu i empiru. Na osi znajdował się pseudoryzalit ozdobiony półkolistymi oknami i zwieńczony trójkątnym frontonikiem. Elewacja w uproszczonej formie powtórzona została od strony ul. Szkolnej.

</doc>
<doc id="4936580" url="https://pl.wikipedia.org/wiki?curid=4936580" title="Dorna-Arini (okręg Suczawa)">
Dorna-Arini (okręg Suczawa)



</doc>
<doc id="4936581" url="https://pl.wikipedia.org/wiki?curid=4936581" title="Michael McGovern">
Michael McGovern



</doc>
<doc id="4936585" url="https://pl.wikipedia.org/wiki?curid=4936585" title="Drăgoiești (gmina w okręgu Suczawa)">
Drăgoiești (gmina w okręgu Suczawa)



</doc>
<doc id="4936587" url="https://pl.wikipedia.org/wiki?curid=4936587" title="Czeslaw Walek">
Czeslaw Walek

Czeslaw Walek (ur. 31 stycznia 1975 w Trzyńcu) – czeski prawnik pochodzenia polskiego, działacz na rzecz praw LGBT.
Życiorys.
Jest absolwentem polskiego gimnazjum w Czeskim Cieszynie. Dalszą edukację odbył na Wydziale Prawa i Administracji Uniwersytetu Jagiellońskiego oraz na Wydziale Prawa Uniwersytetu Środkowoeuropejskiego w Budapeszcie.
Pracował w czeskim Urzędzie Rady Ministrów, koncentrując się na polityce praw człowieka, a konkretniej na problematyce dotyczącej Romów. W latach 2009–2011 był wiceministrem ds. praw człowieka.
Kieruje organizacją pozarządową Otevřená společnost. Od 2011 r. jest dyrektorem festiwalu Prague Pride.

</doc>
<doc id="4936588" url="https://pl.wikipedia.org/wiki?curid=4936588" title="Dirk Fabriek">
Dirk Fabriek

Dirk Fabriek (ur. 2 kwietnia 1985 w Ter Apel) – holenderski żużlowiec.
Największe osiągnięcia:

</doc>
<doc id="4936589" url="https://pl.wikipedia.org/wiki?curid=4936589" title="Broșteni (gmina Drăgușeni )">
Broșteni (gmina Drăgușeni )



</doc>
<doc id="4936591" url="https://pl.wikipedia.org/wiki?curid=4936591" title="Fântâna Mare (gmina w okręgu Suczawa)">
Fântâna Mare (gmina w okręgu Suczawa)



</doc>
<doc id="4936597" url="https://pl.wikipedia.org/wiki?curid=4936597" title="Frătăuții Noi (okręg Suczawa)">
Frătăuții Noi (okręg Suczawa)



</doc>
<doc id="4936598" url="https://pl.wikipedia.org/wiki?curid=4936598" title="Frătăuții Vechi (okręg Suczawa)">
Frătăuții Vechi (okręg Suczawa)



</doc>
<doc id="4936599" url="https://pl.wikipedia.org/wiki?curid=4936599" title="Romano Hummel">
Romano Hummel

Romano Hummel (ur. 4 stycznia 1999) – holenderski żużlowiec. Specjalizuje się w long tracku, jednak jeździ również w klasycznej odmianie żużla. Od sezonu 2022 zawodnik Startu Gniezno.
Największe osiągnięcia:

</doc>
<doc id="4936600" url="https://pl.wikipedia.org/wiki?curid=4936600" title="Mniejszości narodowe i etniczne na Słowacji">
Mniejszości narodowe i etniczne na Słowacji

Mniejszości narodowe i etniczne na Słowacji – grupy narodowościowe zamieszkujące Słowację identyfikujące z innym narodem niż Słowacy.
Informacje ogólne.
Według spisu ludności w 2011 na Słowacji narodowości było 12 narodowości zadeklarowanych przez co najmniej 1000 osób:
Ponadto w przypadku 382493 osób (7,09% ludności) nie ustalono narodowości.
Węgrzy na Słowacji.
"Osobny artykuł: Mniejszość węgierska na Słowacji."
Rusini na Słowacji.
Rusini zamieszkujący Słowację należą głównie do Rusinów Karpackich. W 1991 r. podczas spisu ludności 17 tys. ludzi podało swoją przynależność narodową jako rusińską, zaś jako ojczysty język 5 tys. osób podało rusiński.
Czesi na Słowacji.
Czesi i Słowacy uznają się za pokrewne narody, do czego przyczyniają się podobne kultura i język. Przyczyniło się do tego również powstanie Czechosłowacji; nie zmienił tego jej rozpad.
Ukraińcy na Słowacji.
Ukraińcy na Słowacji są małą grupą, ulokowaną głównie w Kraju Koszyckim i mieście Preszów. Posługują się zarówno językiem ukraińskim, jak i słowackim.
Niemcy na Słowacji.
"Osobny artykuł: Niemcy karpaccy."
Polacy na Słowacji.
"Osobny artykuł: Polacy na Słowacji."

</doc>
<doc id="4936604" url="https://pl.wikipedia.org/wiki?curid=4936604" title="Frumosu">
Frumosu



</doc>
<doc id="4936605" url="https://pl.wikipedia.org/wiki?curid=4936605" title="Hogrefe Verlag">
Hogrefe Verlag

Hogrefe Verlag – międzynarodowe wydawnictwo zajmujące się wydawaniem treści naukowych.
Wydawnictwo specjalizuje się w książkach i czasopismach z zakresu psychologii i psychiatrii. Nakładem wydawnictwa wychodzi 200 tytułów książkowych rocznie.
Pierwotnie firma została założona w Getyndze w Niemczech. Obecnie Hogrefe Publishing Group obejmuje wydawnictwa zlokalizowane w 15 krajach świata.

</doc>
<doc id="4936606" url="https://pl.wikipedia.org/wiki?curid=4936606" title="Kazimierz Pałaszowski">
Kazimierz Pałaszowski



</doc>
<doc id="4936607" url="https://pl.wikipedia.org/wiki?curid=4936607" title="WikiZagłębie">
WikiZagłębie

WikiZagłębie – regionalna internetowa encyklopedia, serwująca treści w języku polskim związane z Zagłębiu Dąbrowskiemu; Serwis oparty na skrypcie MediaWiki. Z portalem współpracują też m.in. Muzeum w Sosnowcu i Dąbrowy Górniczej, a także "Towarzystwo Miłośników Ziemi Zawierciańskie"j. Encyklopedia prowadzi kalendarium wydarzeń Zagłębia Na portalu, oprócz tradycyjnych haseł, można też zapoznać się m.in. z "Biblioteką Zagłębiaka", czyli zbiorem bibliografii regionalnej.
Historia.
Encyklopedia powstała 26.06.2011, ale oficjalne otwarcie nastąpiło we wrześniu tego samego roku; Została stworzona w ramach projektu „Poznajemy Zagłębie Dąbrowskie” zainicjowanej i realizowanej przez Forum dla Zagłębia Dąbrowskiego. Witryna powstała dzięki dofinansowaniu udzielonego przez Muzeum Historii Polski w ramach programu „Patriotyzm Jutra” jako jeden z 55 projektów wybrany z 600 zgłoszeń.
Po pół roku działalności serwis liczył około 3000 haseł, a po pierwszym roku działania w encyklopedii utworzono ponad 4200 haseł a witryna odnotowała przez rok ponad 900 tys. odsłon.
Cele i zawartość.
Celem jest rozszerzenie treści zamieszczonych w Wikipedii i uzupełnienie o hasła ściśle regionalne oraz takie, które ze względu na lokalnych charakter nie spełniają norm encyklopedyczności dla polskiej wersji Wikipedii a poprzez popularyzację wiedzy o Zagłębiu Dąbrowskim także:
Statystyka.
Na dzień 29 grudnia 2020 roku encyklopedia posiadała 9622 hasła związane z regionem redagowanych przez 168 wiki-redaktorów, a najpopularniejszy artykuł to „Rywale piłkarskiego Zagłębia Sosnowiec”, którą wyświetlono 175 732 razy, a wszystkich wyświetleń artykułów zgromadzonych w encyklopedii odnotowano 33 618 266.

</doc>
<doc id="4936608" url="https://pl.wikipedia.org/wiki?curid=4936608" title="John Wiley &amp; Sons">
John Wiley &amp; Sons

John Wiley &amp; Sons, Inc (Wiley) – wydawnictwo o zasięgu światowym, specjalizujące się w publikacjach naukowych.
Przedsiębiorstwo zostało założone w 1807 roku.

</doc>
<doc id="4936609" url="https://pl.wikipedia.org/wiki?curid=4936609" title="Fundu Moldovei (okręg Suczawa)">
Fundu Moldovei (okręg Suczawa)



</doc>
<doc id="4936610" url="https://pl.wikipedia.org/wiki?curid=4936610" title="Tomoyuki Dan">
Tomoyuki Dan

 – japoński seiyū i aktor dubbingowy, znany między innymi jako głos takich postaci jak Kisame Hoshigaki w "Naruto" czy Cronicle Asher w "Kidō Senshi Victory Gundam". . Zmarł w 2013 roku w wieku 50 lat na tętniaka rozwarstwiającego.

</doc>
<doc id="4936612" url="https://pl.wikipedia.org/wiki?curid=4936612" title="Wyprawa szturowców na Devín">
Wyprawa szturowców na Devín

Wyprawa szturowców na Devín – konspiracyjna siedemnastoosobowa wyprawa (niekiedy tłumaczona też jako wycieczka, słow. "výlet"), przeprowadzona 24 kwietnia 1836 roku pod przewodnictwem Ľudovíta Štúra, której celem był zamek Devín. Wyprawa ta zapoczątkowała ruch szturowców, mający kluczowe znaczenie dla wykształcenia się odrębnego narodu słowackiego.
Przebieg.
W połowie lat trzydziestych XIX wieku w preszburskim (ówczesna nazwa Bratysławy) liceum ewangelickim uczyła się znaczna grupa ambitnej młodzieży słowackiej, której nieformalnym przywódcą był Ľudovít Štúr. Byli oni poddawani madziaryzacji i germanizacji. Štúr wraz z kręgiem najbliższych przyjaciół uznał za konieczne stworzenie niejawnego planu budowy świadomości narodowej. W tym celu postanowił zgromadzić grupę najzdolniejszych, zaufanych uczniów w ustronnym miejscu, gdzie mogliby swobodnie wymienić się opiniami i uzgodnić dalszą działalność. Jakkolwiek niektórzy z jego towarzyszy opowiadali się za zaproszeniem możliwie najobszerniejszej grupy, Štúr przeforsował koncepcję zebrania elitarnego. Wybór miejsca padł na ruiny Devína.
W niedzielę 24 kwietnia grupa spiskowców wcześnie rano opuściła miasto różnymi drogami, w grupkach po dwóch lub trzech, spotykając się w umówionym miejscu na gościńcu, skąd już wspólnie – trzymając się za ręce – podążyli ku Devínowi. Pogoda była słoneczna. Po dotarciu na miejsce rozpoczęły się obrady. Pierwszy przemawiał Ľudovít Štúr, a po nim każdy miał możliwość wypowiedzieć się w uprzednio ustalonym porządku, jak również wyrecytować wybrany wiersz. Uczestnicy spotkania śpiewali także wspólnie pieśni. Atmosfera była bardzo podniosła, zebranie nosiło cechy nabożeństwa narodowego.
Najważniejszym punktem obrad, obmyślonym przez organizatora, okazał się symboliczny chrzest uczestników – każdy z nich wybrał sobie lub otrzymał nowe, słowackie imię, aby odtąd posługiwać się nim (jako podstawowym lub drugim). Miało to sprawić, że spiskowcy nigdy nie zapomną tego dnia i będą stale czuli się zobowiązani do pracy na rzecz powstającego narodu, uczynić ich niejako apostołami słowacczyzny. Jakkolwiek sam Štúr wkrótce przestał posługiwać się publicznie obranym przez siebie mianem Velislav, gdyż nazbyt czytelnie wyjawiało ono jego przywódczą rolę w sprzysiężeniu, większość pozostałych członków rzeczywiście używała przyjętych tego dnia personaliów do końca życia. Oprócz imion uczestnicy otrzymali także poufne zadania na kolejne lata oraz złożyli przysięgę na wierność narodowi. Wyprawa zakończyła się wesołą biesiadą.
Członkowie.
W wyprawie wzięli udział: Jaroslav Bórik, Janko Bysterský, Timotej Cochius (odtąd Ctiboh Zoch), Pavol Čendekovič, Benjamín Červenák, Drahotín Frndák, Gustáv Grossmann, Jozef Miloslav Hurban, Pavol Košacký, Daniel Krnúch, Ján Maróthy, Ján Mayer, Ladislav Paulíny, Drahotín Rafanides, August Horislav Škultéty, Ľudovít Štúr i Jonáš Záborský.
Pokłosie.
Ceremonia inicjacyjna okazała się skuteczna, słowacki ruch narodowy reprezentowany przez szturowców rozwijał się odtąd i rozgałęział nader dynamicznie. Preszburski ośrodek konspiracji został częściowo rozbity dopiero w roku 1844; aż do wczesnych lat sześćdziesiątych XIX wieku główni wyraziciele idei słowackich rekrutowali się spośród szturowców. Z perspektywy czasu można stwierdzić, że wyprawa na Devín odegrała bardzo istotną rolę w rozwoju współczesnego narodu słowackiego. Co więcej, właśnie podczas niej posłużono się po raz pierwszy nazwą „Bratysława” dla określenia obecnej stolicy Słowacji.
Jakkolwiek szturowcy zorganizowali wiele innych wypraw lub wycieczek połączonych z krzewieniem idei narodowych, żadna z nich nie osiągnęła porównywalnego znaczenia lub sławy. Warta wzmiankowania obok wyprawy na Devín może być jedynie wyprawa na Krywań przeprowadzona 16 sierpnia 1841 roku. Wzięli w niej udział: Ľudovít Štúr, Jozef Miloslav Hurban, Michal Miloslav Hodža, Gašpar Fejérpataky-Belopotocký, Samo Bohdan Hroboň, grecki książę Jan Aristarchos (prywatny student Štúra), Johanna Miloslava Lehotska (pierwsza znana z imienia zdobywczyni Krywania) i inni, bliżej nieustaleni uczestnicy. Z wyprawy tej wywiązała się tradycja, w ramach której Słowacy co roku, w pobliżu jej rocznicy, organizują masową wycieczkę patriotyczną na Krywań, tak zwany "národný výstup".
Upamiętnienie.
Podobnie jak na Krywaniu, tak i na Devínie grupy słowackich patriotów starają się upamiętniać rocznicę wyprawy szturowców, choć w tym przypadku zjawisko jest mniej masowe. Z okazji setnej rocznicy, w roku 1936, rzeźbiarz Jozef Pospíšil sporządził ozdobną tablicę upamiętniającą wydarzenie, która została umieszczona w ruinach zamku. Z okazji sto osiemdziesiątej rocznicy odbyło się tam duże zebranie z licznymi przemówieniami. Devín wyznacza jeden z krańców Cesty hrdinov SNP, najdłuższego i najważniejszego szlaku turystycznego na Słowacji.

</doc>
<doc id="4936613" url="https://pl.wikipedia.org/wiki?curid=4936613" title="Gălănești (okręg Suczawa)">
Gălănești (okręg Suczawa)



</doc>
<doc id="4936614" url="https://pl.wikipedia.org/wiki?curid=4936614" title="Grămești (okręg Suczawa)">
Grămești (okręg Suczawa)



</doc>
<doc id="4936615" url="https://pl.wikipedia.org/wiki?curid=4936615" title="Grănicești (okręg Suczawa)">
Grănicești (okręg Suczawa)



</doc>
<doc id="4936616" url="https://pl.wikipedia.org/wiki?curid=4936616" title="Uczelnie w RPA">
Uczelnie w RPA



</doc>
<doc id="4936619" url="https://pl.wikipedia.org/wiki?curid=4936619" title="Horodnic de Jos (okręg Suczawa)">
Horodnic de Jos (okręg Suczawa)



</doc>
<doc id="4936620" url="https://pl.wikipedia.org/wiki?curid=4936620" title="Horodnic de Sus (okręg Suczawa)">
Horodnic de Sus (okręg Suczawa)



</doc>
<doc id="4936622" url="https://pl.wikipedia.org/wiki?curid=4936622" title="Horodniceni (okręg Suczawa)">
Horodniceni (okręg Suczawa)



</doc>
<doc id="4936623" url="https://pl.wikipedia.org/wiki?curid=4936623" title="Iacobeni">
Iacobeni



</doc>
<doc id="4936627" url="https://pl.wikipedia.org/wiki?curid=4936627" title="Iaslovăț (okręg Suczawa)">
Iaslovăț (okręg Suczawa)



</doc>
<doc id="4936630" url="https://pl.wikipedia.org/wiki?curid=4936630" title="Ilișești (okręg Suczawa)">
Ilișești (okręg Suczawa)



</doc>
<doc id="4936631" url="https://pl.wikipedia.org/wiki?curid=4936631" title="Tișăuți (okręg Suczawa)">
Tișăuți (okręg Suczawa)



</doc>
<doc id="4936633" url="https://pl.wikipedia.org/wiki?curid=4936633" title="Izvoarele Sucuvei (okręg Suczawa)">
Izvoarele Sucuvei (okręg Suczawa)



</doc>
<doc id="4936636" url="https://pl.wikipedia.org/wiki?curid=4936636" title="Epifanio de los Santos">
Epifanio de los Santos

Epifanio de los Santos (ur. 7 kwietnia 1871 w Malabon, zm. 18 kwietnia 1928 w Manili) – filipiński historyk, językoznawca, pisarz, poeta i dziennikarz.
Życiorys.
Urodził się w Malabon w dzisiejszej prowincji Rizal. Pochodził z zamożnej rodziny, jego ojciec był prominentnym posiadaczem ziemskim, matka zaś znaną muzyczką. Absolwent prestiżowego Ateneo w Manili, studiował następnie prawo na Universidad de Santo Tomás. Podobnie jak wielu innych patriotycznie nastawionych intelektualistów filipińskich, de los Santos związał się ze środowiskiem dziennikarskim. Po wybuchu wojny amerykańsko-filipińskiej zaczął publikować na łamach pisma „La libertad”. Po jego zamknięciu przez cenzurę przeszedł do „La Independencia”, gdzie publikował pod pseudonimem G. Solon.
Opublikował szereg książek, o różnej tematyce i przynależności gatunkowej. Był autorem opracowania poświęconego José Rizalowi ("El proceso del Dr. José Rizal", 1914), zajmował go również filipiński folklor (poświęcił mu chociażby "Folklore musical de Filipinas", 1920) oraz literatura tagalska (choćby w "Literatura tagala", 1911). Wybitnie uzdolniony muzycznie, znany był z wirtuozerii w grze na gitarze oraz pianinie. Uznawany za jednego z ojców współczesnej filipinistyki, wraz z Hiszpanem Wenceslao Retaną i Austriakiem Ferdinandem Blumentrittem. Znalazł się wśród założycieli (1924) filipińskiej akademii języka hiszpańskiego ("Academia Filipina de la Lengua Española", AFLE). Od 1925 aż do śmierci kierował Biblioteką Narodową Filipin.
Poliglota, biegle władał hiszpańskim, angielskim, francuskim, niemieckim, a także łaciną i greką, posługiwał się też szeregiem języków autochtonicznych Filipin. 
Dwukrotnie żonaty, doczekał się łącznie 12 dzieci. Zmarł w Manili.
Jest patronem licznych szkół i ulic na Filipinach. Jego imię nosi także dawna autostrada numer 54, łącząca Pasay i Caloocan.

</doc>
<doc id="4936637" url="https://pl.wikipedia.org/wiki?curid=4936637" title="Kasper Jaśkowski">
Kasper Jaśkowski

Kasper Jaśkowski (zm. w 1591 roku) – kustosz nowosądeckiej kapituły kolegiackiej od 1584 roku, prepozyt kapituły tarnowskiej przed 1584 rokiem. 

</doc>
<doc id="4936639" url="https://pl.wikipedia.org/wiki?curid=4936639" title="Obszar ochrony ścisłej Zamczysko">
Obszar ochrony ścisłej Zamczysko

Zamczysko – obszar ochrony ścisłej na terenie Kampinoskiego Parku Narodowego o powierzchni 5,27 ha. Został utworzony w 1924 i jest najstarszą tego typu formą ochrony na terenie Puszczy Kampinoskiej. Teren porośnięty przez dorodne drzewostany grądu, dąbrowy świetlistej i łęgu olszowego. Znajdują się tu pomnikowe okazy dębów szypułkowych oraz stanowiska m.in. lilii złotogłów, miodunki ćmej czy niecierpka pospolitego.
Przedmiotem ochrony jest wczesnośredniowieczne grodzisko pierścieniowate z XIII wieku. Obiekt o wymiarach 40 x 50 m składa się cylindrycznego pagórka, otoczonego dwoma pasami wałów i fos. Być może był to gródek myśliwski lub miejsce schronienia lokalnej ludności przed najazdami - tzw. refugium. 
Obszar ochrony ścisłej położony jest przy węźle Głównego Szlaku Puszczy Kampinoskiej, Południowego Szlaku Krawędziowowego oraz Kampinoskiego Szlaku Rowerowego.
Na północ od Zamczyska znajduje się przysiółek wsi Górki, w którym mieści się Przeciwpożarowa Baza Leśna należąca do Szkoły Głównej Służby Pożarniczej.

</doc>
<doc id="4936643" url="https://pl.wikipedia.org/wiki?curid=4936643" title="Cerkiew św. Mikołaja w Moskwie (Iljinka)">
Cerkiew św. Mikołaja w Moskwie (Iljinka)

Cerkiew św. Mikołaja – prawosławna cerkiew w Moskwie, przy ulicy Iljinka w Kitaj-gorodzie, wzniesiona po 1680 r. i zniszczona w r. 1933. Nieoficjalnie określana była jako cerkiew św. Mikołaja „Wielki Krzyż” ( – Bolszoj Kriest). Reprezentowała styl baroku moskiewskiego. 
Historia.
Cerkiew została zbudowana po 1680 r. z fundacji Fiłatjewów, rodziny kupieckiej z Archangielska, na miejscu starszej, powstałej przed 1530 r. prawosławnej świątyni. Świątyni podczas poświęcenia nadane zostało wezwanie Zaśnięcia Matki Bożej, jednak rozpowszechniła się inna jej nazwa, św. Mikołaja, nawiązująca do ołtarza bocznego ukończonego w 1697 r. Fundatorzy cerkwi umieścili w niej krzyż ze 156 cząstkami relikwii różnych świętych, toteż cerkiew nazywano powszechnie również Wielkim Krzyżem. Nazwiska twórców pracujących przy budowie i dekoracji świątyni są nieznane.
Cerkiew została zniszczona na polecenie władz radzieckich w 1933 r. W 2019 r. odsłonięto i zakonserwowano jej fundamenty.
Architektura.
Cerkiew reprezentowała rozpowszechniony w XVII-wiecznej architekturze sakralnej Rosji układ przestrzenny, złożony z przedsionka, znacznie wyższej nawy głównej oraz zamkniętego trójbocznie głównego ołtarza. Jej cechą charakterystyczną była znaczna wysokość nawy głównej, wzniesionej na planie prostokąta i udekorowanej w taki sposób, by stwarzać wrażenie jak najwyższej. Ponadto, by nie odwracać uwagi od tej części cerkwi, rozmiary przedsionka maksymalnie zredukowano, zamiast, jak w innych XVII-wiecznych cerkwiach Moskwy, zbudować obszerne pomieszczenie połączone z bocznymi pomieszczeniami ołtarzowymi. Wejście do budynku prowadziło przez ganek, po murowanych schodach. W podklecie, na którym była usadowiona cerkiew, znajdował się magazyn towarów należący do Fiłatjewów. Całość wieńczyło pięć kopuł. Boczny ołtarz cerkwi znajdował się w odrębnym budynku, zbudowanym w konstrukcji „ośmiobok na czworokącie” i pełniącym równocześnie funkcję dzwonnicy. 
W wyglądzie świątyni wyraźne były wpływy zachodnioeuropejskiej architektury klasycystycznej, widoczne zwłaszcza w ozdobnym detalu ganku i obramowań okiennych oraz w podziale elewacji cerkwi na nierówne rzędy. Pod względem bogactwa dekoracji zewnętrznej cerkiew św. Mikołaja zdecydowanie przewyższała większość powstałych w tym czasie w Moskwie świątyń prawosławnych fundowanych przez osoby prywatne.

</doc>
<doc id="4936644" url="https://pl.wikipedia.org/wiki?curid=4936644" title="Józef Lasak">
Józef Lasak

Ks. Józef Franciszek Lasak SAC (ur. 10 lipca 1962 w Zębie) – polski duchowny, pallotyn.
Życiorys.
W 1982 roku wstąpił do Stowarzyszenia Apostolstwa Katolickiego (Pallotyni). Po odbyciu nowicjatu, 29 września 1984 roku, złożył pierwszą profesję zakonną. 6 maja 1989 roku przyjął Święcenia kapłańskie w Wyższym Seminarium Duchownym SAC w Ołtarzewie. Następnie przez rok pełnił posługę wikariusza w parafii św. Wojciecha w Ostrołęce. 
W 1990 roku wyjechał do Rzymu w celu odbycia studiów specjalistycznych z psychologii na Papieskim Uniwersytecie Salezjańskim.
Po powrocie z Rzymu, w latach 1996-2002 pełnił funkcję prefekta alumnów w WSD SAC w Ołtarzewie. W 2002 roku został mianowany dyrektorem nowicjatu) Prowincji Chrystusa Króla SAC w Wadowicach.
W marcu 2005 roku został wybrany radcą prowincjalnym Prowincji Chrystusa Króla SAC. W tym samym roku we wrześniu objął urząd rektora (przełożonego) Wspólnoty SAC na Krzeptówkach w Zakopanem. Funkcję tę pełnił do marca 2008 roku, kiedy to po raz pierwszy został wybrany przełożonym prowincjalnym Stowarzyszenia Apostolstwa Katolickiego (Pallotyni) Prowincja Chrystusa Króla. Funkcję przełożonego prowincjonalnego pełnił trzy kadencje do 2016 roku. 
Od października 2016 do października 2022 roku pełnił funkcję pierwszego radcy generalnego w zarządzie generalnym pallotynów.

</doc>
<doc id="4936645" url="https://pl.wikipedia.org/wiki?curid=4936645" title="Puchar Wysp Owczych w piłce nożnej (1984)">
Puchar Wysp Owczych w piłce nożnej (1984)

Puchar Wysp Owczych w piłce nożnej mężczyzn 1984 (far. "Løgmanssteypið") – 38. edycja rozgrywek mających na celu wyłonienie zdobywcy Pucharu Wysp Owczych. Tytułu bronił klub GÍ Gøta, a przejął go HB Tórshavn.
Uczestnicy.
W Pucharze Wysp Owczych wzięły udział drużyny ze wszystkich poziomów ligowych na archipelagu.

</doc>
<doc id="4936648" url="https://pl.wikipedia.org/wiki?curid=4936648" title="Eton (Anglia)">
Eton (Anglia)



</doc>
<doc id="4936652" url="https://pl.wikipedia.org/wiki?curid=4936652" title="Eugeniusz Jureczko">
Eugeniusz Jureczko



</doc>
<doc id="4936654" url="https://pl.wikipedia.org/wiki?curid=4936654" title="Szymon Szuka Szaleńców">
Szymon Szuka Szaleńców



</doc>
<doc id="4936657" url="https://pl.wikipedia.org/wiki?curid=4936657" title="Indonezyjska Partia Demokratyczna – Walka">
Indonezyjska Partia Demokratyczna – Walka



</doc>
<doc id="4936658" url="https://pl.wikipedia.org/wiki?curid=4936658" title="Bùi Thanh Liêm">
Bùi Thanh Liêm

Bùi Thanh Liêm (ur. 30 czerwca 1949 w Hanoi, zm. 26 września 1981) – wietnamski lotnik i kosmonauta.
Życiorys.
W 1966 jako ochotnik zgłosił się do armii wietnamskiej. Został skierowany do służby w lotnictwie, gdzie awansował do stopnia kapitana. Od 1970 służył jako pilot w 921 Pułku Lotnictwa Myśliwskiego Czerwonej Gwiazdy. Wziął udział w wojnie wietnamskiej. 27 czerwca 1972 zestrzelił amerykański samolot F-4E, w sumie na jego koncie znalazło się jeszcze jedno zwycięstwo. W 1973 został mianowany dowódcą jednostki lotniczej.
W 1978 ukończył Akademię Sił Powietrznych im. Jurija Gagarina w Monino. W kwietniu 1979 on i Phạm Tuân zostali zakwalifikowani do międzynarodowego programu Interkosmos. Przydzielono go do załogi rezerwowej (wspólnie z Walerijem Bykowskim). W 1980 wrócił do Wietnamu, gdzie nadal służył w lotnictwie w stopniu majora. Otrzymał też Order Hồ Chí Minha. W 1981 zginął w katastrofie samolotu MiG-21 podczas lotu szkoleniowego nad Zatoką Tonkińską u wybrzeży północnego Wietnamu.
Pochowany został w Hanoi.

</doc>
<doc id="4936660" url="https://pl.wikipedia.org/wiki?curid=4936660" title="Order Krzyża Słowackiego">
Order Krzyża Słowackiego

Order Krzyża Słowackiego i Medal Krzyża Słowackiego () – słowackie wysokie odznaczenia państwowe z okresu I Republiki nadawane w latach 1940–1945. Projektantem orderu i medalu był Fraňo Štefunko. Sprawami orderu i medalu zajmowała się kancelaria prezydenta.
Historia.
Odznaczenie zostało ustanowione dekretem słowackiego rządu nr 155/1940 Sl.z. 8 maja 1940 razem z Medalem Krzyża Słowackiego dla upamiętnienia Andreja Hlinki. Order przyznawany był zarówno obywatelom Słowacji jak i obcokrajowcom za zasługi dla państwa. Odznaczenie składało się początkowo z czterech klas. 
W 1942 roku wprowadzono nowy statut orderu i medalu, który uzupełnił order o stopień z łańcuchem i V klasę oraz wprowadził wersje wojskowe odznaczeń – z mieczami. Po wybuchu powstania słowackiego podziemna Słowacka Rada Narodowa 14 września 1944 roku uchwaliła ustawę znoszącą wszystkie odznaczenia Państwa Słowackiego i zakazującą ich noszenia. Wraz z likwidacją Państwa Słowackiego w 1945 order wygasł.
Klasy i stopnie.
1940–1942.
Order Krzyża Słowackiego
Medal Krzyża Słowackiego
1942–1945.
Order Krzyża Słowackiego
Medal Krzyża Słowackiego
Zasady nadawania.
Zgodnie ze statutem order i medal Krzyża Słowackiego nadawany był przez prezydenta zarówno obywatelom Słowacji, jak i cudzoziemcom za zasługi dla Republiki Słowackiej. Prezydent był z urzędu kawalerem łańcucha orderu i po zakończeniu pełnienia urzędu miał nim pozostawać, o ile nie został z niego usunięty. W czasie mobilizacji wojskowej na wniosek ministra obrony prezydent mógł nadać wojskowym order z mieczami. Dodatkowo prezydent mógł udzielić pełnomocnictwa ministrowi obrony narodowej do nadawania medali przyznawanych za odwagę. Odznaki orderu podlegały zwrotowi do kancelarii prezydenta po śmierci posiadacza. Ordery i medale można było też utracić w wyniku wyroku sądu. Wówczas również podlegały zwrotowi do kancelarii prezydenta.
Opis odznaki.
Order.
Insygnia orderu składały się z odznaki, łańcucha, wstęgi oraz gwiazdy. 
Odznaka wykonana była ze srebra w trzech wariantach: pozłacanego krzyża wielkiego o średnicy 66 mm przeznaczonego dla stopnia z łańcuchem i I klasy, pozłacanego krzyża średniego o średnicy 50 mm przeznaczonego dla klas II-IV oraz krzyża małego (niepozłacanego) również o średnicy 50 mm przeznaczonego dla V klasy. Odznaka miała kształt krzyża podwójnego - patriarchalnego o rozszerzających się końcach ramion pokrytych białą emalią wpisujących się w okrąg. Między ramionami znajdował się wieniec z gałązek lipy. Pośrodku krzyża znajdował się medalion z popiersiem Andreja Hlinki na awersie i napisem VERNÍ SEBE SVORNE NAPRED (każdy wyraz w oddzielnej linijce) na odwrocie. Wielki i średni krzyż zawieszany był za pomocą zawieszki przedstawiającej pochodnię pośrodku i po trzy ciupagi z lewej i prawej strony przewiązane razem wstęgą. Zawieszka krzyża małego przedstawiała dwie gałązki lipy, z trzema listkami każda. W wersji wojskowej zawieszka dla wszystkich trzech wariantów przedstawiała dwa skrzyżowane miecze umieszczone na wieńcu laurowym
Odznaka zawieszana była na łańcuchu (stopień z łańcuchem), wielkiej wstędze (I klasa), średniej wstędze (II-III klasa) lub małej (IV-V klasa). Łańcuch orderu był ten sam co dla orderu Księcia Pribina i noszony był na szyi. Wstęga orderowa była czarna z dwoma paskami niebieskimi po bokach. Wielka wstęga noszona była przez prawe ramię na lewy bok, a na jej końcu zawiązana była kokarda na której wisiał krzyż. Wstęga miała 180 cm długości i 90 mm szerokości. Paski szerokości 6,5 mm były oddalone od krawędzi o wstęgi o 11 mm. N. Średnia wstęga noszona była na szyi, miała 50 cm długości i 35 mm szerokości. Paski szerokości 2,5 mm odsunięte były o 4,5 mm od krawędzi. Krzyże na małej wstędze noszone był na lewej piersi. Wstążka miała 6 cm długości, 35 mm szerokości i podobnie jak we wstędze średniej 2,5 mm szerokości paski odsunięte były o 4,5 mm od krawędzi.
Osoby odznaczone łańcuchem, I i II klasą i II klasa nosiły również na dole lewej piersi wykonaną ze srebra gwiazdę orderową. Gwiazda była sześcioramienna, a każde ramię składało się 11 promienia. Na promieniach znajdowała się pozłacana warstwa liści oliwnych ułożonych również w kształt gwiazdy sześcioramiennej. Na liściach umieszczony był awers krzyża orderowego. W wersji wojskowej pomiędzy krzyżem a oliwnymi liśćmi umieszczone były dwa skrzyżowane ze sobą miecze.
Medal.
Odznaką Medalu Krzyża Słowackiego był okrągły medal średnicy 33 mm. I i II stopień wykonany był ze srebra, I stopień dodatkowo pozłacano, zaś III z brązu. Na awersie umieszczony był wizerunek krzyża orderowego - podwójnego krzyża patriarchalnego o rozszerzających się końcach ramion wpisujących się w okrąg. Między ramionami znajdował się wieniec z gałązek lipy. Pośrodku krzyża znajdował się medalion z popiersiem Andreja Hlinki. Na rewersie medalu umieszczony był napis VERNÍ SEBE SVORNE NAPRED (każdy wyraz w oddzielnej linijce) otoczony dwoma gałązkami lipy. Ponad wyrazem VERNÍ dodatkowo znajdowały się dwa liście lipy. Medal zawieszony był na wstążce za pomocą zawieszki przedstawiającej dwie gałązki lipy, z trzema listkami każda.
Medal zawieszany był na lewej piersi na wstążce zawiązanej na modę rosyjską. Wstążka miała szerokość 25 mm i była w kolorystyce wstążki orderu - czarna z dwoma niebieskimi paskami szerokości 2 mm w odległości 3,5 mm od krawędzi.

</doc>
<doc id="4936664" url="https://pl.wikipedia.org/wiki?curid=4936664" title="Vasile Ursu Nicola">
Vasile Ursu Nicola

Vasile Ursu Nicola (ur. w 1731 w Arada, zm. 28 lutego 1785 w Karlsburg) – jeden z przywódców powstania chłopów w Siedmiogrodzie w latach 1784-1785.
Vasile Ursu Nicola (Bazyli Niedźwiedź Mikołaj) zwany Horia (Horea) urodził się w 1730 lub 1731 roku we wsi Arada, w Księstwie Transylwanii (obecnie Horea w Rumunii). Jako ubogi chłop-wyrobnik ze wsi Albac, w poszukiwaniu pracy przemierzył wiele krajów. Szukając sprawiedliwości dla chłopów był czterokrotnie w Wiedniu. W 1782 roku za zniszczenie zapasów alkoholu w czasie zamieszek w Câmpeni, Horia jako przedstawiciel delegacji chłopskiej uzyskał złagodzenie kary dla pięciu chłopów skazanych na śmierć. Zamieniono im karę na więzienie i chłostę. Po powrocie z Wiednia Horia został aresztowany i pobity. Z więzienia udało mu się jednak zbiec. W 1784 roku Horia zwany przez szlachtę "słynnym zwodzicielem chłopów" stanął na czele powstania chłopskiego w Siedmiogrodzie, podobnie jak Ion Oarga (Cloșca) i Marcu Giurgiu (Crisan). W powstaniu uczestniczył także jego syn Huan.
Po przegranej bitwie pod Mihăileni razem z Closką schronił się w górach. W wyniku zdrady zostali jednak ujęci. Z rozkazu cesarza Józefa II najpierw po zakuciu w łańcuchy byli oprowadzani po drogach, a 28 lutego 1785 roku zostali straceni w czasie publicznej egzekucji przez łamanie kołem i ćwiartowanie. Ponieważ powstanie chłopskie stało się głośne w Europie, polityk francuski Jacques Pierre Brissot wystąpił publicznie w obronie Horii, obrona miała formę listu otwartego do cesarza.

</doc>
<doc id="4936666" url="https://pl.wikipedia.org/wiki?curid=4936666" title="Ion Oarga">
Ion Oarga

Ion Oargă Cloșca (ur. w 1747 w Cărpiniș, zm. 28 lutego 1785 w Karlsburg) – jeden z trzech przywódców powstania chłopów w Siedmiogrodzie w latach 1784-1785.
Ion Oargă zwany Cloșca (rum.kwoka) urodził się w 1747 roku w rodzinie chłopskiej w Cărpiniș. W 1784 roku stanął na czele powstania chłopskiego w Siedmiogrodzie, podobnie jak Vasile Ursu Nicola (Horea) i Marcu Giurgiu (Crisan).
Po przegranej bitwie pod Mihăileni razem z Vasile Ursu Nicola schronił się w górach. W wyniku zdrady zostali jednak ujęci. Z rozkazu cesarza Józefa II najpierw po zakuciu w łańcuchy byli oprowadzani po drogach, a 28 lutego 1785 roku zostali straceni w czasie publicznej egzekucji przez łamanie kołem i ćwiartowanie.

</doc>
<doc id="4936672" url="https://pl.wikipedia.org/wiki?curid=4936672" title="Cassida pannonica">
Cassida pannonica

Cassida pannonica – gatunek chrząszcza z rodziny stonkowatych i podrodziny tarczykowatych. Zamieszkuje Eurazję, od Europy Zachodniej po zachodnią Syberię i Chiny. Żeruje na różnych astrowatych oraz iglicach z rodziny bodziszkowatych.
Taksonomia.
Gatunek ten opisany został po raz pierwszy w 1844 roku przez Christiana W.L.E. Suffriana. Dawniej część badaczy uznawała go za formę bardzo podobnego tarczyka łopianowego.
Morfologia.
Chrząszcz o ciele długości od 5,5 do 8 mm. Grzbietowa strona ciała ma tło zielone lub żółtawe, przeciętnie jaśniejsze i mocniej połyskujące niż u tarczyka łopianowego. Wzór na pokrywach jest brunatnoczerwony u żywych osobników, natomiast przechodzi w kolor brunatny lub czarniawy u martwych okazów wysuszonych; obejmuje on smugę wzdłuż szwu rozszerzającą się przy tarczce, a zwykle także parę drobnych plamek w pobliżu środka pokryw. Deseń jest zwykle mniej rozległy niż u tarczyka łopianowego. Brzegi przedplecza i pokryw są rozpłaszczone. Na bocznych brzegach pokryw brak jest wałeczkowatych nabrzmiałości. W widoku bocznym wyraźnie widać na pokrywach krótkie, sterczące, niezbyt gęste owłosienie o białym kolorze. Odnóża są prawie w całości jasne; uda są przyciemnione tylko u podstawy, co odróżnia go od tarczyka łopianowego, u którego to uda są jasne tylko przy stawie kolanowym, a w pozostałej części czarne. Stopy mają rozchylone, pozbawione ząbków przy nasadach pazurki wystające poza wieńce szczecinek na trzecich członach.
Ekologia i występowanie.
Owad ten preferuje miejsca nasłonecznione o piaszczystym podłożu. Dawniej w Europie Środkowej ograniczał się do stanowisk typowo kserotermicznych, ale współcześnie spotykany jest tam także na murawach psammofilnych. Zarówno osobniki dorosłe jak i larwy tego tarczyka są fitofagami żerującymi głównie na roślinach z rodziny astrowatych. Wśród ich roślin żywicielskich wymienia się: chaber łąkowy, "Centaurea paniculata", karczoch zwyczajny, iglice oraz "Jurinea longifolia".
Gatunek palearktyczny o rozsiedleniu eurosyberyjskim. W Europie znany jest z Francji, Monako, Niemiec, Szwajcarii, Austrii, Polski, Czech, Słowacji, Węgier, Ukrainy, Rumunii, Bułgarii, Bośni i Hercegowiny, Serbii, Czarnogóry, Macedonii Północnej i Grecji. Do niedawna północna granica jego zwartego zasięgu biegła na tym kontynencie przez środkową Francję, Reńskie Góry Łupkowe, Harz, Śląsk, Wyżynę Małopolską i Podole. Od końca XX wieku obserwuje się jego jednak gwałtowną ekspansję na północ na obszarze Europy Środkowej. W Polsce w 1996 odnaleziono go po raz pierwszy na Podlasiu, w 1998 na Nizinie Wielkopolsko-Kujawskiej, w 2002 na Pojezierzu Pomorskim.
W Azji owada tego stwierdzono na terenie Turcji (prowincje Adana, Ankara, Antalya, Balıkesir, Bilecik, Bursa, Çankırı, Çorum, Düzce, Gaziantep, Hakkari, Hatay, İzmir, Karabük, Kars, Kastamonu, Konya, Mersin, Muğla, Muş, Niğde, Osmaniye, Samsun i Tunceli), Syrii, Libanu, Izraela, Syberii Zachodniej, Kazachstanu, Uzbekistanu, Kirgistanu i Chin.

</doc>
<doc id="4936676" url="https://pl.wikipedia.org/wiki?curid=4936676" title="Claude Ferragne">
Claude Ferragne

Claude Ferragne (ur. 14 października 1952 w Montrealu) – kanadyjski lekkoatleta, specjalista skoku wzwyż, mistrz igrzysk Wspólnoty Narodów, olimpijczyk.
Kariera sportowa.
Zajął 3. miejsce w skoku wzwyż na igrzyskach Konferencji Pacyfiku w 1973 w Toronto. Zdobył brązowy medal na igrzyskach Brytyjskiej Wspólnoty Narodów w 1974 w Christchurch, przegrywając jedynie z Australijczykami Gordonem Windeyerem i Lawriem Peckhamem. Zajął 12. miejsce na igrzyskach olimpijskich w 1976 w Montrealu.
Zdobył złoty medal na igrzyskach Wspólnoty Narodów w 1978 w Edmonton, przed swym rodakiem Gregiem Joyem oraz innym Kanadyjczykiem Deanem Bauckiem i Brianem Burgessem ze Szkocji.
Był mistrzem Kanady w skoku wzwyż w 1980, wicemistrzem w 1975 oraz brązowym medalistą w 1973, 1974 i 1978.
1 maja 1976 w Gainesville ustanowił wspólnie z Robertem Forgetem rekord Kanady skokiem na wysokość 2,245 m, który tego samego dnia został poprawiony przez Grega Joya. Był to również najlepszy wynik w jego karierze.

</doc>
<doc id="4936677" url="https://pl.wikipedia.org/wiki?curid=4936677" title="Ulica Michała Bałuckiego we Wrocławiu">
Ulica Michała Bałuckiego we Wrocławiu

Ulica Michała Bałuckiego – ulica położona we Wrocławiu, łącząca ulicę Tadeusza Kościuszki z ulicą Józef Piłsudskiego, na osiedlu Przedmieście Świdnickie w dawnej dzielnicy Stare Miasto. Ulica ma długości.
Historia.
Ulica powstała po 1807 r., kiedy to zburzono miejskie mury obronne. W 1846 r. otrzymała imię Agnieszki ("Agnesstrasse"). W 1852 r. ułożono brukowaną nawierzchnię ulicy, a do 1860 r. zakończono jej zabudowę. W wyniku działań wojennych podczas oblężenia Wrocławia w 1945 r. zniszczeniu uległa kamienica pod numerem 5, po wojnie nieodbudowana, a pozostałe budynki pozostały w użytkowaniu do dziś.
Przy ulicy Michała Bałuckiego 2 znajduje się oryginalna kamienica wybudowana w 1863 r. na podstawie projektu Carla Meineckego. Początkowo przeznaczona była na dom mieszkalny, ale w 1907 r. (około 1910 r.) przebudowano jej wnętrza, adaptując budynek na potrzeby szkoły muzycznej, która funkcjonowała w tym miejscu przez 15 lat. Kolejna zmiana przeznaczenia obiektu doprowadziła do przebudowy kamienicy na cele biurowe dla Towarzystwa Ubezpieczeń na Życie Karlsruhe ("Karlsruher Lebensversicherung"). Prace przeprowadzono na podstawie projektu wykonanego przez spółkę architektoniczną Hadda&amp;Schlesinger z 1922 r. Zgodnie z tym projektem biurowiec otrzymał kubistyczną (kubistyczno-ekspresjonistyczna), wyróżniającą się fasadę. Po wojnie obiektowi przywrócono funkcję mieszkalną. W 2016 r. z inicjatywy Towarzystwa Benderowskiego i Towarzystwa Upiększania Miasta Wrocławia do Wojewódzkiego Konserwatora Zabytków we Wrocławiu złożony został wniosek o wpis tej kamienicy do rejestru zabytków. Wpis ten dokonany został 21.04.2020 r..
Nazwy.
W swojej historii ulica nosiła następujące nazwy:
Niemiecka nazwa ulicy "Agnesstrasse", nadana w 1846 r., nawiązywała do Agnieszki Mauthener, wnioskodawczyni nadania nazwy tej ulicy, ówczesnej właścicielki terenu, przez który przebiegła już istniejąca ulica. Współczesna nazwa ulicy została nadana przez Zarząd Wrocławia i ogłoszona w okólniku nr 94 z 20.12.1945 r.. Upamiętnia ona Michała Bałuckiego, (urodzonego w 1837 r., zmarłego w 1901 r.) komediopisarza i prozaika. Sztuki jego autorstwa były wystawiane w latach 1878-1892 także we Wrocławiu, między innymi przez amatorskie zespoły działające przy polskich organizacjach, takich jak Towarzystwo Przemysłowców Polskich, Towarzystwo Handlowców, Kółko Towarzyskie Akademików Wrocławskich Narodowości Polskiej, czy Towarzystwo Młodzieży Polskiej we Wrocławiu.
Układ drogowy.
Do ulicy Michała Bałuckiego przypisana jest droga gminna nr 104981D o długości (numer ewidencyjny drogi G1049810264011), klasy dojazdowej, z miejscami postojowymi wzdłuż jezdni. Ulica położona jest na działce ewidencyjnej o powierzchni 2.466 m2. Na całej ulicy jezdnia posiada nawierzchnię z masy bitumicznej.
Ulica łączy się z następującymi drogami publicznymi, kołowymi, oraz innymi drogami:
Zabudowa i zagospodarowanie.
Obszar, przez który przebiega ulica, to historycznie ukształtowana zabudowa miejska dawnego przedmieścia, o zwartej i gęstej strukturze budynków w układzie pierzejowym. Znajdują się tu zabytkowe kamienice z lat 1860-1889 oraz jedna z 1910 r. i dwie z 1920 r., od wysokości od 4 do 5 kondygnacji, wskazane jako wymagające zachowania, z podstawową funkcją mieszkalną, oraz ze wskazaniem zachowania istniejących i kształtowania nowych usług centrotwórczych w parterach tych budynków. Jedynie posesja numer 5 stanowi przerwę z pierzei zachodniej i wykorzystywana jest na wjazd do wnętrza międzyblokowego oraz zabudowę zespołu jednostanowiskowych garaży wyodrębnionych na niewielkich działkach geodezyjnych (od 18 do 21 m2) jako odrębne nieruchomości. Wskazuje się jednak na konieczność ich rozbiórki i uzupełnienie pierzei zabudową plombową z lokalami usługowymi w parterach i garażem podziemnym, o wysokości nawiązującej do istniejącej zabudowy oraz z zachowaniem przejazdu do wnętrza międzyblokowego poprzez ukształtowanie przejazdu bramowego.
Ulica przebiega przez teren o wysokości bezwzględnej od 117,9 do 118,5 m n.p.m..
Demografia.
Ulica przebiega przez kilka rejonów statystycznych o wysokim stopniu zaludnienia przy czym dane pochodzą z 31.12.2019 r..
Ochrona i zabytki.
Obszar na którym położona jest ulica Michała Bauckiego jako całość ujęty jest w ewidencji zabytków, w ramach tzw. Przedmieścia Południowego. Dla tego obszaru ochronie podlega przede wszystkim historyczny układ urbanistyczny kształtowany od XIII wieku, następnie od około 1840 r. do początki lat 60. XX wieku. Wszystkie kamienice położone przy ulicy ujęte są w gminnej ewidencji zabytków, a jedną wpisano do rejestru zabytków. Wskazuje się wobec nich wymóg bezwzględnego zachowania. Przy ulicy i w najbliższym sąsiedztwie znajdują się następujące zabytki i inne obiekty historyczne:
Baza TERYT.
Dane Głównego Urzędu Statystycznego z bazy TERYT, spis ulic (ULIC):

</doc>
<doc id="4936688" url="https://pl.wikipedia.org/wiki?curid=4936688" title="Ernest Stanley Salmon">
Ernest Stanley Salmon

Ernest Stanley Salmon (ur. 1 czerwca 1871 w Surrey, zm. 12 października 1959 w Folkestone) – angielski mykolog i fitopatolog.
Salmon zajmował szereg stanowisk badawczych i dydaktycznych. Od 1899 do 1906 był naukowcem w Kew Gardens. W 1906 r. przeniósł się do Wye, gdzie pracował w South Eastern Agricultural College – filli Uniwersytetu Londyńskiego nad fitopatogenemi. W 1911 r. został wybrany na prezesa Brytyjskiego Towarzystwa Mykologicznego. Od 1912 r. był wykładowcą mykologii na Uniwersytecie Londyńskim i został tam awansowany na profesura zwyczajnego w 1925 r.
Praca naukowa.
Zajmował się także glonami i mszakami, ale znany jest głównie ze swoich osiągnięć w fitopatologii. W Kew Gardens specjalizował się w badaniu mączniaka prawdziwego chmielu, grzyba, który stanowił poważny problem w uprawie tej rośliny i był wówczas niemożliwy do zwalczenia. Udało mu się wyhodować odmianę odporną na tę chorobę. Skrzyżował dziki chmiel z chmielem uprawianym w Anglii i uzyskał mieszańca, który została dopuszczony do komercyjnej uprawy w 1934 roku jako 'Brewer's Gold'. Chociaż ta odmiana w latach 1918–1919 wyginęła, stała się przodkiem prawie każdej nowej odmiany chmielu wyhodowanej później.
Przy nazwach naukowych utworzonych przez niego taksonów dodawany jest skrót jego nazwiska E.S. Salmon.

</doc>
<doc id="4936691" url="https://pl.wikipedia.org/wiki?curid=4936691" title="Grzegorz Królikowski">
Grzegorz Królikowski

Grzegorz Królikowski (zm. w 1663 roku) – archidiakon sądecki od 1647 roku, oficjał foralny w Nowym Sączu od 1638 roku, dziekan kapituły sądeckiej od 1626 roku, proboszcz w Grybowie i Dobczycach

</doc>
<doc id="4936696" url="https://pl.wikipedia.org/wiki?curid=4936696" title="Dean Bauck">
Dean Bauck

Dean Bauck (ur. 15 maja 1954) – kanadyjski lekkoatleta, specjalista skoku wzwyż, medalista igrzysk Wspólnoty Narodów.
Kariera sportowa.
Zdobył brązowy medal na igrzyskach Wspólnoty Narodów w 1978 w Edmonton, "ex aequo" z Brianem Burgessem ze Szkocji, a za swymi kolegami z reprezentacji Kanady Claude’em Ferragne’em i Gregiem Joyem. Zajął 5. miejsce na igrzyskach panamerykańskich w 1979 w San Juan.
Był w składzie reprezentacji Kanady na igrzyska olimpijskie w 1980 w Moskwie, ale nie wziął w nich udziału wskutek bojkotu przez Kanadę. Zwyciężył na igrzyskach Konferencji Pacyfiku w 1981 w Christchurch. Ustanowił wówczas najlepszy wynik w swojej karierze – 2,21 m.
Był wicemistrzem Kanady w skoku wzwyż w 1977 i 1981 oraz brązowym medalistą w 1975.

</doc>
<doc id="4936705" url="https://pl.wikipedia.org/wiki?curid=4936705" title="Krzysztof Pajewski">
Krzysztof Pajewski



</doc>
<doc id="4936712" url="https://pl.wikipedia.org/wiki?curid=4936712" title="Ulica Wojciecha Bogusławskiego we Wrocławiu">
Ulica Wojciecha Bogusławskiego we Wrocławiu

Ulica Wojciecha Bogusławskiego – ulica położona we Wrocławiu, łącząca ulicę Tadeusza Zielińskiego z ulicą Stawową, na osiedlu Przedmieście Świdnickie w dawnej dzielnicy Stare Miasto. Ulica ma długości. Charakterystyczną cechą tej ulicy jest jej przebieg wzdłuż nasypu i estakady kolejowej biegnącej ze stacji Wrocław Główny w kierunku zachodnim. Z tego względu, pierzeję południową ulicy stanowią w całości budowle kolejowe, a wszystkie budynki i inne obiekty przy tej ulicy znajdują się po stronie północnej. Znajdują się tu między innymi budynki Teatru Polskiego ze sceną imienia Jerzego Grzegorzewskiego, zespół budynków Urzędu Miejskiego Wrocławia, obejmujący między innymi zabytkowy dawny dom towarowy, oraz zabytkowy zespół budynków Teatru Muzycznego „Capitol”. Pod estakadą kolejową po stronie południowej znajdują się obiekty usługowo-handlowe.
Historia.
Do lat 40. XIX wieku wzdłuż współczesnych ulic: Wojciecha Bogusławskiego i Kolejowej do ulicy Tęczowej biegła polna droga, która równocześnie stanowiła granicę miasta. Na skrzyżowaniu tej drogi i ulicy Świdnickiej znajdowała się rogatka miejska („Świdnicka”). Projekt wybudowania ulicy w miejscu starej drogi powstał w 1845 r. Ulicy nadano wówczas także nazwę. Początkowo wytyczono jedną ulicę, obejmującą zarówno współczesną ulicę Wojciecha Bogusławskiego i Kolejową, a także ulicę Nasypową, która otrzymała wspólną nazwę "Friedrichstrasse" (Fryderyka). W czasie projektowania i tyczenia ulicy istniały już ulice poprzeczne: Świdnicka – 1823 r., Borowska, ale już inne ulice powstawały później: Tadeusza Zielińskiego, Komandorska – 1863 r., Gabrieli Zapolskiej – 1907 r.
Obszar pomiędzy dzisiejszymi ulicami: Wojciecha Bogusławskiego, Świdnicką i Józefa Piłsudskiego zajmowała niegdyś rezydencja kupca Kaspra Scultettiego. W domu tym bywało wielu znakomitych gości, w tym polscy królowie z dynastii saskiej. Od budynku w kierunku dzisiejszej ulicy Wojciecha Bogusławskiego urządzona była tzw. oranżeria Scultettiego.
Historia ulicy w okresie intensywnego rozwoju kolejnictwa nierozerwalnie związana jest z budową linii kolejowej łączącej dworzec Górnośląski z liniami wybiegającymi w kierunku zachodnim. Powstała ona w 1846 r. łącząc trzy dworce kolejowe. Były to tory kolejowe zbudowane w poziomie terenu, co w połączeniu z intensywnym rozwojem miasta, kolizją torowiska z ulicami oraz torowiskami tramwajowymi, generowało liczne problemy, a część ulicy i zabudowy znalazła się po stronie południowej torów kolejowych. Zabudowa ulicy wraz jej wybrukowaniem trwała do lat 60. XIX wieku. Z powyższych względów podjęto decyzję o przebudowie tras kolejowych. Pierwszym etapem była budowa całkowicie nowej linii umożliwiającej ruch pociągów z pominięciem centrum miasta, tzw. obwodnicy kolejowej Wrocławia oddanej do eksploatacji w 1896 roku, która umożliwiła przebudowę głównej linii kolejowej. Inwestycję przeprowadzono w latach 1896–1901, wraz z przebudową dworca Wrocław Główny w latach 1896–1905. W efekcie powstał nasyp i estakada wyniesiona ponad przyległy teren, zapewniająca bezkolizyjny ruch pociągów przez gęsto zabudowany obszar miasta. Tory położone są około 5 m nad poziomem okolicznych ulic, a sama estakada ma długość 620 m. Składają się na nią cztery wiadukty w konstrukcji stalowej o rozpiętości 20–25 m, oraz 67 sklepionych przęseł wykonanych w technologii murowanej o rozpiętości 5–6 m. W końcowym odcinku ulicy linia prowadzona jest na nasypie, ale ujętym obustronnie w pionowe mury oporowe wykonane z ciosów granitu. Odcinek ten ma długość 400 m i kończy się przy wiadukcie nad ulicą Stawową i Borowską.
Jak wyżej zaznaczono ulica ta nosiła wspólną nazwę "Friedrichstrasse". Po wyżej opisanych przekształceniach w zagospodarowaniu przyległych terenów, w 1906 roku, ulicę podzielono, a odcinek, który dziś nosi nazwę Wojciecha Bogusławskiego, otrzymał nazwę "Springerstrasse".
W 1906 r. według projektu Waltera Häntschela i Hermanna Wahlicha wybudowano gmach teatru Metropol, obecnie Teatr Polski (1905 r.). Do 1935 r. działała tu operetka, a następnie teatr dramatyczny. Natomiast w 1929 r. zbudowano budynki kinoteatru, obecnie Teatr Muzyczny „Capitol”, zaprojektowane przez berlińskiego architekta Friedricha Lippa.
W wyniku działań wojennych prowadzonych podczas oblężenia Wrocławia w 1945 r. znaczna część zabudowy uległa zniszczeniu. Dotknęło to między innymi budynek teatru, który odbudowano w 1950 r. na podstawie projektu Andrzeja Józefa Frydeckiego. W budynku działał Teatr Polski od 20.12.1950 r. W 1994 r. miał miejsce pożar podczas którego spłonęła widownia i foyer. Odbudowę po pożarze przeprowadzono według projektu Wiktora Jackiewicza, a ponowne otwarcie teatru nastąpiło 20.05.1996 r. Od 14.09.2005 r. duża scena nosi imię Jerzego Grzegorzewskiego. W znacznie zniszczonym zespole zabudowy kinoteatru ocalała scena i widownia oraz budynek magazynowo-biurowy. Po wojnie działo tu kino Śląsk, Operetka Wrocławska, a od lipca 2004 r. Teatr Muzyczny „Capitol”. W budynku magazynowo-biurowym przy ulicy Wojciecha Bogusławskiego 14 po wojnie między innymi znajdowała się przez pewien okres siedziba Okręgowego Zarządu Kin.
W 2008 r. wydano decyzję administracyjną, na podstawie której dokonano rozbudowy budynku urzędu miejskiego położonego przy ulicy Gabrieli Zapolskiej 4 i Wojciecha Bogusławskiego 6, w kierunku ulicy Świdnickiej. Dobudowanej części nadano adresy przy ulicy Wojciecha Bogusławskiego 8 i 10. Inwestycję ostatecznie zakończono w 2015 r., a zrealizowana została przez Wydział Obsługi Urzędu (JUO-13).
Kolejną znaczącą inwestycją była przebudowa i rozbudowa zespołu budynków Teatru Muzycznego „Capitol” realizowana na podstawie decyzji z 2009 r.
W latach 2013–2015 zrealizowano projekt budowy sygnalizacji świetlnej wraz z przejściem dla pieszych i korekty ścieżki rowerowej na skrzyżowaniu ulicy Świdnickiej z ulicą Wojciecha Bogusławskiego. Do tej pory bowiem nie było połączenia między dwoma odcinkami ulicy rozdzielonymi przez jezdnię ulicy Świdnickiej. Inwestycję zrealizował Wydział Inżynierii Miejskiej (JUI-11).
Wolny teren na rogu ulicy Wojciecha Bogusławskiego i Komandorskiej zabudowany został w latach 2015–2017 biurowcem przy ulicy Komnadorskiej 12. Inwestorem było Towarzystwo Funduszy Inwestycyjnych PZU, roboty budowlane zrealizowała firma Budimex na podstawie projektu, który powstał w pracowni grupa 5 architekci z siedzibą w Warszawie. Budynek wykonano w standardzie technicznym klasy A zgodnie z wymogami zielonego certyfikatu LEED Gold.
Z kolei w latach 2016–2018 zbudowano na wolnym terenie ograniczonym ulicami Wojciecha Bogusławskiego, Komandorską i Józefa Piłsudskiego oraz zespołem zabudowy Teatru Muzycznego „Capitol” budynek Retro Office House. Inwestorem był LC Corp z Wrocławia (Develia), a generalnym wykonawcą również firma Budimex, natomiast projekt powstał w Autorskiej Pracowni Architektury Kuryłowicz &amp; Associates. W budynku pierwotnie mieścić się miał hotel Hilton Garden Inn. W miejscu tym po wojnie funkcjonowała między innymi kolektura totalizatora wyścigów konnych.
Nazwy.
W swojej historii ulica nosiła następujące nazwy:
Nazwa "Friedrichstrasse" upamiętnia pobyt króla Prus Fryderyka Wielkiego we Wrocławiu, w ogrodzie przy tej ulicy i który zatrzymał się przy tej ulicy, w części później nazwanej "Springerstrasse". Nazwa ulicy "Springerstrasse" upamiętniała Karla Springera, właściciela sali koncertowej przy "Gartenstrasse" 39/41 (zburzonej w 1945 r.). Współczesna nazwa ulicy imienia Wojciecha Bogusławskiego została nadana przez Zarząd Wrocławia i ogłoszona w okólniku nr 12 z 7.03.1946 r. Upamiętnia ona Wojciecha Bogusławskiego (urodzonego w 1757 r., zmarłego w 1829 r.), aktora i dramatopisarza, który przez niektórych autorów publikacji nazywany jest ojcem teatru polskiego.
Układ drogowy.
Do ulicy Wojciecha Bogusławskiego przypisana jest droga gminna nr 104984D o długości (numer ewidencyjny drogi G1049840264011), klasy dojazdowej. Do ulicy przypisana jest także droga wewnętrzna o długości 44 m i działka pod rezerwę, obie w rejonie Zaułku Wolskiego i ulicy Komandorskiej. Na odcinku ulicy od ulicy Tadeusza Zielińskiego do ulicy Świdnickiej jezdnia posiada nawierzchnię z masy bitumicznej, a na odcinku ulicy od ulicy Świdnickiej do ulicy Stawowej z granitowej kostki brukowej (z wyjątkiem krótkich odcinków na początku i końcu drogi). Wzdłuż całej ulicy wyznaczono kontraruch rowerowy, a droga ta powiązana jest ze ścieżkami rowerowymi i kontrpasami wyznaczonymi wzdłuż ulic: Tadeusza Zielińskiego, Gabrieli Zapolskiej, przez przejazd bramowy pod budynkiem urzędu miejskiego przy ulicy Wojciecha Bogusławskiego 8-10, Świdnickiej i Powstańców Śląskich oraz Stawowej i Borowskiej.
Ulica łączy się z następującymi drogami publicznymi, kołowymi, oraz innymi drogami:
Ulica położona jest na działkach ewidencyjnych stanowiących drogi gminne, wewnętrzne i rezerwę terenu.
Ulica przebiega przez teren o wysokości bezwzględnej od 117,9 do 118,8 m n.p.m.
Zabudowa i zagospodarowanie.
Ulica przebiega w przybliżeniu w układzie równoleżnikowym wzdłuż – położonych po południowej stronie ulicy – estakady i ujętego w mury oporowe nasypu kolejowego, na których ułożone są trzy tory, w ramach dwu linii kolejowych: nr 271 i nr 273. Pod estakadą w poziomie terenu między filarami znajdują się lokale użytkowe, współcześnie o funkcji handlowej, usługowej, rozrywkowej i gastronomicznej, o adresach: ulica Wojciecha Bogusławskiego 1-105 i ulica Kolejowa 2-20a. Ponadto w ramach estakady znajdują się otwarte przejścia i przejazdy: na przedłużeniu ulicy Gabrieli Zapolskiej (dwa przęsła) i przy wiadukcie nad ulicą Świdnicką, po obu stronach, po jednym przęśle. Wśród budowli kolejowych na odcinku ulicy Wojciecha Bogusławskiego znajdują się następujące wiadukty kolejowe: nad ulicą Tadeusza Zielińskiego, Świdnicką oraz Powstańców Śląskich, Komandorską i Stawową oraz Borowską.
Strona północna ulicy na odcinku od ulicy Tadeusza Zielińskiego do ulicy Gabrieli Zapolskiej obejmuje jednokondygnacyjny zespół jednostanowiskowych garaży pod numerem 2, stację transformatorową i tylną fasadę czterokondygnacyjnego budynku, w którym mieści się Scena imienia Jerzego Grzegorzewskiego Teatru Polskiego. Kolejny odcinek ulicy od ulicy Gabrieli Zapolskiej do ulicy Świdnickiej po stronie północnej obejmuje na całej pierzei pięciokondygnacyjną zabudowę zespołu budynków należących do Urzędu Miejskiego Wrocławia, w tym częściowo jest to zabytkowy budynek dawnego domu towarowego i budynek współczesny z przejazdem i przejściem bramowym do wnętrza międzyblokowego, pod adresem ulica Gabrieli Zapolskiej 4 i ulica Wojciecha Bogusławskiego 6-10. Tu mieszczą się między innymi Centra Obsługi Mieszkańca. Za ulicą Świdnicką znajduje się zieleniec przy skwerze Wojciecha Młynarskiego, przy czym dopuszcza się zabudowę zieleńca z pozostawieniem skweru i kompleks Teatru Muzycznego „Capitol”, w tym położony przy ulicy Wojciecha Bogusławskiego 14 zabytkowy, dawny budynek biurowo-magazynowy, o pięciu kondygnacjach nadziemnych, z wejściem służbowym do teatru. Za tym kompleksem, w obrębie ulic: Wojciecha Bogusławskiego, Komandorskiej i Józefa Piłsudskiego, zbudowano sześciokondygnacyjny budynek Retro Office House. Z kolei za ulicą Komandorską posadowiony został współczesny, sześciokondygnacyjny budynek przy ulicy Komandorskiej 12. Za nim znajdują się niezabudowane tereny przy Zaułku Wolskim przewidziane pod zabudowę z usługami centrotwórczymi, działalnością komercyjną i ogólnodostępnym pasażem do ulicy Józefa Piłsudskiego. Fragment terenu po północnej stronie ulicy przy skrzyżowaniu z ulicą Stawową zajęty jest przez zieleniec, przy czym postuluje się utworzenie połączenia pieszego z przyszłym pasażem przy Zaułku Wolskim.
Zieleń.
Przy ulicy znajdują się następujące tereny zieleni:
Demografia.
Ulica przebiega przez dwa rejony statystyczne, przy czym dane pochodzą z 31.12.2019 r.
Ochrona i zabytki.
Obszar na którym położona jest ulica Wojciecha Bogusławskiego jako całość ujęty jest w ewidencji zabytków, w ramach tzw. Przedmieścia Południowego. Dla tego obszaru ochronie podlega przede wszystkim historyczny układ urbanistyczny kształtowany od XIII wieku, następnie od około 1840 r. do początki lat 60. XX wieku. Przy ulicy i w najbliższym sąsiedztwie znajdują się następujące zabytki i inne obiekty historyczne:
Baza TERYT.
Dane Głównego Urzędu Statystycznego z bazy TERYT, spis ulic (ULIC):

</doc>
<doc id="4936716" url="https://pl.wikipedia.org/wiki?curid=4936716" title="Channel 2 (Izrael)">
Channel 2 (Izrael)



</doc>
<doc id="4936717" url="https://pl.wikipedia.org/wiki?curid=4936717" title="Ulica Michała Bałuckiego">
Ulica Michała Bałuckiego

Ulica Michała Bałuckiego:

</doc>
<doc id="4936728" url="https://pl.wikipedia.org/wiki?curid=4936728" title="Coprinellus ellisii">
Coprinellus ellisii

Coprinellus ellisii (P.D. Orton) Redhead, Vilgalys &amp; Moncalvo – gatunek grzybów należący do rodziny kruchaweczkowatych ("Psathyrellaceae").
Systematyka.
Pozycja w klasyfikacji według Index Fungorum: "Coprinellus, Psathyrellaceae, Agaricales, Agaricomycetidae, Agaricomycetes, Agaricomycotina, Basidiomycota, Fungi".
Po raz pierwszy opisał go w 1960 r. Peter Darbishire Orton nadając mu nazwę "Coprinus ellisii". W 2001 r. Redhead, Vilgalys i Moncalvo w wyniku badań filogenetycznych stwierdzili, że rodzaj "Coprinus" jest polifiletyczny i rozbili go na kilka rodzajów.
Występowanie.
W Europie "Coprinopsis ellisii" to gatunek szeroko rozprzestrzeniony, ale rzadki. W Polsce do 2011 r. był nieznany. Brak go w Krytycznej liście wielkoowocnikowych grzybów podstawkowych Polski W. Wojewody, nie wymienia go także A. Bujakiewicz w swoich listach grzybów wielkoowocnikowych Polski z roku 2004 i 2006. Po raz pierwszy znaleźli go 27 czerwca 2009 r. B. Gierczyk i T. Pachlewski nad potokiem Rzeczyca po zachodniej stronie zabudowań wsi Ustrzyki Górne, w pobliżu szlaku turystycznego na Wielką Rawkę. Jeden owocnik tego grzyba rósł w lesie mieszanym na pniu olszy szarej.
Saprotrof. Rośnie na opadłych gałązkach lub liściach drzew liściastych. Prawdopodobnie jest przeoczany ze względu na duże podobieństwo do innych gatunków grzybów dawniej zaliczanych do czernidłaków.
Gatunki podobne.
Niektórzy mykolodzy uznają "C. elisii" za odmianę czernidłaka podwórzowego ("Coprinellus domesticus"), inni za odrębny gatunek. Według Index Fungorum jest odrębnym gatunkiem. Główną cechą różnicującą te gatunki jest szerokość zarodników, (3,5) 4,0-5,0 μm dla "C. domesticus" i 3,0-4,0 μm dla "C. ellisii". Ponadto owocniki "C. ellisii" są mniejsze i mają podstawę trzonu podobną do pochwy. 

</doc>
<doc id="4936730" url="https://pl.wikipedia.org/wiki?curid=4936730" title="N. (Eufemia?) Giedyminówna">
N. (Eufemia?) Giedyminówna

N. (Eufemia?) Giedyminówna (ur. najprawdopodobniej między ok. 1314 a 1317, data śmierci nieznana lub zm. zimą 1341) – księżniczka litewska i księżna halicko-wołyńska z dynastii Giedyminowiczów, córka wielkiego księcia Litwy Giedymina, siostra królowej Polski Aldony Anny Giedyminówny oraz wielkich książąt litewskich Kiejstuta i Olgierda.
Życiorys.
Pośrednie przesłanki wskazują, że urodziła się najprawdopodobniej po bracie Monwidzie — najwcześniej ok. 1314, a przed 1317. Według "Roczników" Jana Długosza w 1331 w Płocku poślubiła księcia halicko-wołyńskiego Piastowica Bolesława Jerzego II, syna księcia mazowieckiego Trojdena I i przyjęła katolicyzm. Małżeństwo to prócz przekazu Długosza potwierdzają pośrednio kroniki Jana z Wictring i Jana z Winterthuru, w których zapisano, że Bolesław Jerzy poślubił siostrę żony polskiego króla (tj. Aldonę Annę). Przekazy średniowieczne nie odnotowały imienia księżnej, podobnie jak daty śmierci, uczynił to dopiero XIX-wieczny badacz Teodor Narbutt, jakoby na podstawie XVI-wiecznej "Genealogii mazowieckiej" Wargockiego. Relacja Narbutta jest współcześnie deprecjonowana, a nawet uznawana za mistyfikację.
W zależności od stosunku względem wiarygodności przekazu Narbutta datę śmierci księżnej uznaje się za nieznaną albo datuje się na zimowe miesiące 1341 (czas najazdu tatarsko-ruskiego na Polskę), a za miejsce spoczynku uznaje się (bądź nie) kościół w Zawichoście.

</doc>
<doc id="4936749" url="https://pl.wikipedia.org/wiki?curid=4936749" title="Czernidłak kłaczkowaty">
Czernidłak kłaczkowaty

Czernidłak kłaczkowaty ("Coprinellus flocculosus" (DC.) Vilgalys, Hopple &amp; Jacq. Johnson) – gatunek grzybów należący do rodziny kruchaweczkowatych ("Psathyrellaceae").
Systematyka.
Pozycja w klasyfikacji według Index Fungorum: "Coprinellus, Psathyrellaceae, Agaricales, Agaricomycetidae, Agaricomycetes, Agaricomycotina, Basidiomycota, Fungi".
Po raz pierwszy opisał go w 1805 r. Augustin Pyramus de Candolle nadając mu nazwę "Agaricus flocculosus". W 1838 r. Elias Fries przeniósł go do rodzaju "Coprinus". W 2001 r. Vilgalys, Hopple i Jacq. Johnson w wyniku badań filogenetycznych stwierdzili, że rodzaj "Coprinus" jest polifiletyczny i rozbili go na kilka rodzajów.
Polską nazwę zaproponował Władysław Wojewoda w 2003 r. dla synonimu "Coprinus flocculosus". Po przeniesieniu tego gatunku do rodzaju "Coprinellus" stała się ona niespójna z obecną nazwą naukową.
Występowanie i siedlisko.
W Europie jest szeroko rozprzestrzeniony, ale rzadki. W piśmiennictwie naukowym do 2003 r. na terenie Polski podano 4 jego stanowiska. Znajduje się na "Czerwonej liście roślin i grzybów Polski". Ma status R – gatunek potencjalnie zagrożony z powodu ograniczonego zasięgu geograficznego i małych obszarów siedliskowych. W 2011 r. B. Gierczyk podał nowe stanowisko na słomie zmieszanej z końskim łajnem w Wołosatym w Bieszczadach. Liczniejsze i bardziej aktualne stanowiska podaje internetowy atlas grzybów.
Saprotrof. Rośnie na resztkach drewna, na rozkładającej się słomie oraz na słomie zmieszanej z łajnem.
Gatunki podobne.
Najbardziej pospolitym z czernidłaków jest czernidłak błyszczący ("Coprinellus micaceus"), który rośnie w kępach, zwykle u podstawy umierających drzew lub gnijących pniaków. "Coprinellus flocculosus" różni się od niego bardziej rozproszonymi owocnikami i siedliskiem – zwykle rośnie na trocinach, zrębkach, słomie itp. Ma również inny rodzaj osłony, składający się raczej z fragmentów filcu, a nie połyskliwych grudek i kulek, które powodują połyskliwy wygląd "C. micaceus". Ponadto pozostałości zasnówki u "Coprinellus flocculosus" mogą tworzyć cienki kołnierz u podstawy trzonu. Innym gatunkiem podobnym do "Coprinellus flocculosus" jest tzw. czernidłak podwórzowy ("Coprinellus domesticus"). Różni się tym, że ma kapelusz płowo-brązowy, nieco ziarnistą zasłonę i preferuje owocnikowanie na kłodach i pniach drewna twardego. Pod względem mikroskopowym wyróżnia się grubościennymi, a nie cienkościennymi komórkami i mniejszymi zarodnikami z centralną, nie ekscentryczną porą rostkową.

</doc>
<doc id="4936767" url="https://pl.wikipedia.org/wiki?curid=4936767" title="Paper Mario Color Splash">
Paper Mario Color Splash



</doc>
<doc id="4936775" url="https://pl.wikipedia.org/wiki?curid=4936775" title="Coprinellus flocculosus">
Coprinellus flocculosus



</doc>
<doc id="4936779" url="https://pl.wikipedia.org/wiki?curid=4936779" title="Władysław Popielski">
Władysław Popielski

Władysław Popielski (ur. 14 marca 1890, zm. 12 listopada 1943 w Warszawie) – major piechoty Wojska Polskiego.
Życiorys.
6 lutego 1919 został przyjęty do Wojska Polskiego z byłych Korpusów Wschodnich i byłej armii rosyjskiej, z zatwierdzeniem posiadanego stopnia porucznika i przydzielony z dniem 9 stycznia 1919 do Okręgu Wojskowego Łowicz. Służył w 30 Pułku Strzelców Kaniowskich. 3 maja 1922 został zweryfikowany w stopniu kapitana ze starszeństwem z 1 czerwca 1919 i 641. lokatą w korpusie oficerów piechoty. W 1923 był przydzielony z 30 pp do Komendy Miasta Warszawa. W następnym roku wrócił do macierzystego pułku. 1 grudnia 1924 został mianowany majorem ze starszeństwem z 15 sierpnia 1924 i 205. lokatą w korpusie oficerów piechoty. W maju 1925 dowodził II batalionem. Później został przeniesiony do 2 Pułku Piechoty Legionów w Pińczowie na stanowisko dowódcy II batalionu. W lipcu 1927 został przesunięty na stanowisko dowódcy I batalionu, detaszowanego w Staszowie, a w kwietniu 1928 przesunięty na stanowisko oficera sztabowego pułku. W lipcu 1929 został zwolniony z zajmowanego stanowiska i oddany do dyspozycji dowódcy Okręgu Korpusu Nr X, a z dniem 28 lutego 1930 przeniesiony w stan spoczynku.
W 1934, jako oficer stanu spoczynku pozostawał w ewidencji Powiatowej Komendy Uzupełnień Warszawa Miasto III. Posiadał przydział do Oficerskiej Kadry Okręgowej Nr I. Był wówczas „przewidziany do użycia w czasie wojny”.
5 listopada 1943 został zatrzymany jako zakładnik i osadzony na Pawiaku, a 12 listopada tego roku rozstrzelany w ruinach getta warszawskiego.

</doc>
<doc id="4936782" url="https://pl.wikipedia.org/wiki?curid=4936782" title="Bobeica (Rumunia)">
Bobeica (Rumunia)

Bobeica – wieś w Rumunii, w okręgu Suczawa, w gminie Izvoarele Sucevei. W 2011 roku liczyła 421 mieszkańców. 

</doc>
<doc id="4936783" url="https://pl.wikipedia.org/wiki?curid=4936783" title="Bobeica (okręg Suczawa)">
Bobeica (okręg Suczawa)



</doc>
<doc id="4936784" url="https://pl.wikipedia.org/wiki?curid=4936784" title="Brodina (gmina Izvoarele Sucevei)">
Brodina (gmina Izvoarele Sucevei)

Brodina (, "Brodyna") – wieś w Rumunii, w okręgu Suczawa, w gminie Izvoarele Sucevei. W 2011 roku liczyła 756 mieszkańców. 

</doc>
<doc id="4936785" url="https://pl.wikipedia.org/wiki?curid=4936785" title="Brodina (gmina Izvoarele Sucuvei)">
Brodina (gmina Izvoarele Sucuvei)



</doc>
<doc id="4936791" url="https://pl.wikipedia.org/wiki?curid=4936791" title="Łęgi Lisiatyckie">
Łęgi Lisiatyckie



</doc>
<doc id="4936797" url="https://pl.wikipedia.org/wiki?curid=4936797" title="Marginea (gmina)">
Marginea (gmina)

Marginea – gmina w Rumunii, w okręgu Suczawa. Obejmuje tylko jedną miejscowość Marginea. W 2011 roku liczyła 8552 mieszkańców.

</doc>
<doc id="4936799" url="https://pl.wikipedia.org/wiki?curid=4936799" title="Cmentarz w Krzyżu">
Cmentarz w Krzyżu



</doc>
<doc id="4936810" url="https://pl.wikipedia.org/wiki?curid=4936810" title="Mălini (gmina)">
Mălini (gmina)

Mălini – gmina w Rumunii, w okręgu Suczawa. Obejmuje miejscowości Iesle, Mălini, Pâraie, Poiana Mărului i Văleni-Stânișoara. W 2011 roku liczyła 6306 mieszkańców.

</doc>
<doc id="4936816" url="https://pl.wikipedia.org/wiki?curid=4936816" title="Przebrany książę">
Przebrany książę

Przebrany książę (fr. "Le Prince travesti") – komedia Pierre’a de Marivaux wystawiona w 1724.
Data powstania utworu.
Utwór został napisany w 1724 roku i miał swą premierę 5 lutego 1724 w l’Hôtel de Bourgogne. Został wystawiony przez aktorów Comédie-Italienne i odniósł znaczny sukces, uzyskując osiemnaście przedstawień.
Treść.
Akcja utworu rozgrywa się w Barcelonie
Akt I.
Księżniczka chce poślubić Lelia, dowódcę swego wojska, wbrew oczekiwaniom grandów. Obawia się też, że obrazi tą decyzją ambasadora króla kastylijskiego. Hortensja radzi jej iść za głosem serca. Sama jest wdową i nie myśli o ponownym zamążpójściu. Na dnie serca chowa jednak wspomnienie o rycerzu, który ocalił jej życie i odjechał. Księżniczka wysyła ją do Lelia z delikatną misją wybadania go. Arlekin próbuje dociec kim jest jego pan, człowiek bez nazwiska i niewiadomego pochodzenia. Hortensja ku swej rozpaczy rozpoznaje w Leliu nieznajomego, który ocalił jej życie. Lelio również ją rozpoznaje i wyznaje jej miłość. Hortensja nie może mu odpłacić tym samym. Jest wysłanniczką księżniczki i przekazuje jej posłanie. Lelio odmawia jednak poślubienia księżniczki i jest gotów wyjawić przed nią stan swych uczuć. Hortensja, która się tego obawia, obiecuje w zamian za jego milczenie spotkać się z nim ponownie. Fryderyk prosi Lelia w zamian za oddane mu usługi o wstawienie się za nim u księżniczki, gdy będzie ona obsadzać wakujący fotel pierwszego ministra. Prośba rozśmiesza Lelia, bowiem Fryderyk dotąd ze wszystkich sił go zwalczał, choć, jak twierdzi Fryderyk, uczciwie, jako zagrożenie dla państwa. Lelio obiecuje mu wzajemnie, uczciwie nie popierać go w staraniach o godność ministra, jako że nie uważa go za godnego jej. Księżniczka mianuje swym ministrem Lelia. Fryderyk postanawia sprzymierzyć się przeciw wrogowi z ambasadorem króla kastylijskiego. Próbuje też przekupić Arlekina pieniędzmi, godnościami i ożenkiem. Arlekin chętnie bierze pieniądze, ale nie zamierza szpiegować swego pana.
Akt II.
Arlekin spotyka Lizetę, która bardzo mu przypada do gustu. Dziewczyna cieszy się wrażeniem, jakie zrobiła na nim i jest gotowa go poślubić, zgodnie z horoskopem, według którego, jeśli go poślubi, a Arlekin spełni o co go proszono, pan Fryderyk obsypie małżonków złotem. Arlekin nie chce walczyć z przeznaczeniem, postanawia jednak poradzić się w tej sprawie swego pana. Lelio zachęca go, by przekazał Fryderykowi wszystko, co o nim wie, a szczególnie jego niski osąd Fryderyka. Księżniczka jest niezadowolona z oziębłości Lelia. Z jego zachowania wnosi, że jest zainteresowany Hortensją, ta obraca podejrzenia w chorobliwe oznaki miłości i prosi o możliwość wyjazdu z Barcelony, aby uniknąć podejrzeń. Księżniczka zamyka jednak przed nią bramy miasta i zobowiązuje do dalszej służby i kontaktów z Leliem. Następnie zleca Leliowi podjęcie decyzji czy powinna poślubić króla kastylijskiego. Hortensja obawia się o życie Lelia, ostatecznie jednak wyznaje mu swą miłość. On wyjawia jej, że jest synem księcia Leonu. Ambasador króla kastylijskiego prosi Lelia o przekonanie księżniczki, że jej ślub z królem Kastylii leży w interesie obydwu krajów. Gdy Lelio przyrzeka rzecz rozważyć, grozi mu. Ponieważ Lelio nie lęka się groźby, ambasador sugeruje, że może być kimś więcej niż się wydaje. Wreszcie odwołuje się do współczucia Lelia dla króla Kastylii udręczonego miłością do księżniczki. Arlekin próbuje przekazać Fryderykowi, podsłuchane wyznanie Lelia. Ponieważ nadchodzi Księżniczka Fryderyk prosi Arlekina, by powtórzył je księżniczce. Na poręczenie obiecanej zapłaty Arlekin prosi o pierścień. Arlekin powtarza, ku przerażeniu Hortensji, że Lelio kocha kogoś i obawia się reakcji księżniczki. Kiedy rozgniewana wiadomością księżniczka chce go wtrącić do wieży, wyznaje jak został do tej usługi nakłoniony przez Fryderyka i na dowód prawdziwości swej relacji okazuje pierścień. Księżniczka odchodzi wzburzona. Fryderyk świadom klęski swych aspiracji, odgrywa się na Leliu, twierdząc, że wszelkie kroki, jakie przeciw niemu podjął, miały na celu dobro państwa. Lelio obiecuje wstawić się za nim mimo całego jego zaplątania. Hortensja obawia się o życie ukochanego, chciałaby z nim uciec. Przestrzega go, by nie wyjawiał księżniczce kim jest, by tym bardziej nie zapragnęła go usidlić .
Akt III.
Arlekin wyznaje Lizecie, że księżniczka poprosiła go o przekazanie Hortensji listu rzekomo pochodzącego od Lelia, on jednak ujawnił jej od kogo list pochodzi. Hortensja napisała przy nim list do Lelia. Lizeta poradziła mu, by oddał go księżniczce. Gdy księżniczka prosi go o oddanie listu Hortensji, Arlekin jednak nie umie go znaleźć. Księżniczka zarzuca Hortensji fałszywie spełnioną usługę, a Hortensja broni się jak może. Arlekin przynosi list, w którym Hortensja radzi Leliowi, by udawał wobec księżniczki, że ją kocha, a potem jak najprędzej uciekał. Hortensja próbuje wytłumaczyć wzburzonej księżniczce, że starała się być wobec niej lojalna, ale Lelio okazał się tym, który jej ocalił życie i którego sekretnie kochała od dawna. Wzburzona księżniczka pozbawia Lelia stanowiska ministra i wybiega. Skonfundowany Lelio prosi ambasadora o pomoc. Triumfujący Fryderyk odradza pomoc awanturnikowi. Ambasador ujęty szlachetnością Lelia, którą poznał we wcześniejszej z nim rozmowie, wstawia się za zakochanymi u księżniczki. Ta ochłonąwszy ze wzburzenia, uznaje racje swej przyjaciółki. Decyduje się więc na ślub z nieznanym sobie królem Kastylii. Ambasador ujawnia, że to on jest owym nieznajomym, a Lelio, że jest księciem Leonu.
Omówienie.
Akcja "Przebranego księcia albo sławnego awanturnika" rozgrywa się w Barcelonie w bliżej nieokreślonej epoce. Utwór należy do modnej w owym czasie kategorii komedii romansowych. Głównymi jej bohaterami są dwaj ukrywający swą tożsamość książęta. Jeden z nich, jak bohater "Don Sancha z Aragonii" Corneille'a, stara się zdobyć rękę panującej księżniczki i gdy proponuje jej małżeństwo to ona, podobnie jak to jest u Corneille'a, ma udzielić odpowiedzi ambasadorowi. Inna część intrygi została zapożyczona z "Bajazeta" Racine'a i noweli Segraisa na ten sam temat. Księżniczka, nie mogąc się zdeklarować, posyła w swoim imieniu młodą kobietę, Hortensję, swoją krewną, która działa w swoim interesie jak Atalida Racine'a. Rozwiązanie utworu również przyspiesza zabłąkany, kompromitujący list, nie jest ono jednak tragiczne lecz prowadzi do podwójnego małżeństwa, choć innego niż to, o którym marzyła księżniczka.
Sławny awanturnik nie mógłby postąpić lepiej niż oddać swe serce księżniczce, na nieszczęście oddał jej już wcześniej młodej damie, którą uratował przed zbójcami i u której spędził kilka dni. W tym czasie była ona mężatką, lecz w międzyczasie owdowiała i to ona pokrzyżuje plany miłosne księżniczki. Hortensja próbuje wywiązać się ze swej roli zgodnie z sumieniem, najpierw z poczucia lojalności, potem z obawy przed księżniczką, która jest groźną władczynią absolutną. Sytuacja jest jednak skomplikowana, ponieważ kocha Lelia, nie mogąc mu tego jasno wyznać. Księżniczka, żeby ją wypróbować wysyła Arlekina z listem, który powinien dostarczyć Hortensji, jako pochodzący od jego pana. Hortensja odpowiada, a jej list zamiast do Lelia trafia do rąk księżniczki. Odmiennie jednak niż turecka Roksana, jej hiszpańska odpowiedniczka opanowuje swój gniew. Ambasador pomaga zaślubić Hortensję Leliowi (ich rasynowskimi odpowiednikiami są Atalida i Bajazet), a księżniczce pozostaje na pocieszenie poślubienie króla Kastylii.
Marivaux wyposaża swoich bohaterów w zróżnicowane charaktery, wyraźnie jednak faworyzuje Hortensję i Arlekina. Gdy idzie o Hortensję wystarczy przypomnieć jej wspomnienie o pierwszym mężu. Arlekin, szczerze oddany swemu panu, kocha pieniądze. Kiedy zdrajca Fryderyk proponuje mu pieniądze w zamian za śledzenie swego pana, przyjmuje je, ale odmawia szpiegowania swego chlebodawcy. Gdy Fryderyk nasyła na niego śliczną Lizetę, która przyrzeka go kochać, jeśli spełni swe zadanie, zdziwiony Arlekin, decyduje się skonsultować w tej sprawie ze swym panem. To on ostatecznie doprowadza do tego, że list Hortensji trafia w ręce księżniczki.

</doc>
<doc id="4936818" url="https://pl.wikipedia.org/wiki?curid=4936818" title="Parham Maghsudlu">
Parham Maghsudlu

Parham Maghsudlu (, ur. 11 sierpnia 2000 w Gonbad-e Kawus w Iranie) – irański szachista. W 2016 Międzynarodowa Federacja Szachowa przyznała mu tytuł arcymistrza. Maghsudlu dwukrotnie zdobywał mistrzostwo kraju, a w 2018 roku został mistrzem w mistrzostwach świata juniorów do lat 20.
Najwyższy ranking w dotychczasowej karierze osiągnął w 1 czerwca 2022 r., z wynikiem 2716 punktów zajmował wówczas 33. miejsce na światowej liście FIDE oraz 1. miejsce wśród irańskich szachistów.

</doc>
<doc id="4936821" url="https://pl.wikipedia.org/wiki?curid=4936821" title="Daria Sałtykowa">
Daria Sałtykowa

Daria Mikołajewna Sałtykowa z domu Iwanowa (Да́рья Никола́евна Салтыко́ва, ur. 22 marca 1730, zm. 27 grudnia 1801) – rosyjska arystokratka. Znana z sadyzmu i okrucieństwa w stosunku do swoich poddanych. Seryjna morderczyni, skazana na dożywotnie więzienie.
Biografia.
Daria Iwanowa urodziła się w marcu 1730 roku w rodzinie arystokratycznej. Wyszła za mąż za rotmistrza lejbgwardii (cesarskiej straży przybocznej) pułku konnego Gleba Aleksiejewicza Sałtykowa. Miała z nim dwóch synów: Fiodora i Mikołaja.
W tym okresie życia Daria cieszyła się wśród ludzi dobrą opinią. Uważano ją za pobożną, gdyż często pielgrzymowała do monasterów i miejsc świętych. Rozdawała hojne jałmużny ubogim i wspomagała osoby duchowne. Nikt nie wiedział wtedy o jej sadystycznych skłonnościach.
Gleba Sałtykow zmarł w 1755 roku. Daria miała wtedy 26 lat. Przypadł jej do zarządzania majątek zarówno jej zmarłego męża, jak i nieżyjącego ojca. W majątkach pracowało ponad 600 chłopów pańszczyźnianych.
W tym okresie zaczęło ujawniać się okrucieństwo i porywczość Sałtykowej. Jej ofiarą padały przede wszystkim kobiety – służące pracujące na jej dworze. Rzadziej poddani mężczyźni. Stosowała okrutne kary pod pretekstem źle wykonanej pracy. Początkowo było to bicie, które z czasem stawało się coraz silniejsze. Stosowała też tortury, takie jak polewanie ofiar wrzącą wodą, spalanie im włosów na głowie, czy wyrywanie włosów. Wiele jej ofiar nie przeżyło tortur.
Około 1762 roku Daria przeżyła zawód miłosny, gdy jej kochanek, Nikołaj Tiutczew, poślubił inną kobietę. Daria pod wpływem gniewu podjęła dwie nieudane próby zamachu na jego życie.
Chłopi pańszczyźniani, obawiając się o życie swoich rodzin, próbowali składać skargi na Sałtykową. Złożono ich blisko dwadzieścia, ale żadna z nich nie została rozpatrzona. Kobieta czuła się bezkarna, gdyż była niezwykle wpływowa, a urzędy ówczesnej Rosji były bardzo skorumpowane.
Sytuacja zmieniła się, kiedy dwóch poddanych Sałtykowej napisało list bezpośrednio do carycy Katarzyny II. Caryca nakazała wszczęcie śledztwa. Sałtykowa została aresztowana. Śledztwo trwało 5 lat. Według zeznań chłopów Sałtykowa zabiła około 75 osób. Akt oskarżenia potwierdził zabójstwo 38 osób i podejrzenie o zabicie 26 innych. Jednak szacuje się, że mogło być znacznie więcej. Sałtykowa została oskarżona także o stosowanie tortur. Sama oskarżona zachowywała się podczas procesu arogancko, nie wierząc, że zostanie skazana. Znieważyła też duchownego, który przybył by wysłuchać jej spowiedzi.
We wrześniu 1768 roku Katarzyna II sformułowała wyrok. Sałtykowa została pozbawiona rangi szlacheckiej oraz majątku. Dodatkowo miała stać przez godzinę przykuta do słupa z tabliczką „dręczycielka i morderczyni”. Na koniec została uwięziona w podziemiu bez światła i kontaktu z ludźmi.
Po 11 latach przeniesiono Darię do celi z oknem. Spędziła w więzieniu 33 lata. Zmarła 27 listopada 1801 roku. Pochowano ją na cmentarzu Dońskim w Moskwie.

</doc>
<doc id="4936823" url="https://pl.wikipedia.org/wiki?curid=4936823" title="Valzer">
Valzer

Walc (wł. "Valzer") – włoski dramat filmowy z 2007 roku w reżyserii Salvatore Mairy. Film miał swoją premierę na 64. MFF w Wenecji, gdzie zdobył kilka nagród.

</doc>
<doc id="4936824" url="https://pl.wikipedia.org/wiki?curid=4936824" title="Ali Kassun">
Ali Kassun



</doc>
<doc id="4936830" url="https://pl.wikipedia.org/wiki?curid=4936830" title="Al-Chala">
Al-Chala



</doc>
<doc id="4936831" url="https://pl.wikipedia.org/wiki?curid=4936831" title="Iesle">
Iesle

Iesle – wieś w Rumunii, w okręgu Suczawa, w gminie Mălini. W 2011 roku pozostawała niezamieszkana. 

</doc>
<doc id="4936832" url="https://pl.wikipedia.org/wiki?curid=4936832" title="Mălini">
Mălini

Mălini – wieś w Rumunii, w okręgu Suczawa, w gminie Mălini. W 2011 roku liczyła 2924 mieszkańców. 

</doc>
<doc id="4936833" url="https://pl.wikipedia.org/wiki?curid=4936833" title="Pâraie">
Pâraie

Pâraie – wieś w Rumunii, w okręgu Suczawa, w gminie Mălini. W 2011 roku liczyła 1604 mieszkańców. 

</doc>
<doc id="4936836" url="https://pl.wikipedia.org/wiki?curid=4936836" title="Tomasz Łazowski">
Tomasz Łazowski

Tomasz Łazowski (zm. 5 listopada 2020) – polski lekarz anestezjolog, prof. nadzw. dr hab.
Życiorys.
30 listopada 1988 obronił pracę doktorską "Postępowanie anestezjologiczne podczas operacji przeszczepienia nerki", 12 grudnia 2001 habilitował się na podstawie pracy zatytułowanej "Wybrane wskaźniki hemodynamiczne podczas znieczulenia i ich wpływ na czynność nerki po przeszczepieniu". Został zatrudniony na stanowisku adiunkta w I Klinice Anestezjologii i Intensywnej Terapii na I Wydziale Lekarskim Warszawskim Uniwersytecie Medycznym.
Był profesorem nadzwyczajnym w Collegium Medicum Wyższej Szkole Służb Medycznych w Warszawie.
Zmarł 5 listopada 2020 na COVID-19.

</doc>
<doc id="4936837" url="https://pl.wikipedia.org/wiki?curid=4936837" title="Poiana Mărului (okręg Suczawa)">
Poiana Mărului (okręg Suczawa)

Poiana Mărului – wieś w Rumunii, w okręgu Suczawa, w gminie Mălini. W 2011 roku liczyła 1091 mieszkańców. 

</doc>
<doc id="4936840" url="https://pl.wikipedia.org/wiki?curid=4936840" title="Văleni-Stânișoara">
Văleni-Stânișoara

Văleni-Stânișoara – wieś w Rumunii, w okręgu Suczawa, w gminie Mălini. W 2011 roku liczyła 687 mieszkańców. 

</doc>
<doc id="4936843" url="https://pl.wikipedia.org/wiki?curid=4936843" title="Mănăstirea Humorului (gmina)">
Mănăstirea Humorului (gmina)

Mănăstirea Humorului – gmina w Rumunii, w okręgu Suczawa. Obejmuje miejscowości Mănăstirea Humorului, Plesza i Pojana Mikuli. W 2011 roku liczyła 3233 mieszkańców.

</doc>
<doc id="4936859" url="https://pl.wikipedia.org/wiki?curid=4936859" title="Muzeum Zachodniosłowackie w Trnawie">
Muzeum Zachodniosłowackie w Trnawie

Muzeum Zachodniosłowackie w Trnawie (słow. "Západoslovenské múzeum v Trnave") – regionalne muzeum historyczno-etnograficzno-przyrodnicze mieszczące się w dawnym klasztorze klarysek (XIII wiek) w Trnawie na Słowacji.
Historia.
Muzeum powstało w 1954 jako Muzeum Regionalne w Trnawie. W 1955 utworzono działy naukowy i historyczny, a także zatrudniono Štefana Cyrila Parráka, kolekcjonera, którego zbiory stały się podstawą ekspozycji etnograficznej i historycznej. W 1960 przyjęto nazwę Muzeum Zachodniosłowackie. Pierwszą ekspozycją po zmianie była wystawa o historii ruchu robotniczego i partii komunistycznej w powiecie trnawskim. Od 2002 roku organem założycielskim placówki jest samorząd trnawski.
Zbiory.
Placówka o powierzchni 2500 m² mieści zróżnicowane pod względem tematycznym eksponaty. Sam budynek klasztorny posiada cenne dekoracje stiukowe i reliefy w oratorium. Podczas II wojny światowej w budynku tym ukrywali się amerykańscy lotnicy. Zbiory muzealne podzielone są na kilka ekspozycji: kampanologiczną (trzydzieści starych dzwonów od 1491), rzemiosła artystycznego Chin i Japonii, archeologiczną, historii miasta Trnawy, etnograficzną (stroje ludowe, garncarstwo), przyrodniczą (m.in. flora, fauna i geologia Małych Karpat i Słowacji zachodniej) oraz mebli i wyposażenia mieszkań od klasycyzmu do secesji.
Pod zarządem muzeum pozostają dwa oddziały: Seminarium Oláha (ekspozycja kultury drukarskiej, książek i ilustratorstwa wyeksponowana w renesansowym budynku byłego kolegium teologicznego założonego przez arcybiskupa Mikołaja Oláha, jak również wystawa o życiu i twórczości trnawskiego rzeźbiarza i medaliera, Williama Schiffera) oraz Dom Muzyki Mikuláš'a Schneidera-Trnavský'ego (życie i twórczość kompozytora). W zbiorach muzealnych pozostaje ogółem ponad 160 tys. obiektów. Muzeum rocznie odwiedza około 40 tys. zwiedzających.

</doc>
<doc id="4936874" url="https://pl.wikipedia.org/wiki?curid=4936874" title="Henrietta Ebert">
Henrietta Ebert

Henrietta Dobler-Ebert (ur. 15 stycznia 1954) – niemiecka wioślarka. Złota medalistka olimpijska z Montrealu.
Reprezentowała Niemiecką Republiką Demokratyczną. Zawody w 1976 były jej jedynymi igrzyskami olimpijskimi, triumfowała w ósemce. W tej samej konkurencji zwyciężyła na mistrzostwach świata w 1974 i była druga w 1978. Wywalczyła złoto światowego czempionatu w czwórce ze sternikiem w 1975. Zdobyła w ósemce srebro mistrzostw Europy w 1973. 

</doc>
<doc id="4936876" url="https://pl.wikipedia.org/wiki?curid=4936876" title="Henrietta Dobler">
Henrietta Dobler



</doc>
<doc id="4936877" url="https://pl.wikipedia.org/wiki?curid=4936877" title="Kolegium jezuitów w Kaliszu">
Kolegium jezuitów w Kaliszu

Kolegium jezuitów w Kaliszu, także kolegium Karnkowskiego () – jezuicka szkoła wyższa działająca w Kaliszu w latach 1583–1773. 
Kolegium należało do prowincji polskiej jezuitów, a od 1756 do prowincji wielkopolskiej.
Historia.
Ufundowane w 1583 przez prymasa i arcybiskupa gnieźnieńskiego Stanisława Karnkowskiego, zatwierdzone przywilejem przez króla Stefana Batorego w 1585. 
Budynek kolegium ocalał od pożaru miasta w 1609, który spalił m.in. kolegiatę Marii Panny, kościół św. Mikołaja i seminarium duchowne. Część uczniów wyjechała w jego wyniku z miasta. W 1652 zaraza, która dotknęła miasto, spowodowała śmierć wielu uczniów i nauczycieli, a kolegium przez pewien czas zaprzestało działalności. W czasie potopu szwedzkiego miasto okupowali Szwedzi. Kolegium rozpuszczono, a w jego budynkach i majątku stacjonowało wojsko. 
Przez okres jego istnienia urzędowało w nim 58 rektorów.
W kolegium filozofię studiował m.in. Kazimierz Łyszczyński, autor traktatu "O nieistnieniu Boga" (łac. "De non existentia Dei"), oskarżony o bezbożność (ateizm) i z wyroku sądu sejmowego stracony przez ścięcie i spalenie w 1689 w Warszawie. 
W 1773, wraz z kasatą zakonu jezuitów, majątek kolegium przeszedł na własność Komisji Edukacji Narodowej.
Bibliografia.
 

</doc>
<doc id="4936879" url="https://pl.wikipedia.org/wiki?curid=4936879" title="Pomnik Powstańca Wielkopolskiego w Wolsztynie">
Pomnik Powstańca Wielkopolskiego w Wolsztynie

Pomnik Powstańca Wielkopolskiego w Wolsztynie – pomnik upamiętniający powstanie wielkopolskie usytuowany na rynku w Wolsztynie. 
Opis.
Pomysł realizacji budowy pomnika powstał dzięki Towarzystwu Pamięci Powstania Wielkopolskiego w Wolsztynie oraz Urzędu Miasta i Gminy Wolsztyn.
Pomnik został odsłonięty 16 lutego 2014 roku, w 95. rocznicę podpisania układu rozejmowego w Trewirze, w którym ujęto postanowienia tyczące się zakończenia powstania wielkopolskiego.
Pomnik stojący na wolsztyńskim Rynku przed ratuszem, przedstawia wykonaną z brązu, stojącą postać powstańca wielkopolskiego z czapką rogatywką na głowie, z zawieszonym na ramieniu karabinie, trzymającego w rękach sztandar powstańczy, który wzorowano na znalezionym we wsi Kębłowo. Rzeźba powstańca została wykonana przez rzeźbiarkę Agnieszkę Lisiak-Skórkę.
Na podstawie pomnika wygrawerowano napis:
"Powstańcom Wielkopolskim," 
"którzy przynieśli wolność Wolsztynowi"
"5 stycznia 1919 roku" 
"w 95. rocznicę wyzwolenia Wolsztyna".

</doc>
<doc id="4936881" url="https://pl.wikipedia.org/wiki?curid=4936881" title="Silent Majority">
Silent Majority

 – debiutancki singel japońskiego zespołu Keyakizaka46, wydany w Japonii 6 kwietnia 2016 roku przez Sony Records.
Singel został wydany w czterech edycjach: regularnej (CD) i trzech CD+DVD (Type-A, Type-B, Type-C). Osiągnął 1 pozycję w rankingu Oricon i pozostał na liście przez 163 tygodnie, sprzedał się w nakładzie egzemplarzy i zdobył status podwójnej platynowej płyty.
Lista utworów.
Wszystkie utwory zostały napisane przez Yasushiego Akimoto.

</doc>
<doc id="4936888" url="https://pl.wikipedia.org/wiki?curid=4936888" title="Isabelo de los Reyes">
Isabelo de los Reyes

Isabelo de los Reyes (ur. 7 lipca 1864 w Vigan, zm. 10 października 1938 w Manili) – filipiński polityk, dziennikarz, teolog, pisarz i działacz związkowy.
Urodził się w Vigan w dzisiejszej prowincji Ilocos Sur. Jego matką była poetka Leona Florentino. Związany z nacjonalistyczną prasą, po wybuchu rewolucji filipińskiej deportowany został do Hiszpanii. Uznawany za ojca filipińskiego ruchu związkowego, zainicjował powstanie Unión Obrera Democrática Filipina, pierwszego związku zawodowego w historii archipelagu. W 1902 założył pismo "La redención del obrero", współpracował z rozmaitymi periodykami hiszpańskojęzycznymi, w tym "El Diario de Manila", "La Oceanía española" i "El comercio". Wchodził w skład manilskiej rady miasta (1912–1919) oraz filipińskiego senatu (1922–1928). Wysoce krytyczny wobec Kościoła katolickiego, jako radny doprowadził do przyjęcia uchwał zmieniających nazwy szeregu ulic noszących imiona księży katolickich.
Autor szeregu książek, nade wszystko na temat historii i etnologii Filipin, chociażby "Las Islas Visayas en la Epoca de la Conquista" (1887), "La Expedicion de Li-Mahong contra Filipinas en 1574" (1888), "El folk-lore filipino" (1889), "Historia de Ilocos" (dwa tomy, 1890), "Ang Comediang Tagalog" (1904) i "Religion antigua de los Filipinos" (1909). Jego pisma o tematyce politycznej zebrano w wydanym w 1905 tomie "Llueven palos".
Rozwinął również bogatą działalność teologiczną, stał za powstaniem Niezależnego Kościoła Filipińskiego (1902), był autorem wielu kazań oraz traktatów o tematyce religijnej. Przełożył na ilokański znaczną część Biblii, w tym ewangelie oraz Dzieje Apostolskie. Opracował wiele fundacyjnych dokumentów założonego przez siebie kościoła, w tym jego katechizm i mszał.
Trzykrotnie żonaty, doczekał się łącznie 27 dzieci. Jeden z jego synów, Isabelo Jr., doszedł do stanowiska najwyższego biskupa współzałożonego przez ojca kościoła.
Zmarł w Manili. Jego imię nosi między innymi szkoła podstawowa w manilskiej Tondzie.

</doc>
<doc id="4936890" url="https://pl.wikipedia.org/wiki?curid=4936890" title="Monika Kallies">
Monika Kallies

Monika Leschhorn-Kallies (ur. 31 lipca 1956) – niemiecka wioślarka. Złota medalistka olimpijska z Montrealu.
Reprezentowała Niemiecką Republiką Demokratyczną. Zawody w 1976 były jej jedynymi igrzyskami olimpijskimi, triumfowała w ósemce. W tej samej konkurencji zwyciężyła na mistrzostwach świata w 1975. 

</doc>
<doc id="4936901" url="https://pl.wikipedia.org/wiki?curid=4936901" title="Bitwa pod Żytomierzem (VI 1920)">
Bitwa pod Żytomierzem (VI 1920)

Bitwa pod Żytomierzem – walki polskich oddziałów tyłowych z sowiecką 4 Dywizją Kawalerii ze składu 1 Armii Konnej Siemiona Budionnego toczone w okresie ofensywy Frontu Południowo-Zachodniego w czasie wojny polsko-bolszewickiej.
Sytuacja ogólna.
25 kwietnia rozpoczęła się polska ofensywa na Ukrainie. Przeprowadzona operacja zaczepna polskich armii zakończyła się spektakularnym sukcesem. Zajęcie 7 maja Kijowa i utworzenie przedmościa na wschodnim brzegu Dniepru zakończyło polską ofensywę.
Po zakończeniu walk większość uczestniczących w niej jednostek polskich zorganizowała obronę punktową, a front ustabilizował się na linii od Prypeci, wzdłuż Dniepru, przez Białą Cerkiew, Skwirę, Lipowiec, Bracław, Wapniarkę do Jarugi nad Dniestrem.
Armia Czerwona wykorzystała ten czas na reorganizację sił i przygotowanie ofensywy. W rejon działań przybyła 1 Armia Konna Siemiona Budionnego. 26 maja rozpoczęła się sowiecka ofensywa na Ukrainie. Budionny, po początkowych niepowodzeniach w walce z polską 13 Dywizją Piechoty, przegrupował siły i skoncentrował swoje oddziały naprzeciw styku polskich 3 Armii gen. Edwarda Śmigłego-Rydza i 6 Armii gen. Wacława Iwaszkiewicza. Rano 5 czerwca trzy dywizje sowieckiej 1 Armii Konnej przeszły do działań zaczepnych na odcinku grupy gen. Jana Sawickiego i przełamały polski front. Pod Samhorodkiem i w rejonie Ozierny powstała luka szerokości około dziesięciu kilometrów. W ciągu kilku godzin 11 Dywizja Kawalerii opanowała rejon Rużyna, 4 Dywizja Kawalerii Jahniatyna, a 14 DK Karabczyjowa. 
Walki pod Żytomierzem.
W pierwszej dekadzie czerwca w Żytomierzu stacjonowały kompanie marszowe 26. i 27 pułku piechoty chroniące linię kolejową Żytomierz – Korosteń – Berdyczów. W mieście znajdował się też szwadron Naczelnego Wodza oraz różne formacje tyłowe. Ludność utworzyła straż miejską, która strzegła porządku na ulicach.
W tym czasie, będąca w przestrzeni operacyjnej wojsk polskich, 1 Armia Konna Budionnego parła na zachód. Wykonując rozkaz dowódcy armii, sowiecka 4 Dywizja Kawalerii skierowała się na Żytomierz. Dowódca dywizji zdecydował jedną kolumną maszerować wprost na miasto, a drugą wykonać manewr obejścia. 6 czerwca obie kolumny podeszły pod miasto. Tu Sowieci uzbroili nieprzychylnie nastawioną do Polaków miejscową ludność i w ten sposób wzmocnili swoje szeregi. Pod Murowaną doszło do potyczki wysłanego na rozpoznanie szwadronu przybocznego Naczelnika Państwa z sowieckimi ubezpieczeniami. Po krótkiej walce polski szwadron wycofał się do Staniszówki. W południe Sowieci zaatakowali stację kolejową i zdobyli ją. Polacy rozpoczęli ewakuację miasta i wycofali się w stronę Zwiahla. Kawaleria Budionnego nie zajęła jednak miasta; wkrótce wycofała się spod Żytomierza i skoncentrowała się w rejonie Lewków – Kalinówka – Wachówka. Wtedy Polacy wrócili do miasta i ponownie zorganizowali jego obronę. Polska załoga liczyła wówczas około 250 żołnierzy.
12 czerwca pod Żytomierz podeszły główne siły 4 i 14 Dywizji Kawalerii. Polski opór był raczej symboliczny i około 15.00 ewakuowano miasto. Wieczorem zajęty już przez Sowietów Żytomierz atakowała z małej wysokości 7 eskadra myśliwska i eskadry V dywizjonu lotniczego. Brawurowe acz ryzykowne ataki powodowały popłoch wśród czerwonoarmistów.
Bilans walk.
Jednostki polskie nie zdołały utrzymać Żytomierza. 8 czerwca dowódca 1 Armii Konnej Siemion Budionny meldował:
Zbytnie zaangażowanie się Budionnego w obszarze Berdyczów – Żytomierz spowodowało, że nie uderzył on w odsłonięte skrzydło i tyły polskiej 3 Armii gen. Rydza-Śmigłego i nie zrealizował nakazanego mu rozkazu współdziałania z 45 Dywizją Strzelców i pobicia polskiej 7 Dywizji Piechoty. Umożliwiło to operującej pod Kijowem polskiej 3 Armii wyjście z rysującego się kotła okrążenia.

</doc>
<doc id="4936902" url="https://pl.wikipedia.org/wiki?curid=4936902" title="Helma Lehmann">
Helma Lehmann

Helma Mähren-Lehmann (ur. 23 czerwca 1953) – niemiecka wioślarka. Złota medalistka olimpijska z Montrealu.
Reprezentowała Niemiecką Republiką Demokratyczną. Zawody w 1976 były jej jedynymi igrzyskami olimpijskimi, triumfowała w ósemce. W tej samej konkurencji zwyciężyła na mistrzostwach świata w 1974. Wywalczyła złoto światowego czempionatu w czwórce ze sternikiem w 1975. Zdobyła w ósemce srebro mistrzostw Europy w 1973.

</doc>
<doc id="4936903" url="https://pl.wikipedia.org/wiki?curid=4936903" title="Helma Mähren">
Helma Mähren



</doc>
<doc id="4936916" url="https://pl.wikipedia.org/wiki?curid=4936916" title="Cerkiew Opieki Bogurodzicy w Ondavce">
Cerkiew Opieki Bogurodzicy w Ondavce

Cerkiew Opieki Bogurodzicy w Ondavce – nieistniejąca drewniana greckokatolicka cerkiew filialna zbudowana w XVIII w. w Ondavce, spalona w 1949.
Wzniesiona w XVIII w. Gruntownie przekształcona w 1881; między innymi w miejsce kopuł namiotowych, łamanych uskokowo, wstawiono dachy kalenicowe, dwuspadowe. Była to budowla drewniana konstrukcji zrębowej, trójdzielna, ze słupowo-ramową wieżą od zachodu, obejmującą babiniec. Wieża o pochyłych ścianach, z pozorną latarnią. Wokół wieży zachata. Przed 1881 bogato dekorowana zewnątrz.

</doc>
<doc id="4936920" url="https://pl.wikipedia.org/wiki?curid=4936920" title="Theo Pijper">
Theo Pijper

Theo Pijper (ur. 11 lutego 1980 w Rinsumageest) – holenderski żużlowiec.
W lidze brytyjskiej reprezentant klubów: Edinburgh (2002-2007, 2012, 2013, 2017), Wolverhampton (2007), Berwick (2007, 2016, 2018), Swindon (2008, 2018), Mildenhall (2008), Birmingham (2011), Glasgow (2011, 2014), Scunthorpe (2015), Redcar (2018) oraz Belle Vue (2018).
Największe osiągnięcia:

</doc>
<doc id="4936921" url="https://pl.wikipedia.org/wiki?curid=4936921" title="Kościół Wniebowzięcia Najświętszej Maryi Panny w Bystrzycy">
Kościół Wniebowzięcia Najświętszej Maryi Panny w Bystrzycy

Kościół Wniebowzięcia Najświętszej Maryi Panny – rzymskokatolicki kościół parafialny należący do parafii pod tym samym wezwaniem (dekanat Lublin – Podmiejski archidiecezji lubelskiej).
Budowla reprezentuje styl późnobarokowy. Świątynia została zbudowana na miejscu dawnego, drewnianego kościoła z początku XVI stulecia. Obecna, murowana z cegły i kamienia, jednonawowa świątynia została zbudowana w latach 1709–1721, dzięki staraniom Jakuba Franciszka Żmudzkiego, kanonika lubelskiego. Wyposażenie kościoła reprezentuje styl barokowy, należą do niego ołtarz główny rokokowy, ozdobiony obrazem Wniebowzięcia Najświętszej Maryi Panny, zapewne z 1775 roku, cztery ołtarze boczne, ozdobione XVIII-wiecznymi obrazami malarzy, m.in. Wojciecha Gersona. W budynku świątyni są umieszczone dwa portale: z prezbiterium do zakrystii i do skarbczyka. Powstały w okresie późnogotyckim, zapewne na początku XVI stulecia. Być może pochodzą z dawnej świątyni drewnianej, która została zbudowana na tym miejscu. Portale są drewniane w wykroju w ośli grzbiet. Kościół posiada również zabytkowe organy.
W 1888 roku świątynia została rozbudowana od strony zachodniej przez proboszcza Jana Ambrożego Wadowskiego. Parafianie uczcili jego pamięć wmurowaną pod chórem muzycznym, epitafijną płytą.

</doc>
<doc id="4936925" url="https://pl.wikipedia.org/wiki?curid=4936925" title="Viola Goretzki">
Viola Goretzki

Viola Goretzki (ur. 23 listopada 1956) – niemiecka wioślarka. Złota medalistka olimpijska z Montrealu.
Reprezentowała Niemiecką Republiką Demokratyczną. Zawody w 1976 były jej jedynymi igrzyskami olimpijskimi, triumfowała w ósemce. W tej samej konkurencji zwyciężyła na mistrzostwach świata w 1975. Jej mąż Bernd Landvoigt także był wioślarzem i medalistą olimpijskim.

</doc>
<doc id="4936926" url="https://pl.wikipedia.org/wiki?curid=4936926" title="Stephan Katt">
Stephan Katt

Stephan Katt (ur. 15 września 1979 w Kilonii) – niemiecki żużlowiec.
W lidze brytyjskiej reprezentant klubów: Somerset (2003, 2006-2008), Swindon (2006) oraz Oxford (2006). W lidze polskiej startował w barwach klubów: Orzeł Łódź (2006-2008) oraz Kolejarz Opole (2009). 
Największe osiągnięcia:

</doc>
<doc id="4936932" url="https://pl.wikipedia.org/wiki?curid=4936932" title="Antoni Grzechowski">
Antoni Grzechowski

Antoni Piotr Grzechowski (ur. 21 września 1932, zm. 13 lutego 1999 w Koszalinie) – polski samorządowiec i prawnik, działacz spółdzielczy i sportowy, w latach 1995–1998 prezydent Koszalina.
Życiorys.
Pochodził z okolic Tarnowa, w 1945 przeprowadził się na Pomorze Zachodnie, w 1952 do Koszalina. Pracował jako nauczyciel wychowania fizycznego w szkole podstawowej we Włynkówku. Ukończył prawo na Uniwersytecie im. Adama Mickiewicza w Poznaniu, w 1979 obronił tam doktorat. Był założycielem jednego z pierwszych lokalnych oddziałów Ludowych Zespołów Sportowych, później kierował jego radą wojewódzką LZS. Kierował przedsiębiorstwami z branży rolnej, w tym Wojewódzkim Związkiem Gminnych Spółdzielni.
Działał kolejno w Sojuszu Lewicy Demokratycznej, Unii Pracy i Unii Wolności. W 1994 i 1998 wybierano go do rady miejskiej Koszalina (najpierw z listy SLD, potem UW). Od 17 lutego 1995 do 30 października 1998 pełnił funkcję prezydenta Koszalina. W 1997 z poparciem Unii Pracy kandydował do Senatu z okręgu koszalińskiego (zajął 6 miejsce na 10 kandydatów). Był zwolennikiem powołania województwa środkowopomorskiego.
17 lutego 1999 pochowano go na Cmentarzu Komunalnym w Koszalinie.

</doc>
<doc id="4936934" url="https://pl.wikipedia.org/wiki?curid=4936934" title="Systema mycologicum">
Systema mycologicum

 Systema mycologicum (pełny tytuł: "Systema mycologicum: sistens fungorum ordines, genera et species, huc usque cognitas, quas ad normam methodi naturalis determinavit") – trzytomowe dzieło, w którym Elias Fries sklasyfikował grzyby według ich cech morfologicznych; budowy zarodników, ich powierzchni i barwy, oraz szczegółów budowy owocnika (kolor i struktura powierzchni kapelusza, rodzaj hymenoforu, budowa blaszek, kolców, trzonu, pierścienia itp.). Była to pionierska praca, w której wzorując się na Karolu Linneuszu stworzył podwaliny sztucznej taksonomii grzybów. Powstało w latach 1831–32.
Skrót w publikacjach: "Syst. mycol.". 
Dzieło zostało przez nowojorski ogród botaniczny zdigitalizowane i jest dostępne online w formie skanu.

</doc>
<doc id="4936936" url="https://pl.wikipedia.org/wiki?curid=4936936" title="Systema Mycologicum">
Systema Mycologicum



</doc>
<doc id="4936942" url="https://pl.wikipedia.org/wiki?curid=4936942" title="Józef Mück">
Józef Mück

Józef Mück (ur. 13 listopada 1887, zm. 24 lutego 1943) – major piechoty Wojska Polskiego.
Życiorys.
W 1907 rozpoczął pełnić zawodową służbę wojskową w cesarsko-królewskiej Obronie Krajowej. Do 1918 jego oddziałem macierzystym był 17 Pułk Piechoty Obrony Krajowej, który w 1917 został przemianowany na Pułk Strzelców Nr 17. W latach 1911–1912 był komendantem 3 oddziału karabinów maszynowych, a w latach 1913–1914 komendantem 1 oddziału karabinów maszynowych. W szeregach 17 pp OK wziął udział w mobilizacji sił zbrojnych Monarchii Austro-Węgierskiej, wprowadzonej w związku z wojną na Bałkanach, a następnie walczył na frontach I wojny światowej. W czasie służby awansował na kolejne stopnie w korpusie oficerów piechoty: kadeta-zastępcy oficera (1 września 1907), porucznika (1 listopada 1909), nadporucznika (1 listopada 1913) i kapitana (1 listopada 1915).
Od grudnia 1918 służył w 1 Pułku Piechoty Ziemi Rzeszowskiej (później przemianowanym na 17 Pułk Piechoty), złożonym z oficerów i szeregowych byłego Pułku Strzelców Nr 17. Dowodził II batalionem, który 2 kwietnia 1919 odszedł do Chełma, do dyspozycji gen. Edwarda Śmigły-Rydza, a w nocy z 14 na 15 kwietnia odjechał na Śląsk Cieszyński, gdzie został przydzielony do grupy gen. Franciszka Latinika. 8 i 9 lipca oraz od 13 lipca do 19 sierpnia 1920 pełnił obowiązki dowódcy 17 Pułku Piechoty. 3 maja 1922 został zweryfikowany w stopniu majora ze starszeństwem z 1 czerwca 1919 i 136. lokatą w korpusie oficerów piechoty. Później został przeniesiony do 2 Pułku Piechoty Legionów w Pińczowie na stanowisko komendanta kadry batalionu zapasowego. W 1924 dowodził I batalionem, detaszowanym w Staszowie. W maju 1925 został przesunięty na stanowisko dowódcy II batalionu, a w sierpniu tego roku ponownie na stanowisko dowódcy I baonu. W maju 1927 został zwolniony z zajmowanego stanowiska i przeniesiony służbowo do Powiatowej Komendy Uzupełnień Pińczów na cztery miesiące. W listopadzie tego roku został przeniesiony z 2 pp Leg. do kadry oficerów piechoty z równoczesnym przydziałem do PKU Pińczów na stanowisko kierownika I referatu administracji rezerw. W marcu 1929 został zwolniony z zajmowanego stanowiska i oddany do dyspozycji dowódcy Okręgu Korpusu Nr X, a z dniem 30 września tego roku przeniesiony w stan spoczynku.
W 1934, jako oficer stanu spoczynku pozostawał w ewidencji Powiatowej Komendy Uzupełnień Kraków Miasto. Posiadał przydział do Oficerskiej Kadry Okręgowej Nr V. Był wówczas „przewidziany do użycia w czasie wojny”.
Zmarł 24 lutego 1943, pochowany 27 lutego 1943 na Cmentarzu Rakowickim w Krakowie (kwatera FD-płd-po lewej Kwiecińskich).

</doc>
<doc id="4936944" url="https://pl.wikipedia.org/wiki?curid=4936944" title="Maik Groen">
Maik Groen

Maik Groen – holenderski żużlowiec.
Wielokrotny finalista indywidualnych mistrzostw Europy na torze trawiastym, w tym mistrz Europy (2001). Dziewięciokrotny medalista indywidualnych mistrzostw Holandii na torze trawiastym: pięciokrotnie złoty (1998, 2000, 2001, 2002, 2003), trzykrotnie srebrny (1995, 1996, 1999), oraz brązowy (1997).
W lidze brytyjskiej reprezentant klubu Somerset (2003).

</doc>
<doc id="4936953" url="https://pl.wikipedia.org/wiki?curid=4936953" title="Anne van der Helm">
Anne van der Helm

Anne van der Helm – holenderski żużlowiec.
Trzykrotny medalista indywidualnych mistrzostw Europy na torze trawiastym: złoty (1992), srebrny (1994) oraz brązowy (1995). Brązowy medalista drużynowych mistrzostw świata w wyścigach na lodzie (1993). Trzykrotny złoty medalista indywidualnych mistrzostw Holandii na torze trawiastym (1992, 1994, 1995).

</doc>
<doc id="4936958" url="https://pl.wikipedia.org/wiki?curid=4936958" title="Norovce">
Norovce

Norovce – wieś (obec) na Słowacji, w kraju nitrzańskim, w powiecie Topolczany na Nizinie Naddunajskiej.

</doc>
<doc id="4936960" url="https://pl.wikipedia.org/wiki?curid=4936960" title="Eugeniusz Redlarski">
Eugeniusz Redlarski

Eugeniusz Marian Redlarski (ur. 23 stycznia 1954) – polski samorządowiec i menedżer, od lipca do października 1994 prezydent Koszalina.
Życiorys.
W 1974 ukończył Technikum Elektroniczne w Koszalinie. Od 1 lipca do 21 października 1994 pełnił funkcję prezydenta Koszalina. Zrezygnował z niej w obliczu oskarżeń o bycie polityczną „marionetką”. W późniejszym okresie kierował jedną z koszalińskich spółdzielni mieszkaniowych (co wiązało się z pozwami jej członków dotyczącymi bezprawnego zajmowania tego stanowiska).

</doc>
<doc id="4936961" url="https://pl.wikipedia.org/wiki?curid=4936961" title="Oponice">
Oponice

Oponice – wieś (obec) na Słowacji, w kraju nitrzańskim, w powiecie Topolczany na Nizinie Naddunajskiej.

</doc>
<doc id="4936962" url="https://pl.wikipedia.org/wiki?curid=4936962" title="Stanisława Bogucka-Kamińska">
Stanisława Bogucka-Kamińska

Stanisława Bogucka-Kamińska (ur. 21 kwietnia 1926 w Golcowej, zm. 2003) – polska matematyczka, specjalistka w dziedzinie równań różniczkowych.
Życiorys.
W 1952 roku ukończyła studia na Uniwersytecie Jagiellońskim, a w 1964 roku uzyskała stopień doktora na Politechnice Śląskiej. Z Politechniką Śląską zawodowo związana była w latach 1953-1991, gdzie od 1970 roku zatrudniona była na stanowisku docenta na nowo powstałym Wydziale Matematyczno-Fizycznym (obecny Wydział Matematyki Stosowanej). W latach 1971-1984 pełniła rolę kierownika Zakładu Procesów Stochastycznych, a od roku 1984 do chwili przejścia na emeryturę w roku 1991 była kierownikiem Zakładu Zastosowań Analizy Matematycznej. 
Została odznaczona Złotym Krzyżem Zasługi, Krzyżem Kawalerskim Orderu Odrodzenia Polski i Medalem Komisji Edukacji Narodowej. 

</doc>
<doc id="4936965" url="https://pl.wikipedia.org/wiki?curid=4936965" title="Orešany">
Orešany

Orešany – wieś (obec) na Słowacji, w kraju nitrzańskim, w powiecie Topolczany na Nizinie Naddunajskiej.

</doc>
<doc id="4936967" url="https://pl.wikipedia.org/wiki?curid=4936967" title="Enrico Janoschka">
Enrico Janoschka

Enrico Janoschka (ur. 29 lipca 1975 w Güstrow) – niemiecki żużlowiec.
Największe osiągnięcia:

</doc>
<doc id="4936969" url="https://pl.wikipedia.org/wiki?curid=4936969" title="Cerkiew Opieki Bogurodzicy w Kružlovej">
Cerkiew Opieki Bogurodzicy w Kružlovej

Cerkiew Opieki Bogurodzicy w Kružlovej – nieistniejąca drewniana greckokatolicka cerkiew filialna wzniesiona w XVII lub XVIII w. w Kružlovej. 
Czas budowy dokładnie nieustalony. Przyjmuje się czas powstania na XVII w. lub na początek XVIII w. Była to budowla drewniana konstrukcji zrębowej, dwudzielna. Nawa na rzucie wydłużonego prostokąta, z wyodrębnionym wewnętrznie, o połowę niższym babińcem, w którego przedłużeniu słupowy przedsionek. Wieża słupowo-ramowa o pochyłych ścianach, z dwoma słupami nośnymi umieszczonymi wewnątrz babińca oraz dwoma w przedsionku. Namiotowy hełm wieży zwieńczony cebulasto. Nad nawą i prezbiterium dachy namiotowe łamane uskokowo zwieńczone analogicznie jak na wieży.
Cerkiew rozebrano w 1940. 

</doc>
<doc id="4936970" url="https://pl.wikipedia.org/wiki?curid=4936970" title="Jerzy Róża">
Jerzy Róża

Jerzy Róża, ps. „Kaktus” (ur. 21 stycznia 1925, zm. 10 marca 2017 w Warszawie) – żołnierz Armii Krajowej IV Obwodu "Grzymała" (Ochota), obrońca Reduty Kaliskiej podczas powstania warszawskiego na Ochocie. Uczestnik walk na Mokotowie.
Życiorys.
Uczęszczał do szkoły powszechnej najpierw na ulicę Towarową, potem róg Karolkowej i Dworskiej.
Walczył w IV Obwodzie "Grzymała" (Ochota) Warszawskiego Okręgu Armii Krajowej - 3. Rejon - II zgrupowanie - pluton 420, następnie w V Obwodzie (Mokotów) Warszawskiego Okręgu Armii Krajowej - batalion "Ryś" - kompania "Gustaw". Po walkach na Ochocie wraz z oddziałem przedostał się w rejon Pęcic, gdzie wziął udział w toczonych tam walkach. Następnie przebywał w Lasach Chojnowskich, Lesie Kabackim i przez Wilanów, Sadybę dotarł na Mokotów. W trakcie powstania został postrzelony w głowę. Nie pozwolił jednak usunąć pocisku i do końca życia funkcjonował z nim w głowie.
Był startowym I Biegu na Kopiec Powstania Warszawskiego, natomiast po jego śmierci bieg ten nazwano jego imieniem. Pochowany na cmentarzu Bródnowskim (kwatera 22G-3-1).

</doc>
<doc id="4936972" url="https://pl.wikipedia.org/wiki?curid=4936972" title="Jodła japońska">
Jodła japońska

Jodła japońska ("Abies firma") – gatunek wiecznie zielonego drzewa z rodziny sosnowatych. Zasięg występowania obejmuje Japonię (wyspy Honsiu, Sikoku, Kiusiu i Yakushima). Gatunek ten rośnie na wysokości od 50 do 1900 m n.p.m.
Morfologia.
Może dorastać do 50 metrów wysokości. U młodych drzew korona jest szeroko piramidalna do kopulastej; z wiekiem bardziej się spłaszcza. Kora pnia ma szarawy kolor, jest gładka i zwykle w młodości pokryta żywicą. Kora gałęzi jest żółto-zielona do szaro-brązowej. Szarobrązowe pąki mają około 10 milimetrów długości i 5 milimetrów grubości. Mają kształt owalny do stożkowatego i są lekko żywiczne. Starsze igły są skręcone u podstawy i mają tępy lub wcięty czubek. Górna część igły jest rowkowana, a dolna podwinięta. Od góry igły są ciemnozielone, a od spodu niebiesko-zielono-żółtawe.
Okres kwitnienia trwa od kwietnia do maja. Cylindryczne męskie szyszki są żółtawe i mają około 2,5 do 3 centymetrów. Występują pojedynczo zawieszone w kątach liści. Szyszki żeńskie są szerokie, owalne lub stożkowate i zaokrąglone na końcach. Szyszki dojrzewają w październiku. Dojrzałe szyszki są żółtawobrązowe, mają od 8 do 15 centymetrów długości i od 3 do 5 centymetrów grubości.
Zagrożenie i ochrona.
Jodła japońska ma status gatunku najmniejszej troski na Czerwonej liście IUCN.

</doc>
<doc id="4936973" url="https://pl.wikipedia.org/wiki?curid=4936973" title="Keshet (koncesjonariusz telewizyjny)">
Keshet (koncesjonariusz telewizyjny)



</doc>
<doc id="4936977" url="https://pl.wikipedia.org/wiki?curid=4936977" title="Keszet (ujednoznacznienie)">
Keszet (ujednoznacznienie)



</doc>
<doc id="4936978" url="https://pl.wikipedia.org/wiki?curid=4936978" title="Keshet Studios">
Keshet Studios



</doc>
<doc id="4936979" url="https://pl.wikipedia.org/wiki?curid=4936979" title="Podhradie (powiat Topolczany)">
Podhradie (powiat Topolczany)

Podhradie () – wieś (obec) na Słowacji, w kraju nitrzańskim, w powiecie Topolczany.
Historia.
Wieś wspominana była po raz pierwszy w 1390 r. Należała do feudalnego "państwa" z siedzibą na leżącym tuż powyżej zamku Topolczany i rozwijała się początkowo jako podgrodzie tego zamku. Mieszkańcy, początkowo zajęci pracami na rzecz zamku, z czasem zaczęli zajmować się rolnictwem, sadownictwem, wyrobem drewnianych sprzętów gospodarskich i paleniem wapna.
W 1976 r. Podhradie, Velušovce i Závada zostały połączone w jedną jednostkę administracyjną z siedzibą w Závadzie. Podhradie usamodzielniło się ponownie w 1990 r. (liczyło wówczas 282 mieszkańców).
Obecnie (początek XXI w.) wieś rozwija się jako regionalny ośrodek turystyczny (węzeł znakowanych szlaków turystycznych) i rekreacyjny (prywatne domki weekendowe). W zimie w bocznej dolince, na północnych stokach szczytu Úhrad (685 m n.p.m.), działa niewielki ośrodek narciarski z dwoma wyciągami.

</doc>
<doc id="4936980" url="https://pl.wikipedia.org/wiki?curid=4936980" title="HaKochaw HaBa">
HaKochaw HaBa



</doc>
<doc id="4936982" url="https://pl.wikipedia.org/wiki?curid=4936982" title="Bernd Diener">
Bernd Diener

Bernd Diener (ur. 19 czerwca 1959 w Gengenbach) – niemiecki żużlowiec.
Największe osiągnięcia:

</doc>
<doc id="4936983" url="https://pl.wikipedia.org/wiki?curid=4936983" title="Ho Iat Seng">
Ho Iat Seng

Ho Iat-seng (; ur. 12 lipca 1957 w Makau) – makański polityk. Od 20 grudnia 2019 szef administracji Makau.
Życiorys.
Studiował na Pooi To Middle School w Makau. W 1992 ukończył inżynierię elektroniczną i ekonomię na Uniwersytecie Zhejiang.
W latach 1978–1998 był członkiem Ludowej Politycznej Konferencji Konsultatywnej Chin. W 2000 został wybrany jako reprezentant Makau do Ogólnochińskiego Zgromadzenia Przedstawicieli Ludowych. Rok później wszedł do Stałego Komitetu. W latach 2004–2009, pełnił funkcję członka Rady Wykonawczej Makau. W 2009 został wybrany do Zgromadzenia Ustawodawczego Makau, a od 2013 do 2019 był jego przewodniczącym. 18 kwietnia 2019 ogłosił zamiar startu w wyborach na stanowisko szefa administracji Makau. 25 sierpnia 2019 został wybrany na to stanowisko, jego oficjalne zaprzysiężenie odbyło się natomiast 20 grudnia tego samego roku.

</doc>
<doc id="4936986" url="https://pl.wikipedia.org/wiki?curid=4936986" title="Prašice">
Prašice

Prašice – wieś (obec) na Słowacji, w kraju nitrzańskim, w powiecie Topolczany na Nizinie Naddunajskiej.

</doc>
<doc id="4936990" url="https://pl.wikipedia.org/wiki?curid=4936990" title="Práznovce">
Práznovce

Práznovce – wieś (obec) na Słowacji, w kraju nitrzańskim, w powiecie Topolczany na Nizinie Naddunajskiej.

</doc>
<doc id="4936991" url="https://pl.wikipedia.org/wiki?curid=4936991" title="Adolf Frick">
Adolf Frick

Adolf Frick (ur. 6 marca 1846 w Radomiu, zm. 20 czerwca 1891 w Lublinie) – polski przemysłowiec, piwowar i działacz społeczny, w okresie aktywności zawodowej związany z Lublinem, pochodzenia niemieckiego.
Życiorys.
Urodził się w Radomiu. Wywodził się z rodziny protestanckiej pochodzenia niemieckiego. Ukończył radomskie gimnazjum, a następnie studia na Wydziale Prawa i Administracji Szkoły Głównej Warszawskiej.
Po studiach przeniósł się do Lublina. Z jego inicjatywy w 1884 powstała Kasa Pożyczkowa Przemysłowców Lubelskich (obecnie w jej budynku mieści się Grand Hotel Lublinianka). Była to największa spółdzielnia oszczędnościowo-kredytowa w Lublinie, obejmująca 40% wszystkich obrotów kredytowych w mieście. Instytucja ta udzielała kredytów inwestycyjnych i obrotowych na prowadzenie działalności gospodarczej.
Był także współorganizatorem lubelskiej Resursy Kupieckiej (1881) i Towarzystwa Kredytowego miasta Lublina (1885), udzielającego kredytów hipotecznych (w latach 1885–1890 był dyrektorem tego Towarzystwa). Zabiegał o założenie Państwowej Szkoły Realnej i wodociągów w Lublinie. W czasie wystawy rolniczo-przemysłowej w Warszawie w 1885 współfinansował budowę pawilonu, w którym prezentował się przemysł lubelski.
W 1884 z inicjatywy braci Adolfa i Juliusza Fricków założona została w Lublinie spółka udziałowa „Teatr Lubelski”, która przyczyniła się do budowy gmachu teatru, wzniesionego w latach 1884–1886 (obecnie mieści się w nim Teatr im. Juliusza Osterwy).
Wraz z bratem Juliuszem prowadził w Lublinie browar parowy „A. i J. Frick”. Przedsiębiorstwo działało od 1869 i wyrabiało piwo bawarskie oraz porter. Po śmierci Adolfa browar został przejęty przez braci Augusta Karola i Juliusza Rudolfa Vetterów i włączony do ich przedsiębiorstwa (Browar Vetterów).
Zmarł w 1891 w Lublinie. Został pochowany na cmentarzu ewangelickim przy ulicy Lipowej w Lublinie.

</doc>
<doc id="4936994" url="https://pl.wikipedia.org/wiki?curid=4936994" title="I tak, i nie">
I tak, i nie

I tak, i nie (ang. "I Do (But I Don’t)") – kanadyjska komedia romantyczna z 2004 roku w reżyserii Kelly’ego Makina, wyprodukowany przez wytwórnię Lifetime Television. Główne role w filmie zagrali Denise Richards, Dean Cain, Karen Cliche, Olivia Palenstein i Mimi Kuzyk.
Fabuła.
Lauren Crandell (Denise Richards) jest w seperacji z mężem Bradem. Kobieta zajmuje się organizowaniem ślubów i przyjęć weselnych. Podczas jednej z ceremonii pan młody, który postanawia zjechać na linie z wieży kościoła, zawisa na gzymsie. Lauren wzywa ekipę ratunkową. Wraz ze strażakami zjawia się sympatyczny Nick Corina (Dean Cain), który wzbudza jej zainteresowanie. Problemy zaczynają się, gdy Lauren dowiaduje się, że Nick jest narzeczonym jej nowej klientki.

</doc>
<doc id="4937000" url="https://pl.wikipedia.org/wiki?curid=4937000" title="Jörg Tebbe">
Jörg Tebbe

Jörg Tebbe (ur. 5 kwietnia 1979 w Haselünne) – niemiecki żużlowiec.
Siedmiokrotny medalista drużynowych mistrzostw świata na długim torze: trzykrotnie złoty (2011, 2012, 2014), dwukrotnie srebrny (2015, 2016) oraz dwukrotnie brązowy (2018, 2019). Wielokrotny uczestnik finałów indywidualnych mistrzostw świata na długim torze oraz indywidualnych mistrzostw Europy na torze trawiastym. Trzykrotny medalista indywidualnych mistrzostw Niemiec na długim torze: dwukrotnie złoty (2015, 2018) oraz srebrny (2014).
W lidze polskiej reprezentant klubu Start Gniezno (2008).

</doc>
<doc id="4937009" url="https://pl.wikipedia.org/wiki?curid=4937009" title="Coprinellus pellucidus">
Coprinellus pellucidus

Coprinellus pellucidus (P. Karst.) Redhead, Vilgalys &amp; Moncalvo – gatunek grzybów należący do rodziny kruchaweczkowatych ("Psathyrellaceae").
Systematyka.
Pozycja w klasyfikacji według Index Fungorum: "Coprinellus, Psathyrellaceae, Agaricales, Agaricomycetidae, Agaricomycetes, Agaricomycotina, Basidiomycota, Fungi".
Po raz pierwszy opisał go w 1883 r. Petter Karsten nadając mu nazwę "Coprinus pellucidus". W wyniku przeprowadzonych w pierwszej dekadzie początku XXI wieku badań filogenetycznych okazało się, że rodzaj "Coprinus" jest polifiletyczny i został rozbity na kilka rodzajów. W 2001 r. Redhead, Vilgalys &amp; Moncalvo gatunkowi temu nadali nazwę "Coprinellus pellucidus".
Występowanie i siedlisko.
"Coprinellus pellucidus" to dość pospolity gatunek z rodziny kruchaweczkowatych. Występuje w wielu krajach europejskich, w Ameryce Północnej i Japonii. Brak go w Krytycznej liście wielkoowocnikowych grzybów podstawkowych Polski z 2003 r. Według B. Gierczyka przez mykologów prawdopodobnie jest pomijany ze względu na niewielkie rozmiary. Jego pierwsze dwa stanowiska w Polsce podał B. Gierczyk. Kilka owocników znalazł 11 listopada 2009 r. na zwietrzałym końskim łajnie wzdłuż ścieżki w mieszanym lesie w Puszczy Noteckiej. Na dwóch stanowiskach znalazł ten gatunek także w bukowym lesie w dolinie górnej Solinki w Bieszczadzkim Parku Narodowym na łajnie jeleni.
Saprotrof. Rozwija się na zwietrzałych odchodach krów, bydła, owiec i innych zwierząt roślinożernych.

</doc>
<doc id="4937010" url="https://pl.wikipedia.org/wiki?curid=4937010" title="Mitocu Dragomirnei (gmina)">
Mitocu Dragomirnei (gmina)

Mitocu Dragomirnei – gmina w Rumunii, w okręgu Suczawa. Obejmuje miejscowości Dragomirna, Lipoveni, Mitocași i Mitocu Dragomirnei. W 2011 roku liczyła 4438 mieszkańców.

</doc>
<doc id="4937015" url="https://pl.wikipedia.org/wiki?curid=4937015" title="Lipoveni (Rumunia)">
Lipoveni (Rumunia)

Lipoveni (, "Sokolincy") – wieś w Rumunii, w okręgu Suczawa, w gminie Mitocu Dragomirnei. W 2011 roku liczyła 428 mieszkańców. 

</doc>
<doc id="4937017" url="https://pl.wikipedia.org/wiki?curid=4937017" title="Jerzy Sędziak">
Jerzy Sędziak

Jerzy Mieczysław Sędziak (ur. 3 stycznia 1950 w Wałbrzychu) – polski samorządowiec i działacz partyjny, w latach 1994–1998 prezydent Wałbrzycha.
Życiorys.
Syn Juliana i Eugenii. Absolwent II Liceum Ogólnokształcącego w Wałbrzychu. Należał do Polskiej Zjednoczonej Partii Robotniczej, od 1981 do 1984 był sekretarzem Komitetu Miejskiego PZPR w Wałbrzychu. Później przeszedł do Sojuszu Lewicy Demokratycznej. W 1994 wybrany radnym Wałbrzycha. W kadencji 1994–1998 pełnił funkcję prezydenta miasta, w kolejnej kadencji był wiceprezydentem u boku Lecha Bukowca. Później został wspólnikiem spółki informatycznej i członkiem organów zakładu energetycznego we Wrocławiu.

</doc>
<doc id="4937020" url="https://pl.wikipedia.org/wiki?curid=4937020" title="Mitocași">
Mitocași

Mitocași – wieś w Rumunii, w okręgu Suczawa, w gminie Mitocu Dragomirnei. W 2011 roku liczyła 737 mieszkańców. 

</doc>
<doc id="4937027" url="https://pl.wikipedia.org/wiki?curid=4937027" title="Mitocu Dragomirnei">
Mitocu Dragomirnei

Mitocu Dragomirnei – wieś w Rumunii, w okręgu Suczawa, w gminie Mitocu Dragomirnei. W 2011 roku liczyła 3065 mieszkańców. 

</doc>
<doc id="4937029" url="https://pl.wikipedia.org/wiki?curid=4937029" title="Lipoveni (okręg Suczawa)">
Lipoveni (okręg Suczawa)



</doc>
<doc id="4937031" url="https://pl.wikipedia.org/wiki?curid=4937031" title="Moara (gmina)">
Moara (gmina)

Moara – gmina w Rumunii, w okręgu Suczawa. Obejmuje miejscowości Bulaj, Frumoasa, Groapa Vlădichii, Liteni, Moara Carp, Moara Nica, Vornicenii Mari i Vornicenii Mici. W 2011 roku liczyła 4384 mieszkańców.

</doc>
<doc id="4937038" url="https://pl.wikipedia.org/wiki?curid=4937038" title="Bulaj (wieś)">
Bulaj (wieś)

Bulaj () – wieś w Rumunii, w okręgu Suczawa, w gminie Moara. W 2011 roku liczyła 1036 mieszkańców. 
Wieś jest zamieszkiwana przez mniejszość polską, .

</doc>
<doc id="4937041" url="https://pl.wikipedia.org/wiki?curid=4937041" title="Frumoasa (okręg Suczawa)">
Frumoasa (okręg Suczawa)

Frumoasa – wieś w Rumunii, w okręgu Suczawa, w gminie Moara. W 2011 roku liczyła 229 mieszkańców. 

</doc>
<doc id="4937046" url="https://pl.wikipedia.org/wiki?curid=4937046" title="Groapa Vlădichii">
Groapa Vlădichii

Groapa Vlădichii – wieś w Rumunii, w okręgu Suczawa, w gminie Moara. W 2011 roku pozostawała niezamieszkana. 

</doc>
<doc id="4937048" url="https://pl.wikipedia.org/wiki?curid=4937048" title="Zaburzenie uczenia się">
Zaburzenie uczenia się



</doc>
<doc id="4937052" url="https://pl.wikipedia.org/wiki?curid=4937052" title="Liteni (gmina Moara)">
Liteni (gmina Moara)

Liteni – wieś w Rumunii, w okręgu Suczawa, w gminie Moara. W 2011 roku liczyła 699 mieszkańców. 

</doc>
<doc id="4937055" url="https://pl.wikipedia.org/wiki?curid=4937055" title="Moara Carp">
Moara Carp

Moara Carp – wieś w Rumunii, w okręgu Suczawa, w gminie Moara. W 2011 roku liczyła 698 mieszkańców. 

</doc>
<doc id="4937056" url="https://pl.wikipedia.org/wiki?curid=4937056" title="Wielka Prądna">
Wielka Prądna



</doc>
<doc id="4937057" url="https://pl.wikipedia.org/wiki?curid=4937057" title="Bulaj (Bukowina)">
Bulaj (Bukowina)



</doc>
<doc id="4937059" url="https://pl.wikipedia.org/wiki?curid=4937059" title="Moara Nica">
Moara Nica

Moara Nica – wieś w Rumunii, w okręgu Suczawa, w gminie Moara. W 2011 roku liczyła 1360 mieszkańców. 

</doc>
<doc id="4937061" url="https://pl.wikipedia.org/wiki?curid=4937061" title="Moara (gmina w okręgu Suczawa)">
Moara (gmina w okręgu Suczawa)



</doc>
<doc id="4937063" url="https://pl.wikipedia.org/wiki?curid=4937063" title="Vornicenii Mari">
Vornicenii Mari

Vornicenii Mari – wieś w Rumunii, w okręgu Suczawa, w gminie Moara. W 2011 roku liczyła 260 mieszkańców. 

</doc>
<doc id="4937065" url="https://pl.wikipedia.org/wiki?curid=4937065" title="Vornicenii Mici">
Vornicenii Mici

Vornicenii Mici – wieś w Rumunii, w okręgu Suczawa, w gminie Moara. W 2011 roku liczyła 102 mieszkańców. 

</doc>
<doc id="4937070" url="https://pl.wikipedia.org/wiki?curid=4937070" title="Moldova-Sulița (gmina)">
Moldova-Sulița (gmina)

Moldova-Sulița – gmina w Rumunii, w okręgu Suczawa. Obejmuje miejscowości Moldova-Sulița i Benia. W 2011 roku liczyła 1865 mieszkańców.

</doc>
<doc id="4937073" url="https://pl.wikipedia.org/wiki?curid=4937073" title="Ludomir Ślusarski">
Ludomir Ślusarski

Ludomir Ślusarski (ur. 29 września 1931 w Konstantynowie Łódzkim, zm. 4 listopada 2020) – polski inżynier chemik, prof. dr hab.
Życiorys.
Po wojnie ukończył Gimnazjum i Liceum Ogólnokształcące im. Mikołaja Kopernika w Łodzi. Następnie rozpoczął studia na Wydziale Chemicznym Politechniki Łódzkiej,
które ukończył w roku 1954 i w tym samym roku rozpoczął pracę w Katedrze Technologii Kauczuków i Mas Plastycznych. W 1963 roku przedstawił pracę doktorską na temat syntezy kredy strącanej i jej modyfikacji kwasem stearynowym, której promotorem był prof. dr Stanisław Chrzczonowicz.
W 1986 roku uzyskał stopień doktora habilitowanego nauk technicznych, rozprawa dotyczyła struktury węzłów sieci w elastomerach. 11 maja 1990 roku uzyskał tytuł profesora nauk technicznych, a w 1995 roku stanowisko profesora zwyczajnego. Został zatrudniony na stanowisku profesora w Instytucie Włókiennictwa, w Instytucie Przemysłu Gumowego „Stomil”, oraz w Instytucie Technologii Polimerów i Barwników na Wydziale Chemicznym Politechniki Łódzkiej.
Był przewodniczącym rady naukowej w Instytucie Włókiennictwa i w Instytucie Inżynierii Materiałów Włókienniczych, honorowym członkiem prezydium Komitetu Nauki o Materiałach Polskiej Akademii Nauk, członkiem Zespołu Inżynierii Materiałowej i Technologii Materiałowych (T-08) – Komitetu Badań Naukowych, członkiem Komitetu Chemii Analitycznej PAN, Komisji Badań na Rzecz Rozwoju Gospodarki, Rady Nauki, Zespołu Roboczego do spraw Materiałów i Surowców (ZR-7) – Komisji Badań na Rzecz Rozwoju Gospodarki, Rady Nauki, Zespołu Interdyscyplinarnego do spraw Współpracy z Zagranicą, Zespołu do spraw Nanonauki i Nanotechnologii, Zespołu do spraw Nanonauki i Nanotechnologii i Zespołu do spraw Czystych Technologii Węglowych (Zespoły Specjalistyczne, Interdyscyplinarne, Doradcze i Zadaniowe Ministra) Ministerstwa Nauki i Szkolnictwa Wyższego.
Jest autorem lub współautorem 11 monografii, 210 publikacji, 22 patentów i ponad 100 referatów.
Zmarł 4 listopada 2020.
Nagrody i wyróżnienia.
Prof. Ludomir Ślusarski w dowód uznania za swoją pracę dydaktyczną i naukową uzyskał wiele nagród i wyróżnień. Został odznaczony m.in. Nagrodami Ministra Edukacji Narodowej (czterokrotnie), Nagrodą Głównego Inspektora Pracy, Złotym Krzyżem Zasługi, Krzyżem Kawalerskim i Krzyżem Oficerskim OOP, Honorową Odznaką Miasta Łodzi, Srebrną Odznaką „Zasłużony dla Górnictwa”, Srebrną Odznaką Honorową NOT, Medalem Honorowym im. Tadeusza Sendzimira, Medalami International Biographical Centre Cambridge (Top 100 Engineers 2011) oraz American Biographical Centre (Man of the Year 2011).

</doc>
<doc id="4937078" url="https://pl.wikipedia.org/wiki?curid=4937078" title="Benia">
Benia

Benia (, "Benia") – wieś w Rumunii, w okręgu Suczawa, w gminie Moldova-Sulița. W 2011 roku liczyła 667 mieszkańców. 

</doc>
<doc id="4937080" url="https://pl.wikipedia.org/wiki?curid=4937080" title="Michael Härtel">
Michael Härtel

Michael Härtel (ur. 25 stycznia 1998 w Landshut) – niemiecki żużlowiec.
Srebrny medalista indywidualnych mistrzostw świata na długim torze (2017). Trzykrotny medalista drużynowych mistrzostw świata na długim torze: złoty (2017) oraz dwukrotnie srebrny (2015, 2016). 
Na torach klasycznych – finalista indywidualnych mistrzostw świata juniorów (2019 – XV miejsce) oraz brązowy medalista drużynowych mistrzostw Europy juniorów (Stralsund 2016).
W lidze brytyjskiej reprezentant klubu Ipswich Witches (2018).

</doc>
<doc id="4937084" url="https://pl.wikipedia.org/wiki?curid=4937084" title="Małgorzata Ruszkiewicz-Michalska">
Małgorzata Ruszkiewicz-Michalska

Małgorzata Ruszkiewicz-Michalska – doktor habilitowana nauk biologicznych, biolożka, mykolożka. Wieloletni wykładowca Uniwersytetu Łódzkiego Wydziału Biologii i Ochrony Środowiska. Pracownik Katedry Algologii i Mykologii na Uniwersytecie Łódzkim. 
Zajmuje się:
Jest jednym z autorów opracowania Wstępna lista grzybów mikroskopijnych Polski (około 5 tys. taksonów).

</doc>
<doc id="4937090" url="https://pl.wikipedia.org/wiki?curid=4937090" title="Lukas Fienhage">
Lukas Fienhage

Lukas Fienhage (ur. 12 września 1999 w Löhne) – niemiecki żużlowiec.
Złoty medalista indywidualnych mistrzostw świata na długim torze (2020). Trzykrotny medalista drużynowych mistrzostw świata na długim torze: złoty (2017) oraz dwukrotnie srebrny (2018, 2019). Finalista indywidualnych mistrzostw świata juniorów (Pardubice 2020 – X miejsce).
W sezonie 2021 zawodnik Wybrzeża Gdańsk.

</doc>
<doc id="4937093" url="https://pl.wikipedia.org/wiki?curid=4937093" title="Extraliga słowacka w piłce siatkowej mężczyzn (2020/2021)">
Extraliga słowacka w piłce siatkowej mężczyzn (2020/2021)

Extraliga słowacka w piłce siatkowej mężczyzn 2020/2021 − 29. sezon mistrzostw Słowacji w piłce siatkowej zorganizowany przez Słowacki Związek Piłki Siatkowej ("Slovenská Volejbalová Federácia", SVF). Zainaugurowany został 3 października 2020 roku.
Extraliga w sezonie 2020/2021 składała się z 8 drużyn. Przed sezonem oraz zakończyły współpracę w ramach zespołu VKP Bystrina SPU Nitra. VK Bystrina SPU Nitra nie zgłosił się do rozgrywek, natomiast VKP Bratysława odkupił licencję na grę w najwyższej klasie rozgrywkowej od ŠK Komjatice, który zajął 2. miejsce w 1. lidze w sezonie 2019/2020 i uzyskał prawo gry w Extralidze. Do Extraligi nie zgłosił się również .
Rozgrywki obejmowały fazę zasadniczą oraz fazę play-off składającą się z ćwierćfinałów, meczów o miejsca 5-7, półfinałów, meczów o 3. miejsce oraz finałów.
Po raz pierwszy mistrzem Słowacji został klub , który w finale fazy play-off pokonał . Trzecie miejsce zajął .
MVP sezonu wybrany został František Ogurčák.
W sezonie 2020/2021 żaden słowacki klub nie występował w europejskich pucharach.
Drużyny uczestniczące.
Uwagi:
Faza play-off.
Mecze o miejsca 5-7.
Tabela wyników
Terminarz i wyniki spotkań
Tabela

</doc>
<doc id="4937094" url="https://pl.wikipedia.org/wiki?curid=4937094" title="Extraliga w piłce siatkowej mężczyzn (2020/2021)">
Extraliga w piłce siatkowej mężczyzn (2020/2021)



</doc>
<doc id="4937097" url="https://pl.wikipedia.org/wiki?curid=4937097" title="Mátyás Seiber">
Mátyás Seiber

Mátyás György Seiber (ur. 4 maja 1905 w Budapeszcie, zm. 24 września 1960 w Parku Narodowym Krugera) – brytyjski kompozytor pochodzenia węgierskiego.
Życiorys.
Syn inżyniera. Pochodził z rodziny o tradycjach muzycznych, jako dziecko uczył się gry na wiolonczeli. W latach 1919–1924 studiował w akademii muzycznej w Budapeszcie u Adolfa Schiffera (wiolonczela) i Zoltána Kodálya (kompozycja). Po ukończeniu studiów grywał jako członek zespołów muzycznych na statkach transatlantyckich. Jako dziennikarz muzyczny odwiedził ZSRR. Od 1928 do 1933 roku wykładał w konserwatorium Hocha we Frankfurcie nad Menem, gdzie był profesorem pierwszej w Europie klasy jazzu. Występował jako wiolonczelista z kwartetem Lenzewskiego.
W 1933 roku opuścił Niemcy i wrócił na Węgry, skąd w 1935 roku wyemigrował do Londynu. Pracował w wydawnictwie muzycznym i komponował muzykę do filmów animowanych. W 1936 roku wspólnie z Theodorem Adorno opracował projekt badań nad muzyką jazzową, a w 1938 roku wystąpił z referatem na kongresie towarzyszącym festiwalowi Międzynarodowego Towarzystwa Muzyki Współczesnej, w którym domagał się uznania jazzu za pełnoprawny rodzaj muzyki artystycznej. Współzałożyciel Society for the Promotion of New Music (1942). Od 1942 do 1957 roku wykładał w Morley College w Londynie. W 1945 roku założył chór kameralny Dorian Singers. W 1960 roku wyjechał z zaproszeniem na cykl wykładów do Południowej Afryki, gdzie zginął w wypadku samochodowym. György Ligeti zadedykował jego pamięci utwór "Atmosphères".
Był autorem prac "Schule für Jazz-Schlagzeug" (wyd. Mainz 1929) i "The String Quartets of Béla Bartók" (wyd. Londyn 1945). Jego utwory wykonywano podczas festiwali Międzynarodowego Towarzystwa Muzyki Współczesnej w Nowym Jorku (1941), Palermo (1949), Frankfurcie (1951), Salzburgu (1952) i Baden-Baden (1955). Do jego uczniów należeli Peter Racine Fricker, Ingvar Lidholm, Anthony Milner i Peter Schat.
Twórczość.
Początkowo tworzył w stylistyce bliskiej węgierskiej szkole narodowej, później uległ silnym wpływom muzyki jazzowej, a po przybyciu do Wielkiej Brytanii także dodekafonii. Reguły techniki dodekafonicznej traktował jednak swobodnie, wplatając w swoje utwory odrzucane przez przedstawicieli drugiej szkoły wiedeńskiej inspiracje folklorystyczne. W napisanym wspólnie z Johnem Dankworthem utworze "Improvisations" połączył improwizacje w stylu jazzowym ze swobodną dodekafonią realizowaną przez orkiestrę symfoniczną.

</doc>
<doc id="4937098" url="https://pl.wikipedia.org/wiki?curid=4937098" title="Bunt we Wradijiwce">
Bunt we Wradijiwce

Bunt we Wradijiwce, protesty we Wradijiwce – wydarzenia, które miały miejsce w ukraińskiej wsi Wradijiwka w obwodzie mikołajowskim pomiędzy 30 czerwca a 3 lipca 2013 roku. Ich przyczyną był zbiorowy gwałt i usiłowanie zabójstwa 29-letniej mieszkanki wsi Iryny Kraszkowej dokonane przez dwóch miejscowych milicjantów, Dmytro Poliszczuka i Jewhena Dryżaka, a także taksówkarza Serhija Rjabynenkę.
Odmowa sądu oraz milicji wobec żądań zatrzymania jednego z podejrzanych spowodowała masowe wystąpienia mieszkańców Wradijiwki. Po masowych protestach, którym towarzyszył szturm na komisariat milicji, zwolniono ze stanowiska Prokuratora Rejonowego rejonu wradijiwskiego, a także komendanta rejonowego milicji we Wradijiwce oraz naczelnika Oddziału Obwodowego Ministerstwa Spraw Wewnętrznych w obwodzie mikołajowskim Walentyna Parseniuka.
Przyczyny protestów.
27 czerwca 2013 roku mieszkanka wsi Wradijiwka, hospitalizowana w Centralnym Szpitalu Okręgowym oświadczyła, że wieczorem poprzedniego dnia została zgwałcona i ciężko pobita. W swoim zeznaniu wskazała jako sprawców dwóch miejscowych milicjantów i jednego taksówkarza. Według ofiary, 26 czerwca około północy, wracając z dyskoteki, została siłą wciągnięta do samochodu i zawieziona do lasu. Tam została zgwałcona przez milicjantów, a później dotkliwie pobita przez taksówkarza, co spowodowało u niej poważne obrażenia, w tym pękniętą czaszkę. Pomimo odniesionych ran, poszkodowanej udało się dostać do najbliższego domu, którego mieszkaniec wezwał karetkę, jaką została przewieziona do Centralnego Szpitala Rejonowego we Wradijiwce. Ofiara wymieniła także dane napastników: kapitana milicji Jewhena Dryżaka, porucznika Dmytro Poliszczuka i taksówkarza Jewhena Rjabynenkę. Później, podczas identyfikacji, która miała miejsce na oddziale szpitalnym, w którym leczyła się ofiara, ponownie wskazała ona na Jewhena Dryżaka.
Następnego dnia zatrzymano tylko dwóch mężczyzn podejrzanych o gwałt. Prokurator Rejonowy rejonu wradijiwskiego potwierdził później, że jeden z zatrzymanych był funkcjonariuszem milicji. Zatrzymano porucznika Poliszczuka, który jest bratankiem ówczesnego Prokuratora Rejonowego rejonu zawodzkiego w mieście Mikołajów oraz taksówkarza Serhija Rjabynenkę.
Kapitan Jewhen Dryżak nie został zatrzymany, ponieważ według zeznań pięciu kolegów z pracy miał on wówczas pełnić służbę, a kamery monitoringu na dyżurce nie zarejestrowały jego wyjścia. Później odkryto jednak „tylne drzwi” na komisariacie, przez które kapitan Dryżak mógł przejść niezauważony, omijając monitoring, ponieważ kamery nie zostały zainstalowane w tej części budynku.
Innym czynnikiem stojącym za wystąpieniami miejscowej ludności było nieujawnianie sprawców gwałtu i zabójstwa 15-letniej uczennicy Aliny Porkul z Wradijiwki, w którą również byli zamieszani milicjanci, w tym Dryżak i Poliszczuk.
Protesty.
Początek wystąpień.
30 czerwca 2013 roku mieszkańcy Wradijiwki udali się pod komisariat z żądaniem zatrzymania wskazanego przez ofiarę kapitana milicji Jewhena Dryżaka. Do wsi przybył oddział jednostki specjalnej Berkut.
Wieczorem tego samego dnia przed budynkiem Sądu Rejonowego odbył się wiec okolicznych mieszkańców, w którym wzięło udział ponad 300 osób, domagających się aresztowania gwałcicieli. Adwokaci zatrzymanych zwrócili się do sądu z wnioskiem o zwolnienie ich klientów za kaucją. Jak podaje portal „Priestupnosti.niet” („Nie przestępczości”), sytuację we Wradijiwce pogarszał fakt, że ani sołtys, ani kierownik Rejonowej Administracji Państwowej (według polskiej terminologii starosta), ani inni przedstawiciele władz samorządowych nie wyszli do mieszkańców, za to oddziały milicji z okolicznych terenów były gromadzone i wysyłane do Wradijiwki. Kiedy późnym wieczorem dwóch zatrzymanych próbowało wydostać się z sądu w więźniarce, tłum zablokował drogę samochodom, a do budynku sądu wleciały kamienie i jajka. Milicja z trudem usunęła podejrzanych z miejsca zdarzenia.
Szturm na komisariat.
Już 1 lipca o godz. 19:00 pod komisariatem we Wradijiwce zebrało się ok. 1000 mieszkańców Wradijiwki z żądaniem aresztowania kapitana Jewhena Dryżaka. Około godziny 21:00 do demonstrantów udał się naczelnik Oddziału Obwodowego Ministerstwa Spraw Wewnętrznych w obwodzie mikołajowskim gen. dyw. Walentyn Parseniuk. Dostrzegłszy na terenie gmachu MSW Jewhena Dryżaka, wściekli mieszkańcy chwycili za kije i kamienie, po czym próbowali włamać się do budynku. W odpowiedzi milicja użyła gazu łzawiącego, aby odeprzeć atak. Karetka zabrała kilka ofiar, a gdy się ściemniło, miejscowi mieszkańcy wybili szyby budynku MSW. W sprawie ataku na komisariat rozpoczęto śledztwo na mocy art. 296 pkt 4 Kodeksu Karnego Ukrainy („chuligaństwo popełnione przez grupę osób”) oraz na podstawie art. 194 cz. 1 („umyślne zniszczenie lub uszkodzenie mienia”).
Reakcje.
2 lipca 2013 roku minister spraw wewnętrznych Witalij Zacharczenko odsunął od pełnienia obowiązków służbowych komendanta rejonowego milicji we Wradijiwce oraz naczelnika Oddziału Obwodowego MSW w obwodzie mikołajowskim Walentyna Parseniuka. Później okazało się, że Parseniuk został zwolniony z pracy. Tego samego dnia prezydent Ukrainy Wiktor Janukowycz przejął osobistą kontrolę nad śledztwem w sprawie gwałtu na Irynie Kraszkowej prowadzone przez Prokuraturę Generalną Ukrainy.
Również 2 lipca deputowani do Rady Najwyższej Ukrainy z frakcji opozycyjnych zażądali od ministra spraw wewnętrznych niezwłocznego poinformowania posłów o stanie śledztwa. W swoim raporcie minister zaznaczył, że przyczyną protestów we Wradijiwce było „nieodpowiedzialne podejście do wykonywania swoich obowiązków przez pojedynczych pracowników milicji, zwłaszcza dowódców na różnych szczeblach oraz chęć stworzenia fałszywego wrażenia praworządności”, przez co rozumiano zatajenie informacji przez lokalną milicję, co spowodowało, że MSW otrzymało pierwsze meldunki o sprawie dopiero 29 czerwca. Wypowiadając się na temat śledztwa minister zaznaczył, że kontrole zostaną przeprowadzone także w Odessie i Kijowie, cały personel Oddziału Rejonowego we Wradijiwce zostanie zatrudniony na nowo, a do Wradijiwki zostaną wysłani pracownicy ochrony wewnętrznej i wydziału personalnego na oficjalne śledztwo. Zaznaczył przy tym, że niektóre formy protestu wybrane przez mieszkańców Wradijiwki są nie do przyjęcia.
3 lipca frakcje opozycyjne w Radzie Najwyższej wydały oświadczenie domagające się dymisji lokalnych urzędników, w tym naczelnika Oddziału Obwodowego MSW w obwodzie mikołajowskim Walentyna Parseniuka i kierownika Obwodowej Administracji Państwowej (w polskim systemie administracyjnym odpowiednik wojewody) .
Reakcja polityków.
Deputowany Hennadij Moskal wyraził opinię, że minister Zacharczenko powinien już w pierwszym dniu protestów pojechać do Wradijiwki, a swoimi niekompetentnymi działaniami lokalne władze wywołały zamieszki, których podłoże narastało co najmniej od 2011 roku, kiedy to zabito miejscową, 15-letnią dziewczynę. Dodatkowo zauważył, że ofiarę powinno się przewieźć do szpitala MSW lub do podkijowskiej Kliniki Objawienia Pańskiego.
Były minister spraw wewnętrznych Jurij Łucenko oświadczył, że po wydarzeniach we Wradijiwce należy zlikwidować lokalny komisariat milicji bez prawa do przywrócenia do pracy wszystkich jego funkcjonariuszy, a następnie zatrudnić całkowicie nową załogę. W odpowiedzi lokalni mieszkańcy wskazywali na to, że nadużycia funkcjonariuszy milicji we Wradijiwce miały miejsce już w 2006 roku, kiedy na czele MSW stał właśnie Jurij Łucenko.
Deputowany Eduard Leonow wygłosił 3 lipca oświadczenie, że „w ciągu ostatnich 3 lat rejonowy oddział milicji [we Wradijiwce] zgwałcił i zabił 5 kobiet. Pięciu mężczyzn było torturowanych i zmuszonych do przyznania się do tych gwałtów oraz morderstw. Trzech z nich się powiesiło, jeden zmarł w domu na skutek zadanych mu ran”.
Reakcja działaczy i organizacji obywatelskich.
Związek zawodowy funkcjonariuszy milicji wydał oświadczenie, w którym złożono kondolencje ofiarom, zauważając, że przyczyną wydarzeń we Wradijiwce były „złożone i głębokie” problemy systemu organów ścigania, które należy rozwiązać na szczeblu państwowym, a milicja musi „oczyścić się ze złych pracowników, którzy hańbią honor i godność funkcjonariuszy organów ścigania”.
Ukraiński Kościół Prawosławny Patriarchatu Kijowskiego wydał oświadczenie potępiające zbrodnię i popierające prawo ludzi do samoobrony, gdy milicja sama dopuszcza się bezprawia.
Ocena protestów jako przyczyny rozpoczęcia Euromajdanu.
Po protestach na kijowskim Majdanie wielu dziennikarzy zaczęło postrzegać wydarzenia na Ukrainie z zimy 2013–2014 jako „ogólnoukraińską Wradijiwkę”, zauważając, że aktywna faza Euromajdanu (po pobiciu studentów) była bardzo podobna do buntu we Wradijiwce.
Protesty w innych miejscowościach na Ukrainie.
Starcia w pobliżu posterunków milicji w innych miastach.
Kijów.
12 lipca 2013 roku podczas demonstracji prywatnych przedsiębiorców i działaczy obywatelskich na targach „Szljach” w rejonie swiatoszyńskim miasta stołecznego Kijowa aktywistka Koalicji uczestników Pomarańczowej Rewolucji ucierpiała na skutek działań milicjanta, którego poprosiła o mówienie po ukraińsku. Wieczorem tego samego dnia pod murami Oddziału Rejonowego Spraw Wewnętrznych rejonu swiatoszyńskiego w Kijowie doszło do masowych starć, podczas których uszkodzono ogrodzenie wokół gmachu, a rannych zostało sześciu funkcjonariuszy organów ścigania.
Następnie milicja wszczęła dochodzenie, aby ukarać tych, którzy zaatakowali Oddział Rejonowy MSW. Później minister spraw wewnętrznych Witalij Zacharczenko oświadczył, że inicjatorzy szturmu na komisariat milicji w rejonie swiatoszyńskim zostaną ukarani, a kijowska milicja poinformowała, że aktywistka pierwsza zaatakowała milicjanta. Natomiast deputowany Wołodymyr Arjew stwierdził, że znalazł „rannych” funkcjonariuszy organów ścigania, którzy symulowali. Aktywiści Społecznego Zgromadzenia Narodowego zaapelowali również do ministra spraw wewnętrznych Witalija Zacharczenki o odwołanie kierownictwa Oddziału Rejonowego Spraw Wewnętrznych w rejonie swiatoszyńskim i rozpatrzenie wszystkich skarg obywatelskich na jego działalność. Rzeczywiście, po protestach miejscowy komendant Jurij Hladyk został odwołany ze stanowiska.
15 lipca odbyła się pikieta Zarządu Głównego MSW w Kijowie z żądaniem obiektywnego śledztwa w sprawie pobicia działaczki Koalicji uczestników Pomarańczowej Rewolucji na kijowskich targach „Szljach” i zakończenia prześladowań działaczy obywatelskich za wydarzenia w rejonie swiatoszyńskim.
Protesty w Smili.
W mieście Smiła w obwodzie czerkaskim podczas poszukiwań miejscowego mieszkańca, którego zaginięcie zgłosił na milicję jego brat, odnaleziono mężczyznę, który wyznał, że był torturowany przez milicję. Następnie zabił jednego milicjanta nożem, a drugiego zranił, po czym popełnił samobójstwo. Prokuratura wszczęła postępowanie karne przeciwko funkcjonariuszom organów ścigania o nadużycie uprawnień. Oburzeni działaniami prokuratury milicjanci i ich bliscy w proteście zablokowali 13 lipca autostradę Kijów-Czerkasy i główną ulicę miasta.
Zmiany kadrowe.
2 lipca został zwolniony komendant rejonowy milicji we Wradijiwce Witalij Synićkyj, a podpułkownik milicji Walerij Koba został mianowany na jego stanowisko. Zwolniono z pracy również Dmytro Poliszczuka i Jewhena Dryżaka. Ponadto 2 lipca został zwolniony Prokurator Rejonowy rejonu wradijiwskiego Serhij Moczałko, przy czym w przeciągu tygodnia został on przeniesiony na stanowisko zwykłego pracownika Prokuratury Rejonowej w rejonie krywoozerskim.
12 lipca odwołano naczelnika Oddziału Obwodowego Ministerstwa Spraw Wewnętrznych w obwodzie mikołajowskim Walentyna Parseniuka, jego zastępcę i naczelnika wydziału personalnego. Łącznie w wyniku oficjalnego śledztwa dziewięciu funkcjonariuszy milicji w obwodzie mikołajowskim zostało zwolnionych, a trzech kolejnych pracowników Ministerstwa Spraw Wewnętrznych dostało oficjalne nagany za nieprzestrzeganie przepisów.
„Marsz wradijiwski” do Kijowa i wiec na placu Niepodległości.
13 lipca członkowie „Marszu wradijiwskiego”, z udziałem posła partii UDAR Serhija Kaplina, przemaszerowali z Wradjiwki do Żaszkowa w obwodzie czerkaskim, gdzie jeden z milicjantów, któremu zlecono ich monitorowanie, napisał wniosek o zwolnienie ze służby i dołączył do marszu.
16 lipca uczestnicy marszu włamali się do Komendy Rejonowej Milicji w Fastowie z żądaniem wpuszczenia ludzi do pomieszczenia, w którym według informacji miejscowych milicjanci torturowali ludzi, po czym pikietowali przez cały dzień, kiedy pod komisariat wezwano oddział specjalny Berkut.
Wieczorem 17 lipca członkowie marszu dotarli do miasta Wasylków, gdzie odbył się wiec przeciwko samowoli milicji, a część uczestników pochodu dotarła w tym samym czasie do Kijowa.
18 lipca pod budynkiem Ministerstwa Spraw Wewnętrznych Ukrainy odbył się wiec, podczas którego mieszkańcy Wradijiwki spotkali się z Witalijem Zacharczenką. Protestujący rozpoczęli później wiec na kijowskim placu Niepodległości.
Późnym wieczorem 18 lipca jednostka specjalna Berkut zaatakowała obóz namiotowy protestujących na placu Niepodległości. Podczas trwających około 40 minut starć zniszczono 2 namioty, a wielu protestujących i dziennikarzy zostało rannych, w tym z 5 kanału.
Następnie siedmiu uczestników zlotu, którzy byli na miejscu dzień wcześniej, zostało ukaranych grzywną w wysokości od 85 do 107 hrywien, a sprawy przeciwko dwóm kolejnym zamknięto z powodu braku "corpus delicti". 22 lipca Sąd Rejonowy rejonu szewczenkowskiego w Kijowie początkowo zamknął sprawę o naruszenie porządku organizowania i prowadzania zgromadzeń publicznych, wieców, marszów ulicznych i demonstracji przeciwko organizatorowi „Marszu wradijiwskiego” Wasylowi Lubarecowi, lecz jeszcze tego samego dnia zgodnie z innym protokołem administracyjnym o tym samym brzmieniu został on aresztowany na 10 dni. Później inny koordynator „Marszu wradijiwskiego”, Wołodymyr Iwanow, został ukarany grzywną w wysokości 170 hrywien.
W następstwie tego incydentu Narodowy Związek Dziennikarzy Ukrainy i Niezależny Związek Zawodowy Mediów Ukrainy zaapelowały do prezydenta Wiktora Janukowycza o zbadanie incydentu, w którym dziennikarze zostali ranni, ukaranie sprawców, zwolnienie ministra spraw wewnętrznych Witalija Zacharczenkę i reformę milicji. Oświadczenie domagające się rezygnacji Zacharczenki rozpowszechniła także partia Batkiwszczyna. Niezależny Związek Zawodowy Mediów Ukrainy zaapelował również do Prokuratora Generalnego Ukrainy Wiktora Pszonki o wszczęcie postępowania karnego przeciwko Witalijowi Zacharczence i innym politykom zaangażowanym w rozbicie wiecu na placu Niepodległości i pobicie dziennikarzy.
26 lipca Sąd Administracyjny w Kijowie orzekł, że uczestnikom „Marszu wradijiwskiego” zabroniono organizowania pokojowego wiecu na placu Niepodległości, ale ci odmówili opuszczenia miejsca wiecu. 27 lipca na placu Niepodległości odbył się kolejny wiec przeciwko brutalności milicji, podczas którego według organów ścigania zatrzymano dziesięć osób, a według protestujących sześć osób z flagami państwowymi oraz mężczyznę i kobietę próbujących puszczać balony z przekreślonym portretem Janukowycza. Później sąd ukarał sześciu protestujących grzywną w wysokości 170 hrywien dla każdego.
Dochodzenie.
2 lipca, po spotkaniu z kierownictwem MSW i Służby Bezpieczeństwa Ukrainy, Prokurator Generalny Wiktor Pszonka oświadczył, że zażądał od naczelników tych organów ścigania Witalija Zacharczenki i Ołeksandra Jakymenki sprawozdania z wydarzeń we Wradijiwce i wyjaśnienia, dlaczego w dotychczasowych meldunkach nie było mowy o gwałcie na dziewczynie. Polecił również zintensyfikować śledztwo w sprawie morderstw z ubiegłych lat w rejonie wradijiwskim.
Tego samego dnia okazało się, że porucznik Jewhen Dryżak, którego aresztowania domagali się protestujący i który według ofiary był odpowiedzialny za gwałt, jest przetrzymywany w Prokuraturze Rejonowej w Mikołajowie. Oficjalnie został aresztowany 3 lipca decyzją sądu. 5 lipca sąd w Mikołajowie aresztował zastępcę komendanta milicji we Wradijiwce Michajło Kudryńskiego pod zarzutem mataczenia w śledztwie i ukrywania sprawców gwałtu.
9 lipca Prokuratura Obwodowa w Mikołajowie poinformowała, że w samochodzie taksówkarza Serhija Rjabynenki znaleziono krew Iryny Kraszkowej, a ten zaczął zeznawać, że w gwałcie brali udział Dmytro Poliszczuk i Jewhen Dryżak.
12 lipca opublikowano wyniki dochodzenia wewnętrznego, w których stwierdzono, że „jedną z głównych przyczyn, które doprowadziły do sytuacji nadzwyczajnej z udziałem funkcjonariuszy milicji, była bezkarność i korupcyjna lojalność, na której opierała się przestępcza działalność niektórych pracowników komisariatu we Wradijiwce”.
21 lipca okazało się, że według prawników Iryny Kraszkowej sprawa powinna zostać przeklasyfikowana z „rabunku z ciężkim uszkodzeniem ciała i gwałtem” na „usiłowanie zabójstwa z premedytacją”. 26 lipca przeprowadzono wizję lokalną z udziałem Iryny Kraszkowej, mającą na celu odtworzenie biegu wydarzeń, które miały miejsce w noc gwałtu.
29 listopada 2013 roku Sąd Obwodowy w Mikołajowie uznał gwałcicieli za winnych zarzucanych im czynów i skazał ich na karę od 5 do 15 lat pozbawienia wolności.
Sprawy wykryte przy okazji wydarzeń we Wradijiwce.
Jak zauważył dziennikarz Wołodymyr Bojko, 18 czerwca milicjanci z Wradijiwki wzięli udział w próbie przejęcia prywatnego przedsiębiorstwa rolnego „Agrofirm Kornaćkych” we wsi Czausowe Druhe w rejonie perwomajskim obwodu mikołajowskiego, a Jewhen Dryżak był w tej wsi dzielnicowym. Zrabowane ziarno zostało ukryte we wradijiwskim elewatorze zbożowym.
25 lipca wyszło na jaw, że działania Dmytro Poliszczuka i Jewhena Dryżaka z czerwca 2013 roku ujawniły szereg innych przestępstw popełnionych podczas ich służby w milicji.

</doc>
<doc id="4937100" url="https://pl.wikipedia.org/wiki?curid=4937100" title="Miasteczko (Białoruś)">
Miasteczko (Białoruś)

Kowale (; ) – wieś na Białorusi, w obwodzie witebskim, w rejonie postawskim, w sielsowiecie Juńki.
Historia.
W czasach zaborów wieś włościańska w granicach Imperium Rosyjskiego.
W dwudziestoleciu międzywojennym wieś leżała w Polsce, w województwie wileńskim, w powiecie duniłowickim (od 1926 postawskim), w gminie Mańkowicze (od 1927 gmina Hruzdowo).
Według Powszechnego Spisu Ludności z 1921 roku zamieszkiwały tu 223 osoby, 29 było wyznania rzymskokatolickiego, a 194 prawosławnego. Jednocześnie 17 mieszkańców zadeklarowało polską, a 206 białoruską przynależność narodową. Było tu 49 budynków mieszkalnych. W 1931 w 49 domach zamieszkiwało 216 osób.
Miejscowość należała do parafii rzymskokatolickiej w Hruzdowie i prawosławnej w Mańkowiczach. Podlegała pod Sąd Grodzki w Postawach i Okręgowy w Wilnie; właściwy urząd pocztowy mieścił się w Mańkowiczach.
Po agresji ZSRR na Polskę w 1939 roku wieś znalazła się w granicach BSRR. W latach 1941–1944 była pod okupacją niemiecką. Następnie leżała w BSRR. Od 1991 roku w Republice Białorusi.

</doc>
<doc id="4937104" url="https://pl.wikipedia.org/wiki?curid=4937104" title="Kolar (ujednoznacznienie)">
Kolar (ujednoznacznienie)

Osoby o tym nazwisku:

</doc>
<doc id="4937107" url="https://pl.wikipedia.org/wiki?curid=4937107" title="Tworek">
Tworek

Osoby o tym nazwisku:

</doc>
<doc id="4937108" url="https://pl.wikipedia.org/wiki?curid=4937108" title="Brian Burgess">
Brian Burgess

Brian Burgess (ur. 30 września 1957) – brytyjski lekkoatleta, specjalista skoku wzwyż, medalista igrzysk Wspólnoty Narodów.
Kariera sportowa.
Na igrzyskach Wspólnoty Narodów reprezentował Szkocję, a na pozostałych imprezach międzynarodowych Wielką Brytanię.
Zdobył brązowy medal w skoku wzwyż na igrzyskach Wspólnoty Narodów w 1978 w Edmonton, "ex aequo" z Deanem Bauckiem z Kanady, a za innymi Kanadyjczykami Claude’em Ferragne’em i Gregiem Joyem. Odpadł w kwalifikacjach tej konkurencji na mistrzostwach Europy w 1978 w Pradze
Był brązowym medalistą mistrzostw Wielkiej Brytanii (AAA) w skoku wzwyż w 1978, a także mistrzem UK Championships w 1979 i 1981, wicemistrzem w 1977 i 1978 oraz brązowym medalistą w 1980. Był również mistrzem Szkocji w latach 1976–1981.
Rekord życiowy Burgessa wynosił 2,20 m. Został ustanowiony11 czerwca 1978 w Londynie.

</doc>
<doc id="4937109" url="https://pl.wikipedia.org/wiki?curid=4937109" title="Jan Jasiukiewicz">
Jan Jasiukiewicz

Jan Jasiukiewicz (ur. 6 grudnia 1938 w Niewierowiczach) – polski samorządowiec i działacz społeczny, w latach 1990–1998 wiceprezydent, a w 1998 prezydent Bolesławca.
Życiorys.
W latach 1990–1998 pełnił funkcję zastępcy prezydenta Bolesławca jako zastępca Józefa Króla. Po powołaniu Króla na wicewojewodę w styczniu 1998 objął stanowisko prezydenta miasta (do końca kadencji w tym samym roku). W 1994, 1998, 2002, 2006, 2010 i 2014 wybierany do rady miejskiej Bolesławca (początkowo z list lokalnych komitetów, w 2006 z listy PiS, w 2010 z listy PO, następnie z ramienia komitetu Piotra Romana. W V kadencji (2010–2014) był jej wiceprzewodniczącym. W 2018 nie uzyskał reelekcji.
W 2019 wyróżniony odznaczeniem „Zasłużony dla Miasta Bolesławca” za działalność społeczną i samorządową.

</doc>
<doc id="4937115" url="https://pl.wikipedia.org/wiki?curid=4937115" title="Parafia Świętych Apostołów Piotra i Pawła w Białymstoku">
Parafia Świętych Apostołów Piotra i Pawła w Białymstoku



</doc>
<doc id="4937123" url="https://pl.wikipedia.org/wiki?curid=4937123" title="Podziemia Kamiennej Góry w Lubaniu">
Podziemia Kamiennej Góry w Lubaniu

Podziemia Kamiennej Góry w Lubaniu – sztolnie wydrążone podczas II wojny światowej pod wzgórzem Kamienna Góra w Lubaniu, w województwie dolnośląskim.
Budowa podziemnego kompleksu trwała od 1943 do 1945 roku. Oficjalnie miał to być schron przeciwlotniczy.
Budowa.
Sztolnie wydrążone zostały w bazalcie pod wzgórzem Kamienna Góra w Lubaniu. Według odnalezionego w 2011 r. planu, ich łączna długość wynosi 915 m. Na podstawie badań przeprowadzonych za pomocą odwiertów ustalono, że wykonano około 350 m podziemnych korytarzy. Jednakże biorąc pod uwagę, że szyny zostały częściowo zdemontowane i użyte do zbrojenia stropów i ociosów sztolni, można przypuszczać, że prace górnicze doprowadzono do końca.
Potwierdzone zostało istnienie sztolni nr 1 i nr 2 z wysadzonymi wejściami od strony dzisiejszej ul. Parkowej oraz sztolni nr 3, roboczo nazwanej depozytową (jest to jedyny „ślepy” chodnik). Potwierdzono również istnienie łącznika, czyli korytarza łączącego sztolnię nr 1 i nr 2. Tory biegnące w kierunku sztolni nr 4 (tzw. „ucieczkowej”), świadczą, że i ona została przynajmniej częściowo wykuta.
W początkowych odcinkach, korytarze w obudowie drewnianej. Wewnątrz częściowo zachowały się tory dla wózków górniczych do wywożenia urobku oraz same wózki. Pozostałości przewodów elektrycznych świadczą, że kompleks był oświetlony. Na odcinkach początkowych, korytarze mają wymiary około 2 × 2 m, głębiej około 3 × 3 m.
Dzięki badaniom, przeprowadzonym w lipcu 2020 r., wiadomo, że wewnątrz sztolni nr 1 wilgotność wynosi 89%, temperatura 11 st. C, a poziom tlenu 17,4%.
Na zboczu Kamiennej Góry, pobliżu wejść od strony ul. Parkowej, zachowało się betonowe pomieszczenie do przechowywania materiałów wybuchowych, wykorzystywanych podczas drążenia tuneli.
Historia.
Budowę podziemi rozpoczęto w 1943 r. Przedsięwzięcie koordynował Związek Obrony Przeciwlotniczej Rzeszy (Reichsluftschutzbund), przy wsparciu 2. i 6. Kompanii 104. Batalionu RAD (Reichsarbeitsdienst, czyli Służba Pracy Rzeszy), a następnie 1. Kompanii 129. Batalionu Budowlanego (Bau-Batalion 129). Wiele prac wykonywali jeńcy i robotnicy przymusowi z lubańskich obozów pracy.
W lutym 1945 r., podczas ofensywy Armii Czerwonej, rejon sztolni był zaciekle broniony przez Niemców. Oddziały Wehrmachtu zaminowały wszystkie drogi prowadzące na Kamienną Górę.
7 maja 1945 r. oddziały niemieckie rozpoczęły wycofywanie się z Lubania; to prawdopodobnie wówczas wejścia do sztolni zostały wysadzone.
W 2020 r. kontynuowane są prace, prowadzone przez Stowarzyszenie Miłośników Górnych Łużyc wraz z Grupą Eksploracyjną Miesięcznika Odkrywca GEMO, mające na celu wykonanie przekopu udostępniającego, badań archeologicznych, a finalnie udostępnienie podziemi do zwiedzania.

</doc>
<doc id="4937128" url="https://pl.wikipedia.org/wiki?curid=4937128" title="Visegrad 4 Bicycle Race Grand Prix Slovakia 2019">
Visegrad 4 Bicycle Race Grand Prix Slovakia 2019

Visegrad 4 Bicycle Race Grand Prix Slovakia 2019 – 6. edycja wyścigu kolarskiego Visegrad 4 Bicycle Race Grand Prix Slovakia, która odbyła się 12 maja 2019 na liczącej 155 kilometrów trasie z Bratysławy do miejscowości Senec. Wyścig był częścią UCI Europe Tour 2019.

</doc>
<doc id="4937138" url="https://pl.wikipedia.org/wiki?curid=4937138" title="Leona Florentino">
Leona Florentino

Leona Florentino (ur. 19 kwietnia 1849, zm. 4 października 1884) – filipińska poetka tworząca w językach hiszpańskim i ilokańskim.
Urodziła się w Vigan w dzisiejszej prowincji Ilocos Sur. Pochodziła z zamożnej, prominentnej rodziny. Wykształcenie odebrała w domu, pod kierunkiem matki oraz przy pomocy guwernerów. Jako czternastolatka została wydana za polityka Elíasa de los Reyesa. Owocem tego małżeństwa było 5 dzieci, w tym późniejszy prominentny polityk, związkowiec i pisarz Isabelo de los Reyes.
Pierwsze literackie kroki postawiła bardzo wcześnie. Jej kompozycje poetyckie dotykały motywów feministycznych, eksplorowały też wątki seksualne. Zostały przyjęte z uznaniem, były publikowane we Francji, Hiszpanii i Stanach Zjednoczonych. Oddana sprawie równouprawnienia kobiet i mężczyzn, była dyskryminowana przez swoją konserwatywną rodzinę, wiodąc w zasadzie samotny żywot wygnańca. Bywa uznawana za pomost między filipińską tradycją ustną a literaturą. Zmarła przedwcześnie (chorowała na gruźlicę), zdobyła jednakże międzynarodowe uznanie. Jako pierwsza Filipinka została uwzględniona w zbiorze "Encyclopedia Internationale des Oeuvres des Femmes", opublikowanym w 1889. Jej dorobek prezentowany był na wystawach w Madrycie (1887) i w Paryżu (1889).
Upamiętnia ją pomnik oraz ulica w rodzinnym mieście. Poświęcono Florentino także liczne biografie i opracowania historyczne. Czasem nazywa się ją "matką filipińskiej literatury kobiecej".

</doc>
<doc id="4937142" url="https://pl.wikipedia.org/wiki?curid=4937142" title="Ia Ora ʻO Tahiti Nui">
Ia Ora ʻO Tahiti Nui

 
Ia Ora ʻO Tahiti Nui (z tah. Niech Żyje Tahiti Nui) – to hymn wspólnoty zamorskiej Francji, Polinezji Francuskiej. Jest on śpiewany podczas uroczystości wraz z hymnem Francji, który jest drugim oficjalnym hymnem tego wyspiarskiego państwa. Słowa pieśni są zapisane w całości w języku tahitańskim. Hymn został przyjęty 10 czerwca 1993 przez Zgromadzenie Polinezji Francuskiej. Zniewaga hymnu wiąże się z wyjątkowo surowymi karami, za obrazę hymnu tego terytorium można trafić do więzienia na sześć miesięcy i zapłacić karę grzywny 894950 franków CFP (około 33 tysięcy złotych). 
Tekst.
"ʻUa rahu te atua (i) tōʻu ʻāiʻa"
"Hono noʻanoʻa o te motu rau"
"Heihei i te pua riʻi au ē"
"E firi nape mōrohi ʻore"
"ʻO tāʻu īa e faʻateniteni nei"
"Tē tūoro nei te reo here"
"O te huia"
"ʻA hiʻi i tō aroha"
"ʻIa ora ʻo Tahiti Nui ē"

</doc>
<doc id="4937145" url="https://pl.wikipedia.org/wiki?curid=4937145" title="Pozzi">
Pozzi

Osoby o tym nazwisku:

</doc>
<doc id="4937148" url="https://pl.wikipedia.org/wiki?curid=4937148" title="Stamitz">
Stamitz

Osoby o tym nazwisku:
Inne:

</doc>
<doc id="4937149" url="https://pl.wikipedia.org/wiki?curid=4937149" title="Kaczarawa">
Kaczarawa

Osoby o tym nazwisku:

</doc>
<doc id="4937157" url="https://pl.wikipedia.org/wiki?curid=4937157" title="Wasson">
Wasson

Osoby o tym nazwisku:
Inne:

</doc>
<doc id="4937161" url="https://pl.wikipedia.org/wiki?curid=4937161" title="Petruszewicz">
Petruszewicz

Osoby o tym nazwisku:

</doc>
<doc id="4937162" url="https://pl.wikipedia.org/wiki?curid=4937162" title="Żydanowicz">
Żydanowicz

Osoby o tym nazwisku:

</doc>
<doc id="4937168" url="https://pl.wikipedia.org/wiki?curid=4937168" title="Podlecki">
Podlecki

Osoby o tym nazwisku:

</doc>
<doc id="4937171" url="https://pl.wikipedia.org/wiki?curid=4937171" title="Corlett">
Corlett

Osoby o tym nazwisku:

</doc>
<doc id="4937173" url="https://pl.wikipedia.org/wiki?curid=4937173" title="Mieczysławów (Białoruś)">
Mieczysławów (Białoruś)

Mieczysławów – obecnie część wsi Cieszyłów na Białorusi, w obwodzie witebskim, w rejonie postawskim, w sielsowiecie Nowosiółki.
Dawniej używana nazwa – Mieczysławowo.
Historia.
W czasach zaborów w granicach Imperium Rosyjskiego.
W dwudziestoleciu międzywojennym majątek i kolonia leżały w Polsce, w województwie wileńskim, w powiecie duniłowickim (od 1926 postawskim), w gminie Mańkowicze (od 1927 gmina Hruzdowo).
Według Powszechnego Spisu Ludności z 1921 roku zamieszkiwało tu 29 osób, wszystkie były wyznania rzymskokatolickiego i zadeklarowały polską przynależność narodową. Były tu 4 budynki mieszkalne. Wykaz miejscowości rozróżnia majątek i kolonię Mieczysławów. Kolonia w 1931 liczyła 1 dom zamieszkiwany przez 2 osoby, a majątek 4 domy z 52 mieszkańcami.
Miejscowość należała do parafii rzymskokatolickiej i prawosławnej w Hruzdowie. Podlegała pod Sąd Grodzki w Postawach i Okręgowy w Wilnie; właściwy urząd pocztowy mieścił się w Hruzdowie.
Po agresji ZSRR na Polskę w 1939 roku wieś znalazła się w granicach BSRR. W latach 1941–1944 była pod okupacją niemiecką. Następnie leżała w BSRR. Od 1991 roku w Republice Białorusi.

</doc>
<doc id="4937174" url="https://pl.wikipedia.org/wiki?curid=4937174" title="Cerkiew św. Dymitra w Rovném">
Cerkiew św. Dymitra w Rovném

Cerkiew św. Dymitra w Rovném – nieistniejąca drewniana greckokatolicka cerkiew filialna, wzniesiona 1782 w Rovném.
Cerkiew zbudowana w 1782 przez majstra Stefana Tylkę (data i napis na nadprożu wejścia do bramki w ogrodzeniu cmentarza przycerkiewnego). Uszkodzona podczas działań wojennych w 1944. Była to budowla drewniana konstrukcji zrębowej, trójdzielna. Prezbiterium zamknięte trójbocznie, babiniec szerszy od nawy. W przedłużeniu babińca słupowy przedsionek. Wieża słupowo-ramowa o pochyłych ścianach, z dwoma słupami nośnymi umieszczonymi wewnątrz babińca oraz dwoma w przedsionku. Znacznie węższa od babińca, z izbicą. Nad nawą łamany dach namiotowy, nad prezbiterium dach kalenicowy, między nawą a wieżą dość wysoki odcinek dachu kalenicowego. Hełm wieży i zwieńczenia nawy i prezbiterium baniaste, z pozornymi latarniami. Wewnątrz w prezbiterium strop na belkach, ze zrębową fasetą, w nawie kopuła namiotowa.
W Muzeum Szaryskim w Bardejowie znajduje się kilka niezwykle cennych ikon przeniesionych z tej cerkwi: 
Wszystkie pochodzą z XVI w. i zostały odsłonięte w 1967 spod barokowych przemalowań.
Cerkiew rozebrano przed 1969. 

</doc>
<doc id="4937176" url="https://pl.wikipedia.org/wiki?curid=4937176" title="Hymn Polinezji Francuskiej">
Hymn Polinezji Francuskiej



</doc>
<doc id="4937179" url="https://pl.wikipedia.org/wiki?curid=4937179" title="Visegrad 4 Bicycle Race Grand Prix Slovakia 2018">
Visegrad 4 Bicycle Race Grand Prix Slovakia 2018

Visegrad 4 Bicycle Race Grand Prix Slovakia 2018 – 5. edycja wyścigu kolarskiego Visegrad 4 Bicycle Race Grand Prix Slovakia, która odbyła się 31 marca 2018 na liczącej ponad 158 kilometrów trasie rozpoczynającej się w Bratysławie, a kończącej na torze wyścigowym Slovakiaring. Wyścig kategorii 1.2 był częścią UCI Europe Tour 2018.

</doc>
<doc id="4937184" url="https://pl.wikipedia.org/wiki?curid=4937184" title="Jacek Zieliński (polityk)">
Jacek Zieliński (polityk)

Jacek Zieliński (ur. 18 czerwca 1934 w Gnieźnie) – polski samorządowiec, inżynier mechanik i menedżer, w latach 1988–1998 prezydent Głogowa.
Życiorys.
Absolwent Liceum Ogólnokształcącego im. Bolesława Chrobrego w Gnieźnie. W 1958 ukończył studia z inżynierii mechanicznej na Politechnice Wrocławskiej, zdobył także stopień oficera rezerwy. Pracował na stanowiskach kierowniczych, kierował fabrykami z branży przemysłu ciężkiego w województwie zielonogórskim (m.in. w Sulechowie, Kargowej i Małomicach). W latach 1973–1982 i 1986–1988 zatrudniony w Fabryce Maszyn Budowlanych „Famaba” w Głogowie, gdzie kierował działem eksportu, a następnie był dyrektorem naczelnym. W międzyczasie od 1982 do 1986 pozostawał kierownikiem Centralnej Stacji Serwisowej przy Delegaturze Przedsiębiorstwa Handlu Zagranicznego „Bumar” w Bukareszcie.
W grudniu 1988 wybrany prezydentem Głogowa po rezygnacji poprzednika (jako bezpartyjny), od 1990 jego zastępcy byli związani z NSZZ „Solidarność” (do którego on nie należał). W 1990 wybrano go do rady miejskiej z ramienia Komitetu Obywatelskiego „Solidarność”, w 1990 i 1994 uzyskiwał reelekcję na stanowisko włodarza. Był zwolennikiem przyłączenia Głogowa do województwa lubuskiego.
W latach 2001–2003 pozostawał prezesem Towarzystwa Ziemi Głogowskiej. W 2007 przeszedł na emeryturę. W 2011 został prezesem Stowarzyszenia Przyjaciół Muzeum i Historii Miasta Głogowa.
Odznaczenia.
Odznaczony m.in. Złotym Krzyżem Zasługi (dwukrotnie, w tym 1995), Krzyżem Kawalerskim Orderu Odrodzenia Polski (2004), Złotym Medalem „Za zasługi dla Obronności Kraju” (1995), Odznakę Honorową Złotą „Zasłużony dla Województwa Dolnośląskiego” (2014), Medalem „Pro Patria”, a także tytułem „Zasłużony dla Miasta Głogowa”. Działał w organizacjach kombatanckich, wyróżniono go odznaką „Za Zasługi dla Związku Kombatantów RP i Byłych Więźniów Politycznych”.

</doc>
<doc id="4937187" url="https://pl.wikipedia.org/wiki?curid=4937187" title="Lebrun">
Lebrun

Osoby o tym nazwisku:

</doc>
<doc id="4937189" url="https://pl.wikipedia.org/wiki?curid=4937189" title="Petrauskas">
Petrauskas

Osoby o tym nazwisku:

</doc>
<doc id="4937192" url="https://pl.wikipedia.org/wiki?curid=4937192" title="Kretzschmar">
Kretzschmar

Osoby o tym nazwisku:

</doc>
<doc id="4937195" url="https://pl.wikipedia.org/wiki?curid=4937195" title="Pohorelská Maša">
Pohorelská Maša

Pohorelská Maša – osada w środkowej Słowacji, przemysłowa część wsi Pohorelá w kraju bańskobystrzyckim, w powiecie Brezno. Leży w historycznym regionie Horehronie.
Położenie.
Pohorelská Maša leży w górnej części doliny Hronu, generalnie na lewym jego brzegu, u północnych podnóży Płaskowyżu Murańskiego. Leży przy drodze krajowej nr 66 biegnącej z Brezna na Pusté Pole. Przez osadę przebiega również linia kolejowa z Brezna do Margecan.
Historia.
W drugiej połowie XVIII w. w rejonie wsi Pohorelá odkryto pokłady rudy żelaza. Pohorelská Maša powstała jako osada robotnicza, usytuowana koło huty żelaza i towarzyszącej jej kuźnicy (słow. "hámra"), zbudowanych tu przez spółkę, w skład której wchodzili hrabia Koháry, Coloredo i Mitrovský.
W 1826 r. majątek ten przejęła rodzina Koburgów. Z czasem zakład się rozbudował i w drugiej połowie następnego wieku działająca tu walcownia blach, z siedmioma liniami walcowniczymi, należała do najnowocześniejszych na całych Górnych Węgrzech. Po I wojnie światowej zakład jednak nie był już w stanie konkurować z tańszymi wyrobami wielkich hut. Nastąpił okres stagnacji i redukcji załogi, zaś wzrastające bezrobocie – do radykalizacji nastrojów miejscowej ludności. W latach 1929-1933 zakład byłł całkowicie zatrzymany.
Po wybuchu słowackiego powstania narodowego w 1944 r. w zakładzie hutniczym wyrabiane były przez krótki okres broń dla powstańców i materiały wybuchowe. Po II wojnie światowej w 1948 r. znacjonalizowany zakład przejęła firma „Slovenské závody na smaltovaný a železný tovar” z siedzibą w Bratysławie.
W roku 1949 zakład został włączony do firmy „Kovosmalt” w Trnawie, a w roku 1951 przejął go „Tatrasmalt Matejovce”. Produkował różne drobne wyroby z blachy, formowane metodami wytłaczania. W latach 50. były to głównie proste zabawki (wiaderka, konewki, foremki itp.). Od roku 1957 do produkcji wprowadzano różnorodne zabawki elektromechaniczne, napędzane silniczkami elektrycznymi z baterią (samochodziki, traktorki itp.). Z czasem asortyment wyrobów rozszerzono o inne urządzenia elektromechaniczne, wykorzystujące elementy z tworzyw sztucznych (np. wentylatory, grzałki elektryczne), produkowanych według projektów własnego biura konstrukcyjnego). W styczniu 1974 r. zakład się usamodzielnił jako „Strojsmalt Pohorelá, n. p. Pohorelá”. Ok. 1980 r. wyrób zabawek przeszedł na dalszy plan, kosztem produkcji różnorodnych blaszanych naczyń, opakowań, kapsli do butelek, elementów pieców akumulacyjnych, aluminiowych sztućców i in.
W 1994 r. zakład został sprywatyzowany. Następnie funkcjonował jako „Strojsmalt, a. s., Pohorelá”, potem „Strojsmalt Holding”. Swą działalność zakończył z dniem 1 czerwca 2005 r.
Zabytki.
We wschodniej części osady znajduje się oryginalna pamiątka w formie niewielkiego, żeliwnego otwartego pawilonu wspartego na czterech kolumnach i otoczonego żelaznym ogrodzeniem. Wykonali go w 1841 r. tutejsi hutnicy i ofiarowali właścicielowi zakładów, Ferdynandowi Jerzemu Koburgowi. W centrum pawilonu znajduje się niewielki obelisk z herbem Koburgów i okolicznościową inskrypcją.

</doc>
<doc id="4937197" url="https://pl.wikipedia.org/wiki?curid=4937197" title="Męczenięta">
Męczenięta

Męczenięta (; ) – wieś na Białorusi, w obwodzie witebskim, w rejonie postawskim, w sielsowiecie Nowosiółki.
Nazwa dawniej używana – Mienczyniata, Mienczynięta.
Historia.
W czasach zaborów ówczesne dobra w granicach Imperium Rosyjskiego.
W dwudziestoleciu międzywojennym wieś leżała w Polsce, w województwie wileńskim, w powiecie duniłowickim (od 1926 postawskim), w gminie Mańkowicze (od 1927 gmina Hruzdowo) a następnie w gminie Łuczaj.
Według Powszechnego Spisu Ludności z 1921 roku zamieszkiwało tu 95 osób, 15 było wyznania rzymskokatolickiego, 64 staroobrzędowego a 3 mojżeszowego. Jednocześnie 94 mieszkańców zadeklarowało białoruską przynależność narodową a 1 inną. Było tu 18 budynków mieszkalnych. W 1931 w 16 domach zamieszkiwało 85 osób.
Miejscowość należała do parafii rzymskokatolickiej i prawosławnej w Postawach. Podlegała pod Sąd Grodzki w Postawach i Okręgowy w Wilnie; właściwy urząd pocztowy mieścił się w Łuczaju.
Po agresji ZSRR na Polskę w 1939 roku wieś znalazła się w granicach BSRR. W latach 1941–1944 była pod okupacją niemiecką. Następnie leżała w BSRR. Od 1991 roku w Republice Białorusi.

</doc>
<doc id="4937198" url="https://pl.wikipedia.org/wiki?curid=4937198" title="Erman">
Erman

Osoby o tym nazwisku:
Inne:

</doc>
<doc id="4937200" url="https://pl.wikipedia.org/wiki?curid=4937200" title="Hoszard">
Hoszard

Osoby o tym nazwisku:

</doc>
<doc id="4937201" url="https://pl.wikipedia.org/wiki?curid=4937201" title="Richter">
Richter

Osoby o tym nazwisku:

</doc>
<doc id="4937202" url="https://pl.wikipedia.org/wiki?curid=4937202" title="Nawotka">
Nawotka

Osoby o tym nazwisku:

</doc>
<doc id="4937206" url="https://pl.wikipedia.org/wiki?curid=4937206" title="Minna Cauer">
Minna Cauer

Minna Cauer (właściwie: "Wilhelmine Theodore Marie Cauer", ur. 1 listopada 1841 we Freyenstein (Ostprignitz), zm. 3 sierpnia 1922 w Berlinie) – niemiecka nauczycielka, działaczka oświatowa i kobieca.
Życiorys.
Urodziła się jako Wilhelmine Theodore Marie Schelle w rodzinie pastora Alexandra Schelle i jego żony Juliane (z domu Wolfschmidt). W 1862 zawarła związek małżeński z lekarzem, Augustem Latzelem (zm. 1866). W 1868 podjęła zatrudnienie w Paryżu (po kursie nauczycielskim). Rok później zamieszkała w Berlinie wraz z drugim mężem, radcą szkoły miejskiej, Eduardem Cauerem (zm. 1881). Od 1881 ponownie podjęła pracę nauczycielki. W 1885 została członkinią "Deutschen Akademischen Vereinigung", organizacji stawiającej sobie za cel reformę oświaty. W 1888 została liderką ruchu "Frauenwohl" i zbliżyła się do konserwatywnych ruchów kobiecych. Od 1889 kierowała organizacją "Kaufmännischen Hilfsverein für weibliche Angestellte" propagującą rozwój instytucji samopomocowych. W 1892 zapisała się do "Deutschen Friedensgesellschaft". W roku następnym rozwinęła szeroką działalność wykładową i propagatorską w zakresie ochrony praw kobiet. Od tego czasu stopniowo zaczęła przechodzić na pozycje lewicowe. W latach 1895-1919 wydawała czasopismo "Die Frauenbewegung". W 1896 zorganizowała Międzynarodowy Kongres Pracy i Wysiłku Kobiet w Berlinie. Zetknęła się na nim z Clarą Zetkin. W 1898 opublikowała pracę "Kobieta w XIX wieku". Od 1899 kierowała zrzeszeniem "Verband fortschrittlicher Frauenvereine" skupiającym radykalne organizacje kobiece, a od 1902 hamburską organizacją "Deutschen Vereins für Frauenstimmrecht". W 1908 stała się członkinią "Demokratischen Vereinigung". W 1915 założyła wraz z innymi pacyfistkami "Internationale Frauenkomitee für dauernden Frieden" (późniejszą "Internationale Frauenliga für Frieden und Freiheit"). W latach 1918-1919 była członkinią Niemieckiej Partii Demokratycznej. Nie zaakceptowała postanowień traktatu wersalskiego i w latach 1919-1920 agitowała za przyłączeniem Górnego Śląska do Niemiec.

</doc>
<doc id="4937209" url="https://pl.wikipedia.org/wiki?curid=4937209" title="Odszczepieniec">
Odszczepieniec



</doc>
<doc id="4937210" url="https://pl.wikipedia.org/wiki?curid=4937210" title="Visegrad 4 Bicycle Race Grand Prix Slovakia 2017">
Visegrad 4 Bicycle Race Grand Prix Slovakia 2017

Visegrad 4 Bicycle Race Grand Prix Slovakia 2017 – 4. edycja wyścigu kolarskiego Visegrad 4 Bicycle Race Grand Prix Slovakia, która odbyła się 23 kwietnia 2017 na liczącej ponad 181 kilometrów trasie rozpoczynającej się w Bratysławie, a kończącej na torze wyścigowym Slovakiaring. Wyścig kategorii 1.2 był częścią UCI Europe Tour 2017.

</doc>
<doc id="4937218" url="https://pl.wikipedia.org/wiki?curid=4937218" title="Gordon Windeyer">
Gordon Windeyer

Gordon Phillip Windeyer (ur. 20 lutego 1954) – australijski lekkoatleta, specjalista skoku wzwyż, mistrz igrzysk Brytyjskiej Wspólnoty Narodów.
Kariera sportowa.
Zwyciężył w skoku wzwyż na igrzyskach Brytyjskiej Wspólnoty Narodów w 1974 w Christchurch, wyprzedzając swego rodaka, obrońcę tytułu Lawriego Peckhama i Claude’a Ferragne’a z Kanady. Zajął 7. miejsce w zawodach pucharu świata w 1977 w Düsseldorfie. Na igrzyskach Wspólnoty Narodów w 1978 w Edmonton zajął 5. miejsce.
Windeyer był mistrzem Australii w skoku wzwyż w 1975/1976, 1976/1977 i 1977/1978 oraz wicemistrzem w 1993/1974 i 1974/1975. 3 czerwca 1978 w Brisbane i 13 lipca 1978 w Lozannie wyrównał rekord Australii skokiem na wysokość 2,21 cm. Był to najlepszy wynik w jego karierze. 

</doc>
<doc id="4937221" url="https://pl.wikipedia.org/wiki?curid=4937221" title="Mikitki">
Mikitki

Mikitki (; ) – wieś na Białorusi, w obwodzie mińskim, w rejonie miadzielskim, w sielsowiecie Miadzioł.
Historia.
W czasach zaborów wieś w granicach Imperium Rosyjskiego.
W dwudziestoleciu międzywojennym wieś leżała w Polsce, w województwie wileńskim, w powiecie duniłowickim (od 1926 postawskim), w gminie Mańkowicze (od 1927 gmina Hruzdowo) a następnie w gminie Kobylnik.
Według Powszechnego Spisu Ludności z 1921 roku zamieszkiwało tu 37 osób, 28 było wyznania rzymskokatolickiego, a 9 prawosławnego. Jednocześnie 33 mieszkańców zadeklarowało polską, a 4 białoruską przynależność narodową. Było tu 8 budynków mieszkalnych. W 1931 w 22 domach zamieszkiwały 94 osoby.
Miejscowość należała do parafii rzymskokatolickiej w m. Miadzioł prawosławnej w Mańkowiczach. Podlegała pod Sąd Grodzki w Postawach i Okręgowy w Wilnie; właściwy urząd pocztowy mieścił się w Mańkowicze.
Po agresji ZSRR na Polskę w 1939 roku wieś znalazła się w granicach BSRR. W latach 1941–1944 była pod okupacją niemiecką. Następnie leżała w BSRR. Od 1991 roku w Republice Białorusi.

</doc>
<doc id="4937222" url="https://pl.wikipedia.org/wiki?curid=4937222" title="Zemplínska šírava">
Zemplínska šírava



</doc>
<doc id="4937225" url="https://pl.wikipedia.org/wiki?curid=4937225" title="Ludmila Vendlová">
Ludmila Vendlová

Ludmila Vendlová znana także jako Lída Vendlová (ur. 9 maja 1929 w Pradze, zm. 15 marca 1990 w Bazylei) – czeska aktorka filmowa, teatralna i telewizyjna oraz reżyser teatralny i pedagog. 
Karierę aktorską zaczynała w 1950 na deskach teatru w Taborze, następnie w 1951 przeniosła się do teatru w Benešovie, z kolei od 1955 przez siedem lat należała do zespołu Teatru Josefa Kajetána Tyla w Pilźnie. W latach 1962–1964 grała w teatrze w Kladnie, a później pracowała w Lipsku (w Niemieckiej Republice Demokratycznej) jako teatralny reżyser i pedagog. W 1968 wyemigrowała do Szwajcarii.

</doc>
<doc id="4937226" url="https://pl.wikipedia.org/wiki?curid=4937226" title="Visegrad 4 Bicycle Race Grand Prix Slovakia 2016">
Visegrad 4 Bicycle Race Grand Prix Slovakia 2016

Visegrad 4 Bicycle Race Grand Prix Slovakia 2016 – 3. edycja wyścigu kolarskiego Visegrad 4 Bicycle Race Grand Prix Slovakia, która odbyła się 24 kwietnia 2016 na liczącej 160 kilometrów trasie wokół bratysławskiej dzielnicy Čunovo. Wyścig kategorii 1.2 był częścią UCI Europe Tour 2016.

</doc>
<doc id="4937228" url="https://pl.wikipedia.org/wiki?curid=4937228" title="Lída Vendlová">
Lída Vendlová



</doc>
<doc id="4937235" url="https://pl.wikipedia.org/wiki?curid=4937235" title="Miłty">
Miłty

Miłty (; ) – wieś na Białorusi, w obwodzie mińskim, w rejonie miadzielskim, w sielsowiecie Słoboda.
Historia.
W czasach zaborów w granicach Imperium Rosyjskiego.
W dwudziestoleciu międzywojennym wieś leżała w Polsce, w województwie wileńskim, w powiecie duniłowickim (od 1926 postawskim), w gminie Mańkowicze (od 1927 gmina Hruzdowo).
Według Powszechnego Spisu Ludności z 1921 roku zamieszkiwało tu 80 osób, 79 było wyznania rzymskokatolickiego a 1 prawosławnego. Jednocześnie wszyscy mieszkańcy zadeklarowali polską przynależność narodową. Było tu 18 budynków mieszkalnych. W 1931 w 14 domach zamieszkiwało 77 osób.
Miejscowość należała do parafii rzymskokatolickiej i prawosławnej w Hruzdowie. Podlegała pod Sąd Grodzki w Postawach i Okręgowy w Wilnie; właściwy urząd pocztowy mieścił się w Hruzdowie.
Po agresji ZSRR na Polskę w 1939 roku wieś znalazła się w granicach BSRR. W latach 1941–1944 była pod okupacją niemiecką. Następnie leżała w BSRR. Od 1991 roku w Republice Białorusi.

</doc>
<doc id="4937240" url="https://pl.wikipedia.org/wiki?curid=4937240" title="Bandelli">
Bandelli

Osoby o tym nazwisku:

</doc>
<doc id="4937243" url="https://pl.wikipedia.org/wiki?curid=4937243" title="Miłty (obwód miński)">
Miłty (obwód miński)

Miłty (; ) – dawny zaścianek. Tereny, na których leżał, znajdują się obecnie na Białorusi, w obwodzie mińskim, w rejonie miadzielskim, w sielsowiecie Słoboda.
Historia.
W czasach zaborów w granicach Imperium Rosyjskiego.
W dwudziestoleciu międzywojennym folwark a następnie zaścianek leżał w Polsce, w województwie wileńskim, w powiecie duniłowickim (od 1926 postawskim), w gminie Mańkowicze (od 1927 gmina Hruzdowo).
Według Powszechnego Spisu Ludności z 1921 roku zamieszkiwało tu 27 osób, 17 było wyznania rzymskokatolickiego, a 10 prawosławnego. Jednocześnie wszyscy mieszkańcy zadeklarowali polską przynależność narodową. Były tu 2 budynki mieszkalne. W 1931 w 2 domach zamieszkiwały 22 osoby.
Miejscowość należała do parafii rzymskokatolickiej i prawosławnej w Hruzdowie. Podlegała pod Sąd Grodzki w Postawach i Okręgowy w Wilnie; właściwy urząd pocztowy mieścił się w Hruzdowie.

</doc>
<doc id="4937244" url="https://pl.wikipedia.org/wiki?curid=4937244" title="Libman">
Libman

Osoby o tym nazwisku:

</doc>
<doc id="4937252" url="https://pl.wikipedia.org/wiki?curid=4937252" title="Visegrad 4 Bicycle Race Grand Prix Slovakia 2015">
Visegrad 4 Bicycle Race Grand Prix Slovakia 2015

Visegrad 4 Bicycle Race Grand Prix Slovakia 2015 – 2. edycja wyścigu kolarskiego Visegrad 4 Bicycle Race Grand Prix Slovakia, która odbyła się 24 maja 2015 na liczącej ponad 151 kilometrów trasie wokół Bratysławy. Wyścig kategorii 1.2 był częścią UCI Europe Tour 2015.

</doc>
<doc id="4937254" url="https://pl.wikipedia.org/wiki?curid=4937254" title="Paweł Sowiński (historyk)">
Paweł Sowiński (historyk)

Paweł Sowiński (ur. 1 marca 1974 w Warszawie) – polski historyk, doktor habilitowany nauk humanistycznych, profesor nadzwyczajny Instytutu Studiów Politycznych PAN.
Jest absolwentem Wydziału Historycznego Uniwersytetu Warszawskiego (1998), gdzie uzyskał tytuł magistra na podstawie rozprawy "Komunistyczne święto w świetle relacji z obchodów 1 Maja w Polsce Ludowej z lat 1948–1954" napisanej pod kierunkiem Marcina Kuli. Odbył studia doktoranckie w Szkole Nauk Społecznych przy Instytucie Filozofii i Socjologii PAN (dyplom – 2004). Stopień naukowy doktora uzyskał w 2004 na podstawie rozprawy "Wakacje w Polsce Ludowej. Polityka władz i ruch turystyczny (1945–1989)" (promotor: Marcin Kula). Stopień doktora habilitowanego otrzymał w 2013 w Instytucie Studiów Politycznych PAN na podstawie rozprawy "Zakazana książka. Uczestnicy drugiego obiegu 1977-1989" i dorobku naukowego. Zatrudniony w Zakładzie Najnowszej Historii Politycznej Instytutu Studiów Politycznych PAN od 2000, od maja 2013 jako profesor nadzwyczajny. Zajmuje się historią społeczną PRL. Do jego zainteresowań badawczych należą: Zimna wojna i polska emigracja polityczna; Opozycja antykomunistyczna w Europie Środkowej; Wypoczynek i turystyka w Polsce Ludowej; Obchody święta 1 maja po 1945 roku.

</doc>
<doc id="4937259" url="https://pl.wikipedia.org/wiki?curid=4937259" title="Foryś (ujednoznacznienie)">
Foryś (ujednoznacznienie)

Osoby o tym nazwisku:

</doc>
<doc id="4937266" url="https://pl.wikipedia.org/wiki?curid=4937266" title="Visegrad 4 Bicycle Race Grand Prix Slovakia 2014">
Visegrad 4 Bicycle Race Grand Prix Slovakia 2014

Visegrad 4 Bicycle Race Grand Prix Slovakia 2014 – 1. edycja wyścigu kolarskiego Visegrad 4 Bicycle Race Grand Prix Slovakia, która odbyła się 16 maja 204 na liczącej 147 kilometrów trasie wokół Bratysławy, z metą w dzielnicy Devín. Wyścig kategorii 1.2 był częścią UCI Europe Tour 2014.

</doc>
<doc id="4937268" url="https://pl.wikipedia.org/wiki?curid=4937268" title="Zajc">
Zajc

Osoby o tym nazwisku:

</doc>
<doc id="4937273" url="https://pl.wikipedia.org/wiki?curid=4937273" title="Bruce Field">
Bruce Field

Bruce William Field (ur. 20 lutego 1954 w Melbourne) – australijski lekkoatleta, wicemistrz igrzysk Brytyjskiej Wspólnoty Narodów, olimpijczyk.
Kariera sportowa.
Był wszechstronnym lekkoatletą. Z powodzeniem startował w biegu na 400 metrów przez płotki, biegu na 400 metrów i skoku w dal.
Wystąpił na igrzyskach olimpijskich w 1972 w Monachium, na których odpadł w eliminacjach biegu na 400 metrów przez płotki i skoku w dal.
Zdobył srebrny medal w biegu na 400 metrów przez płotki na igrzyskach Brytyjskiej Wspólnoty Narodów w 1974 w Christchurch, przegrywając jedynie z Alanem Pascoe z Anglii, a wyprzedzając Billa Koskei z Kenii. Ustanowił wówczas rekord Australii czasem 49,32 s, który przetrwał do 1995 (poprawił go dopiero Rohan Robinson). Na tych samych igrzyskach Field zajął 4. miejsce w sztafecie 4 × 400 metrów, 5. miejsce w biegu na 400 metrów i 5. miejsce w skoku w dal.
Field był mistrzem Australii w biegu na 400 metrów przez płotki w 1973/1974, wicemistrzem na tym dystansie w 1971/1972 i 1974/1975, a także wicemistrzem w skoku w dal w 1969/1970 i 1971/1972 oraz brązowym medalistą w tej konkurencji w 1970/1971.
Rekordy życiowe.
Rekordy życiowe Fielda:

</doc>
<doc id="4937278" url="https://pl.wikipedia.org/wiki?curid=4937278" title="Kalino (rejon czusowski)">
Kalino (rejon czusowski)

Kalino () – osiedle typu miejskiego w środkowej Rosji, w okręgu miejskim Czusowoj w Kraju permskim.
W 2020 r. miejscowość liczyła sobie 1980 mieszkańców.

</doc>
<doc id="4937289" url="https://pl.wikipedia.org/wiki?curid=4937289" title="Kontrola graniczna">
Kontrola graniczna

Kontrola graniczna – działania podejmowane na granicy w odpowiedzi na zamiar przekroczenia tej granicy lub na akt jej przekroczenia, składające się z odprawy granicznej oraz ochrony granicy.

</doc>
<doc id="4937292" url="https://pl.wikipedia.org/wiki?curid=4937292" title="Samhorodek (obwód kijowski)">
Samhorodek (obwód kijowski)

Samhorodek , Samhorodok () – wieś na Ukrainie, w obwodzie kijowskim, w rejonie białocerkiewskim. W 2001 roku liczyła 1220 mieszkańców.
Historia.
Dawniej powiat skwirski gmina Worobiówka (obecnie Горобіївка), 13 km (12 wiorst) od Skwiry przy drodze pocztowej do Lipowca. Wieś miała 1615 mieszkańców. W 1863 roku (wg Pochilewicza) mieszkało we wsi 1920 prawosławnych, 210 katolików, 204 żydów. W 1741 roku było 80 chat i 500 mieszkańców. 
Z opisu "Słownika geograficznego Królestwa Polskiego i innych krajów słowiańskich" (1889 r.) wynika, że we wsi była cerkiew pod wezwaniem Podwyższenia Krzyża Świętego wzniesiona 1741 roku na miejsce starszej, spalonej w 1740. Pod wsią na wzniesieniu pozostały ślady dawnego zamku. W 1736 wieś należała do księcia Jana Wiśniowieckiego, kasztelana krakowskiego. W 1863 roku mieszkali tu właściciele ziemscy: Julian Popowski (2611 dziesięcin), Jakub Żurakowski (1800 dz.), Dorota Podgórska (539 dz.), Anna Sokołowa (195 dz.) Jacek i Wacław Pilawscy (539 dz.).
W 1920 roku pod wsią miała miejsce bitwa. Przerwanie frontu pod Samhorodkiem było punktem zwrotnym w działaniach na Ukrainie. Oddziały polskie rozpoczęły wymuszony odwrót na zachód, a inicjatywę na niemal trzy miesiące przejęła Armia Czerwona. W bitwie Polacy stracili około 460 poległych i rannych, dwadzieścia ckm-ów i jedno działo. Do niewoli dostało się około dwustu jeńców

</doc>
<doc id="4937294" url="https://pl.wikipedia.org/wiki?curid=4937294" title="Budynek szkoły katolickiej w Katowicach-Giszowcu">
Budynek szkoły katolickiej w Katowicach-Giszowcu

Budynek szkoły katolickiej w Katowicach-Giszowcu (zwana również starą szkołą) – zabytkowy kompleks trzech budynków dawnej szkoły katolickiej w katowickiej jednostce pomocniczej Giszowiec, przy placu Pod Lipami 5, powstały wraz z budową osiedla patronackiego Giszowiec, w latach 1909–1910. Został on zaprojektowany przez Georga i Emila Zillmannów. 
Początkowo w budynkach działała powszechna szkoła katolicka. 1 września 1922 roku zainaugurowano w niej polską szkołę. W czasie II wojny światowej mieściła się szkoła niemiecka, a po wojnie rozpoczęła działalność polska szkoła, która zajmowała budynki do 1978 roku. Z powodu wzrostu liczby ludności rozbudowującego się Giszowca, 1 września 1981 roku zainaugurowano w starej szkole Szkołę Podstawową nr 51, która przeniosła się do nowej placówki w 1993 roku. Obecnie kompleks starej szkoły stanowi centrum biurowo-konferencyjne.
Historia.
Kompleks szkolny powstał wraz z całym osiedlem patronackim Giszowiec z inicjatywy ówczesnego dyrektora generalnego spółki Georg von Giesches Erben – Antona Uthemanna. Został on zaprojektowany przez Georga i Emila Zillmannów z Charlottenburga koło Berlina. Początkowo zaplanowano budowę trzech budynków szkół powszechnych. Budowę zachodniego i środkowego budynku ukończono w 1909 roku, zaś wschodni oddano do użytku rok później – w 1910 roku. Koszt budowy kompleksu trzech szkół wyniósł około 170 tysięcy marek. 
Sama zaś instytucja katolickiej szkoły powszechnej została powołana 19 października 1908 roku, czyli kilkanaście dni po zasiedleniu pierwszych domów na nowym osiedlu. Wówczas rozpoczęło w niej naukę 55 dzieci. Pierwszym dyrektorem, który pełnił tę funkcję do 1922 roku, był Vincent Mücke. Na początku grudnia 1909 roku w szkole uczyło się blisko 900 dzieci w trzynastu oddziałach.
Budynek szkoły katolickiej był jednym z trzech obiektów na obszarze dworskim Giszowiec, gdzie zorganizowano plebiscyt 20 marca 1921 roku. Po przyłączeniu części Górnego Śląska wraz z Giszowcem do Polski, 1 września 1922 roku rozpoczęto zajęcia już w polskiej szkole. W 1928 roku przebudowano jeden z trzech budynków – mieszkanie kierownika szkoły złożone z ośmiu pomieszczeń przebudowano na cztery sale lekcyjne. Planowano również w tym samym roku zbudować dwukondygnacyjną salę gimnastyczną z basenem na podwórzu przy trzecim budynku, które miałoby z nim połączenie, ale gmina Janów zrezygnowała z tych planów. 
Po zajęciu Giszowca przez III Rzeszę zlikwidowano polską szkołę, natomiast 1 lutego 1940 roku w kompleksie budynków szkoły zainaugurowano działanie niemieckiej szkoły. Szkoła polska wznowiła funkcjonowanie pod koniec lutego 1945 roku, lecz kompleks budynków został zdemolowany i rozgrabiony zaraz po ewakuacji Niemców. Pod koniec lipca tego samego roku jeden z budynków zajęło wojsko. Szkoła ponownie korzystała z trzech budynków od roku szkolnego 1947/48. Po włączeniu 31 grudnia 1959 roku Giszowca do Katowic, szkoła nosiła nazwę Szkoły Podstawowej nr 54 w Katowicach. 
W latach 60. XX wieku, w związku z powstaniem w Giszowcu kopalni "Staszic", zadecydowano o wyburzeniu unikatowego osiedla i postawieniu w jego miejscu nowego kompleksu złożonego z wielokondygnacyjnych bloków mieszkalnych. Na przełomie lat 60. i 70. XX wieku rozpoczęto wyburzanie osiedla Giszowiec. Wyburzenie groziło całemu osiedlu, dlatego też rozpoczęły się protesty. 18 sierpnia 1978 roku budynki szkoły wpisano do rejestru zabytków. 
W roku szkolnym 1971/72 wybudowano pomiędzy budynkami przewiązki. We wrześniu 1978 roku szkoła rozpoczęła naukę w nowym budynku przy obecnej ul. Wojciecha, lecz po kilku latach ze względu na jej przepełnienie, w budynku starej szkoły 1 września 1981 roku zainaugurowano Szkołę Podstawową nr 51 im. Fryderyka Chopina. 
Na przełomie lat 80. i 90. XX wieku budynek szkoły był już poniszczony m.in. z powodu szkód górniczych. Piwnice były zalewane wodą, a z użytkowania wyłączono cztery sale lekcyjne ze względu na zagrożenie zawalenia drewnianych stropów w budynku klas młodszych. 12 października 1993 roku przy ul. Przyjaznej 7 oddano częściowo do użytku nowy budynek szkoły, do którego przeniosła się zajmująca dotychczas starą szkołę Szkoła Podstawowa nr 51.
W 2002 roku z budynków dawnej szkoły wyprowadzili się ostatni mieszkańcy. Nowy właściciel wykonał remont generalny kompleksu. Obecnie, według stanu z listopada 2020 roku, budynek starej szkoły stanowi kompleks biurowy Centrum Biurowe, a w nim działa firma motoryzacyjna MAGNETI. W przeszłości znajdował się w nim również terenowy oddział Agencji Rynku Rolnego. 
Architektura i otoczenie.
Stara szkoła jest kompleksem trzech dawnych budynków szkolnych. Zespół zlokalizowany jest w centralnej części osiedla patronackiego Giszowiec, przy placu Pod Lipami 5. Został on zaprojektowany przez Georga i Emila Zillmannów z Charlottenburga. Budynki zachodni i wschodni posiadały po cztery sale lekcyjne na parterze i mieszkania nauczycieli stanu wolnego na piętrze (dla rodzin nauczycieli wybudowano osobne domy). Wschodni w 1910 roku, czyli w roku ukończenia budowy, miał po cztery sale na parterze i piętrze. Obok mieszkań powstały na piętrze pokoje konferencyjne i pomieszczenia na zbiory i pomoce naukowe. 
Wejścia do trzech budynków były umieszczone pierwotnie we wnękach lub umieszczono nad nimi daszki jednopołaciowe. Sień poprzedzona była przedsionkiem. Podłogi w sieni i przedsionku pokryto asfaltem, rezygnując ze względów bezpieczeństwa z kafli podłogowych, natomiast w salach lekcyjnych drewnem bądź linoleum. Kompleks szkół, podobnie jak pozostałe budynki publiczne osiedla Giszowiec, został solidnie zbudowany. Stropy są wykonane ze zbrojonego betonu, a dachy pierwotnie zostały podwójnie pokryte karpiówką. 
Budynki szkolne pierwotnie były ogrodzone parkanem z drewnianych sztachet, osadzonych pomiędzy otynkowanymi słupami. Płot ten ułożony był schodkowo na masywnej podmurówce. Ogrodzenie to przy szkole posiadało wnęki, które umożliwiały postawienie tam ławek. Nad wejściami zostały wykonane łukowe zadaszenia.
W pobliżu pralni powstała kotłownia, która dostarczała ciepło do budynków szkoły stalowymi rurami umieszczonymi w ceglanych lub betonowych podziemnych kanałach.

</doc>
<doc id="4937298" url="https://pl.wikipedia.org/wiki?curid=4937298" title="Mołdawica (gmina)">
Mołdawica (gmina)

Mołdawica () – gmina w Rumunii, w okręgu Suczawa. Obejmuje miejscowości Argel, Demăcușa, Mołdawica i Rașca. W 2011 roku liczyła 4970 mieszkańców.

</doc>
<doc id="4937301" url="https://pl.wikipedia.org/wiki?curid=4937301" title="Moldovița (gmina)">
Moldovița (gmina)



</doc>
<doc id="4937312" url="https://pl.wikipedia.org/wiki?curid=4937312" title="Demăcușa">
Demăcușa

Demăcușa – wieś w Rumunii, w okręgu Suczawa, w gminie Mołdawica. W 2011 roku liczyła 992 mieszkańców. 

</doc>
<doc id="4937313" url="https://pl.wikipedia.org/wiki?curid=4937313" title="Hans Siegl">
Hans Siegl

Hans Siegl (ur. 8 września 1944 w Gröbenzell, zm. 25 czerwca 1978 w Linzu) – niemiecki żużlowiec.
Dwukrotny srebrny medalista indywidualnych mistrzostw świata na długim torze (1973, 1977). Uczestnik finału indywidualnych mistrzostwa świata w wyścigach na lodzie (1970, IX miejsce). Uczestnik półfinału drużynowych mistrzostw świata na żużlu (1973). Dwukrotny medalista indywidualnych mistrzostw RFN na długim torze: złoty (1972) oraz brązowy (1971).

</doc>
<doc id="4937316" url="https://pl.wikipedia.org/wiki?curid=4937316" title="Brigitte Ahrenholz">
Brigitte Ahrenholz

Brigitte Ahrenholz (ur. 8 sierpnia 1952, zm. 2018) – niemiecka wioślarka. Złota medalistka olimpijska z Montrealu.
Reprezentowała Niemiecką Republiką Demokratyczną. Zawody w 1976 były jej jedynymi igrzyskami olimpijskimi, triumfowała w ósemce. W tej samej konkurencji zwyciężyła na mistrzostwach świata w 1974. Zdobyła w ósemce srebro mistrzostw Europy w 1971 i złoto w 1973 w czwórce podwójnej ze sternikiem.

</doc>
<doc id="4937317" url="https://pl.wikipedia.org/wiki?curid=4937317" title="Rașca (okręg Suczawa)">
Rașca (okręg Suczawa)

Rașca – wieś w Rumunii, w okręgu Suczawa, w gminie Mołdawica. W 2011 roku liczyła 750 mieszkańców. 

</doc>
<doc id="4937318" url="https://pl.wikipedia.org/wiki?curid=4937318" title="Kalino (obwód Szumen)">
Kalino (obwód Szumen)

Kalino () – wieś w północno-wschodniej Bułgarii, w Obwodzie Szumen (Gmina Chitrino).
W 2017 r. miejscowość liczyła sobie 176 mieszkańców.

</doc>
<doc id="4937323" url="https://pl.wikipedia.org/wiki?curid=4937323" title="Uli Schmied">
Uli Schmied



</doc>
<doc id="4937325" url="https://pl.wikipedia.org/wiki?curid=4937325" title="Kalino (ujednoznacznienie)">
Kalino (ujednoznacznienie)

Kalino – nazwa toponimów w Polsce, w Bułgarii i w Rosji

</doc>
<doc id="4937326" url="https://pl.wikipedia.org/wiki?curid=4937326" title="Mușenița (gmina)">
Mușenița (gmina)

Mușenița – gmina w Rumunii, w okręgu Suczawa. Obejmuje miejscowości Baineț, Băncești, Climăuți, Mușenița, Vășcăuți i Wikszany. W 2011 roku liczyła 1871 mieszkańców.

</doc>
<doc id="4937331" url="https://pl.wikipedia.org/wiki?curid=4937331" title="Mniskie">
Mniskie

Mniskie (; ) – wieś na Białorusi, w obwodzie witebskim, w rejonie postawskim, w sielsowiecie Juńki.
Dawniej używane nazwy: Miśkieje, Mińskie.
Historia.
W czasach zaborów w granicach Imperium Rosyjskiego.
W dwudziestoleciu międzywojennym wieś leżała w Polsce, w województwie wileńskim, w powiecie duniłowickim (od 1926 postawskim), w gminie Mańkowicze (od 1927 gmina Hruzdowo) a następnie w gminie Postawy.
Według Powszechnego Spisu Ludności z 1921 roku zamieszkiwało tu 106 osób, wszystkie były wyznania prawosławnego i zadeklarowały białoruską przynależność narodową. Było tu 18 budynków mieszkalnych. W 1931 w 23 domach zamieszkiwało 104 osoby.
Miejscowość należała do parafii rzymskokatolickiej i prawosławnej w Postawach. Podlegała pod Sąd Grodzki w Postawach i Okręgowy w Wilnie; właściwy urząd pocztowy mieścił się w Postawach.
Po agresji ZSRR na Polskę w 1939 roku wieś znalazła się w granicach BSRR. W latach 1941–1944 była pod okupacją niemiecką. Następnie leżała w BSRR. Od 1991 roku w Republice Białorusi.

</doc>
<doc id="4937332" url="https://pl.wikipedia.org/wiki?curid=4937332" title="Miśkieje">
Miśkieje



</doc>
<doc id="4937334" url="https://pl.wikipedia.org/wiki?curid=4937334" title="Mińskie">
Mińskie



</doc>
<doc id="4937338" url="https://pl.wikipedia.org/wiki?curid=4937338" title="Jürgen Bertow">
Jürgen Bertow

Jürgen Bertow (ur. 24 stycznia 1950) – niemiecki wioślarz. Brązowy medalista olimpijski z Montrealu.
Reprezentował Niemiecką Republiką Demokratyczną. Zawody w 1976 były jego jedynymi igrzyskami olimpijskimi, zajął trzecie miejsce w dwójce podwójnej. Partnerował mu Hans-Ulrich Schmied. W tej samej konkurencji zdobył srebro na mistrzostwach świata w 1975. W 1974 triumfował w czwórce podwójnej.

</doc>
<doc id="4937339" url="https://pl.wikipedia.org/wiki?curid=4937339" title="Budynek szkoły ewangelickiej w Katowicach-Giszowcu">
Budynek szkoły ewangelickiej w Katowicach-Giszowcu

Budynek szkoły ewangelickiej w Katowicach-Giszowcu – zabytkowy budynek w katowickiej jednostce pomocniczej Giszowiec, przy ulicy Działkowej 32, powstały wraz z budową osiedla patronackiego Giszowiec. Został on zaprojektowany przez Georga i Emila Zillmannów. Znajduje się przy parku Giszowieckim, przy ul. Działkowej 32. W budynku tym pierwotnie na parterze znajdowały się trzy sale szkolne przeznaczone dla dzieci wyznania ewangelickiego oraz kaplica do nabożeństw, natomiast na poddaszu zagospodarowano dwa mieszkania dla nauczycieli. Toaleta znajdowała się poza szkołą, w osobnym budynku.
Historia.
Budynek szkoły ewangelickiej powstał wraz z całym osiedlem patronackim Giszowiec z inicjatywy ówczesnego dyrektora generalnego spółki Georg von Giesches Erben – Antona Uthemanna. Został on zaprojektowany przez Georga i Emila Zillmannów z Charlottenburga koło Berlina. Oddano go do użytku w 1907 roku. Szkoła ewangelicka w budynku specjalnie do tego przeznaczonym przy ówczesnej ulicy Bergtalstraße (obecnie ulica Działkowa) została powołana 1 kwietnia 1917 roku. W pierwszym roku działalność uczęszczało do niej 11 dzieci.
Budynek szkoły ewangelickiej był jednym z trzech obiektów na obszarze dworskim Giszowiec, gdzie zorganizowano plebiscyt 20 marca 1921 roku. W latach międzywojennych dalej funkcjonowała w budynku szkoła ewangelicka. Dzieci uczyły się wówczas w dwóch oddziałach – polskim i niemieckim, a także miały osobnych nauczycieli. W 1937 roku szkołę ewangelicką zlikwidowano. W budynku 4 lutego 1926 roku rozpoczęła działalność ochronka, do którego uczęszczało początkowo 80 dzieci. W późniejszym czasie przeniesiono je do szkoły powszechnej nr 6.
W budynku szkoły ewangelickiej organizowano spotkania stowarzyszeń ewangelickich. 25 lutego 1934 roku odbyło się tu zebranie założycielskie Towarzystwa Polaków Ewangelików. Liczyło ono wówczas 70 członków. 6 września 1934 roku odprawiono w sali zborowej pierwsze nabożeństwo ewangelickie po polsku. W czasie II wojny światowej, w latach 1940–1942 mieszkał w budynku działacz NSDAP i dyrektor szkoły w Giszowcu – Robert Pormann.
Po II wojnie światowej, w związku z potrzebą powstania nowej parafii rzymskokatolickiej w Giszowcu, jedną z propozycji na zorganizowanie tymczasowego kościoła, wysłana pismem przez ks. Alfonsa Tomaszewskiego do Katowickiego Zjednoczenia Przemysłu Węglowego w dniu 24 września 1945 roku, było urządzenie kaplicy w budynku dawnej szkoły ewangelickiej. W budynku działało po II wojnie światowej przedszkole. W latach 50. XX wieku przeniesiono je do dawnej willi dyrektora kopalni "Giesche".
Piętro budynku zostało zajęte przez nauczycieli, a z powodu problemów z salami lekcyjnymi w budynku dawnej szkoły katolickiej, na parterze urządzono ponownie sale lekcyjne, w tym pracownię biologiczna. Po przeniesieniu Szkoły Podstawowej nr 54 do budynku przy ul. Wojciecha we wrześniu 1978 roku, sale klasowe przekształcono w mieszkania. Budynek ten obecnie nadal pełni funkcje mieszkalne.

</doc>
<doc id="4937340" url="https://pl.wikipedia.org/wiki?curid=4937340" title="Statek wycieczkowy">
Statek wycieczkowy

Statek wycieczkowy (również wycieczkowiec) – statek kursujący po określonej trasie, zgodnie z uprzednio przyjętym planem, który obejmuje program turystyczny w różnych portach i który zwykle nie zabiera pasażerów ani nie pozwala pasażerom na zejście na ląd w trakcie podróży.
Wszyscy pasażerowie mają kajuty. Statek posiada na pokładzie obiekty służące rozrywce.
Historia.
Po II wojnie światowej nastąpił stopniowy zmierzch regularnej żeglugi pasażerskiej. Statki przegrały konkurencję z samolotami. Linie pasażerskie traciły klientów i sezonowe wycieczki morskie nie zrównoważyły całorocznych kosztów utrzymania liniowców. Budowa dwóch największych statków pasażerskich po wojnie: SS France (1961) i RMS Queen Elizabeth 2 (1969) nie zmieniła trendu. Oba statki przynosiły straty armatorom i SS France został przebudowany na wycieczkowiec, a Queen Elizabeth 2 został zamieniony na pięciogwiazdkowy hotel w Dubaju.
SS France wycofany z eksploatacji w 1975, a następnie został zakupiony przez norweskiego armatora Knuta Klostera, który od 12 lat organizował rejsy wycieczkowe po Karaibach. Norwegian Caribbean Lines zmieniło jego nazwę na "Norway". Armator inwestując 60 milionów dolarów zainstalował w ramach przebudowy dodatkowe kabiny zwiększając liczbę miejsc do 2400 (poprzednio 2044). Przedłużono rufowe pokłady słoneczne i zdemontowano część siłowni zmniejszając szybkość eksploatacyjną do 16 węzłów, ale jednocześnie zmniejszając zużycie paliwa. Na dziobie i rufie zainstalowano stery strumieniowe, które pozwoliły na samodzielne manewrowanie w portach. Statek po kilku latach od przebudowy pływając po Karaibach przynosił nowemu właścicielowi zyski.
Dla wycieczkowców zmieniono koncepcję żeglugi. Zmieniła się konstrukcja statków i organizacja przedsiębiorstw żeglugowych. Pasażer turysta wymagał innej usługi. Na pokładach przygotowano dla nich wiele atrakcji. To m.in. strefy rozrywki: aqua park dla dzieci, zakręcone zjeżdżalnie wodne, bary i restauracje, ścianki wspinaczkowe, boisko do koszykówki, siatkówki, baseny i jacuzzi, spa, centrum fitness, teatr, kino, kasyno, w tym pokój VIP, zabawy różnego typu. Największe z nich mają długość powyżej 350 metrów, szerokość 60–65 m i po kilkanaście pokładów. Mogą zabrać 5000–6000 pasażerów.

</doc>
<doc id="4937341" url="https://pl.wikipedia.org/wiki?curid=4937341" title="Hanniwka">
Hanniwka

Hanniwka (ukr. "Ганнівка") – wieś na Ukrainie w rejonie oratowskim, obwodu winnickiego, na północ od rzeki Rośki.
Pod koniec XIX w. wieś w powiecie lipowieckim, położona 7 wiorst na wschód od Pliskowa (zarząd gminy i policji), parafia prawosławna w Czerniawce a poczta w Andruszówce.
W 1920 pod Annówką toczyły się walki polskiego 43 pułku piechoty z oddziałami sowieckiej 6 Dywizji Kawalerii.

</doc>
<doc id="4937342" url="https://pl.wikipedia.org/wiki?curid=4937342" title="Nagroda (Białoruś)">
Nagroda (Białoruś)

Nagroda – dawny zaścianek. Tereny na których leżał znajdują się obecnie na Białorusi, w obwodzie mińskim, w rejonie miadzielskim, w sielsowiecie Miadzioł.
Historia.
W czasach zaborów w granicach Imperium Rosyjskiego.
W dwudziestoleciu międzywojennym zaścianek leżał w Polsce, w województwie wileńskim, w powiecie duniłowickim (od 1926 postawskim), w gminie Mańkowicze (od 1927 gmina Hruzdowo).
Powszechny Spis Ludności z 1921 roku nie podał danych dotyczących miejscowości. W 1931 w 1 domu zamieszkiwało 5 osób.
Miejscowość należała do parafii rzymskokatolickiej i prawosławnej w Hruzdowie. Podlegała pod Sąd Grodzki w Postawach i Okręgowy w Wilnie; właściwy urząd pocztowy mieścił się w Hruzdowie.

</doc>
<doc id="4937345" url="https://pl.wikipedia.org/wiki?curid=4937345" title="Droga krajowa D530 (Chorwacja)">
Droga krajowa D530 (Chorwacja)

Droga krajowa D530 () – krótka droga krajowa na terenie Chorwacji. Leży w całości w żupanii varażdińskiej, tworząc połączenie autostrady A4 z drogą D2 w pobliżu miejscowości Zamlaka. Długość drogi wynosi niewiele ponad półtora kilometra.

</doc>
<doc id="4937346" url="https://pl.wikipedia.org/wiki?curid=4937346" title="Marienburg (Surinam)">
Marienburg (Surinam)



</doc>
<doc id="4937348" url="https://pl.wikipedia.org/wiki?curid=4937348" title="João Cotrim de Figueiredo">
João Cotrim de Figueiredo

João Fernando Cotrim de Figueiredo (ur. 24 czerwca 1961) – portugalski menedżer, przedsiębiorca i polityk, deputowany do Zgromadzenia Republiki, przewodniczący Inicjatywy Liberalnej.
Życiorys.
Kształcił się w Deutsche Schule Lissabon, po czym ukończył ekonomię w London School of Economics. Uzyskał następnie dyplom MBA w zakresie administracji, zarządzania i marketingu na Universidade Nova de Lisboa. Zawodowo związany z sektorem prywatnym. Zajmował kierownicze stanowiska w przedsiębiorstwach Compal i Nutricafés. Kierował przedsiębiorstwem Privado Holding, a także pełnił funkcję dyrektora generalnego telewizji Televisão Independente. W latach 2013–2016 był przewodniczącym rady dyrektorów Turismo de Portugal, publicznej instytucji zajmującej się promocją turystyki. W 2015 powołany na wiceprzewodniczącego European Travel Commission.
W wyborach w 2019 otwierał listę wyborczą Inicjatywy Liberalnej w Lizbonie. Uzyskał wówczas mandat deputowanego do Zgromadzenia Republiki XIV kadencji jako jedyny przedstawiciel swojej formacji. W grudniu tegoż roku został nowym przewodniczącym partii. W 2022 z powodzeniem ubiegał się o poselską reelekcję, jego partia wprowadziła wówczas 8 swoich przedstawicieli do portugalskiego parlamentu.

</doc>
<doc id="4937353" url="https://pl.wikipedia.org/wiki?curid=4937353" title="Aborki">
Aborki

Aborki (; , "Oborki") – wieś na Białorusi, w obwodzie brzeskim, w rejonie łuninieckim, w sielsowiecie Kożangródek.

</doc>
<doc id="4937354" url="https://pl.wikipedia.org/wiki?curid=4937354" title="Franciszek Dębowski">
Franciszek Dębowski

Franciszek Dębowski (Dembowski) (ur. 26 września 1896 w Krwonach, zm. 25 stycznia 1968) – działacz polityczny, członek Stronnictwa Ludowego, a następnie Zjednoczonego Stronnictwa Ludowego, poseł na Sejm PRL I kadencji (1952–1956).
Życiorys.
Urodził się w rodzinie chłopskiej w wielkopolskiej wsi Krwony (powiat turecki). Miał czworo rodzeństwa. W 1907 roku rodzina przeniosła się do wsi Grabówie w powiecie łaskim w której ukończył szkołę powszechną. 
W 1925 roku wstąpił do PSL Wyzwolenie, biorąc aktywny udział w chłopskich protestach. W czasie II wojny światowej pracował jako robotnik leśny w Niemczech. 
Po zakończeniu wojny osiedlił się w Marcinowicach (gmina Krosno Odrzańskie). Był pierwszym sołtysem wsi. Organizował struktury Stronnictwa Ludowego, a od 6 stycznia 1946 roku pełnił funkcję prezesa zarządu powiatowego SL. Przez dwie kadencje był członkiem Rady Naczelnej Komitetu ZSL. Brał aktywny udział w kolektywizacji powiatu krośnieńskiego, tworząc na przełomie 1949 i 1950 roku spółdzielnię produkcyjną m.in. w Marcinowicach. 
W 1952 roku uzyskał mandat posła na Sejm I kadencji w okręgu nr 43 Zielona Góra. Zasiadał w Sejmowej Komisji Rolnictwa. 

</doc>
<doc id="4937355" url="https://pl.wikipedia.org/wiki?curid=4937355" title="We Have All the Time in the World">
We Have All the Time in the World

We Have All the Time in the World – piosenka z 1969 roku nagrana przez amerykańskiego muzyka Louisa Armstronga. Muzykę napisał brytyjski kompozytor i dyrygent John Barry, a tekst Amerykanin Hal David. Utwór pojawił się w filmie z serii o przygodach Jamesa Bonda, "W tajnej służbie Jej Królewskiej Mości" (1969). Jest to drugi przewodni utwór w filmie, obok tytułowej instrumentalnej kompozycji „On Her Majesty’s Secret Service” w wykonaniu The John Barry Orchestra.
Utwór jest sentymentalną balladą miłosną, która wykorzystywana jest jako tło filmowe dla sekwencji z udziałem Jamesa Bonda (George Lazenby) i jego żony, Tracy Draco (Diana Rigg).
Historia.
W 1969 roku, na dwa lata przed śmiercią, Armstrong nagrał partię wokalną do utworu „We Have All the Time in the World”, która stała się muzycznym tłem w filmie "W służbie Jej Królewskiej Mości", pierwszym i jedynym w serii przygód agenta 007, w którym w rolę Jamesa Bonda wcielił się australijski aktor i model George Lazenby. W przypadku tej piosenki amerykański muzyk jazzowy nie mógł wykorzystać trąbki, czyli swojego nieodłącznego atrybutu, ponieważ przez postępującą chorobę nie był w stanie zagrać na tym instrumencie. Podczas nagrywania Armstrong pytał Hala Davida, czy wszystko robi w porządku. David zapewniał go, że był „absolutnie doskonały”. Piosenka okazała się szczególnym dziełem, ponieważ był to ostatni utwór, który Armstrong nagrał przed śmiercią, która nastąpiła w lipcu 1971 roku.
Tytuł utworu zaczerpnięto z powieści Iana Fleminga, w której, będący w szoku, Bond mówi do policjanta, że jego zamordowana żona wcale nie umarła i wypowiada słowa "We have all time in the world" (tłum. mamy cały w świecie czas).
Kiedy po latach zapytano Johna Barry’ego, które piosenki z cyklu o przygodach Bonda są jego ulubionymi, to wyróżnił między innymi kompozycję „We Have All the Time in the World”. W jednym z wywiadów Barry, na temat współpracy z Armstrongiem, powiedział, że „Wspaniale mi się z nim pracowało. To jedno z najcenniejszych doświadczeń w moim życiu”.
Reklama i reedycja.
W 1994 roku w Wielkiej Brytanii piosenka zdobyła ponowny rozgłos i popularność, gdy pojawiła się jako tło muzyczne w reklamie irlandzkiego piwa Guinness. Reedycja singla z utworem „We Have All the Time in the World” osiągnęła 3. miejsce na głównej brytyjskiej liście przebojów Official Singles Chart Top 100.
Według wyników ankiety przeprowadzonej w 2009 roku, czterdzieści lat po wydaniu albumu, longplay ze ścieżką dźwiękową do filmu "W tajnej służbie Jej Królewskiej Mości" został wybrany najlepszym soundtrackiem ze wszystkich albumów z serii o przygodach Bonda, które opublikowano przed 2009 rokiem.
Wersje innych wykonawców.
Źródło: 

</doc>
<doc id="4937357" url="https://pl.wikipedia.org/wiki?curid=4937357" title="Ucieczka przed cieniem">
Ucieczka przed cieniem

Ucieczka przed cieniem () – czechosłowacki czarno-biały film dramatyczny z 1959 w reżyserii Jiřiego Sequensa. 

</doc>
<doc id="4937358" url="https://pl.wikipedia.org/wiki?curid=4937358" title="Baby (obwód brzeski)">
Baby (obwód brzeski)

Baby (; ) – wieś na Białorusi, w obwodzie brzeskim, w rejonie łuninieckim, w sielsowiecie Kożangródek, nad Cną i przy granicy Rezerwatu Krajobrazowego Środkowa Prypeć.

</doc>
<doc id="4937359" url="https://pl.wikipedia.org/wiki?curid=4937359" title="Mirosław Borzym">
Mirosław Borzym

Mirosław Tomasz Borzym (ur. 4 maja 1956) – polski samorządowiec i urzędnik, z wykształcenia prawnik, w latach 1990–1998 prezydent Kędzierzyna-Koźla.
Życiorys.
Wychowywał się w Warszawie. Ukończył prawo na Uniwersytecie Warszawskim, kształcił się podyplomowo w studium dziennikarskim na Wydziale Dziennikarstwa i Nauk Politycznych UW oraz w zakresie bankowości i finansów w Szkole Głównej Gospodarstwa Wiejskiego. W 1979 po ślubie przeprowadził się do Kędzierzyna-Koźla.
Od czerwca do listopada 1990 pozostawał wiceprezydentem Kędzierzyna-Koźla, następnie od listopada 1990 do listopada 1998 był prezydentem miasta. Od 1990 zasiadał także w radzie miejskiej. Należał do Unii Wolności, później pozostawał bezpartyjny. W 1998 zorganizował swój własny komitet wyborczy „Forum 2000”, który wprowadził do rady 2 osoby. W 2001 kandydował do Sejmu z listy Platformy Obywatelskiej. W 2002 wybrany radnym powiatu kędzierzyńsko-kozielskiego z ramienia lokalnego komitetu, był wówczas kandydatem na starostę. W 2006 nie uzyskał reelekcji.
Przez wiele lat zatrudniony w centrali Agencji Restrukturyzacji i Modernizacji Rolnictwa m.in. na stanowisku specjalisty do spraw audytu i kontroli oraz doradcy prezesa. Od 2006 do 2007 kierował jej opolskim oddziałem. W 2015 został p.o. dyrektora opolskiego oddziału Agencji Nieruchomości Rolnych, następnie zastępcą dyrektora oddziału. Później zatrudniony w Krajowym Ośrodku Wsparcia Rolnictwa jako p.o. zastępcy dyrektora departamentu.

</doc>
<doc id="4937365" url="https://pl.wikipedia.org/wiki?curid=4937365" title="Drebsk">
Drebsk

Drebsk (; ) – wieś na Białorusi, w obwodzie brzeskim, w rejonie łuninieckim, w sielsowiecie Kożangródek, nad Cną.
Znajduje tu się przystanek kolejowy Drebsk, położony na linii Homel – Łuniniec – Żabinka.
Historia.
W dwudziestoleciu międzywojennym leżał w Polsce, w województwie poleskim, w powiecie łuninieckim, do 18 kwietnia 1928 w gminie Kożangródek, następnie w gminie Łachwa. Po II wojnie światowej w granicach Związku Sowieckiego. Od 1991 w niepodległej Białorusi.

</doc>
<doc id="4937366" url="https://pl.wikipedia.org/wiki?curid=4937366" title="Ogrodniki (rejon postawski)">
Ogrodniki (rejon postawski)

Ogrodniki (; ) – wieś na Białorusi, w obwodzie witebskim, w rejonie postawskim, w sielsowiecie Nowosiółki.
Historia.
W czasach zaborów w granicach Imperium Rosyjskiego.
W dwudziestoleciu międzywojennym wieś leżała w Polsce, w województwie wileńskim, w powiecie duniłowickim (od 1926 postawskim), w gminie Mańkowicze (od 1927 gmina Hruzdowo).
Według Powszechnego Spisu Ludności z 1921 roku zamieszkiwały tu 242 osób, 34 było wyznania rzymskokatolickiego, a 208 prawosławnego. Jednocześnie 16 mieszkańców zadeklarowało polską, a 226 białoruską przynależność narodową. Było tu 47 budynków mieszkalnych. W 1931 w 44 domach zamieszkiwało 229 osób.
Miejscowość należała do parafii rzymskokatolickiej w Hruzdowie i prawosławnej w Mańkowiczach. Podlegała pod Sąd Grodzki w Postawach i Okręgowy w Wilnie; właściwy urząd pocztowy mieścił się w Mańkowiczach.
Po agresji ZSRR na Polskę w 1939 roku wieś znalazła się w granicach BSRR. W latach 1941–1944 była pod okupacją niemiecką. Następnie leżała w BSRR. Od 1991 roku w Republice Białorusi.

</doc>
<doc id="4937370" url="https://pl.wikipedia.org/wiki?curid=4937370" title="Beata Bochorodycz">
Beata Bochorodycz

Beata Małgorzata Bochorodycz – doktor habilitowany nauk społecznych, politolożka i japonistka. Specjalizuje się w zagadnieniach z zakresu polityki i dyplomacji Japonii. Adiunkt, a obecnie profesor uczelni na Wydziale Neofilologii Uniwersytetu im. Adama Mickiewicza w Poznaniu. Pracowała również na Wydziale Nauk Humanistycznych i Społecznych SWPS Uniwersytetu Humanistycznospołecznego. Członkini uznanych stowarzyszeń i towarzystw naukowych w Polsce, Europie i na świecie, w tym Polskiego Towarzystwa Studiów Międzynarodowych, Międzynarodowego Towarzystwa Nauk Politycznych (IPSA), Polskiego Towarzystwa Nauk Politycznych, Japońskiego Towarzystwa Nauk Politycznych, czy Polskiego Stowarzyszenia Badań Japonistycznych. Współpracuje z Ośrodkiem Spraw Azjatyckich na Uniwersytecie Łódzkim. 
Absolwentka studiów japonistycznych na UAM, ukończyła również studia prawnicze na Wydziale Prawa Uniwersytetu Kyushu. Doktoryzowała się w 2007 roku w Instytucie Studiów Politycznych Polskiej Akademii Nauk na podstawie pracy zatytułowanej "Okinawa. In search of a new type of autonomy in the 1990s ("tytuł alternatywny": Okinawa. W poszukiwaniu nowego typu autonomii lokalnej w latach 90. XX wieku)""." Habilitowała się z kolei w 2019 roku w tym samym Instytucie pisząc rozprawę pt. "Fukushima a społeczeństwo obywatelskie. Japoński ruch denuklearny w perspektywie politologiczno-socjologicznej". Profesor wizytujący Uniwersytetu Państwowego w Jokohamie"." Naukowiec wizytujący na: School of Oriental and Asian Studies (SOAS) w Londynie, Graduate Research Institute for Policy Studies (GRIPS) w Tokio, Uniwersytecie Kyushu w Fukuoce, Uniwersytecie Jerzego Waszyngtona w Waszyngtonie. Stypendystka Ministerstwa Edukacji w Japonii, Międzynarodowego Klubu Rotary, Fundacji Japońskiej oraz Fundacji Fulbrighta.
Przetłumaczyła na język polski dramat Yukio Mishimy pt. "Pawilon ryczącego jelenia: tragedia w czterech aktach" (tytuł oryginalny": Rokumeikan").

</doc>
<doc id="4937376" url="https://pl.wikipedia.org/wiki?curid=4937376" title="Okulino">
Okulino

Okulino – dawny zaścianek. Tereny na których leżał znajdują się obecnie na Białorusi, w obwodzie witebskim, w rejonie postawskim, w sielsowiecie Nowosiółki.
Nazwa dawniej używana – Akulin.
Historia.
W czasach zaborów ówczesny folwark w granicach Imperium Rosyjskiego.
W dwudziestoleciu międzywojennym zaścianek leżał w Polsce, w województwie wileńskim, w powiecie duniłowickim (od 1926 postawskim), w gminie Mańkowicze (od 1927 gmina Hruzdowo).
Według Powszechnego Spisu Ludności z 1921 roku zamieszkiwało tu 16 osób, wszystkie były wyznania rzymskokatolickiego i zadeklarowały polską przynależność narodową. Były tu 3 budynki mieszkalne. W 1931 w 2 domach zamieszkiwało 19 osób.
Miejscowość należała do parafii rzymskokatolickiej w Łuczaju i prawosławnej w Hruzdowie. Podlegała pod Sąd Grodzki w Postawach i Okręgowy w Wilnie; właściwy urząd pocztowy mieścił się w Hruzdowie.

</doc>
<doc id="4937377" url="https://pl.wikipedia.org/wiki?curid=4937377" title="Synagoga w Witkowie">
Synagoga w Witkowie

Synagoga w Witkowie – nieistniejąca synagoga w Witkowie. Pierwsza drewniana synagoga w Witkowie została wzniesiona w XVIII wieku przy ulicy Krótkiej. W 1844 roku w wyniku pożaru obiekt uległ całkowitemu zniszczeniu. Z pożogi ocalała jedynie przylegająca do synagogi szkółka wyznaniowa. W 1850 roku odbudowano murowaną synagogę. Świątynia została zniszczona w okresie II wojny światowej wraz z cmentarzem żydowskim (kirkutem). Po zakończeniu działań zbrojnych, wywiezieniu ludności żydowskiej do obozów koncentracyjnych i deportowaniu Niemców miasto bezpowrotnie straciło swój wieloetniczny charakter. Ze świątyń trzech wyznań - synagogi, kościoła ewangelickiego i kościoła katolickiego po dziś dzień ostał się tylko ten ostatni. Plac, który zajmowała kiedyś synagoga pozostaje niezagospodarowany.

</doc>
<doc id="4937378" url="https://pl.wikipedia.org/wiki?curid=4937378" title="Akulin">
Akulin



</doc>
<doc id="4937384" url="https://pl.wikipedia.org/wiki?curid=4937384" title="Boguslawski">
Boguslawski

Osoby o tym nazwisku:

</doc>
<doc id="4937386" url="https://pl.wikipedia.org/wiki?curid=4937386" title="Gamboa">
Gamboa

Osoby o tym nazwisku:

</doc>
<doc id="4937387" url="https://pl.wikipedia.org/wiki?curid=4937387" title="Herb Wolnego Państwa Konga">
Herb Wolnego Państwa Konga



</doc>
<doc id="4937388" url="https://pl.wikipedia.org/wiki?curid=4937388" title="Bertoncelj">
Bertoncelj

Osoby o tym nazwisku:

</doc>
<doc id="4937389" url="https://pl.wikipedia.org/wiki?curid=4937389" title="Ożarce">
Ożarce

Ożarce (; ) – wieś na Białorusi, w obwodzie witebskim, w rejonie postawskim, w sielsowiecie Nowosiółki.
Historia.
W czasach zaborów wieś prywatna w granicach Imperium Rosyjskiego.
W dwudziestoleciu międzywojennym wieś leżała w Polsce, w województwie wileńskim, w powiecie duniłowickim (od 1926 postawskim), w gminie Mańkowicze (od 1927 gmina Hruzdowo).
Powszechny Spis Ludności z 1921 roku nie podał danych dotyczących miejscowości. W 1931 w 22 domach zamieszkiwało 135 osób.
Miejscowość należała do parafii rzymskokatolickiej i prawosławnej w Hruzdowie. Podlegała pod Sąd Grodzki w Postawach i Okręgowy w Wilnie; właściwy urząd pocztowy mieścił się w Hruzdowie.
Po agresji ZSRR na Polskę w 1939 roku wieś znalazła się w granicach BSRR. W latach 1941–1944 była pod okupacją niemiecką. Następnie leżała w BSRR. Od 1991 roku w Republice Białorusi.

</doc>
<doc id="4937391" url="https://pl.wikipedia.org/wiki?curid=4937391" title="Żenkiewicz">
Żenkiewicz

Osoby o tym nazwisku:

</doc>
<doc id="4937394" url="https://pl.wikipedia.org/wiki?curid=4937394" title="Jerzy Bobrowski">
Jerzy Bobrowski

Jerzy Wawrzyniec Bobrowski (ur. 27 lipca 1944) – polski przedsiębiorca i samorządowiec, od czerwca do listopada 1990 prezydent Kędzierzyna-Koźla.
Życiorys.
Wywodzi się z rodu Bobrowskich herbu Jastrzębiec, jego ojciec służył w Dywizjonie 303. Ukończył Politechnikę Śląską, kształcił się też w zakresie wzornictwa przemysłowego na University of Bradford. Pod koniec PRL-u zajął się działalnością biznesową: otworzył firmę odzieżową Mellow White Intersport, a także przedsiębiorstwo zajmujące się budową gospodarstw rolnych.
W lutym 1990 kandydował w wyborach uzupełniających do Senatu w okręgu opolskim, zajmując ostatnie, czwarte miejsce. W 1990 wybrano go do rady miejskiej Kędzierzyna-Koźla jako lidera Stowarzyszenia Osiedlowych Samorządów. Od 20 czerwca do 6 listopada 1990 był prezydentem Kędzierzyna-Koźla, odszedł ze stanowiska po rezygnacji. W 1991 kandydował do Sejmu z listy SLD. Gdy w latach 90. jego fabrykę strawił pożar, otworzył zakład produkujący bieliznę. Wkrótce jednak jego biznes zbankrutował, a sam Bobrowski przez wiele lat toczył spory sądowe m.in. o odszkodowania za pożar. W 2002 ubiegał się o prezydenturę Kędzierzyna-Koźla z ramienia lokalnego komitetu, zajął 6 miejsce na 8 kandydatów.

</doc>
<doc id="4937395" url="https://pl.wikipedia.org/wiki?curid=4937395" title="Kamienica Stettiner General-Anzeiger w Szczecinie">
Kamienica Stettiner General-Anzeiger w Szczecinie

Kamienica Stettiner General-Anzeiger – eklektyczna kamienica, która znajdowała się na narożniku dzisiejszej ulicy Opłotki i Rynku Nowego, na obszarze szczecińskiego osiedla Stare Miasto, w dzielnicy Śródmieście. Zniszczona w czasie II wojny światowej, ostatecznie rozebrana w 1954 roku.
Historia.
Kamienica została zbudowana pod koniec XIX wieku zgodnie z projektem C. Kelma. Powstała na miejscu dwóch starszych budynków: kamienicy nr 3 zamieszkanej przez szewca Brünnleina i kamienicy nr 4, która była własnością oberżysty Müllera. Nowo powstała kamienica stała się siedzibą redakcji gazety Stettiner General-Anzeiger, założonej przez Ewalda Gentzensohna w 1848 r.. 
W czasie bombardowań Szczecina w latach 1943–1944 obszar Rynku Nowego został zniszczony. Okoliczne budynki rozebrano w drugiej połowie lat 40. XX wieku, ale z niewiadomych przyczyn ruiny kamienicy Stettiner General-Anzeiger przetrwały aż do około 1954 roku. Dopiero po 1995 r. w miejscu kamienicy rozpoczęto prace budowlane związane z rewitalizacją Podzamcza. Nie zdecydowano się jednak na odtworzenie pierwotnego wyglądu parceli po kamienicy Stettiner General-Anzeiger. Powrócono do pierwotnego podziału działki na dwie części, wznosząc na parceli nr 3 nową, postmodernistyczną kamienicę, przypominającą dawną siedzibę redakcji jedynie w ogólnym zarysie. W 2005 r. do nowej kamienicy przeniesiona została siedziba redakcji Głosu Szczecińskiego.
Opis.
Kamienica była obiektem narożnym, sześciokondygnacyjnym. Elewacja od strony Rynku Nowego była dłuższa, siedmioosiowa, podzielona na dwa segmenty. Parter budynku udekorowano boniowaniem, a otwory okienne tej kondygnacji zamknięto łukami. Dach kamienicy pokrywała dachówka.
Fasada zwrócona ku ulicy Opłotki składała się z czterech osi. Na pierwszym piętrze dwa skrajne okna zwieńczono naczółkami, a dwa środkowe płyciną z napisem General-Anzeiger. Na drugim piętrze skrajne okna miały podobne zdobienia jak ich odpowiedniki z niższej kondygnacji. Między oknami drugiej i trzeciej osi drugiego piętra zamontowano rzeźby, a ponad nimi trójkątny naczółek. Fasadę wieńczył gzyms koronujący, dzielący niższe piętra i dwuczęściowy szczyt kryjący trzecie i czwarte piętro budynku. W niższej części szczytu wstawiono dwa obramowane paskami okna, które oddzielono dwiema półkolumnami jońskimi i umieszczoną między nimi niszą z płyciną. Wyższa część szczytu kryła okrągłe okienko poddasza i zwieńczona była trójkątnym naczółkiem. 
Narożnik budynku charakteryzował się umiejscowionym na wysokości drugiego piętra kartuszem herbowym trzymanym w szponach orła o rozpostartych skrzydłach.
Prawy segment fasady kamienicy od strony Rynku Nowego miał analogiczne detale architektoniczne jak fasada od strony ulicy Opłotki. Różnił się jedynie dodatkową osią na pierwszych trzech kondygnacjach. Lewy segment kamienicy od Rynku Nowego był dwuosiowy, pięciokondygnacyjny. W lewej osi parteru znajdował się portal wejściowy zamknięty łukowatym naczółkiem. Na pierwszym piętrze okno lewej osi wieńczył naczółek, a prawej płycina. Piętro wyżej lewe okno także zdobił naczółek. Ponad prawym oknem dobudowano wykusz wsparty na dwóch półkolumnach doryckich. Wykusz posiadał niewielkie okienko czwartego piętra i zwieńczony był hełmem z lukarnami i iglicą.

</doc>
<doc id="4937396" url="https://pl.wikipedia.org/wiki?curid=4937396" title="Ciecierski">
Ciecierski

Osoby o tym nazwisku:

</doc>
<doc id="4937397" url="https://pl.wikipedia.org/wiki?curid=4937397" title="Vistulian">
Vistulian



</doc>
<doc id="4937398" url="https://pl.wikipedia.org/wiki?curid=4937398" title="Warhurst">
Warhurst

Osoby o tym nazwisku:

</doc>
<doc id="4937400" url="https://pl.wikipedia.org/wiki?curid=4937400" title="Roman Jan Schmidt-Madaliński">
Roman Jan Schmidt-Madaliński

Roman Jan Schmidt-Madaliński (ur. 1 listopada 1890 w Warszawie, zm. 22 stycznia 1981 tamże) – polski działacz gospodarczy i społeczny.
Życiorys.
Syn Ludwika Schmidta i Heleny z Madalińskch, w 1928 uzyskał zgodę na używanie podwójnego nazwiska. Podczas nauki uczestniczył w strajku szkolnym w 1905, następnie uczęszczał do szkoły handlowej Artura Jeżewskiego. Po jej ukończeniu wyjechał do Lipska, gdzie uczył się w Wyższej Szkole Handlowej, naukę przerwał po drugim semestrze. Od 1908 pracował jako praktykant biurowo-warsztatowy, początkowo w fabryce waty, a następnie w Warszawskim Biurze Technicznym „Bryliński i Korsak". Od 1911 przez ponad dwa lata pracował w wydziale wekslowym Domu Bankowego Hipolita Wawelberga, podczas I wojny światowej działał w Komitecie Pomocy Sanitarnej. Od sierpnia 1915 był podkomisarzem Straży Obywatelskiej m.st. Warszawy. Od jesieni 1915 studiował w Wyższej Szkole Handlowej, dyplom ukończenia uzyskał w czerwcu 1917. Równocześnie ukończył wyższe szkoły administracyjne przy Uniwersytecie Warszawskim, następnie pracował jako sekretarz Komisji Statystycznej Centralnego Towarzystwa Ludowego w Łukowie i jako nauczyciel historii w tamtejszej szkole realnej im. Tadeusza Reytana. Od 1918 był urzędnikiem, a następnie sekretarzem generalnym Stowarzyszenia Kupców Polskich. W 1919 był współzałożycielem, a następnie działaczem Polskiego Towarzystwa Ekonomicznego. W tym samym roku zainicjował powstanie "Tygodnika Handlowego", w 1920 ochotniczo uczestniczył w wojnie polsko-bolszewickiej. Od 1922 był sekretarzem sekcji mody i wzornictwa Muzeum Przemysłu i Rolnictwa, zainicjował również powstanie szkół handlowych w Mławie i Częstochowie. W 1923 założył „Dom Handlowy. Roman Schmidt i Ska.", którym kierował do 1926. Od 1925 do końca życia był czynnym członkiem Towarzystwa Naukowej Organizacji i Kierownictwa. W latach 1926-1928 pełnił funkcję dyrektora warszawskiego oddziału firmy „Electrolux", a kolejny rok kierował działem chłodni w firmie „Elbor". Od 1929 do 1934 był dyrektorem Szkół Zgromadzenia Kupców i Instytutu Praktycznej Wiedzy Handlowej, wykładał również w naukowej organizacji pracy na kursie dla dyrektorów handlowych w Instytucie Naukowej Organizacji Pracy w Warszawie. W latach 1934-1395 wielokrotnie zmieniał miejsce pracy, był m.in. dyrektorem w przedstawicielstwem firmy „Philips", fabryki mydła i kosmetyków. Od 1935 prowadził własne „Biuro Techniczno-Handlowe R.J.Schmidt-Madaliński" i prowadził je do 1942, gdy władze hitlerowskie skonfiskowały jego majątek. Czas powstania warszawskiego spędził na Mokotowie, a we wrześniu 1944 znalazł się w obozie przejściowym w Pruszkowie, z którego wydostał się i zamieszkał w Grodzisku Mazowieckim. Po zakończeniu wojny zamieszkał w Łodzi, gdzie otworzył Biuro Techniczno-Handlowe, które funkcjonowało do 1950, kiedy zostało upaństwowione. W 1949 był współorganizatorem, a następnie prezesem Koła Miłośników Muzyki przy Wyższej Szkole Muzycznej w Łodzi. Został również członkiem prezydium Towarzystwa Miłośników Sztuk Pięknych w Łodzi. Od 1951 był kolejno inspektorem produkcji Związku Branżowego Spółdzielni Pracy Metalowo-Drzewnych, kierownikiem Biura Przedsiębiorstwa Remontowego Maszyn Przemysłu Wełnianego w Zgierzu, inżyniera technologa w dziale konstrukcji Łódzkich Zakładów Kinotechnicznych. W 1953 został starszym projektantem w Biurze Projektów Przemysłu Włókien Sztucznych w Łodzi, a następnie kierował pracownią mechaniczną i był starszym projektantem w Wojewódzkim Biurze Projektów w Łodzi. Od 1954 do 1956 był technikiem mechanikiem w uzdrowisku Polanica-Zdrój, od czerwca 1956 przez rok kierował laboratorium technicznym w Łódzkich Zakładach Przemysłu Guzikarsko-Galanteryjnego. Równocześnie był jako ekspert zapraszany do wyceny maszyn i urządzeń fabrycznych oraz oceniał rentowność produkcji przemysłowej. W 1957 przeszedł na emeryturę, w 1958 współorganizował Uniwersytet Powszechny w Zgierzu, a w 1970 powrócił do Warszawy. 
Roman Jan Schmidt-Madaliński był wieloletnim działaczem Naczelnej Organizacji Technicznej, był członkiem Rady Naukowej Towarzystwa Wiedzy Powszechnej. Został odznaczony Krzyżem Kawalerskim Orderu Odrodzenia Polski oraz złotymi odznakami PTE i TNOiK.
Pochowany na cmentarzu Bródnowskim (kw. 3A, rząd I, grób 11).

</doc>
<doc id="4937402" url="https://pl.wikipedia.org/wiki?curid=4937402" title="Padilla">
Padilla

Boliwia:
Kolumbia:
Meksyk:
Osoby:

</doc>
<doc id="4937409" url="https://pl.wikipedia.org/wiki?curid=4937409" title="Ożarewo">
Ożarewo

Ożarewo (; ) – wieś na Białorusi, w obwodzie witebskim, w rejonie postawskim, w sielsowiecie Juńki.
Historia.
W czasach zaborów ówczesny zaścianek w granicach Imperium Rosyjskiego.
W dwudziestoleciu międzywojennym wieś leżała w Polsce, w województwie wileńskim, w powiecie duniłowickim (od 1926 postawskim), w gminie Mańkowicze (od 1927 gmina Hruzdowo).
Powszechny Spis Ludności z 1921 roku nie podał danych dotyczących miejscowości. W 1931 w 15 domach zamieszkiwały 63 osoby.
Miejscowość należała do parafii rzymskokatolickiej i prawosławnej w Hruzdowie. Podlegała pod Sąd Grodzki w Postawach i Okręgowy w Wilnie; właściwy urząd pocztowy mieścił się w Hruzdowie.
Po agresji ZSRR na Polskę w 1939 roku wieś znalazła się w granicach BSRR. W latach 1941–1944 była pod okupacją niemiecką. Następnie leżała w BSRR. Od 1991 roku w Republice Białorusi.

</doc>
<doc id="4937410" url="https://pl.wikipedia.org/wiki?curid=4937410" title="Borowiecki">
Borowiecki

Osoby o tym nazwisku:

</doc>
<doc id="4937413" url="https://pl.wikipedia.org/wiki?curid=4937413" title="Joachim Böhmer">
Joachim Böhmer

Joachim Böhmer (ur. 1 października 1940, zm. 28 grudnia 1999) – niemiecki wioślarz. Brązowy medalista olimpijski z Monachium.
Reprezentował Niemiecką Republiką Demokratyczną. Zawody w 1972 były jego jedynymi igrzyskami olimpijskimi, zajął trzecie miejsce w dwójce podwójnej. Partnerował mu Hans-Ulrich Schmied. W tej samej konkurencji zdobył srebro na mistrzostwach świata w 1970, był brązowym medalistą światowego czempionatu w ósemce w 1966. W dwójce podwójnej został mistrzem Europy w 1971, w 1969 był drugi w jedynce.

</doc>
<doc id="4937415" url="https://pl.wikipedia.org/wiki?curid=4937415" title="Chorosiński">
Chorosiński

Osoby o tym nazwisku:

</doc>
<doc id="4937425" url="https://pl.wikipedia.org/wiki?curid=4937425" title="MCC Grounds (stadion)">
MCC Grounds (stadion)



</doc>
<doc id="4937426" url="https://pl.wikipedia.org/wiki?curid=4937426" title="Toledo Union Field">
Toledo Union Field



</doc>
<doc id="4937428" url="https://pl.wikipedia.org/wiki?curid=4937428" title="Don Godden">
Don Godden

Don Vincent Godden (ur. 13 listopada 1936 w Blackburn, zm. 28 maja 2011 w Dartford) – brytyjski żużlowiec.
Największe osiągnięcia:
Po zakończeniu kariery zawodniczej zajął się tuningiem motocykli żużlowych – osiągając na tym polu szereg sukcesów, m.in. był twórcą nowych silników, które nazwał "Godden", na których tytuły mistrzów świata zdobyli Shawn Moran (1983), Hans Nielsen (1986, 1987, 1989) oraz Marcel Gerhard (1992).
Syn Dona Goddena (Mitch) oraz wnuk (Cameron) również są żużlowcami.

</doc>
<doc id="4937429" url="https://pl.wikipedia.org/wiki?curid=4937429" title="The Shoop Shoop Song (It's in Hiss Kiss)">
The Shoop Shoop Song (It's in Hiss Kiss)



</doc>
<doc id="4937430" url="https://pl.wikipedia.org/wiki?curid=4937430" title="Robert Szaniawski">
Robert Szaniawski

Robert Szaniawski – polski dziennikarz, dyplomata i menedżer kultury. 
Życiorys.
Robert Szaniawski ukończył polonistykę.
Początkowo pracował jako dziennikarz. Następnie przeszedł do Kancelarii Prezesa Rady Ministrów, gdzie odpowiadał za kontakty z mediami. Po epizodzie w sektorze prywatnym związał się z Ministerstwem Spraw Zagranicznych, specjalizując się w dyplomacji publicznej i kulturalnej. Był rzecznikiem prasowym Ministerstwa (do 2007) oraz szefem zespołu ds. dyplomacji publicznej i komunikacji Ambasady RP w Londynie (2008–2014). Od 2016 do 2019 dyrektor Instytutu Kultury Polskiej w Londynie. Od 2 września 2020 dyrektor Instytutu Kultury Polskiej w Nowym Jorku.

</doc>
<doc id="4937435" url="https://pl.wikipedia.org/wiki?curid=4937435" title="Teodoro M. Kalaw">
Teodoro M. Kalaw

Teodoro Manguiat Kalaw (ur. 31 marca 1884 w Lipie, zm. 5 grudnia 1940 w Manili) – filipiński pisarz, polityk i dziennikarz.
Życiorys.
Urodził się w Lipie w prowincji Batangas. Odebrał wykształcenie prawnicze. Związany z założonym przez Fernanda Maríę Guerrero pismem "El Renacimiento" (od 1903 jako redaktor, od 1907 jako wydawca). Atakował na jego łamach politykę Stanów Zjednoczonych wobec Filipin. W 1909 wybrany do Izby Reprezentantów, zasiadał w niej do 1913. Był następnie (do 1922) sekretarzem spraw wewnętrznych. Dwukrotnie (1916−1917, 1929−1939) piastował funkcję dyrektora filipińskiej Biblioteki Narodowej. Na tym stanowisku położył podwaliny pod krajowy system biblioteczny. Przez niektórych określany bywa mianem "ojcem filipińskich bibliotek".
Uznawany za jednego z czołowych intelektualistów filipińskich swojej epoki, opublikował szereg książek, przede wszystkim w języku hiszpańskim. Pisywał przede wszystkim na temat historii, dotykał także tematyki prawnej. Wśród jego istotnych prac z tego zakresu wymienia się "La Revolucion Filipina" (1924) i "Reformas en la Ensenanza del Derecho" (1907). W 1908 wydał też "Hacia la tierra del zar", relację ze swojej podróży po carskiej Rosji.
Wolnomularz, był członkiem Wielkiego Wschodu Hiszpanii (od 1907) i wielkim mistrzem Wielkiej Loży Filipin (1928−1929). Pamiętany z działań na rzecz uniezależnienia filipińskich struktur masońskich od swoich macierzystych, hiszpańskich organizacji. Rodzinne tradycje wolnomularskie podtrzymał jego syn Teodoro V. Kalaw Junior (wielki mistrz w latach 1975–1976).
Poślubił pisarkę i działaczkę feministyczną Purę Villanuevę, doczekał się z nią 4 potomków. Jego najstarszym dzieckiem była modelka, Miss Filipin (1931) i późniejsza senator, Maria Kalaw-Katigbak. Kolejna córka, Purita Kalaw Ledesma, była pisarką i krytyczką sztuki.
Zmarł w Manili. Jego imię noszą ulice w wielu filipińskich miastach, jak również loża masońska w San Juan w prowincji Rizal utworzona w 1953.

</doc>
<doc id="4937440" url="https://pl.wikipedia.org/wiki?curid=4937440" title="Artenimol">
Artenimol

Artenimol (), inaczej dihydroartemizynina () – wielofunkcyjny organiczny związek chemiczny, czynny metabolit artemizyniny, stosowany w leczeniu malarii w połączeniu z piperachiną.
Mechanizm działania.
Artenimol jest aktywnym metabolitem artemizyniny i jej pochodnych i osiąga duże stężenia w zarażonych pasożytem erytrocytach. Wewnętrzny mostek nadtlenowy w cząsteczce artenimolu poprzez wytwarzanie rodników powoduje uszkodzenia błony komórkowej zarodźca poprzez hamowanie pompy wapniowej (Ca-ATPaza), zakłócenie transportu elektronów w mitochondriach oraz transportu białek. 
Biodostępność artenimolu u chorych na malarię jest wyższa niż u zdrowych ochotników co może być powodowane przez uszkodzenie wątroby i związane z tym zmniejszenie efektu pierwszego przejścia.
Zastosowanie.
Światowa Organizacja Zdrowia.
Zgodnie z wytycznymi WHO artenimol powinien być stosowany z piperachiną w następujących wskazaniach:
Unia Europejska.
Artenimol w połączeniu z piperachiną znajduje się na wzorcowej liście podstawowych leków Światowej Organizacji Zdrowia ("") (2019).
Artenimol jest dopuszczony do obrotu w Polsce (2020).
Działania niepożądane.
Artenimol w połączeniu z piperachiną może powodować następujące działania niepożądane u ponad 1% pacjentów: astenia, ból głowy, gorączka, niedokrwistość, tachykardia, wydłużenie odstępu QT. 

</doc>
<doc id="4937441" url="https://pl.wikipedia.org/wiki?curid=4937441" title="Dihydroartemizyna">
Dihydroartemizyna



</doc>
<doc id="4937442" url="https://pl.wikipedia.org/wiki?curid=4937442" title="Sukiennicki">
Sukiennicki

Osoby o tym nazwisku:

</doc>
<doc id="4937445" url="https://pl.wikipedia.org/wiki?curid=4937445" title="Zespół hiperkalcemiczny">
Zespół hiperkalcemiczny



</doc>
<doc id="4937451" url="https://pl.wikipedia.org/wiki?curid=4937451" title="Wesoła trójka">
Wesoła trójka

Wesoła trójka () – czechosłowacki czarno-biały film komediowy z 1951 w reżyserii Vladimíra Čecha. 

</doc>
<doc id="4937457" url="https://pl.wikipedia.org/wiki?curid=4937457" title="Radźwar">
Radźwar



</doc>
<doc id="4937458" url="https://pl.wikipedia.org/wiki?curid=4937458" title="Aleksiej Aleksandrowicz Romanow">
Aleksiej Aleksandrowicz Romanow



</doc>
<doc id="4937462" url="https://pl.wikipedia.org/wiki?curid=4937462" title="Osiedle Północ II">
Osiedle Północ II



</doc>
<doc id="4937467" url="https://pl.wikipedia.org/wiki?curid=4937467" title="Halina Mentel">
Halina Mentel

Halina Jadwiga Mentel z domu Misztal (ur. 26 sierpnia 1951 w Będzinie) – polska samorządowiec i nauczycielka, od 18 maja do 2 listopada 1998 prezydent Będzina.
Życiorys.
Córka Józefa i Heleny. W 1976 ukończyła pedagogikę na Uniwersytecie Wrocławskim. Pracowała jako nauczycielka w Szkole Podstawowej nr 3 w Będzinie i następnie w Regionalnym Ośrodku Doskonalenia Nauczycieli w Katowicach.
Związała się z Sojuszem Lewicy Demokratycznej. Do 1998 była wiceprezydentem Będzina u boku Krzysztofa Kumora. Od 18 maja do 2 listopada 1998 pełniła funkcję prezydenta Będzina. W 2002 uzyskała mandat radnej miejskiej Będzina z listy KWW Komitet Rozwoju Będzina, w 2006 bezskutecznie ubiegała się o reelekcję. W 2010, 2014 i 2018 wybierana radną powiatu będzińskiego z listy SLD. W lutym 2017 została nieetatowym członkiem zarządu powiatu, w 2018 utrzymała stanowisko.

</doc>
<doc id="4937474" url="https://pl.wikipedia.org/wiki?curid=4937474" title="Medonet">
Medonet

Medonet – portal poświęcony zdrowiu, medycynie i zdrowemu stylowi życia. Należy do wydawnictwa Ringier Axel Springer Polska.
Portal przedstawia informacje dotyczące chorób, ich profilaktyki, leczenia, porad lekarzy, bazy placówek medycznych, uzależnień, kalkulatory oraz leksykony chorób, badań i leków.
Współpracuje z serwisem telemedycznym haloDoctor.pl, który pozwala uzyskać konsultację lekarską, otrzymać e-receptę lub zwolnienie lekarskie, serwisem Kliniki.pl oraz daje dostęp do wyrobu medycznego "Symptom Checker", które jest narzędziem do wstępnego rozpoznawania dolegliwości. Częścią Medonetu jest serwis Medonetmarket.pl, pozwalający na dostęp do ofert medycznych (zarówno usług, np. badań i zabiegów, jak i produktów, np. suplementów diety czy urządzeń medycznych), z możliwością ich zakupu.
Najpopularniejszy serwis w Polsce w kategorii „Zdrowie i medycyna” – w październiku 2020 odwiedziło go ponad 10 mln realnych użytkowników. Rekordowy wynik serwis zanotował w marcu 2020 – ponad 12 mln realnych użytkowników. Należy do największych na świecie komercyjnych serwisów zdrowotnych.
Serwis korzysta z e-platformy wydawniczej Ring Publishing. Redaktorem naczelnym jest dr Anna Zimny Zając.
Działy serwisu.
Serwis opiera swoje artykuły na zasadzie Explanatory journalism. Ponadto organizuje akcje prozdrowotne: Narodowy Test Zdrowia Polaków 2020 , Narodowy Test Zdrowia Polaków 2021, Uwaga! Cichy złodziej kości czy Podziel się życiem. Testy zamieszczone w Medonecie dotyczą między innymi depresji i nerwicy. W dziale wideo znajdują się programy: "Sprawdzam", "Gość Medonetu", "Czas na zdrowie", "Gorący dyżur" oraz we współpracy z Onet - "Zdrowie Rano". Od lipca 2021 r. redakcja Medonet.pl współpracuje przy wydawaniu kwartalnika "Newsweek Zdrowie". 
Narodowy Test Zdrowia Polaków 2021 został wyróżniony nagrodą honorową w kategorii "Najlepszy pomysł na zwiększenie zaangażowania czytelników" przez International News Media Association (INMA) w konkursie Global Media Awards. 
Partnerzy i wyróżnienia.
Partnerami serwisu są m.in. Collegium Medicum Uniwersytetu Jagiellońskiego, Polskie Towarzystwo Kardiologiczne, Polskie Towarzystwo Diabetologiczne, Polskie Towarzystwo Onkologiczne, Polskie Towarzystwo Stomatologiczne oraz Polskie Towarzystwo Ginekologów i Położników. Serwis otrzymał certyfikat HONcode. Jest on przyznawany przez organizację Health On the Net dla serwisów zdrowotnych na całym świecie, które przekazują sprawdzone i wiarygodne informacje.
Nagrody.
2021 – Kryształowe Pióra – wyróżnienia: Anna Zimny-Zając, Magda Ważna, Monika Mikołajska
2021 - Dziennikarz Medyczny Roku - I nagroda: Anna Zimny-Zając; II miejsce - Magda Ważna, Sylwia Stachura; IV miejsce - Karolina Świdrak; wyróżnienie - Monika Mikołajska; nagroda specjalna - Aleksandra Lipiec; nagroda honorowa - Medonet.pl
2020 – finalista konkursu Popularyzator Nauki w kategorii Media
2020 – Kryształowe Pióra – wyróżnienia: Sylwia Stachura, Anna Zimny-Zając
2019 – Ambasador Czystego Powietrza 
2019 – Ambasador Czystego Powietrza – kategoria Publikacje internetowe:Anna Zimny-Zając "Każdego roku zabija po cichu 45 tysięcy Polaków"
2019 – Dziennikarz Medyczny Roku – Wielki Edukator
2019 – Dziennikarz Medyczny Roku – kategoria "Artykuły internetowe" – II miejsce: Magda Ważna, Aleksandra Lipiec
2016 – Kryształowe Pióra – Włodzimierz Szczepański, Ewelina Potocka
2016 – Sukces Roku w Ochronie Zdrowia – Liderzy Medycyny – Lider Roku 2016 w Ochronie Zdrowia – media i PR
Medonet jest patronem medialnym filmu animowanego "Funky Casimir" o Kazimierzu Funku – polskim naukowcu, odkrywcy pierwszej witaminy.
Krytyka.
Pomimo misji szerzenia „obiektywnych i godnych zaufania treści” z zakresu medycyny, portal publikuje również artykuły, w których opisywane są metody pseudonaukowe lub których efektywność jest słabo udokumentowana. Przykładem wspomnianych metod jest chiropraktyka, która w rzeczywistości badana była głównie w kontekście terapii przewlekłego lub ostrego bólu krzyża. Wyniki badań nie pozwoliły na wyciągnięcie jasnych wniosków na temat skuteczności techniki – w najlepszym razie jest efektywna w podobnym lub mniejszym stopniu jak inne metody, a być może za obserwowany efekt leczniczy odpowiada głównie działanie placebo, naturalna remisja lub zmniejszenie wrażliwości na ból. W wypadku innych dolegliwości, nie ma wystarczającej ilości badań, by określić czy chiropraktyka jest efektywna. Należy odnotować, że wskazany artykuł oznaczony został przez redakcję Medonet jako „sprawdzona treść” – a więc „zgodny z aktualną wiedzą medyczną”. W ten sam sposób oznaczony jest artykuł o klawiterapii (metoda przypominająca bezinwazyjną akupunkturę), nad którą nie przeprowadzono niemal żadnych badań. 
Na portalu znajduje się więcej artykułów, które w niemal bezkrytyczny sposób opisują niepotwierdzone naukowo metody (choć nie zawsze z oznaczeniem „sprawdzona treść”), jak irydologia, refleksologia, homeopatia czy program rozwoju relacji (RDI).

</doc>
<doc id="4937479" url="https://pl.wikipedia.org/wiki?curid=4937479" title="Krzysztof Kumór">
Krzysztof Kumór

Krzysztof Mirosław Kumór (ur. 7 października 1957) – polski samorządowiec, urzędnik samorządowy i górnik, w latach 1996–1998 prezydent Będzina.
Życiorys.
Z zawodu technik elektronik, w 1977 ukończył będzińskie technikum elektroniczne. Później został absolwentem Wyższej Szkoły Informatyki i Zarządzania w Bielsku-Białej. W latach 80. pracował w kopalni „Paryż” w Dąbrowie Górniczej, działał także w Związku Młodzieży Socjalistycznej.
Związał się z Sojuszem Lewicy Demokratycznej. Od 12 września 1996 do 2 listopada 1998 pełnił funkcję prezydenta Będzina z poparciem lewicowej koalicji, zakończył pełnienie funkcji po odwołaniu. W 1997 kandydował także do Sejmu. Po odwołaniu pracował w Mysłowicach: był likwidatorem Zakładu Lecznictwa Ambulatoryjnego, wygrał konkurs na dyrektora Publicznego Zakładu Opieki Zdrowotnej w Mysłowicach. Kierował także Leczniczo-Diagnostycznym Centrum Medycznym i spółką Medipol. Przez kilka lat był również szefem Miejskiego Przedsiębiorstwa Wodociągów i Kanalizacji w Mysłowicach, co wiązało się z oskarżeniem przez prokuraturę o niegospodarność.

</doc>
<doc id="4937484" url="https://pl.wikipedia.org/wiki?curid=4937484" title="Roberts Stumbris">
Roberts Stumbris

Roberts Stumbris (ur. 9 lipca 1993 w Saldusie) – łotewski koszykarz występujący na pozycjach niskiego lub silnego skrzydłowego.
9 listopada 2020 zawarł kontrakt z HydroTruckiem Radom. 11 maja 2021 został zawodnikiem GTK Gliwice. 24 marca 2022 opuścił klub.

</doc>
<doc id="4937488" url="https://pl.wikipedia.org/wiki?curid=4937488" title="What a Wonderful World (singel Louisa Armstronga)">
What a Wonderful World (singel Louisa Armstronga)



</doc>
<doc id="4937495" url="https://pl.wikipedia.org/wiki?curid=4937495" title="Jacek Polak (muzyk)">
Jacek Polak (muzyk)

Jacek Polak (ur. 23 marca 1967 w Mielcu, zm. 9 listopada 2020 tamże) – polski gitarzysta, współzałożyciel i członek rockowej grupy muzycznej Mr. Pollack.
Życiorys.
Jako siedmiolatek, wraz z bratem Grzegorzem, uczył się śpiewu w chórze prowadzonym przez Stanisława Steczkowskiego, a w 1989 bracia założyli zespół Mr. Pollack. W 1990 zespół wystąpił na Festiwalu w Jarocinie, gdzie został zauważony i w następnym roku wydał swój debiutancki album "QŃ". Kolejne lata przyniosły grupie następne wydawnictwa fonograficzne, w tym ciepło przyjęty album "Air on 6 strings" z rockowymi interpretacjami utworów Ludwiga van Beethovena, Wolfganga Amadeusa Mozarta, Johanna Sebastiana Bacha i Nikołaja Rimskiego-Korsakowa. Jacek Polak koncertował z zespołem między innymi w Chinach, USA, Niemczech, Belgii, Kanadzie i w Zjednoczonych Emiratach Arabskich. Współpracował także z innymi artystami, w tym z Grzegorzem Skawińskim.
W 1997 został uznany „Nową nadzieję gitary” w plebiscycie magazynu „Gitara i bas”.
Zmarł 9 listopada 2020 w Mielcu, w wyniku COVID-19.

</doc>
<doc id="4937501" url="https://pl.wikipedia.org/wiki?curid=4937501" title="Dom Grotha w Szczecinie">
Dom Grotha w Szczecinie



</doc>
<doc id="4937519" url="https://pl.wikipedia.org/wiki?curid=4937519" title="Zimowy gość">
Zimowy gość

Zimowy gość (ang. "The Winter Guest") – brytyjsko-amerykański dramat filmowy z 1997 roku w reżyserii Alana Rickmana. W rolach głównych wystąpiły w nim Phyllida Law i Emma Thompson.
Fabuła.
Akcja rozgrywa się w Szkocji, w zimowy dzień. Fabuła skupia się na 8 osobach; matce i córce, Elspeth i Frances, granych przez Phyllidę Law i Emmę Thompson (również w rzeczywistości matkę i córkę); dwójce wagarujących chłopców, Samie (Douglas Murphy) i Tomie (Sean Biggerstaff); dwóch starszych paniach, które często zjawiają się na pogrzebach nieznajomych, Chloe (Sandra Voe) i Lily (Sheila Reid); oraz dwójce nastolatków, Nicie (Arlene Cockburn) i Alexie (Gary Hollywood). Film głównie skupia się na interakcjach głównych postaci. 
Geneza.
Film powstał na podstawie sztuki Sharmana Macdonalda, wydanej w "Leeds Playhouse" (prezentowana od 23 stycznia do 18 lutego 1995). Sztuka ta później wystawiana była w londyńskim Teatrze Almeida (prezentowano ją tam od 14 marca do 15 kwietnia 1995). Niczym film, była również wyreżyserowana przez Alana Rickmana. 
Nominacje i nagrody.
Film spodobał się krytykom. Aktorka grająca jedną z głównych ról, Emma Thompson, zdobyła nagrodę im. Pasinettiego na 54. MFF w Wenecji. Film otrzymał kilka nominacji do: British Independent Film Awards (dla Emmy Thompson), Czeskiego Lwa (dla Alana Rickmana), Europejskich Nagród Filmowych (dla Emmy Thompson).
Nagrody:

</doc>
<doc id="4937522" url="https://pl.wikipedia.org/wiki?curid=4937522" title="Komisariat Rzeszy Kaukaz">
Komisariat Rzeszy Kaukaz

Komisariat Rzeszy Kaukaz (niem. "Reichskommissariat Kaukasus)" – teoretyczny podział polityczny terenu Kaukazu przez III Rzeszę podczas II wojny światowej. W skład komisariatu miały wchodzić tereny Gruzińskiej SRR, Armeńskiej SRR, Azerbejdżańskiej SRR oraz części terytorium Rosyjskiej FSRR.

</doc>
<doc id="4937539" url="https://pl.wikipedia.org/wiki?curid=4937539" title="Leon Lasek (1940–2012)">
Leon Lasek (1940–2012)

Leon Lasek (ur. 3 stycznia 1940 w Mysłowicach, zm. 18 października 2012 tamże) – polski inżynier elektronik, samorządowiec i nauczyciel akademicki, doktor habilitowany nauk technicznych, w latach 1995–1998 prezydent Mysłowic.
Życiorys.
Ukończył Śląskie Techniczne Zakłady Naukowe w Katowicach i następnie Wydział Automatyki Politechniki Śląskiej. W 1969 uzyskał stopień doktora nauk technicznych na podstawie napisanej pod kierunkiem Tadeusza Zagajewskiego pracy pt. "Poszerzanie wstęgi przenoszenia wzmacniacza prądu stałego z przetwarzaniem". W 1989 habilitował się po obronie rozprawy pt. "Analiza i synteza układów generacyjnych". Tytuł profesora nadzwyczajnego zdobył w 1991 roku. Specjalizował się w zakresie analizy i syntezy układów elektronicznych oraz syntezy układów generacyjnych. Był profesorem nadzwyczajnym na Wydziale Automatyki, Elektroniki i Informatyki Politechniki w Gliwicach PŚ, a także członkiem senatu uczelni pełnomocnikiem dziekana Zamiejscowego Ośrodka Dydaktycznego w Sosnowcu. Autor i współautor książek, podręczników, artykułów naukowych i skryptów.
Należał do Niezależnego Samorządnego Związku Zawodowego „Solidarność”. W kadencji 1994–1998 zasiadał w radzie miejskiej Mysłowic. Od 13 marca 1995 do 29 października 1998 roku pełnił funkcję prezydenta Mysłowic.
Pochowano go na nowym cmentarzu przy Parafii Najświętszego Serca Pana Jezusa w Mysłowicach.
Odznaczenia.
Odznaczony Złotym Krzyżem Zasługi, Medalem Komisji Edukacji Narodowej, Złotym Medalem za Długoletnią Służbę oraz Odznaką „Zasłużonemu dla Politechniki Śląskiej”. Wyróżniany także nagrodami rektora i ministra.

</doc>
<doc id="4937545" url="https://pl.wikipedia.org/wiki?curid=4937545" title="Memphis rap">
Memphis rap

Memphis rap, znany również jako Memphis hip-hop lub Memphis horrorcore, to regionalny podgatunek muzyki hip-hopowej, który powstał w USA w mieście Memphis w stanie Tennessee na początku lat 90. Charakteryzuje się często niskim budżetem i okazjonalnymi dźwiękami lo-fi, wykorzystującymi automat perkusyjny Roland TR-808 i minimalne melodie syntezatorowe. Gatunek ten zwykle zawiera podwójne flow i rozmaite sample począwszy od soulu i funku po muzykę filmową z horrorów i muzykę klasyczną.
Artyści Memphis wydawali nagrania w niezależnych wytwórniach. Dominacja Nowego Jorku i Los Angeles zmusiła południowych artystów do stworzenia undergroundowego stylu i brzmienia, aby konkurować z innymi regionami. 
DJ Spanish Fly jest powszechnie wymieniany jako jeden z pionierów gatunku, będąc pomostem między electro-funkiem lat 80. a cięższym gangsterskim rapem następnej dekady.
Inni wcześni artyści i grupy związane z Memphis rapem to T-Rock, C-Rock, Gangsta Pat, Project Pat, Tommy Wright III, Princess Loko, II Tone, Tre DaVinci, Lil 808 Official, Playa Fly, Al Kapone, 8Ball &amp; MJG i Three 6 Mafia, przy czym dwie ostatnie osiągnęły względny sukces komercyjny. Album zespołu Three 6 Mafia pt. "Mystic Stylez" i inne wydawnictwa, takie jak "Come with Me 2 Hell" twórców DJ Paul i Lord Infamous, a także wczesne mixtape'y DJ Spanish Fly były szczególnie wpływowe w rozwoju gatunku. Pomimo tego, że w dużej mierze pozostawał w podziemiu, zyskał uznanie na blogach MP3, wpływając na raperów, takich jak Lil Ugly Mane, Lil 808 Official, Denzel Curry i SpaceGhostPurrp, a także na wzrost popularności muzyki crunk, trap i phonk.

</doc>
<doc id="4937549" url="https://pl.wikipedia.org/wiki?curid=4937549" title="Józef Rokosza">
Józef Rokosza

Józef Rokosza (ur. 1928 w Żytnie, zm. 8 listopada 2020) – polski dendrolog, dr hab.
Życiorys.
W latach 1947-1950 uczęszczał do Liceum Ogrodniczego w Grodźcu koło Będzina. Oprócz tego w 1952 roku ukończył też Liceum Ogrodnicze w Prószkowie koło Opola. Przez rok pracował w Instytucie Ochrony Roślin w Puławach, a później jako ogrodnik w Arboretum Zakładu Dendrologii i Pomologii Państwowej Akademii Nauk w Kórniku. W 1955 roku rozpoczął studia w Szkole Głównej Gospodarstwa Wiejskiego w Warszawie na Wydziale Ogrodniczym w Sekcji Kształtowania Terenów Zielonych. W 1965 roku ukończył studia, broniąc pracę magisterską pt. „Wyniki obserwacji nad sadzeniem drzew starszych w Warszawie” i rozpoczął pracę naukową, w charakterze asystenta naukowo-technicznego w zespole prof. Alfonsa Zielonko. W 1983 roku obronił pracę doktorską pt. „Studia dendrologiczne nad waloryzacją zabytkowych parków wiejskich na Mazowszu”, następnie uzyskał stopień doktora habilitowanego. Pracował na Wydziale Ogrodnictwa, Biotechnologii i Architektury Krajobrazu Szkoły Głównej Gospodarstwa Wiejskiego w Warszawie.
Nie założył rodziny. Zmarł 8 listopada 2020. Pochowany został na cmentarzu przy ul. Wałbrzyskiej (grób 9/81).

</doc>
<doc id="4937571" url="https://pl.wikipedia.org/wiki?curid=4937571" title="Medal Imperium Brytyjskiego">
Medal Imperium Brytyjskiego

Medal Imperium Brytyjskiego (ang. "British Empire Medal", skr. "BEM") – brytyjski medal przyznawany za godną uznania zasłużoną służbę cywilną lub wojskową.
Odznaczenie to 4 czerwca 1917 zostało ustanowione pod nazwą Medal Orderu Imperium Brytyjskiego jako część Orderu Imperium Brytyjskiego (OBE) pełniąc funkcję niższej nagrody, przyznającej odznaczonym przynależność do tego orderu, ale bez członkostwa. W 1918 dodano odmianę wojskową.
29 grudnia 1922 medal został podzielony na dwie wersje:
W 1940 medal za dzielność został zniesiony, a odznaczeni mogli wymienić go na Krzyż Jerzego – najwyższe brytyjskie odznaczenie cywilne.
Wstążka medalu ma identyczne kolory jak wstążka Orderu Imperium Brytyjskiego – początkowo była karmazynowa (wg innych źródeł: purpurowa lub ciemnofioletowa) z czerwonym paskiem pośrodku, od 1936 jest różowa z szarymi wąskimi krawędziami i szarym wąskim paskiem pośrodku. Wstążka i baretka medalu jest nieco węższa, bo ma 32 mm, podczas gdy wstążka orderu ma 38 mm. Kobiety noszą medal na lewym ramieniu, na kokardzie utworzonej ze wstążki.
Od 14 stycznia 1958 nadania BEM (oraz OBE) za akty dzielności wyróżnia się poprzez umieszczenie na wstążce emblematu ze srebrnych liści dębowych. Tą wyjątkowo rzadko przyznawaną wersję BEM nadano jedynie trzy razy w przykładowym okresie 1958-1969.
Odznaczeni.
W latach 1917-1922 odznaczono 1987 osób. W latach 1922-1940 EGM otrzymało 130 osób, a BEM wyróżniono 858 osób. 

</doc>
<doc id="4937572" url="https://pl.wikipedia.org/wiki?curid=4937572" title="Czernidłak brodawkowany">
Czernidłak brodawkowany

Czernidłak brodawkowany ("Coprinellus radians" (Desm.) Vilgalys, Hopple &amp; Jacq. Johnson) – gatunek grzybów należący do rodziny kruchaweczkowatych ("Psathyrellaceae").
Systematyka.
Pozycja w klasyfikacji według Index Fungorum: "Coprinellus, Psathyrellaceae, Agaricales, Agaricomycetidae, Agaricomycetes, Agaricomycotina, Basidiomycota, Fungi".
Po raz pierwszy opisał go w 1828 r. Jean Baptiste Henri Joseph Desmazières nadając mu nazwę "Agaricus radians". W 1838 r. Georges Métrod przeniósł go do rodzaju "Coprinus". W wyniku badań filogenetycznych prowadzonych na przełomie XX i XXI wieku mykolodzy ustalili, że rodzaj "Coprinus" jest polifiletyczny i rozbili go na kilka rodzajów. Obecną, uznaną przez Index Fungorum nazwę nadali temu gatunkowi Vilgalys, Hopple i Jacq. Johnson w 2001 r.
Synonimy:
Polską nazwę podał Stanisław Domański w 1955 r. dla synonimu "Coprinus radians". Po przeniesieniu tego gatunku do rodzaju "Coprinellus" stała się niespójna z obecną nazwą naukową.
Występowanie i siedlisko.
W Europie jest szeroko rozprzestrzeniony, ale rzadki. W opracowaniu W. Wojewody z 2003 r. na terenie Polski podano 7 jego stanowisk i według W. Wojewody rozprzestrzenienie tego gatunku i stopień zagrożenia na terenie Polski nie są znane. B. Gierczyk w 2011 r. podaje jeszcze jedno stanowisko. Kilka innych stanowisk podaje także internetowy atlas grzybów. Znajduje się w nim na liście gatunków zagrożonych i wartych objęcia ochroną
Rośnie na gałęziach, pniach i kłodach drzew liściastych.
Znaczenie.
Saprotrof, grzyb koprofilny. Grzyb niejadalny.
Opisano przypadek grzybiczego zapalenia rogówki oka u ludzi wywołanego przez "Coprinellus radians". Do tej pory opisano ponad 100 gatunków grzybów wywołujących tę chorobę.
Gatunki podobne.
Jest wiele podobnych gatunków z rodzajów "Coprinellus" i "Coprinopsis". Ich odróżnienie możliwe jest analizą mikroskopową. Cechą charakterystyczną dla "Coprinellus radians" są zarodniki o długości przekraczającej 10 µm i szerokości 5,5-7 µm oraz baryłkowate cheilocystydy.

</doc>
<doc id="4937575" url="https://pl.wikipedia.org/wiki?curid=4937575" title="Baineț">
Baineț

Baineț – wieś w Rumunii, w okręgu Suczawa, w gminie Mușenița. W 2011 roku liczyła 304 mieszkańców. 

</doc>
<doc id="4937577" url="https://pl.wikipedia.org/wiki?curid=4937577" title="Băncești (okręg Suczawa)">
Băncești (okręg Suczawa)

Băncești – wieś w Rumunii, w okręgu Suczawa, w gminie Mușenița. W 2011 roku liczyła 116 mieszkańców. 

</doc>
<doc id="4937579" url="https://pl.wikipedia.org/wiki?curid=4937579" title="Climăuți (Rumunia)">
Climăuți (Rumunia)

Climăuți (, "Klimaucy") – wieś w Rumunii, w okręgu Suczawa, w gminie Mușenița. W 2011 roku liczyła 395 mieszkańców. 

</doc>
<doc id="4937580" url="https://pl.wikipedia.org/wiki?curid=4937580" title="Mușenița">
Mușenița

Mușenița – wieś w Rumunii, w okręgu Suczawa, w gminie Mușenița. W 2011 roku liczyła 245 mieszkańców. 

</doc>
<doc id="4937581" url="https://pl.wikipedia.org/wiki?curid=4937581" title="Vășcăuți">
Vășcăuți

Vășcăuți – wieś w Rumunii, w okręgu Suczawa, w gminie Mușenița. W 2011 roku liczyła 584 mieszkańców. 

</doc>
<doc id="4937582" url="https://pl.wikipedia.org/wiki?curid=4937582" title="Stadion Haifa">
Stadion Haifa



</doc>
<doc id="4937585" url="https://pl.wikipedia.org/wiki?curid=4937585" title="Coprinellus radians">
Coprinellus radians



</doc>
<doc id="4937586" url="https://pl.wikipedia.org/wiki?curid=4937586" title="Coprinus radians">
Coprinus radians



</doc>
<doc id="4937587" url="https://pl.wikipedia.org/wiki?curid=4937587" title="Ostra (gmina)">
Ostra (gmina)

Ostra – gmina w Rumunii, w okręgu Suczawa. Obejmuje miejscowości Ostra i Tărnicioara. W 2011 roku liczyła 3009 mieszkańców.

</doc>
<doc id="4937588" url="https://pl.wikipedia.org/wiki?curid=4937588" title="13 komisariat">
13 komisariat

13 komisariat () – czechosłowacki film czarno-biały z 1946, kryminalny dramat filmowy w reżyserii Martina Friča. Adaptacja powieści Eduarda Fikera „Zinková cesta”.

</doc>
<doc id="4937590" url="https://pl.wikipedia.org/wiki?curid=4937590" title="Ostra (Rumunia)">
Ostra (Rumunia)

Ostra – wieś w Rumunii, w okręgu Suczawa, w gminie Ostra. W 2011 roku liczyła 2823 mieszkańców. 

</doc>
<doc id="4937591" url="https://pl.wikipedia.org/wiki?curid=4937591" title="Tărnicioara">
Tărnicioara

Tărnicioara – wieś w Rumunii, w okręgu Suczawa, w gminie Ostra. W 2011 roku liczyła 186 mieszkańców. 

</doc>
<doc id="4937592" url="https://pl.wikipedia.org/wiki?curid=4937592" title="Claver Kamanya">
Claver Kamanya

Claver Kamanya (ur. 25 marca 1954 w Bukobie) – tanzański lekkoatleta, medalista igrzysk Brytyjskiej Wspólnoty Narodów, dwukrotny olimpijczyk.
Kariera sportowa.
Specjalizował się w biegu na 400 metrów. Odpadł w półfinale w tej konkurencji na igrzyskach olimpijskich w 1968 w Meksyku. Jego wynik z biegu eliminacyjnego – 45,74 s – jest do tej pory (listopad 2020) rekordem Tanzanii. Kamanya zajął 4. miejsce w finale biegu na 400 metrów na igrzyskach Brytyjskiej Wspólnoty Narodów w 1970 w Edynburgu. 
Na igrzyskach olimpijskich w 1972 w Monachium Kamanya był chorążym reprezentacji Tanzanii. Wystąpił w trzech konkurencjach: odpadł w ćwierćfinale biegu na 400 metrów oraz w eliminacjach sztafety 4 × 100 metrów i sztafety 4 × 400 metrów. Wynik sztafety sztafety 4 × 400 metrów (3:10,12) jest aktualnym (listopad 2020) rekordem Tanzanii.
Zdobył brązowy medal w biegu na 400 metrów na igrzyskach Brytyjskiej Wspólnoty Narodów w 1974 w Christchurch, przegrywając jedynie z Charlesem Asatim z Kenii i Silverem Ayoo z Ugandy. Sztafeta 4 × 100 metrów z jego udziałem odpadła w eliminacjach, ustanawiając jednak aktualny do tej pory (listopad 2020) rekord Tanzanii czasem 40,92 s.

</doc>
<doc id="4937594" url="https://pl.wikipedia.org/wiki?curid=4937594" title="Herb Konga Belgijskiego">
Herb Konga Belgijskiego



</doc>
<doc id="4937595" url="https://pl.wikipedia.org/wiki?curid=4937595" title="Paltynosa (gmina)">
Paltynosa (gmina)

Paltynosa () – gmina w Rumunii, w okręgu Suczawa. Obejmuje miejscowości Capu Codrului i Paltynosa. W 2011 roku liczyła 4909 mieszkańców.

</doc>
<doc id="4937602" url="https://pl.wikipedia.org/wiki?curid=4937602" title="Climăuți (okręg Suczawa)">
Climăuți (okręg Suczawa)



</doc>
<doc id="4937606" url="https://pl.wikipedia.org/wiki?curid=4937606" title="Choina Siebolda">
Choina Siebolda

Choina Siebolda ("Tsuga sieboldii") – gatunek iglasty pochodzący z japońskich wysp Honsiu, Kiusiu, Sikoku i Yakushima. W Europie i Ameryce Północnej drzewo jest czasami używane jako drzewo ozdobne i jest uprawiane od 1850 roku.
Zagrożenie gatunku.
Choina Siebolda ma status gatunku bliskiego zagrożenia według IUCN i spadającą populację.

</doc>
<doc id="4937607" url="https://pl.wikipedia.org/wiki?curid=4937607" title="Piotr Górski">
Piotr Górski



</doc>
<doc id="4937610" url="https://pl.wikipedia.org/wiki?curid=4937610" title="Romans z kontrabasem">
Romans z kontrabasem

Romans z kontrabasem () – czechosłowacki krótkometrażowy film lalkowy z 1949 roku w reżyserii i według scenariusza Jiřiego Trnki. Animowana adaptacja opowiadania Antona Czechowa pod tym samym tytułem. 
Fabuła.
Pełna zbiegów okolicznosci tragikomiczna historia miłości kontrabasisty Smyčkova i pięknej księżniczki. 
Obsada.
Głos narratora: Jan Pivec
Animatorzy.
Jiří Trnka, Břetislav Pojar, Zdeněk Hrabě, Stanislav Látal, Jan Karpaš, Bohuslav Šrámek

</doc>
<doc id="4937612" url="https://pl.wikipedia.org/wiki?curid=4937612" title="Capu Codrului">
Capu Codrului

Capu Codrului – wieś w Rumunii, w okręgu Suczawa, w gminie Păltinoasa. W 2011 roku liczyła 2400 mieszkańców. 

</doc>
<doc id="4937613" url="https://pl.wikipedia.org/wiki?curid=4937613" title="Vășcăuți (okręg Suczawa)">
Vășcăuți (okręg Suczawa)



</doc>
<doc id="4937614" url="https://pl.wikipedia.org/wiki?curid=4937614" title="Paltynosa">
Paltynosa

Paltynosa () – wieś w Rumunii, w okręgu Suczawa, w gminie Paltynosa. W 2011 roku liczyła 2509 mieszkańców. 

</doc>
<doc id="4937615" url="https://pl.wikipedia.org/wiki?curid=4937615" title="Ostra (okręg Suczawa)">
Ostra (okręg Suczawa)



</doc>
<doc id="4937616" url="https://pl.wikipedia.org/wiki?curid=4937616" title="Panaci (gmina)">
Panaci (gmina)

Panaci – gmina w Rumunii, w okręgu Suczawa. Obejmuje miejscowości Panaci, Catrinari, Coverca, Drăgoiasa, Glodu i Păltiniș. W 2011 roku liczyła 2159 mieszkańców.

</doc>
<doc id="4937618" url="https://pl.wikipedia.org/wiki?curid=4937618" title="Panaci">
Panaci

Panaci – wieś w Rumunii, w okręgu Suczawa, w gminie Panaci. W 2011 roku liczyła 729 mieszkańców. 

</doc>
<doc id="4937619" url="https://pl.wikipedia.org/wiki?curid=4937619" title="Catrinari">
Catrinari

Catrinari – wieś w Rumunii, w okręgu Suczawa, w gminie Panaci. W 2011 roku liczyła 77 mieszkańców. 

</doc>
<doc id="4937620" url="https://pl.wikipedia.org/wiki?curid=4937620" title="Coverca">
Coverca

Coverca – wieś w Rumunii, w okręgu Suczawa, w gminie Panaci. W 2011 roku liczyła 770 mieszkańców. 

</doc>
<doc id="4937621" url="https://pl.wikipedia.org/wiki?curid=4937621" title="Drăgoiasa">
Drăgoiasa

Drăgoiasa – wieś w Rumunii, w okręgu Suczawa, w gminie Panaci. W 2011 roku liczyła 201 mieszkańców. 

</doc>
<doc id="4937622" url="https://pl.wikipedia.org/wiki?curid=4937622" title="Glodu (okręg Suczawa)">
Glodu (okręg Suczawa)

Glodu – wieś w Rumunii, w okręgu Suczawa, w gminie Panaci. W 2011 roku liczyła 273 mieszkańców. 

</doc>
<doc id="4937625" url="https://pl.wikipedia.org/wiki?curid=4937625" title="Mniejsze zło (album)">
Mniejsze zło (album)

Mniejsze zło – piąty album studyjny polskiego zespołu muzycznego Percival Schuttenbach muzykę nagrano w uniQ Sound Studio we Wrocławiu pod koniec 2014 i na początku 2015 roku. Tytułowe „Mniejsze zło” to element, który przewija się przez każdy utwór. Teksty opowiadają o wyborach: trudnych i trudniejszych, których dokonywali bohaterowie w dawnych legendach i opowieściach, jak również w codziennym życiu. „Mniejsze zło” to mieszanka folku i muzyki metalowej.

</doc>
<doc id="4937626" url="https://pl.wikipedia.org/wiki?curid=4937626" title="Păltiniș (okręg Suczawa)">
Păltiniș (okręg Suczawa)

Păltiniș – wieś w Rumunii, w okręgu Suczawa, w gminie Panaci. W 2011 roku liczyła 109 mieszkańców. 

</doc>
<doc id="4937628" url="https://pl.wikipedia.org/wiki?curid=4937628" title="Pătrăuți (gmina)">
Pătrăuți (gmina)

Pătrăuți – gmina w Rumunii, w okręgu Suczawa. Obejmuje tylko jedną miejscowość Pătrăuți. W 2011 roku liczyła 4567 mieszkańców.

</doc>
<doc id="4937635" url="https://pl.wikipedia.org/wiki?curid=4937635" title="Czernidłak pniakowy">
Czernidłak pniakowy

Czernidłak pniakowy ("Coprinellus saccharinus" (Romagn.) P. Roux, Guy García &amp; Dumas) – gatunek grzybów należący do rodziny kruchaweczkowatych ("Psathyrellaceae").
Systematyka.
Pozycja w klasyfikacji według Index Fungorum: "Coprinellus, Psathyrellaceae, Agaricales, Agaricomycetidae, Agaricomycetes, Agaricomycotina, Basidiomycota, Fungi".
Po raz pierwszy opisał go w 1976 r. Henri Charles Louis Romagnesi, nadając mu nazwę "Coprinus saccharinus". W wyniku badań filogenetycznych prowadzonych na przełomie XX i XXI wieku mykolodzy ustalili, że rodzaj "Coprinus" jest polifiletyczny i rozbili go na kilka rodzajów. Obecną, uznaną przez Index Fungorum nazwę nadali temu gatunkowi P. Roux, Guy García &amp; Dumas w 2006 r.
Polską nazwę zaproponował Władysław Wojewoda w 2003 r. dla synonimu "Coprinus saccharinus". Po przeniesieniu tego gatunku do rodzaju "Coprinellus" stała się niespójna z obecną nazwą naukową.
Występowanie i siedlisko.
W Europie jest szeroko rozprzestrzeniony, ale rzadki. W opracowaniu W. Wojewody z 2003 r. na terenie Polski podano 4 jego stanowiska i według W. Wojewody rozprzestrzenienie tego gatunku i stopień zagrożenia na terenie Polski nie są znane. B. Gierczyk w 2011 r. podaje jeszcze jedno stanowisko. Pisze, że gatunek ten prawdopodobnie jest częstszy, ale zapewne z racji swojego podobieństwa jest brany za pospolitego czernidłaka błyszczącego ("Coprinellus micaceus"). Kilka innych stanowisk podaje także internetowy atlas grzybów. "Coprinellus radians" znajduje się w nim na liście gatunków zagrożonych i wartych objęcia ochroną.
Saprotrof. Rozwija się na próchniejących gałązkach, resztkach drewna i liściach.
Gatunki podobne.
Morfologicznie czernidłak pniakowy "Coprinellus saccharinus" nie odróżnia się od czernidłaka błyszczącego ("Coprinellus micaceus"), obydwa gatunki rosną też na podobnych siedliskach. Różnica jest tylko w budowie mikroskopowej. "C. saccharinus" odróżnia się brakiem kaulocystyd i kształtem zarodników, które są elipsoidalne lub jajowate.

</doc>
<doc id="4937637" url="https://pl.wikipedia.org/wiki?curid=4937637" title="Coprinellus saccharinus">
Coprinellus saccharinus



</doc>
<doc id="4937639" url="https://pl.wikipedia.org/wiki?curid=4937639" title="Coprinus saccharinus">
Coprinus saccharinus



</doc>
<doc id="4937641" url="https://pl.wikipedia.org/wiki?curid=4937641" title="Phasmophobia">
Phasmophobia

Phasmophobia – gra komputerowa z gatunku survival horror opracowana i wydana przez Kinetic Games we wrześniu 2020 roku w ramach wczesnego dostępu. Celem graczy jest przeprowadzenie śledztwa, prowadzącego do zidentyfikowania ducha zamieszkującego opuszczone miejsca.
"Phasmophobia" zyskała dużą popularność miesiąc po premierze, przy okazji święta Halloween, oraz dzięki zainteresowaniu wielu streamerów Twitcha i YouTuberów. Według danych z 15 października 2020 roku "Phasmophobia" była szóstą najpopularniejszą grą na Twitchu i produkcją o największej liczbie sprzedanych egzemplarzy na Steamie.
Rozgrywka.
Gracze wcielają się w czteroosobowy zespół badawczy, którego zadaniem jest znalezienie ducha zamieszkującego opuszczone miejsca, na przykład domy, szkoły i szpitale. Bohaterowie mają do czynienia z 21 rodzajami duchów, a każdego z nich cechują inne atuty, słabości oraz poszlaki, umożliwiające identyfikację. Na początku gry drużyna graczy dostaje trzy dodatkowe zadania, które, wraz z identyfikacją ducha, przekładają się na adekwatną nagrodę w postaci waluty w grze. Gracze muszą zachować ostrożność podczas okresu polowania, kiedy duch może zabić jednego z nich, gdy ten nie zdoła ukryć się przed duchem. Celem końcowym gry jest zebranie wystarczającej ilości informacji na temat ducha, które umożliwiłyby jego zidentyfikowanie.
Duchy mogą usłyszeć głos i reagować na komendy graczy. Drużyna może użyć zdobytej w grze waluty do zakupienia urządzeń takich jak latarki UV, termometry, czytniki EMF, kamery czy krucyfiksy, które ułatwiają im znalezienie ducha, zidentyfikowanie jego rodzaju bądź obronę podczas okresu polowania.
Produkcja i wydanie.
Pierwsze informacje o grze pojawiły się 6 marca 2020 roku, kiedy stworzono jej stronę na Steamie. Trzy miesiące później udostępniono zwiastun, w którym zapowiedziano wsparcie gogli VR i datę premiery wersji wczesnego dostępu. 18 września 2020 roku została wydana we wczesnym dostępie. Tydzień po wydaniu "Phasmophobia" otrzymała dwie duże aktualizacje poprawiające błędy. Dknighter, założyciel i jedyny członek Kinetic Games, oświadczył, że ma nadzieję wydać pełną wersję gry w 2021 roku. Do tego czasu planuje utrzymanie jej ceny na tym samym poziomie, a jednym z głównych celów twórcy jest wspieranie Oculus Questa oraz rozwinięcie nowych funkcji, takich jak grywalne duchy. W trakcie tworzenia gry po wydaniu wczesnego dostępu, jednym z głównych celów aktualizacji było ulepszenie sztucznej inteligencji duchów, uczynienie ich mądrzejszymi i mniej przewidywalnymi, aby utrudnić rozgrywkę graczy.
Studio Kinetic Games oświadczyło, że nie ma planów przeniesienia gry na konsole PlayStation 4.
Odbiór.
Gra spotkała się z pozytywnym odbiorem recenzentów. Rich Stanton z PC Gamera nazwał ją „najlepszą grą o duchach, jaką kiedykolwiek stworzono”. Redaktor „Polygonu”, Cass Marshall, również ocenił grę pozytywnie, zaznaczając jednak, że gra ma wiele błędów.
Jeuxvideo.com opisał grę jako dość oryginalną i pomysłową, a do tego przerażającą. Określili mapy w grze jako dobrze przemyślane, a poziom rozwoju jako dopasowany. Podczas gdy recenzja krytykowała grę za jej animacje i pewne nadmiarowości, jej autorzy uważali, że dzięki ciągłym aktualizacjom prawdopodobnie zostaną one wygładzone przed wydaniem gry.
Recenzja przeprowadzona przez CBR określiła produkcję mianem „idealnej gry na sezon Halloween”, chwaląc ją za wyjątkowy poziom, a także za dźwięk w porównaniu do wielu innych horrorów o podobnym charakterze, takich jak: i Dead by Daylight.
Wzrost popularności.
Chociaż po raz pierwszy ukazała się w połowie września, popularność gry zaczęła wzrastać na początku października, kiedy zagrało w nią wielu znanych streamerów Twitcha i YouTuberów, takich jak PewDiePie, Jacksepticeye, Sodapoppin i Markiplier. Było to prawdopodobnie spowodowane tym, że gra uzyskała status wczesnego dostępu na początku Halloween, a także była podobna pod względem popularności do jej inspiracji gry P.T. Dalszy wzrost jej popularności może być również spowodowany początkiem drugiej fali pandemii COVID-19, która spowodowała, że wiele osób, zwłaszcza młodych, została w domach. Wraz z zapoczątkowanym przez streamerów napływem graczy, w późniejszych tygodniach rozpowszechniły się niedozwolone programy ułatwiające rozgrywkę, tzw. cheaty, które zazwyczaj opierały się na próbach skakania bądź przywołania nieskończonej liczby przedmiotów. Jednym z bardziej niepokojących przykładów cheatowania byli gracze, którzy zmieniali modele graczy na bardziej zseksualizowane, a potem starali się dołączyć do rozgrywki znanych streamerów na Twitchu, by sprowokować platformę do nadawania im ostrzeżeń i blokad dotyczących nieodpowiednich treści. Podobne praktyki skłoniły twórców do pracy nad aktualizacjami, które rozwiązałyby ten problem.
Na Twitchu popularność gry rosła wykładniczo, a w połowie października została piątą najczęściej oglądaną grą, wyprzedzając takie produkcje, jak "Among Us", "Fortnite Battle Royale", "FIFA 20" i "Genshin Impact". Według internetowego narzędzia do śledzenia graczy GitHyp, Phasmophobia osiągnęła szczyt ponad 86 000 aktywnych graczy około 10 października stając się bestsellerem na Steamie i do końca 18 października 2020 roku zajmowała miejsce najlepiej sprzedającej się gry tego tygodnia, pokonując nawet "Fall Guys" i zamówienia w przedsprzedaży na "Cyberpunk 2077".

</doc>
<doc id="4937649" url="https://pl.wikipedia.org/wiki?curid=4937649" title="Gębarowicz">
Gębarowicz

Osoby noszące nazwisko Gębarowicz:

</doc>
<doc id="4937650" url="https://pl.wikipedia.org/wiki?curid=4937650" title="Miasto niedźwiedzia (powieść)">
Miasto niedźwiedzia (powieść)

Miasto niedźwiedzia (oryginalny tytuł w Szwecji: "Björnstad") to powieść "Fredrika Backmana". Historia opowiada o wydarzeniach, które doprowadziły do gwałtu na 15-letniej dziewczynce przez znanego hokeistę, a także o konsekwencjach dla wszystkich mieszkańców tego miasteczka.
Fabuła.
Peter Andersson jest dyrektorem generalnym klubu hokejowego w Björnstad, małym mieście w Szwecji. Peter dorastał w Björnstad i był juniorską gwiazdą hokeja. Wyjechał do Kanady, aby grać w NHL, ale kontuzje przerwały jego karierę. Ożenił się z Kirą, prawniczką z dużego miasta, a ich pierworodny syn, Isak, zmarł, gdy był jeszcze dzieckiem. Postanowili wrócić do Björnstad wraz z innymi dziećmi, Mayą i Leo, kiedy Peterowi zaproponowano pracę w klubie hokejowym. Maya i jej najlepsza przyjaciółka Ana mają różne zainteresowania, ale są sobie oddane. Ana mieszka ze swoim ojcem, a jej matka wyjechała, przez co spędza dużo czasu z rodziną Anderssonów.
Amat to 15-latek, który wyemigrował do Szwecji, gdy był małym chłopcem, wraz z matką Fatimą. Są biedną rodziną, Fatima pracuje jako dozorca na hali hokejowej klubu Björnstad. Wspiera oddanie Amata hokejowi na lodzie, chłopak z niezwykłą prędkość porusza się na łyżwach. Często chodzi z Fatimą na lodowisko, zanim zostanie otwarte i pracuje nad swoimi umiejętnościami łyżwiarskimi. Zwraca to uwagę Sune, weterana drużyny A, która jest drużyną na najwyższym poziomie w klubie Björnstad.
Kevin Erdahl to gwiazda juniorskiej drużyny Björnstad, w skład której wchodzą zawodnicy, którzy ukończyli 17 lat. Talent Kevina jest tak wyjątkowy, że cała drużyna juniorów została zbudowana wokół niego, odkąd miał około siedmiu lat. David jest obecnym trenerem drużyny juniorów, który awansował, aby trenować zawodników w każdej kolejnej grupie wiekowej. David, Sune, Peter, prezes, dyrektorzy i sponsorzy klubu hokejowego oczekują sukcesu drużyny Kevina. Akcja powieści rozwija się, gdy zespół i społeczność przygotowują się do kluczowej gry półfinałowej. Uznając, że brak szybkości jest słabością, Sune i David zgadzają się dodać Amata do zespołu jako niepełnoletniego juniora, aby zwiększyć swoje szanse. Björnstad wygrywa półfinał, ponieważ drużyna przeciwna nie była przygotowana do obrony szybkości Amata.
W noc półfinałowego zwycięstwa rodzice Kevina są poza miastem. Daje to Kevinowi możliwość zorganizowania dużej imprezy dla swojego zespołu i wielu znajomych ze szkoły. Na imprezie wielu nastolatków jest pijanych lub naćpanych, a członkowie zespołu chwalą się, że uprawiają seks z kibicującymi im fankami. Maya i Ana uczestniczą w przyjęciu, ale spierają się o zachowanie Mayi podczas imprezy. Maya i Kevin wymykają się do sypialni na piętrze, żeby spędzić czas we dwoje. Maya jednak opiera się zalotom Kevina, a on nie daje jej odejść i ją gwałci. Amat, pijany jak pozostali, który darzy uczuciem Mayę, szuka jej po długiej nieobecności i potyka się, wpadając do pokoju Kevina, gdzie zostaje świadkiem gwałtu. Maya wykorzystuje wtargnięcie Amata, aby uwolnić się od Kevina.
Maya jest zdruzgotana atakiem Kevina i nie wie, co ma zrobić w tej sytuacji. Przez tydzień ukrywa prawdę, po czym w końcu mówi rodzicom, co się stało. Kira jest wściekła. Ma nadzieję, że dzięki pozycji Petera, który jest dyrektorem generalnym klubu hokejowego, zgłoszenie przestępstwa usunie Kevina z zespołu i zniweczy jego szanse w kolejnym meczu, który odbędzie się tego dnia. Rodzina zgłasza gwałt, a Kevin zostaje zabrany z autobusu zespołu tuż przed wyjazdem na finałowy mecz. Nikt z zespołu nie został poinformowany, dlaczego zawodnik został wyprowadzony. Nie mają pojęcia, co się stało. Grają w finale bez Kevina i mimo że po dwóch tercjach mają prowadzenie 3:2, przegrywają.
Policja postanawia nie oskarżać Kevina o gwałt, ponieważ dostępne dowody nie są wystarczające, pomimo zeznań Amata jako świadka. Maya nadal cierpi i decyduje, że musi się zabić lub zabić Kevina. Ponieważ ojciec Any jest myśliwym, a Ana nauczyła się od niego strzelać z broni, Maya prosi ją, aby nauczyła ją strzelać ze strzelby. Nie mówiąc Ani, co planuje, Maya bierze strzelbę z szafki na broń ojca Any i konfrontuje się z Kevinem. Kevin, również rozdarty świadomością tego, co zrobił, gdy Maya nakazuje mu uklęknąć przed nią, robi to. Maya pociąga za spust, ale broń okazuje się niezaładowana. Maya mówi, że strach, który Kevin odczuwał w chwili, gdy pociągnęła za spust, będzie go prześladował przez resztę życia, tak jak ją gwałt.
Na końcu powieści ukazane są wydarzenia z kolejnych dziesięciu lat, kiedy to Kevin w końcu odnajduje szczęście z kobietą, a Maya zostaje popularną gitarzystką i gra koncert w mieście, w którym mieszka Kevin i jego żona.
Adaptacja HBO Nordic.
Od 18 października 2020 na HBO GO dostępny jest serial Miasto niedźwiedzia (serial telewizyjny) oparty na powieści Fredrika Backmana. Adaptacja została zrealizowana przez HBO Nordic.

</doc>
<doc id="4937658" url="https://pl.wikipedia.org/wiki?curid=4937658" title="Hopczycia">
Hopczycia

Hopczycia () – wieś na Ukrainie, w obwodzie winnickim, w rejonie pohrebyszczeńskim, nad rzeką Someć. W 2001 roku liczyła 1484 mieszkańców.
Miejscowość została założona w XIX wieku. Na mapie z 1910 roku figuruje jako Gajczyce. W 1920 roku koło Hopczyci odbyła się bitwa. W czasach radzieckich we wsi znajdowała się siedziba kołchozu „Drużba”. 

</doc>
<doc id="4937661" url="https://pl.wikipedia.org/wiki?curid=4937661" title="Jared Jordan">
Jared Jordan

Jared Ahern Jordan (ur. 14 października 1984 w Hartford) – amerykański koszykarz występujący na pozycjach rozgrywającego.
W 2007 został wybrany w drafcie do ligi USBL z numerem 38 (IV runda) przez Albany Patroons.
Przez kilka lat występował w letniej lidze NBA. Reprezentował barwy Los Angeles Clippers (2007), Phoenix Suns (2008), Golden State Warriors (2009).
Linki zewnętrzne.
 

</doc>
<doc id="4937667" url="https://pl.wikipedia.org/wiki?curid=4937667" title="Enith Brigitha">
Enith Brigitha

Enith Sijtje Maria Brigitha (ur. 15 kwietnia 1955) – holenderska pływaczka, dwukrotna medalistka olimpijska z Montrealu.
Brała udział w dwóch igrzyskach (IO 72, IO 76). W 1976 zdobyła dwa brązowe medale w stylu dowolnym, na dystansie 100 i 200 metrów. Zdobyła srebrny medal mistrzostw świata w 1973 na dystansie 200 metrów stylem grzbietowym oraz brąz na dystansie 100 metrów stylem dowolnym. W 1975 była trzecia w sztafecie w stylu zmiennym oraz na dystansie 100 i 200 metrów stylem dowolnym. Na mistrzostwach Europy w dwóch edycjach (1974 i 1977) zdobyła łącznie siedem medali, cztery srebrne i trzy brązowe. 

</doc>
<doc id="4937673" url="https://pl.wikipedia.org/wiki?curid=4937673" title="Alexander Milz">
Alexander Milz

Alexander Milz (ur. 16 kwietnia 1988 w Düren) – niemiecki aktor telewizyjny, teatralny i filmowy.
Życiorys.
W latach 2008-2012 uczęszczał do Akademii Teatralnej w Kolonii. W latach 2012-2014 grał rolę Schnocka / Lwa w komedii szekspirowskiej "Sen nocy letniej".
Występował w telenowelach RTL - "Unter Uns" (2015), "Gute Zeiten, schlechte Zeiten" (2016) i "To, co najważniejsze" (2014, 2016).
Od połowy listopada 2016 do połowy listopada 2017 Milz zagrał rolę Williama Newcombe w telenoweli ARD "Burza uczuć".

</doc>
<doc id="4937680" url="https://pl.wikipedia.org/wiki?curid=4937680" title="Perínske rybníky">
Perínske rybníky

Perínske rybníky (słow. "Chránený areál Perínske rybníky") – obszar chroniony (słow. "chránený areál") nr 635 na Słowacji, w kraju koszyckim, w pobliżu wsi Perín-Chym i Veľká Ida (powiat Koszyce-okolice), wyznaczony w 1987. Jest miejscem ochrony pierwotnego siedliska stawów bagiennej depresji bodwińskiej, jako cenny element krajobrazu z ekologicznego, wodnego, mikroklimatycznego, krajobrazowego i ornitologicznego punktu widzenia (ptactwo wodne i błotne). Zespół stanowi jedno z najcenniejszych siedlisk ptactwa wodnego i błotnego we wschodniej Słowacji.
Obszar obejmuje zespół stawów rybnych, które z hydrogeologicznego punktu widzenia leżą w dolinie Bodvy (Kotlina Koszycka). Powierzchnia obszaru wynosi 110,31 hektara. Obejmuje system zbiorników wodnych wraz z roślinnością przybrzeżną. System stawów podzielony jest na trzy główne części:
Zespół uzupełnia kilka mniejszych stawów oraz strefa roślinności przybrzeżnej i krzewiastej. Z botanicznego punktu widzenia szczególne znaczenie ma występowanie tutaj kilku rzadkich i zagrożonych wyginięciem gatunków roślin. Faunę reprezentują m.in. rzadkie gatunki płazów. Zespół zbiorników ma duże znaczenie dla awifauny. W latach 1983-1996 stwierdzono tu występowanie 170 gatunków ptaków, które wykorzystują tereny stawów do gniazdowania, migracji i zimowania. Istnieją tu też liczne stanowiska lęgowe.
Stawy mają również znaczenie gospodarcze. Hoduje się w nich głównie karpie, które mają tam bardzo dobre warunki rozwojowe, a także amury i szczupaki. 

</doc>
<doc id="4937684" url="https://pl.wikipedia.org/wiki?curid=4937684" title="Kościół Matki Bożej z Lourdes w Għajnsielem">
Kościół Matki Bożej z Lourdes w Għajnsielem

Kościół Matki Bożej z Lourdes (, ) – rzymskokatolicki kościół w Għajnsielem na wyspie Gozo, Malta.
Kościół góruje ponad portem Mġarr, zapewniającym regularne promowe połączenie z wyspą Malta.
Historia.
W latach 70. XIX wieku ówczesny biskup Gozo, późniejszy arcybiskup Malty Pietro Pace, po powrocie z pielgrzymki do Lourdes postanowił wybudować świątynię poświęconą "Pięknej Pani" z Lourdes. Rozpoczął od ustawienia 25 maja (inne źródła podają 25 marca) 1879 w grocie w stoku wzgórza zwanego "tal-Qortin", na którym później stanął kościół, górującego ponad portem Mġarr, dużej kamiennej figury Matki Bożej z Lourdes, dłuta Antonio Basuttiula. Figurę tę poświęcił 3 czerwca 1883.
Ówczesny proboszcz parafii w Għajnsielem ks. Pietru Pawl Galea zakupił 12 listopada 1883 od rządu 68 akrów ziemi na wzgórzu, z przeznaczeniem na budowę na nim kościoła. Wykonawcą projektu świątyni był znany maltański architekt Emanuele Luigi Galizia. Fundusze na budowę świątyni zostały zebrane wśród mieszkańców Gozo. Kamień węgielny położony został 10 czerwca 1888, zaś budowa, prowadzona przez Wiġiego Vellę z Żebbuġ, została zakończona 6 maja 1893. Kościół został pobłogosławiony 27 sierpnia tego samego roku przez biskupa Gozo Giovanniego Marię Camilleriego. Jego konsekracja miała miejsce 17 lutego 1949 (lub 18 lutego 1950). Pierwszym rektorem został ks. Ġużepp Galea Rapa, on też dobudował z tyłu kościoła zakrystię w tym samym neogotyckim stylu. Plany zakrystii wykonał architekt Ugo Mallia.
Architektura.
Wygląd zewnętrzny.
Kościół zbudowany jest w stylu neogotyckim, bardzo popularnym w wiktoriańskiej Anglii w drugiej połowie XIX wieku. Główny portal jest osadzony w dużym lancetowatym łuku z ościeżami po obu stronach, które przechodzą w dwie smukłe iglice. Nad portalem okrągła "rozeta", ponad nią znajduje się duży spiczasty trójkątny fronton z trójɗzielnym oknem. Budynek przykryty jest stromym dwuspadowaym dachem, ma lancetowate okna oraz serię przypór zakończonych pinaklami. Na tyłach budynku kwadratowa dzwonnica przykryta jest wysokim smukłym dachem. Na wieży zawieszonych jest pięć dzwonów odlanych w Holandii. Tuż pod iglicą umieszczone są cztery tarcze zegara, podświetlane w nocy. Z tyłu kościoła zakrystia, dobudowana przez pierwszego rektora.
Wnętrze.
Wnętrze kościoła jest dobrze doświetlone, a to z racji dużych okien. Sufit gotycko sklepiony, podzielony na poprzeczne segmenty, podłoga wyłożona marmurowymi płytkami. Ołtarz, wyrzeźbiony z marmuru przez Ġużeppi Spampinato Tabone według projektu Vincenzo Bonello, został poświęcony 27 listopada 1947 przez biskupa Giuseppe Pace. Figura Matki Bożej z Lourdes, wykonana przez maltańskiego rzeźbiarza Karlu Darmanina, została uroczyście ustawiona w ołtarzu i poświęcona 17 września 1893. Za ołtarzem znajduje się wejście do zakrystii.
Świątynia dzisiaj.
Kościół jest obecnie w bardzo dobrym stanie. Msze święte odprawiane są w soboty o 18:00, w niedziele o 8:30, 10:00 i 18:00, zaś w święta o 8:30 i 18:00 (w zimie wieczorne msze odprawiane są o 17:00).
Święto patronalne.
Święto patronalne obchodzone jest 11 lutego, w rocznicę dnia pierwszego objawienia w Lourdes.
Ochrona dziedzictwa kulturowego.
Od 27 sierpnia 2012 budynek świątyni umieszczony jest na liście National Inventory of the Cultural Property of the Maltese Islands pod nr. 01074, zaś statua Matki Bożej z Fatimy, usytuowana w niszy u podnóża kościoła - pod nr. 01075.

</doc>
<doc id="4937685" url="https://pl.wikipedia.org/wiki?curid=4937685" title="Nils Björklöf">
Nils Björklöf

Nils Torolf Björklöf (ur. 12 kwietnia 1921, zm. 16 lipca 1987) – fiński kajakarz. Dwukrotny brązowy medalista olimpijski z Londynu.
Kariera sportowa.
Zawody w 1948 były jego jedynymi igrzyskami olimpijskimi. Brąz zdobył w kajakowych dwójkach na dystansie 1000 i 10000 metrów, osadę tworzył również Thor Axelsson. W tym samym roku zostali mistrzami świata na dystansie 500 metrów.

</doc>
<doc id="4937686" url="https://pl.wikipedia.org/wiki?curid=4937686" title="Kościół Matki Bożej z Lourdes w Ghajnsielem">
Kościół Matki Bożej z Lourdes w Ghajnsielem



</doc>
<doc id="4937690" url="https://pl.wikipedia.org/wiki?curid=4937690" title="Noel Saw Naw Aye">
Noel Saw Naw Aye

Noel Saw Naw Aye (ur. 14 lutego 1969 w Saukwaigyi) – birmański duchowny rzymskokatolicki, biskup pomocniczy Rangunu od 2021.
Życiorys.
Święcenia kapłańskie przyjął 18 marca 1995 i został inkardynowany do archidiecezji Rangunu. Był m.in. sekretarzem arcybiskupim, koordynatorem projektów duszpasterskich w archidiecezji, pracownikiem ośrodka edukacyjnego dla młodzieży oraz archidiecezjalnym prokuratorem.
10 listopada 2020 roku papież Franciszek mianował go biskupem pomocniczym Rangunu ze stolicą tytularną "Methamaucum". Sakry biskupiej udzielił mu 14 lutego 2021 kardynał Charles Maung Bo – arcybiskup Rangunu.

</doc>
<doc id="4937691" url="https://pl.wikipedia.org/wiki?curid=4937691" title="Kolar (miasto)">
Kolar (miasto)



</doc>
<doc id="4937696" url="https://pl.wikipedia.org/wiki?curid=4937696" title="Walki o Górski Karabach (2016)">
Walki o Górski Karabach (2016)



</doc>
<doc id="4937699" url="https://pl.wikipedia.org/wiki?curid=4937699" title="Konflikt w Górskim Karabachu">
Konflikt w Górskim Karabachu



</doc>
<doc id="4937700" url="https://pl.wikipedia.org/wiki?curid=4937700" title="Wojna w Abchazji">
Wojna w Abchazji



</doc>
<doc id="4937702" url="https://pl.wikipedia.org/wiki?curid=4937702" title="Budynek przy pl. Orła Białego 10 w Szczecinie">
Budynek przy pl. Orła Białego 10 w Szczecinie

Budynek przy pl. Orła Białego 10 – modernistyczny żelbetowy budynek handlowo-usługowy zlokalizowany na narożniku placu Orła Białego i ulicy Koński Kierat na obszarze szczecińskiego Starego Miasta, w dzielnicy Śródmieście. Jest to jedyny zachowany budynek z przedwojennej pierzei wschodniej placu Orła Białego.
Historia.
Secesyjny gmach przy ówczesnym Roßmarkt 16-19 wzniesiono w latach 1910–1912 dla Rudolfa Scholza z przeznaczeniem na siedzibę domu towarowego Eisenwarenhandlung Trompetter &amp; Geck. Prace budowlane wykonało szczecińskie przedsiębiorstwo Comet. Szkielet gmachu zbudowano z żelbetu.
W czasie bombardowań Szczecina w latach 40. XX wieku budynek spłonął, ale jego żelbetowy szkielet i detale elewacji przetrwały wojnę. Do odbudowy przystąpiono dopiero na początku lat 60. XX wieku. W trakcie remontu skuto szczyty wieńczące budynek i położono płaski dach, usunięto cały secesyjny detal elewacji, powiększono i zunifikowano okna. W miejscu zniszczonych kamienic przylegających do budynku od strony Końskiego Kieratu wzniesiono parterowy pawilon. Po remoncie w gmachu umieszczono Motozbyt (później Polmozbyt), a w pawilonie warsztaty samochodowe.
W 2010 r. w miejscu salonu samochodowego na parterze otwarto dwie restauracje. Część pawilonu od strony ulicy Koński Kierat zachowała swoją pierwotną funkcję i mieści warsztaty samochodowe marki Peugeot.
Opis.
Pierwotnie budynek był obiektem pięciokondygnacyjnym. Parter budynku ozdobiony był boniowaniem. 
Od strony placu Orła Białego elewacja wyższych pięter charakteryzowała się podziałem wertykalnym; poszczególne osie oddzielono półkolumnami z kapitelami korynckimi. Do drugiej i trzeciej osi gmachu na wysokości dwóch pierwszych pięter przylegały wykusze. Na parterze i pierwszym piętrze (poza wykuszami) wstawiono duże prostokątne okna, natomiast na wyższych piętrach w miejscu każdego z nich umieszczono trzy mniejsze, podzielone słupkami. Przestrzeń między oknami drugiego a trzeciego piętra wypełniono płycinami. Ponad wykuszami na trzecim piętrze znajdowały się okna zamknięte łukami. Fasadę wieńczył gzyms koronujący, ponad którym w drugiej i trzeciej osi wymurowano szczyty z okienkami doświetlającymi poddasze pokryte mansardowym dachem. Dodatkowo między tymiż szczytami znajdowała się niewielka lukarna. 
Od strony ulicy Koński Kierat fasada składała się z dwóch segmentów. Do segmentu prawego przylegał na wysokości pierwszego i drugiego piętra przeszklony ryzalit. Wyżej fasada była czteroosiowa. Lewy segment elewacji był dwuosiowy i prawdopodobnie mieścił klatkę schodową. Ostatnią kondygnację w dachu mansardowym doświetlała lukarna analogiczna do tej umieszczonej między szczytami fasady frontowej. 

</doc>
<doc id="4937712" url="https://pl.wikipedia.org/wiki?curid=4937712" title="Kościół ewangelicki w Witkowie">
Kościół ewangelicki w Witkowie

Kościół ewangelicki w Witkowie – kościół luterański, który znajdował się w Witkowie. Rozebrany w latach 1971-1972.
Historia.
W XIX wieku Witkowo było miastem wielonarodowym, większość mieszkańców stanowili Żydzi. Liczni byli również katolicy, przeważnie Polacy. Trzecią z ważnych grup byli Niemcy, luteranie. W mieście istniała już synagoga i kościół katolicki (wtedy budynki drewniane).
Decyzja o budowie świątyni ewangelickiej zapadła w 1827 roku (opublikowana 17 listopada tego roku), a objął ją osobistym patronatem król Prus. Kościół przetrwał w nienaruszonym stanie II wojnę światową. W 1945 roku w obawie przed nadciągającą Armią Czerwoną protestancka ludność niemiecka opuściła Witkowo. Pozostali zostali wymordowani. Kościół pozostawał przez krótki czas opuszczony, aż zainteresowały się nim władze PRL. Nie powiodła się próba przekształcenia go w dom ludowy, więc uczyniono zeń spichlerz na zboże. Świątynia została zaniedbana, a wobec nieopłacalności remontu i braku zainteresowania ewangelików odzyskaniem kościoła, został rozebrany w latach 1971-1972. Decyzja ta spotkała się z wielką krytyką. W miejscu dawnego kościoła (ulica Kościuszki) urządzono park miejski.
Społeczność protestancka w Witkowie posiadała własny cmentarz, który z upływem czasu połączył się z cmentarzem katolickim. Po II wojnie światowej zwłoki Niemców zostały ekshumowane i pochowane w masowej mogile, której położenie pozostaje nieznane. 5 maja 2017 z powodu ulewy osunęła się ziemia, która odsłoniła pozostałość cmentarza ewangelickiego – grobowiec z ośmioma metalowymi trumnami, w jakich chowało się nieboszczyków w XVII wieku. Mieszkańcy wspominali, że w miejscu tym przed laty znajdował się wielki, stary pomnik, który zburzono. Pomimo wielkiej wartości historycznej znaleziska i zainteresowaniu nim poznańskiego konserwatora zabytków proboszcz nakazał zakopanie grobowca.

</doc>
<doc id="4937716" url="https://pl.wikipedia.org/wiki?curid=4937716" title="Sylwester Miernik">
Sylwester Miernik

Sylwester Miernik (ur. 11 kwietnia 1938 w Skarżysku-Kamiennej, zm. w marcu 2007) – polski samorządowiec i filozof, doktor nauk humanistycznych, w latach 1994–1998 prezydent Skarżyska-Kamiennej.
Życiorys.
Absolwent Wydziału Filozofii Katolickiego Uniwersytetu Lubelskiego, gdzie był studentem Karola Wojtyły. Obronił także doktorat. W kadencji 1994–1998 radny rady miejskiej Skarżyska-Kamiennej z listy komitetu prezydenta Jerzego Cukierskiego, przeciwko któremu w 1994 ubiegał się o prezydenturę. Od 28 listopada 1994 do jesieni 1998 roku pełnił funkcję prezydenta miasta. W 2006 ubiegał się o mandat w radzie powiatu skarżyskiego z listy lokalnego komitetu.
Był oskarżonym w procesie o nadużycie władzy i zaufania w czasie sprawowania urzędu. W 2005 nieprawomocnie skazano go na 1,5 roku pozbawienia wolności w zawieszeniu. Zmarł w marcu 2007.
Życie prywatne.
Zawarł związek małżeński, którego udzielił mu Karol Wojtyła.

</doc>
<doc id="4937723" url="https://pl.wikipedia.org/wiki?curid=4937723" title="Reprezentacja Związku Radzieckiego w piłce wodnej">
Reprezentacja Związku Radzieckiego w piłce wodnej



</doc>
<doc id="4937725" url="https://pl.wikipedia.org/wiki?curid=4937725" title="Rezerwat przyrody Botiansky luh">
Rezerwat przyrody Botiansky luh

Rezerwat przyrody Botiansky luh (sk. "Národná prírodná rezervácia Botiansky luh", dawniej: "Latorický luh I") – rezerwat przyrody na Słowacji, w kraju koszyckim, w pobliżu wsi Ptrukša (powiat Michalovce) i Boťany (powiat Trebišov). Granica rezerwatu częściowo opiera się o brzeg rzeki Latorica. 
Rezerwat o powierzchni 40,63 hektara leży na terenie obszaru chronionego krajobrazu Latorica (słow. "Chránená krajinná oblasť Latorica") i został ogłoszony w 1967. Przedmiotem ochrony są drzewostany na aluwialnej równinie rzeki Latorica. Składają się one głównie z okazów dębu szypułkowego ("Quercus robur") z domieszką jesionu wyniosłego ("Fraxinus excesior"). Celem ochrony jest umożliwienie naukowcom porównania zachodzących zmian wynikających z regulacji gospodarką wodną na terenie Niziny Wschodniosłowackiej. 
W pobliżu znajduje się inny rezerwat przyrody - Latorický Luh. 

</doc>
<doc id="4937727" url="https://pl.wikipedia.org/wiki?curid=4937727" title="Saints' Way">
Saints' Way



</doc>
<doc id="4937735" url="https://pl.wikipedia.org/wiki?curid=4937735" title="Pârteștii de Jos (gmina)">
Pârteștii de Jos (gmina)

Pârteștii de Jos – gmina w Rumunii, w okręgu Suczawa. Obejmuje miejscowości Deleni, Pârteștii de Jos, Varvata i Vârfu Dealului. W 2011 roku liczyła 2778 mieszkańców.

</doc>
<doc id="4937737" url="https://pl.wikipedia.org/wiki?curid=4937737" title="Puchar Króla Mendoga">
Puchar Króla Mendoga



</doc>
<doc id="4937739" url="https://pl.wikipedia.org/wiki?curid=4937739" title="Jasovská planina">
Jasovská planina

Jasovská planina (pol. Płaskowyż Jasowski) – płaskowyż krasowy, będący najbardziej na wschód wysuniętą częścią Krasu Słowacko-Węgierskiego w Wewnętrznych Karpatach Zachodnich.
Położenie.
Leży w całości w granicach Słowacji. Ma wymiary ok. 16 x 10 km. Na zachodzie głęboka dolina Hájskeho potoka oddziela go od Płaskowyżu Zádielskiego. Na południu płaskowyż opada, w większości bardzo wysokim i stromym progiem, ku zachodniej części Kotliny Koszyckiej, zwanej w tej części Równiną Koszycką (słow. Košická rovina). Na wschodzie również sąsiaduje z nim Kotlina Koszycka, ale w części zwanej Pogórzem Medzewskim (słow. Medzevská pahorkatina). Na północy doliny Teplicy i Šugovskeho potoka oddzielają go od grupy Pipitki w Górach Wołowskich (Rudawy Spiskie).
Geologia i geomorfologia.
Płaskowyż Jasowski przedstawia sobą wielką, stosunkowo płaską płytę, zbudowaną ze skał węglanowych, opadającą wyraźnie w stronę południową. Tworzą ją głównie triasowe wapienie, należące do wielkiej jednostki tektonicznej zwanej silicikum. Wysokości względna płaskowyżu ponad otaczające go kotliny i doliny wynosi 200-350 m. Najwyższymi jego punktami są szczyty Železná brána (721 m n.p.m.) w części północno-zachodniej oraz Vysoká (706 m n.p.m.) w części południowej. Spotkamy tu szereg zjawisk charakterystycznych dla krasu „płaninowego”, chociaż częstość ich występowania jest tu mniejsza, niż na sąsiednich płaskowyżach, położonych dalej na zachód i południe. Na powierzchni są to zwłaszcza leje krasowe, różne formy lapiazu i wywierzyska. Charakterystyczne są wielkie wywierzyska: Miglinc, Ladislavová vyvieračka, Drienovská vyvieračka i Veľký prameň.
Stosunkowo bogate są podziemne zjawiska krasowe, zwłaszcza jaskinie – zarówno pojedyncze jak i całe systemy jaskiniowe. Prymat najdłuższego i najgłębszego systemu jaskiniowego w całej słowackiej części Krasu Słowacko-Węgierskiego dzierży podziemny system jaskiń Kunia priepasť – Skalistý potok, znajdujący się w południowo-wschodniej części Płaskowyżu Jasowskiego. Jaskinie te łączy podziemny potok, wypływający wywierzyskiem Skalistý potok u południowych podnóży płaskowyżu. Oprócz tego wielkiego systemu jaskiniowego Płaskowyż Jasowski szczyci się wieloma innymi interesującymi jaskiniami. Należą do nich m.in. Drienovská jaskyňa - wywierzyskowa jaskinia wodna z pięknym portalem wejściowym, Slaninova jaskyňa, Trojramenná priepasť czy przepaść Hajagoš. Jaskinia Jasowska, znajdująca się we wschodnich zboczach Jasowskiej Skały (349 m n.p.m.), jest jedyną jaskinią Płaskowyżu Jasowskiego udostępnioną do zwiedzania turystycznego.
Przyroda ożywiona.
Płaskowyż jest w znacznej części zalesiony. Porastają go lasy liściaste i mieszane. Większe kompleksy łąk, wykorzystywane częściowo do dziś jako pastwiska, znajdują się w zachodniej i południowej części płaskowyżu (Spodné lúky, Hačavské lúky i in.).
Turystyka.
Na płaskowyż prowadzi szereg szlaków turystycznych z miejscowości położonych u jego podnóży:
Dużej rangi atrakcją turystyczną jest wspomniana Jaskinia Jasowska, będąca najstarszą jaskinią na Słowacji, specjalnie udostępnioną dla turystów.

</doc>
<doc id="4937741" url="https://pl.wikipedia.org/wiki?curid=4937741" title="Stonham Earl">
Stonham Earl



</doc>
<doc id="4937743" url="https://pl.wikipedia.org/wiki?curid=4937743" title="Deleni (okręg Suczawa)">
Deleni (okręg Suczawa)

Deleni – wieś w Rumunii, w okręgu Suczawa, w gminie Pârteștii de Jos. W 2011 roku liczyła 622 mieszkańców. 

</doc>
<doc id="4937750" url="https://pl.wikipedia.org/wiki?curid=4937750" title="Pârteștii de Jos">
Pârteștii de Jos

Pârteștii de Jos – wieś w Rumunii, w okręgu Suczawa, w gminie Pârteștii de Jos. W 2011 roku liczyła 1945 mieszkańców. 

</doc>
<doc id="4937753" url="https://pl.wikipedia.org/wiki?curid=4937753" title="Wielka Powódź w Paryżu 1910">
Wielka Powódź w Paryżu 1910



</doc>
<doc id="4937757" url="https://pl.wikipedia.org/wiki?curid=4937757" title="Varvata (okręg Suczawa)">
Varvata (okręg Suczawa)

Varvata – wieś w Rumunii, w okręgu Suczawa, w gminie Pârteștii de Jos. W 2011 roku liczyła 42 mieszkańców. 

</doc>
<doc id="4937758" url="https://pl.wikipedia.org/wiki?curid=4937758" title="Vârfu Dealului">
Vârfu Dealului

Vârfu Dealului – wieś w Rumunii, w okręgu Suczawa, w gminie Pârteștii de Jos. W 2011 roku liczyła 169 mieszkańców. 

</doc>
<doc id="4937759" url="https://pl.wikipedia.org/wiki?curid=4937759" title="Ivo Grbić">
Ivo Grbić

Ivo Grbić (ur. 18 stycznia 1996 w Splicie) – chorwacki piłkarz grający na pozycji bramkarza w hiszpańskim klubie Atlético Madryt oraz w reprezentacji Chorwacji.
Życiorys.
Jest wychowankiem Hajduka Split. W 2014 roku dołączył do kadry jego pierwszego zespołu. W rozgrywkach Prvej hrvatskiej nogometnej ligi zadebiutował 18 kwietnia 2015 w przegranym 1:2 meczu z HNK Rijeka. 13 lipca 2018 został piłkarzem zagrzebskiego NK Lokomotiva. 20 sierpnia 2020 odszedł za 3,5 miliona euro do hiszpańskiego Atlético Madryt. Zadebiutował 19 grudnia 2020 w meczu przeciw Cardassar.

</doc>
<doc id="4937760" url="https://pl.wikipedia.org/wiki?curid=4937760" title="Jerzy Cukierski">
Jerzy Cukierski

Jerzy Cukierski (ur. 25 lutego 1955 w Kielcach) – polski menedżer, inżynier i samorządowiec, w latach 1990–1994 prezydent Skarżyska-Kamiennej.
Życiorys.
W 1980 ukończył studia z inżynierii mechanicznej na Politechnice Gdańskiej, zdał także egzamin dla członków rad nadzorczych spółek Skarbu Państwa. Pracował jako konstruktor w Stoczni Gdynia, następnie jako kierownik działu w Szydłowieckiej Spółdzielni Pracy i wicedyrektor Zakładu Części Hamulcowych w Skarżysku-Kamiennej.
W 1990 i 1994 wybierany radnym rady miejskiej Skarżyska-Kamiennej. Od 19 czerwca 1990 do 28 listopada 1994 roku pełnił funkcję prezydenta miasta. W 1994 ubiegał się o reelekcję, jednak pokonał go Sylwester Miernik wywodzący się z jego własnego komitetu. Zasiadał w radach nadzorczych spółek komunalnych, był także dyrektorem i prokurentem w Świętokrzyskiej Agencji Rozwoju Regionu. W kolejnych latach zajmował stanowiska prezesa zarządu w różnych przedsiębiorstwach, m.in. Przedsiębiorstwie Budownictwa Ogólnego w Radomiu, Zakładach Mechanicznych „PZL-Wola”, H. Cegielski – Fabryce Pojazdów Szynowych, Fabryce Form Metalowych „Formet” w Bydgoszczy i kopalni kwarcytu w Łącznej. W 2006 z ramienia lokalnego komitetu został radnym powiatu skarżyskiego. Później był doradcą prezydenta Romana Wojcieszka, kierował skarżyskim inkubatorem przedsiębiorczości. W 2016 objął funkcję dyrektora Chemar SA.

</doc>
<doc id="4937761" url="https://pl.wikipedia.org/wiki?curid=4937761" title="Wizja św. Bernarda (obraz Michaela Willmanna)">
Wizja św. Bernarda (obraz Michaela Willmanna)

Wizja św. Bernarda ("Lactatio Bernardi") – obraz śląskiego malarza barokowego Michaela Willmanna pochodzący z kościoła klasztornego w Lubiążu, obecnie w kościele parafialnym pw. Najświętszego Zbawiciela w Warszawie (w bocznej kaplicy Matki Boskiej).
Obraz pochodzi z kościoła klasztornego w Lubiążu. Pierwotnie umieszczony był w dolnej części ołtarza św. Bernarda w obejściu prezbiterium (w zamknięciu ciągu nawy bocznej). Ołtarz wieńczył owalny obraz "Gołębica Ducha Świętego". Po obu stronach kolumn, z boku obrazu, ustawiono cztery figury Ojców Kościoła: św. Ambrożego, św. Grzegorza Wielkiego, św. Hieronima i św. Augustyna (do naszych czasów nie przetrwała rzeźba św. Hieronima).
Zachowany obraz ołtarzowy (310 × 208 cm) przedstawia mistyczną wizję św. Bernarda zwaną "Lactatio Bernardi", która miała miejsce w kościele Saint Vorles w Châtillon-sur-Seine. Figura Marii z Dzieciątkiem ożyła i skropiła usta świętego mlekiem ze swojej piersi. Inspiracją malarza stał się fragment dziewiątego kazania św. Bernarda na temat biblijnej "Pieśni nad Pieśniami", gdzie szczegółowo opisano cudowne zdarzenie. Miało ono symbolizować wlanie Łaski Bożej w duszę chrześcijanina. Przedstawiona scena rozgrywa się w nieokreślonej przestrzeni, poza konkretnym miejscem i czasem. Tworząc kompozycję malarz wykorzystał miedzioryt Gillesa Rousseleta według Antoona van Dycka "Św. Antoni Padewski adorujący Matkę Boską z Dzieciątkiem". Świadczy o tym układ grupy Marii, Dzieciątka i Antoniego oraz motyw intymnej relacji między Dzieciątkiem i św. Antonim. Grupę postaci rozbudował Willmann o putta trzymające poszczególne narzędzia Męki Pańskiej oraz symbole odrzuconego przez świętego ziemskiego życia – rękawice i kości do gry.
Willmannowskie przedstawienie wizji św. Bernarda kopiowali m.in.: Gerard Angermeyer (Osek), Jan Krzysztof Liszka (Kamieniec Ząbkowicki), Georg Wilhelm Neunhertz (Jemielnica), Bernard Krause (Bardo), Christian Bentum (Trzebnica).
Zachował się olejny model ołtarzowego malowidła z Lubiąża (100 × 69 cm), który znajduje się obecnie w zbiorach Muzeum Narodowego we Wrocławiu. Przedstawiona na nim scena "Lactatio Bernardi" wiernie została powtórzona przez Willmanna w wielkoformatowym płótnie ołtarzowym. Pogrążony w modlitewnej ekstazie św. Bernard spija strużkę mleka z piersi karmiącej Marii. Dzieciątko Jezus błogosławi go z kolan Matki. Wirujące wokół aniołki unoszą narzędzia Męki Pańskiej, m.in.: krzyż, włócznię, gąbkę, kolumnę biczowania. U stóp Marii leżą korona cierniowa, gwoździe i młotek oraz kości do gry.

</doc>
<doc id="4937765" url="https://pl.wikipedia.org/wiki?curid=4937765" title="Poiana Stampei (gmina)">
Poiana Stampei (gmina)

Poiana Stampei – gmina w Rumunii, w okręgu Suczawa. Obejmuje miejscowości Căsoi, Dornișoara, Pilugani, Poiana Stampei, Prăleni, Tătaru i Teșna. W 2011 roku liczyła 2077 mieszkańców.

</doc>
<doc id="4937774" url="https://pl.wikipedia.org/wiki?curid=4937774" title="Căsoi">
Căsoi

Căsoi – wieś w Rumunii, w okręgu Suczawa, w gminie Poiana Stampei. W 2011 roku liczyła 169 mieszkańców. 

</doc>
<doc id="4937775" url="https://pl.wikipedia.org/wiki?curid=4937775" title="Dornișoara">
Dornișoara

Dornișoara – wieś w Rumunii, w okręgu Suczawa, w gminie Poiana Stampei. W 2011 roku liczyła 270 mieszkańców. 

</doc>
<doc id="4937777" url="https://pl.wikipedia.org/wiki?curid=4937777" title="Pilugani">
Pilugani

Pilugani – wieś w Rumunii, w okręgu Suczawa, w gminie Poiana Stampei. W 2011 roku liczyła 221 mieszkańców. 

</doc>
<doc id="4937779" url="https://pl.wikipedia.org/wiki?curid=4937779" title="Poiana Stampei">
Poiana Stampei

Poiana Stampei – wieś w Rumunii, w okręgu Suczawa, w gminie Poiana Stampei. W 2011 roku liczyła 837 mieszkańców. 

</doc>
<doc id="4937781" url="https://pl.wikipedia.org/wiki?curid=4937781" title="Prăleni">
Prăleni

Prăleni – wieś w Rumunii, w okręgu Suczawa, w gminie Poiana Stampei. W 2011 roku liczyła 152 mieszkańców. 

</doc>
<doc id="4937783" url="https://pl.wikipedia.org/wiki?curid=4937783" title="Tătaru (okręg Suczawa)">
Tătaru (okręg Suczawa)

Tătaru – wieś w Rumunii, w okręgu Suczawa, w gminie Poiana Stampei. W 2011 roku liczyła 138 mieszkańców. 

</doc>
<doc id="4937785" url="https://pl.wikipedia.org/wiki?curid=4937785" title="Teșna (gmina Poiana Stampei)">
Teșna (gmina Poiana Stampei)

Teșna – wieś w Rumunii, w okręgu Suczawa, w gminie Poiana Stampei. W 2011 roku liczyła 296 mieszkańców. 

</doc>
<doc id="4937788" url="https://pl.wikipedia.org/wiki?curid=4937788" title="Poieni-Solca (gmina)">
Poieni-Solca (gmina)

Poieni-Solca – gmina w Rumunii, w okręgu Suczawa. Obejmuje tylko jedną miejscowość Poieni-Solca. W 2011 roku liczyła 1629 mieszkańców.

</doc>
<doc id="4937790" url="https://pl.wikipedia.org/wiki?curid=4937790" title="Poieni-Solca">
Poieni-Solca

Poieni-Solca – wieś w Rumunii, w okręgu Suczawa, w gminie Poieni-Solca. W 2011 roku liczyła 1629 mieszkańców. 

</doc>
<doc id="4937791" url="https://pl.wikipedia.org/wiki?curid=4937791" title="Pojorâta (gmina)">
Pojorâta (gmina)

Pojorâta – gmina w Rumunii, w okręgu Suczawa. Obejmuje miejscowości Pojorâta i Valea Putnei. W 2011 roku liczyła 2908 mieszkańców.

</doc>
<doc id="4937792" url="https://pl.wikipedia.org/wiki?curid=4937792" title="Zenon Krzeszowski">
Zenon Krzeszowski

Zenon Krzeszowski (ur. 7 marca 1949 w Krynkach, zm. 3 stycznia 2022 w Końskich) – polski samorządowiec, ekonomista i chemik, w latach 1994–1998 prezydent Starachowic.
Życiorys.
Ma wykształcenie wyższe ekonomiczne i chemiczne, studiował na Uniwersytecie Warszawskim. Do Starachowic przyjechał na staż, a następnie tam zamieszkał. Pracował jako technolog i kierownik działu w Fabryce Samochodów Ciężarowych „Star”, skąd zwolniono go w 1990. Później pracował jako mechanik samochodowy i w Zakładzie Energetyki Cieplnej w Starachowicach.
W latach 90. wstąpił do Sojuszu Lewicy Demokratycznej. Przez trzy kadencje zasiadał w radzie miejskiej Starachowic (mandat objął w trakcie kadencji 1990–1994). Od 1994 do 1998 roku pełnił funkcję prezydenta miasta. Kierował także miejskimi strukturami SLD, jednak tej funkcji pozbawił go Andrzej Jagiełło. W 2000 wystąpił z partii w proteście przeciwko metodom zarządzania Jagiełły. W 2002 zorganizował własny komitet startujący do rady miasta i kandydował na prezydenta (przegrał w drugiej turze z Sylwestrem Kwietniem, zdobywając 31,88% głosów. Zaangażował się następnie w tworzenie struktur Demokratycznej Partii Lewicy.
Później pracował w Zakładzie Aktywności Zawodowej, następnie przeszedł na emeryturę. W 2010 z ramienia Polskiego Stronnictwa Ludowego (jako bezpartyjny) ubiegał się o prezydenturę Starachowic i mandat w radzie miejskiej. Zajął wówczas ostatnie, piąte miejsce. W 2018 kandydował ponownie z ramienia komitetu Marka Materka. Działał w Towarzystwie Przyjaciół Starachowic oraz w stowarzyszeniu „Eko-Serce”.
W 1996 odznaczony Srebrnym Krzyżem Zasługi.
Zmarł w szpitalu w Końskich 3 stycznia 2022, pochowany 11 stycznia 2022 na cmentarzu komunalnym w Starachowicach.

</doc>
<doc id="4937794" url="https://pl.wikipedia.org/wiki?curid=4937794" title="Valea Putnei">
Valea Putnei

Valea Putnei – wieś w Rumunii, w okręgu Suczawa, w gminie Pojorâta. W 2011 roku liczyła 316 mieszkańców. 

</doc>
<doc id="4937804" url="https://pl.wikipedia.org/wiki?curid=4937804" title="Kościół artykularny w Istebném">
Kościół artykularny w Istebném

 
Kościół artykularny w Istebném – drewniana świątynia ewangelicka w miejscowości Istebné, w północnej Słowacji. 
Jeden z 38 kościołów artykularnych wzniesionych na terenie dawnych Węgier przez protestantów na mocy 26 artykułu sejmu w Sopronie w 1681 i jeden z 5 tego rodzaju kościołów zachowanych na terenie dzisiejszej Słowacji.
Historia.
W 1686 powstała mała drewniana kaplica, którą znacznie powiększono w 1730 i przybrała obecną bryłę kościoła na planie wydłużonego krzyża greckiego. Remontowany w 1871, 1985 i 1990. W latach 90. XX w. skradziono cenne rzeźby.
Architektura i wyposażenie.
Jest to budowla drewniana konstrukcji zrębowej, orientowana, na planie krzyża. Zamknięte prostokątnie prezbiterium i szersza od niego duża kwadratowa nawa. Przy nawie kruchta. Dach jednokalenicowy, kryty gontem, tworzący wokół świątyni wydatny okap.
Wewnątrz belkowy strop płaski, wielokrotnie wymieniany. Cenna polichromia z XVIII w., ze scenami Ukrzyżowania, postaciami Marcina Lutra i kobiety z krzyżem, główkami Serafinów. Empory organowe mają kształt litery U, z organami z 1768. Nie zachowały się, nowe organy sprowadzone do kościoła w 1931. Liczne herby szlacheckie na ołtarzu, ambonie i ścianach kościoła. 
Ważniejsze wyposażenie kościoła:
Otoczenie.
Obok drewniana dzwonnica z 1731, z dzwonem z 1696. U dołu murowana, z dużą drewnianą izbicą, zwieńczona dachem namiotowym z wieżyczką. W otoczeniu plebania murowana z 1837.

</doc>
<doc id="4937808" url="https://pl.wikipedia.org/wiki?curid=4937808" title="Preutești (gmina)">
Preutești (gmina)

Preutești – gmina w Rumunii, w okręgu Suczawa. Obejmuje miejscowości Arghira, Bahna Arin, Basarabi, Huși, Leucușești i Preutești. W 2011 roku liczyła 6725 mieszkańców.

</doc>
<doc id="4937813" url="https://pl.wikipedia.org/wiki?curid=4937813" title="Cífer">
Cífer

Cífer – wieś na Słowacji w powiecie Trnawa. Jej częścią są dwie istniejące wcześniej miejscowości – Pác i Jarná. Znajduje się tutaj kościół parafialny św. Michała Archanioła oraz kaplica św. Jana Nepomucena z XVIII wieku. Starostą wsi jest Maroš Sagan.
W miejscowości działają kluby: piłkarski ŠK Cífer, oraz piłki ręcznej TJ Sokol Cífer, który obecnie gra w I lidze słowackiej.

</doc>
<doc id="4937819" url="https://pl.wikipedia.org/wiki?curid=4937819" title="Arghira">
Arghira

Arghira – wieś w Rumunii, w okręgu Suczawa, w gminie Preutești. W 2011 roku liczyła 1129 mieszkańców. 

</doc>
<doc id="4937822" url="https://pl.wikipedia.org/wiki?curid=4937822" title="Fernando María Guerrero">
Fernando María Guerrero

Fernando María Guerrero (ur. 30 maja 1873 w Manili, zm. 12 czerwca 1929 tamże) – filipiński poeta, dziennikarz i pisarz.
Urodził się w Manili. Studiował prawo na Universidad de Santo Tomás w rodzinnym mieście. Założył i kierował nacjonalistycznym pismem „El Renacimiento” (od 1903), współpracował w tym charakterze z szeregiem prominentnych intelektualistów filipińskich swojej epoki, w tym z Teodoro M. Kalawem i Epifaniem de los Santosem. Był także inicjatorem powstania dziennika „La Vanguardia” (w lutym 1910) oraz (wraz z Melchiorem Ocampo) pisma „La Opinión”. Jego teksty pojawiały się również na łamach stworzonego przez Antonio Lunę „La Independencia”.
Znany ze swojej bogatej twórczości poetyckiej, nazywany "księciem poetów". Uznawany za jednego z najważniejszych twórców złotego wieku literatury hiszpanofilipińskiej, występował aktywnie przeciwko siłowemu wprowadzaniu języka angielskiego przez amerykańską administrację Filipin. Większość jego dorobku uniknęła publikacji. Jak wyjaśniał sam Guerrero, brak mu było cierpliwości by doprowadzić swoje utwory do zejścia z prasy drukarskiej. Opublikował "Crisálidas" (1914). Pośmiertnie wydano jego "Aves y Flores" (1970). Był jednym z inicjatorów powołania filipińskiej akademii języka hiszpańskiego (AFLE). Członek korespondent Królewskiej Akademii Hiszpańskiej (RAE). Członek Królewskiej Akademii Hiszpanoamerykańskiej w Kadyksie. Zmarł w Manili na skutek śródmiąższowego zapalenia nerek. 
Poślubił kolejno dwie córki pisarza de Pauli Entrali, Carmen i Remedios. Doczekał się z tych związków łącznie 11 dzieci. Część jego potomstwa poszła ze znacznym sukcesem literacką ścieżką, którą wytyczył. Zarówno Evangelina Guerrero jak i Nilda Guerrero Barranco otrzymały prestiżową Nagrodę Zobla, przyznawaną Filipińczykom tworzącym w języku hiszpańskim.
Zaangażowany również w życie polityczne archipelagu, związany z formacjami nacjonalistycznymi, kolejno z Partido Independista Imediatista i Partido Nacionalista.

</doc>
<doc id="4937823" url="https://pl.wikipedia.org/wiki?curid=4937823" title="Bahna Arin">
Bahna Arin

Bahna Arin – wieś w Rumunii, w okręgu Suczawa, w gminie Preutești. W 2011 roku liczyła 270 mieszkańców. 

</doc>
<doc id="4937824" url="https://pl.wikipedia.org/wiki?curid=4937824" title="Basarabi (okręg Suczawa)">
Basarabi (okręg Suczawa)

Basarabi – wieś w Rumunii, w okręgu Suczawa, w gminie Preutești. W 2011 roku liczyła 1657 mieszkańców. 

</doc>
<doc id="4937825" url="https://pl.wikipedia.org/wiki?curid=4937825" title="Huși (okręg Suczawa)">
Huși (okręg Suczawa)

Huși – wieś w Rumunii, w okręgu Suczawa, w gminie Preutești. W 2011 roku liczyła 704 mieszkańców. 

</doc>
<doc id="4937826" url="https://pl.wikipedia.org/wiki?curid=4937826" title="Leucușești (okręg Suczawa)">
Leucușești (okręg Suczawa)

Leucușești – wieś w Rumunii, w okręgu Suczawa, w gminie Preutești. W 2011 roku liczyła 1084 mieszkańców. 

</doc>
<doc id="4937830" url="https://pl.wikipedia.org/wiki?curid=4937830" title="Preutești (okręg Suczawa)">
Preutești (okręg Suczawa)

Preutești – wieś w Rumunii, w okręgu Suczawa, w gminie Preutești. W 2011 roku liczyła 1881 mieszkańców. 

</doc>
<doc id="4937831" url="https://pl.wikipedia.org/wiki?curid=4937831" title="Kapustové halušky">
Kapustové halušky

Kapustové halušky (także albo ; ostatnia nazwa występuje głównie w miastach, ) – tradycyjne, mączne danie kuchni słowackiej (przede wszystkim wschodniosłowackiej), odmiana klusek (słow. "halušky") z surowych ziemniaków z boczkiem i kiszoną kapustą.
Strapačky tradycyjnie przygotowywane są w zróżnicowany sposób, zależnie od upodobań konsumenta, z ziemniaków i mąki lub tylko z ciasta mącznego, do którego dodawane są jajka.
Danie, jako dodatek, serwowane jest do różnych potraw słowackich. Stanowi też pożywne danie główne (w takim wypadku oprócz boczku i kapusty podawane są m.in. z twarogiem, prażoną cebulą lub wędzonym mięsem). Danie znane jest też na terenie Czech.

</doc>
<doc id="4937835" url="https://pl.wikipedia.org/wiki?curid=4937835" title="Putna (gmina)">
Putna (gmina)

Putna – gmina w Rumunii, w okręgu Suczawa. Obejmuje miejscowości Gura Putnei i Putna. W 2011 roku liczyła 3569 mieszkańców.

</doc>
<doc id="4937843" url="https://pl.wikipedia.org/wiki?curid=4937843" title="Jodła nepalska">
Jodła nepalska

Jodła nepalska ("Abies pindrow") – gatunek z rodziny sosnowatych. Pochodzi z zachodnich Himalajów i przyległych gór, od północno-wschodniego Afganistanu na wschód, przez północny Pakistan i Indie do środkowego Nepalu. Nazwa "pindrow" pochodzi od nazwy drzewa w języku nepalskim.
Morfologia.
Jest to duże, wiecznie zielone drzewo iglaste dorastające do 40–60 metrów wysokości i średnicy pnia do 2–2,5 m. Ma stożkową koronę z poziomymi gałęziami. Liście są w kształcie igły, o długości 4–9 cm. Stożki są szerokie, cylindryczno-stożkowe, mają 7–14 cm długości i 3–4 cm szerokości, ciemnofioletowe w młodym wieku, rozpadające się po osiągnięciu dojrzałości i uwalniające nasiona 5–7 miesięcy po zapyleniu.
Podobna "Abies gamblei" jest wyraźnie oddzielone morfologicznie i ekologicznie (występuje na tym samym obszarze, ale na nieco suchszych stanowiskach); różni się krótszymi liśćmi o długości 2–4 cm. Szyszki są bardzo podobne. 
Jodła nepalska występuje na wysokości między 2000–3350 metrów (głównie między 2400 a 3000 m) ("Abies gamblei" rośnie na rzędnych 3000–3500 metrów).
Zastosowania.
Jodła nepalska jest wykorzystywana w jej rodzimym zasięgu w niewielkim stopniu na drewno. Sporadycznie uprawiana jest jako drzewo ozdobne w dużych ogrodach w zachodniej Europie. Wymaga dużej wilgotności i opadów.

</doc>
<doc id="4937844" url="https://pl.wikipedia.org/wiki?curid=4937844" title="Krzysztof Adranowski">
Krzysztof Adranowski

Krzysztof Jerzy Adranowski (ur. 18 lipca 1950) – polski samorządowiec, urzędnik i fizjoterapeuta, w latach 1994–1998 prezydent Świnoujścia.
Życiorys.
Uzyskał stopień doktora. Specjalizował się w fizjoterapii i rehabilitacji, pracował m.in. w świnoujskim uzdrowisku. Był później dziekanem wydziału zamiejscowego w Szczecinie Wyższej Szkoły Edukacji i Terapii im. prof. Kazimiery Milanowskiej.
Zaangażował się w działalność polityczną w ramach Sojuszu Lewicy Demokratycznej. W 1994 wybrany radnym Świnoujścia, od 1994 do 1998 roku pełnił funkcję prezydenta miasta. W 2002 kandydował do sejmiku zachodniopomorskiego. Należał do zarządu zachodniopomorskiej kasy chorych, w 2003 objął stanowisko dyrektora zachodniopomorskiego oddziału Narodowego Funduszu Zdrowia. Zasiadał także w radach nadzorczych Morskiej Stoczni Remontowej i MKS Gryf Szczecin. W 2010 ubiegał się o mandat w radzie miejskiej Szczecina z listy Platformy Obywatelskiej.

</doc>
<doc id="4937846" url="https://pl.wikipedia.org/wiki?curid=4937846" title="Gura Putnei">
Gura Putnei

Gura Putnei – wieś w Rumunii, w okręgu Suczawa, w gminie Putna. W 2011 roku liczyła 1298 mieszkańców. 

</doc>
<doc id="4937849" url="https://pl.wikipedia.org/wiki?curid=4937849" title="Marcu Giurgiu">
Marcu Giurgiu

Marcu Giurgiu Crișan (ur. w 1733, zm. w 1785) – jeden z trzech przywódców powstania chłopów w Siedmiogrodzie w latach 1784-1785.
Marcu Giurgiu zwany Crișan urodził się w 1733 roku w rodzinie chłopskiej z terenów Kruszany. W młodości był żołnierzem. W 1784 roku stanął na czele powstania chłopskiego w Siedmiogrodzie, podobnie jak Vasile Ursu Nicola (Horea) i Ion Oargă (Cloșca). Najpierw na targu w Brad zapowiedział ogłoszenie rozporządzeń cesarza, które rzekomo uzyskał Horea. Następnie w cerkwi w Mesteacăn poinformował chłopów, że cesarz ograniczył pańszczyznę do jednego dnia w tygodniu. Całkowite zwolnienie z pańszczyzny mieli uzyskać chłopi którzy zaciągną się do wojska. Podjęta próba aresztowania Crișana nie powiodła się, bowiem chłopi pobili i rozbroili żołnierzy.
Drugiego listopada 1784 roku Crișan wezwał zgromadzonych w cerkwi chłopów do uzbrojenia się i zaatakowania szlachty. Następnego dnia powstańcy zajęci miejscowość Ribița a kolejnego Baia de Criș. Atakowali dwory, kościoły katolickie i protestanckie, palili wykazy swych powinności i długów. Niekiedy przedstawicieli szlachty zmuszali do przejścia na prawosławie, lub przebierali w chłopską odzież i zmuszali do wykonywania prac pańszczyźnianych. Pomimo że powstańcy odnieśli pod wodzą Crișana kilka zwycięstw nad mniej licznymi oddziałami wojska, główna bitwa mająca miejsce 7 grudnia pod Mihăileni okazała się całkowitą klęską. Ukrywający się Crișan został schwytany 30 stycznia 1785 roku. Aby uniknąć spodziewanej kaźni, powiesił się w więzieniu, natomiast dwaj postali przywódcy powstania Horea i Closca 28 lutego 1785 roku zostali straceni w czasie publicznej egzekucji przez łamanie kołem i ćwiartowanie.

</doc>
<doc id="4937851" url="https://pl.wikipedia.org/wiki?curid=4937851" title="Kurt Wæde Petersen">
Kurt Wæde Petersen

Kurt Wæde Petersen (ur. 2 grudnia 1934) – duński żużlowiec.
Wielokrotny finalista indywidualnych mistrzostw świata na długim torze, zdobywca 5 medali: złotego (1964), 2 srebrnych (1963, 1966) oraz 2 brązowych (1968, 1969). Zwycięzca indywidualnych mistrzostw krajów nordyckich na długim torze (1967). Zdobywca 14 medali indywidualnych mistrzostw Danii na długim torze: 11 złotych (1959, 1960, 1961, 1962, 1963, 1964, 1965, 1966, 1967, 1968, 1969) oraz 3 brązowych (1971, 1972, 1973).

</doc>
<doc id="4937855" url="https://pl.wikipedia.org/wiki?curid=4937855" title="Rădășeni (gmina)">
Rădășeni (gmina)

Rădășeni – gmina w Rumunii, w okręgu Suczawa. Obejmuje miejscowości Lămășeni, Pocoleni i Rădășeni. W 2011 roku liczyła 3575 mieszkańców.

</doc>
<doc id="4937856" url="https://pl.wikipedia.org/wiki?curid=4937856" title="Zdradzieckie serce (film 1947)">
Zdradzieckie serce (film 1947)

Zdradzieckie serce – polski średniometrażowy film fabularny zrealizowany w 1947 roku. Film nigdy nie wszedł na ekrany kin.
Scenariusz filmu został oparty na opowiadaniu Edgara Allana Poe pt. "Zdradzieckie serce". Podczas kręcenia obrazu, na jego planie zmarł na zawał serca odtwórca jednej z głównych ról, Stanisław Grolicki.

</doc>
<doc id="4937858" url="https://pl.wikipedia.org/wiki?curid=4937858" title="Narodowe Siły Obronne (Syria)">
Narodowe Siły Obronne (Syria)



</doc>
<doc id="4937859" url="https://pl.wikipedia.org/wiki?curid=4937859" title="Putna (wieś)">
Putna (wieś)



</doc>
<doc id="4937861" url="https://pl.wikipedia.org/wiki?curid=4937861" title="Lămășeni">
Lămășeni

Lămășeni – wieś w Rumunii, w okręgu Suczawa, w gminie Rădășeni. W 2011 roku liczyła 1107 mieszkańców. 

</doc>
<doc id="4937862" url="https://pl.wikipedia.org/wiki?curid=4937862" title="Viaplay">
Viaplay

Viaplay – platforma wideo na życzenie uruchomiona w maju 2007 roku, oferująca dostęp do filmów, seriali, programów rozrywkowych i transmisji sportowych poprzez media strumieniowe, dostępna w wersjach: szwedzkiej, norweskiej, duńskiej, fińskiej, islandzkiej, litewskiej, łotewskiej, estońskiej, polskiej, niderlandzkiej, brytyjskiej, amerykańskiej i kanadyjskiej. Od lipca 2018 roku właścicielem serwisu jest Viaplay Group (dawniej Nordic Entertainment Group).
Historia.
Platforma wystartowała w maju 2007 roku, jako Viasat OnDemand z ofertą sportowo-filmową w Szwecji, Norwegii oraz Danii. W marcu 2011 roku została zrestrukturyzowana i przemianowana na Viaplay. W październiku 2017 roku, wraz ze sprzedażą Modern Times Group – istniejące od końca lipca 2016 roku – wersje Viaplay z państw bałtyckich (Litwa, Łotwa i Estonia) stały się własnością All Media Baltics, a we wrześniu 2018 roku tamtejsza część Viaplay zmieniła nazwę na "TVPlay Premium". Na początku grudnia 2019 roku nastąpiła kolejna zmiana nazwy – na "Go3". W krajach bałtyckich usługa Viaplay została ponownie uruchomiona w marcu 2021 roku. Fińska wersja Viaplay dostępna jest od końca października 2018 roku, a w kwietniu 2020 roku wystartowała wersja islandzka. Pod koniec 2020 roku ogłoszono internacjonalizację platformy, w związku z czym w 2023 roku Viaplay ma być dostępny w 16 państwach. 3 sierpnia 2021 roku nastąpiła jego inauguracja w Polsce. W grudniu 2021 roku wystartowała wersja amerykańska oferująca wyłącznie filmy i seriale. Usługa początkowo była dostępna wyłącznie u wybranych operatorów sieci kablowych i satelitarnych, a od 22 lutego 2023 roku funkcjonuje tam także jako autonomiczna usługa streamingowa. Od 1 marca 2022 roku dostępna jest też wersja niderlandzka. W lipcu 2022 roku przedsiębiorstwo Viaplay Group, rozpoczęło swoją działalność w Wielkiej Brytanii, przejmując kanały telewizji Premier Sports wraz z działającą pod tą samą marką platformą streamingową. 1 listopada nazwa usługi została tam zmieniona na Viaplay. Obok praw nabytych wcześniej, przez poprzedniego właściciela, do oferty dołączone zostały wydarzenia i rozgrywki sportowe oraz filmy i seriale, do których pokazywania na rynku brytyjskim prawa nabył serwis Viaplay.
W marcu 2023 roku została uruchomiona kanadyjska wersja Viaplay. Kierownictwo platformy zapowiedziało, że do końca 2023 roku usługa ma być dodatkowo dostępna jeszcze w wersjach: niemieckiej, austriackiej i szwajcarskiej.
Na początku 2022 roku kierownictwo Viaplay poinformowało, że Max Verstappen został międzynarodowym ambasadorem serwisu, dla którego promuje zawody Formuły 1. Dwukrotny mistrz świata w tej dyscyplinie nagrał spoty promocyjne, powstałe przede wszystkim w związku ze startem platformy w Holandii (1.03.2022 r.). To właśnie za pośrednictwem tej usługi w większości krajów, gdzie dostępny jest serwis, można oglądać wyścigi w ramach cyklu. W Polsce Formuła 1 trafiła na platformę w marcu w 2023 roku. Dokładnie rok przed startem zawodów w serwisie na rynku polskim miał premierę oryginalny serial dokumentalny, w którym Verstapen przedstawia kulisy najbardziej prestiżowych wyścigów samochodowych. Seria nosi nazwę "Verstappen - Lion Unleashed". Pojawiła się ona w tych wersjach platformy, które pokazują wyścigi Formuły 1.
W lutym 2022 roku platforma uzyskała wyłączne prawa do dystrybucji seriali i filmów od DreamWorks Animation w krajach skandynawskich, w Holandii i w Polsce.
Pod koniec lutego, w związku z inwazją wojsk rosyjskich na Ukrainę serwis usunął ze wszystkich swoich wersji, rosyjski kanał telewizji linearnej TV1000 Russkoje Kino.
W kwietniu 2022 roku została uruchomiona usługa Viaplay Select, umożliwiająca dostęp do wybranych, autorskich filmów, seriali oraz niektórych wydarzeń sportowych za pośrednictwem platform streamingowych i sieci telewizyjno-internetowych. Docelowo takie rozwiązanie ma być dostępne w 5 krajach. Przedsiębiorstwo Viaplay Group nie planuje w tych miejscach wprowadzania osobnej platformy Viaplay. Obecnie usługa działa już w Japonii za pośrednictwem sieci internetowo-telewizyjnej Wowow.
W sierpniu 2022 roku, Erling Haaland, zawodnik Manchesteru City, został kolejnym międzynarodowym ambasadorem platformy, dla której reklamuje piłkarskie rozgrywki Premier League na rynki, gdzie usługa transmituje tą ligę. W związku z nawiązaniem współpracy powstanie szereg spotów, w których będzie on promował ligę angielską, jak i powstał też serial dokumentalny o jego karierze pt. "The Big Decision".
Cechy i zasady.
W żadnym kraju platforma nie emituje reklam. W przerwach transmisji sportowych pokazywane są m.in. materiały promocyjne Viaplay czy komentarze i analizy ekspertów ze studia. Platforma we wszystkich dostępnych wersjach językowych posiada taki sam wygląd oraz działa na zbliżonych zasadach. Różnice pojawiają się natomiast w prawach do relacji sportowych, ale sporo z nich jest nabywanych dla więcej niż jednego kraju. Produkcje tworzone dla platformy i niedostępne nigdzie indziej oznaczane są jako Viaplay Originals, a stanowią je głównie skandynawskie seriale kryminalne, thrillery, dramaty, a także różnego rodzaju seriale dokumentalne i dokumentalno-fabularyzowane.
Z Viaplay można korzystać na terenie całej Unii Europejskiej, w Norwegii i w Stanach Zjednoczonych i Kanadzie (wersje te dostępne tylko tam). Usługę można aktywować maksymalnie na pięciu urządzeniach (m.in. telewizja, tablet, komputer, smartfon), lecz jednocześnie można korzystać z niej tylko na dwóch. Użytkownik nie może wymienić więcej niż jednego zarejestrowanego nośnika na inny przez 90 dni kalendarzowych. Platforma umożliwia również oglądanie programów w trybie offline, czyli bez dostępu do Internetu, po wcześniejszym ich pobraniu na urządzenie mobilne (smartfon lub tablet). W ramach jednej subskrypcji można założyć nawet kilka profilów i wprowadzać na nich m.in. ograniczenia wiekowe (blokowanie treści nieprzeznaczonych dla dzieci poniżej 15. roku życia).
Jedynie na rynku skandynawskim, w Wielkiej Brytanii i Polsce istnieje pakietyzacja treści serwisu. Użytkownicy tamtejszych wersji Viaplay mają kilka możliwości korzystania z usługi. Do wyboru są tam dwa lub trzy pakiety w zróżnicowanych cenach (1.Filmy i seriale, 2.Medium – filmy i seriale + trochę sportu, 3. Total – filmy i seriale + pełna oferta sportowa). Osobno można tam także wypożyczać i kupować pojedyncze filmy i seriale. Pakietu Medium nie ma w Norwegii Danii i Wielkiej Brytanii. W innych krajach, jak np. w Polsce do marca 2023 roku funkcjonował tylko pakiet Total (filmy, seriale i sport). W wersji amerykańskiej subskrybenci mogą za pośrednictwem serwisu oglądać wyłącznie filmy i seriale, przede wszystkim produkcje europejskie, ze szczególnym uwzględnieniem kina skandynawskiego, które jest mniej znane w Stanach Zjednoczonych. Miesięczna opłata za korzystanie z Viaplay wynosi tam 4,99 $, co jak na tamten rynek usług stramingowych jest ceną niewielką. Viaplay Group nie oferuje tam streamingu wydarzeń sportowych, jako że koszty praw do ich pokazywania są tam znacznie wyższe niż w Europie; dodatkowo najbardziej interesujące dla odbiorców pozycje planowane na nadchodzące lata zostały wykupione przez inne kanały i serwisy. 
Spora część wydarzeń sportowych nadawanych w Viaplay ma podawaną orientacyjną godzinę zakończenia streamu. Zależy to od tego, czy przy danej transmisji jest zorganizowana rozmowa w studiu oraz od samej rangi wydarzenia. W zależności od potrzeb transmisja może kończyć się wcześniej niż podany czas jej trwania, a niekiedy później. 
Platforma nadaje czasami transmisje sportowe, należące do kategorii "sports extra". Są to najczęściej pojedyncze wydarzenia, do których Viaplay nabyła prawa. Zasadniczo nie są to zawody w dyscyplinach cieszących się popularnością, ale są one raczej adresowane do niewielkiej grupy pasjonatów. Zdarza się, że takie zmagania są nadawane bez reklam przez wiele godzin, jak na przykład emitowane również w Polsce w dniu 23 lipca 2022 roku zawody wędkarskie "Fish O Mania", które odbywały się nad jeziorem Westwood w australijskim stanie Tasmania. Relacja na żywo z zawodów trwała prawie 7 godzin. Wśród transmisji cyklicznych zdarzają się też i takie z wyścigów rajdowych, które trwają 12, a nawet 24 godziny.
Jakość nadawania.
Platforma Viaplay we wszystkich państwach nadawania, emitowała filmy, seriale i programy rozrywkowe w jakości do 1080p (tzw. „full HD”), a transmisje sportowe w rozdzielczości do 720p. Wzbudza to sporo kontrowersji wśród subskrybentów i ekspertów, bo jak na drugą dekadę XXI wieku jest to jakość niezbyt wysoka, zwłaszcza dla posiadaczy internetowego światłowodu czy plazmowych telewizorów (coraz częściej dostępnych z funkcją obrazu m.in. w jakości 4K). Serwis zezwala na odbiór programów w różnych wariantach jakości do wyboru. Sytuacja znacząco zmieniła się w maju 2021 roku w wersjach skandynawskich usługi, gdy umożliwiono w nich oglądanie większości wydarzeń sportowych w jakości Ultra HD, czyli 4K.
Anders Jensen – dyrektor właściciela platformy – zapowiedział, że usługa będzie stopniowo ulepszana, m.in. w kwestii jakości odbioru wydarzeń sportowych tak, aby w przyszłości we wszystkich oferowanych wersjach językowych można było korzystać ze streamingu w jakości 4K.
W październiku 2022 roku serwis rozszerzył udostępnianie wybranych treści w jakości 4K na większą ilość rynków, w tym m.in. na Polskę. Początkowo w takiej formie rozpoczęto nadawanie wybranych produkcji "Viaplay Originals". 
W lutym 2023 roku kierownictwo platformy poinformowało, że na każdym rynku, gdzie Viaplay posiada prawa do pokazywania wyścigów Formuły 1, będą one dostępne w jakości 1080p. W polskiej wersji usługi będą to pierwsze zawody sportowe nadawane w lepszej rozdzielczości. Pozostałe transmisje sportowe na polskim rynku dalej będą emitowane w formacie 720p. Jedynie w krajach skandynawskich dyscyplina ta jest dostępna w 4K. 
Viaplay Polska.
W Polsce platforma rozpoczęła nadawanie 3 sierpnia 2021 roku. Jest ona dostępna drogą internetową za pośrednictwem strony internetowej, poprzez aplikację przeznaczoną dla telewizorów marki Samsung, LG, Panasonic, Sony, Philips oraz TCL, a także poprzez smartfony, konsole i tablety wyposażone w systemy operacyjne iOS oraz Android. W sierpniu 2021 roku Viaplay Polska dołączył do oferty telewizji kablowych Vectra, Multimedia Polska i UPC Polska. We wrześniu 2021 roku usługa znalazła się w ofercie platformy Play Now.
Użytkowanie serwisu w sposób standardowy (z wyłączeniem sieci kablowych) nie wiąże się z podpisywaniem umowy. Początkowo z usługi można było korzystać wyłącznie w planie miesięcznym, gdzie co 30 dni pobierana jest opłata wynosząca 34 zł (do 23 listopada 2021 roku dla nowych klientów pierwszy miesiąc był oferowany za darmo). Można z niej w tej opcji zrezygnować w dowolnie wybranym przez siebie momencie i zostanie ona wyłączona po zakończeniu ostatniego okresu rozliczeniowego, na który zaksięgowano wpłatę. W sierpniu 2022 roku została wprowadzona limitowana promocja z obowiązkowym rocznym abonamentem na usługę wynoszącym 33,25 zł miesięcznie, którą można było aktywować do końca 2022 roku. 12-miesięczny okres jego trwania jest liczony od momentu jego wyboru i dokonaniu pierwszej wpłaty w ramach pakietu. Promocja adresowana była do nowych i powracających klientów. Obecni jak i nowi klienci korzystający z modelu subskrypcji miesięcznej z możliwością jej przerwania w dowolnym momencie, korzystają z Viaplay Polska na dotychczasowych zasadach, płacąc 34 zł miesięcznie.
Od stycznia do marca 2023 roku można było oprócz subskrypcji miesięcznej, wykupić pakiet Viaplay Total poprzez subskrypcję w modelu rocznym, gdzie co miesiąc z karty bankomatowej pobierana jest kwota 44 zł. W marcu tego samego roku została wprowadzona pakietyzacja treści serwisu na rynku polskim. Subskrybenci mają od tego momentu do wyboru trzy opcje korzystania z serwisu w pakietach: 1. Filmy i seriale (15 zł miesięcznie), 2. Medium - filmy i seriale + trochę sportu (40 zł miesięcznie) lub 3. Total - filmy i seriale + pełna oferta sportowa (55 zł miesięcznie). Oferta ze zobowiązaniem rocznym wynoszącym 44 zł, comiesięcznej płatności, zostanie zastąpiona jedną płatnością za cały rok z góry w wysokości 528 zł (pakiet Total), co dalej w przeliczeniu na miesiąc wynosić będzie tyle samo. 
Od 26 listopada 2021 roku do 31 stycznia 2022 roku po podaniu kodu vouchera o nazwie LEGIA2021, nowi i powracający klienci mogli uzyskać dostęp do platformy za 50% ceny na okres czterech miesięcy.
Tak jak w innych wersjach, tak i w polskiej biblioteka VOD jest na bieżąco poszerzana o nowe produkcje różnych znanych europejskich i światowych firm produkcyjnych oraz dystrybucyjnych. Za dostarczanie polskich produkcji na platformę, odpowiada głównie Monolith Films, z którym serwis ma podpisaną wieloletnią umowę. Viaplay udostępnia w swojej ofercie również kanały telewizyjne wchodzące w skład sieci Viasat, której właścicielem jest Viaplay Group. W Polsce są to cztery stacje, których współwłaścicielem jest Grupa Polsat Plus. Są to programy: Polsat Viasat History, Polsat Viasat Nature, Polsat Viasat Explore i Epic Drama. Do końca lutego 2022 roku platforma oferowała jeszcze kanał TV1000 Russkoje Kino, który został wycofany z dystrybucji.
W ramach podpisanej umowy pomiędzy Viaplay a NBCUniversal w Polsce, ale też w Estonii, na Łotwie i Litwie od października 2021 roku w ofercie dla wszystkich subskrybentów pojawiły się programy reality-shows z biblioteki amerykańskiego serwisu stramingowego Hayu. Należą do nich m.in.: "Z kamerą u Kardashianów", "Pod pokładem", "Transakcje za milion dolarów" i "Żony Beverly Hills".
Od 6 listopada 2021 roku na mocy porozumienia, wszyscy abonenci UPC Polska mogli w weekendy, kiedy rozgrywane były mecze Bundesligi w piłce nożnej, oglądać bez dodatkowych opłat, na żywo i z polskim komentarzem, wybrane przez operatora mecze danej kolejki na kanale "Galeria UPC". Jedno ze spotkań było zawsze połączone ze studiem okołomeczowym, w którym nie brakowało ocen i analiz ekspertów. Od 13 listopada pasmo, które zyskało nazwę "Sportowe weekendy" zostało poszerzone o niektóre spotkania Bundesligi w piłce ręcznej. Od grudnia 2022 roku w "Galeria UPC" nadaje po jednym meczu piłkarskiej Bundesligi i Bundesligi piłkarzy ręcznych. W grudniu 2021 roku wszyscy abonenci UPC Polska po zalogowaniu się do serwisu Viaplay mogli uzyskać bezpłatny dostęp do pełnej oferty tejże platformy streamingowej do 9 lutego 2022 roku. Od 10 lutego użytkownicy tego operatora, którzy zdecydowali się na korzystanie z usługi, otrzymali darmowy dostęp do Viaplay wraz z Polsat Sport Premium GO do 31 marca. Jednak jako, że była to umowa ze zobowiązaniem, po zakończeniu bezpłatnego okresu, klienci musieli opłacać pakiet sportowy w kwocie 39,99 zł minimum do 31 sierpnia 2022 roku.
Od 7 stycznia do 14 maja 2022 roku w ramach akcji marketingowej sieci Vectra i Multimedia Polska emitowano za ich pośrednictwem, weekendowe spotkania Bundesligi w piłce nożnej (trzy mecze kolejki ligowej w tygodniu) na kanale numer 258.
Od stycznia 2022 roku nowi klienci telewizji Play NOW z dekoderem TV BOX, otrzymują bezpłatny, trzymiesięczny dostęp do Viaplay Polska. Warunkiem korzystania z platformy jest w tym przypadku dostęp do Internetu.
Od kwietnia 2022 roku serwis współpracuje z Ringier Axel Springer Polska, wydawcą m.in. Onetu i „Przeglądu Sportowego”. W magazynach przygotowywanych przez redakcje obu tytułów, które nadawane są w mediach społecznościowych (YouTube i Facebook), lokowany jest produkt, jakim jest Viaplay Polska, gdyż jest on ich sponsorem medialnym. Taka promocja serwisu ma miejsce podczas omawiania w tych programach wybranych wydarzeń sportowych, do których prawa transmisyjne posiada platforma streamingowa (m.in.: europejskie puchary w piłce nożnej, Premier League, Bundesliga, czy Superpuchar Niemiec). Onet posiada także stronę, na której prezentowane są treści udostępniane przez polski Viaplay, od spotów, poprzez zapowiedzi wydarzeń sportowych, aż po recenzje i komentarze dotyczące filmów i seriali.
W lipcu 2022 roku Viaplay Group i Canal+ Polska podpisały umowę o współpracy. Serwis streamingowy od września tego roku jest dostępny dla klientów platformy Canal+ w Polsce posiadających pakiet kanałów premium Canal+ (pierwszy miesiąc za darmo, kolejne za 19 zł) lub pakiet Entry+Sport odbierany drogą satelitarną, bądź online (60 zł miesięcznie za dostęp do pełnej oferty kanałów sportowych i właśnie usługi Viaplay). Pozostali klienci mogą korzystać z Viaplay w cenie 34 zł miesięcznie. Z kolei Canal+ będzie pokazywać do końca sezonu 2024/2025 dwa mecze Premier League w każdej kolejce. Viaplay natomiast na zasadzie sublicencji od Canal+ transmitować będzie przez trzy lata, dwa spotkania z każdej serii rozgrywek eWinner 1. Ligi Żużlowej (z czasem będą też pokazywane na rynkach zagranicznych). Canal+ przy transmisji meczów piłkarskiej ligi angielskiej korzysta z oprawy komentatorskiej Viaplay Polska, tworzonej głównie przez byłych dziennikarzy redakcji sportowej Canal+ Polska. Serwis streamingowy przy transmisjach żużlowych również korzysta w pełni z przekazów przygotowywanych przez Canal+, począwszy od studia przed i pomeczowego, wywiadów, relacji i komentarza podczas spotkania. Od sierpnia tego samego roku, w ramach promocji w tzw. „otwartym oknie", klienci satelitarni Canal+ Polska otrzymali bezpłatny dostęp do wszystkich spotkań Premier League i trzech meczów Bundesligii w kolejce. Bez dodatkowych opłat rozgrywki były dla nich pokazywane do 31 września tego roku na specjalnie uruchomionych kanałach.
W dniach od 21 do 30 listopada 2022 roku, aktualni klienci mogli poprzez aplikację lub stronę internetową Viaplay zapraszać inne osoby do skorzystania z usługi przez wysłanie wiadomości e-mail lub SMS. Jeśli zaproszona osoba do 4 listopada aktywowała usługę, dzięki poleceniu przez aktualnego subskrybenta, to skorzystała z promocji, w ramach której za trzy miesiące dostępu do platformy płaciła, jak za jeden, czyli 34 zł.
W październiku 2022 roku spółka Viaplay Group poinformowała, że na koniec września miała w Polsce ponad milion aktywnych subskrypcji platformy.
Osoby, które zarejestrowały się w serwisie między 8 a 13 listopada 2022 roku, otrzymały dostęp do usługi przez pierwszy miesiąc za darmo lub za 17 zł przez trzy pierwsze miesiące korzystania z usługi, w zależności od podanego kodu vouchera.
W grudniu 2022 roku platforma znalazła się w ofercie usługi telewizyjnej świadczonej przez T-Mobile Polska. Na koniec 2022 roku Viaplay uzyskał w Polsce 1,2 miliona zarejestrowanych użytkowników, korzystających z usługi.
Polskie produkcje własne.
W sierpniu 2021 roku kierownictwo platformy zapowiedziało powstanie polskich produkcji własnych, takich jak:
We wrześniu 2022 roku rozpoczęto kręcenie polskiego filmu "Klątwa". Będzie to pierwsza autorska produkcja Viaplay Originals o charakterze komediowym. W obsadzie aktorskiej znalazły się m.in. Agnieszka Więdłocha, Vanessa Aleksander, Danuta Stenka i Anna Nehrebecka. Reżyserem filmu jest Tomasz Konecki, a jego producentem jest Wonder Films. Natomiast w lutym 2023 Viaplay Group poinformowało o podjęciu pracy nad kolejną polską produkcją własną platformy, którą jest serial "Udar". W obsadzie znaleźli się tam m.in. Jacek Poniedziałek, Anna Seniuk, Jerzy Bończak, Marta Malikowska, Marta Nieradkiewicz, Ewa Skibińska, Jan Sobolewski, Rafał Maćkowiak i Konrad Eleryk. Twórcą scenariusza serialu jest Paweł Demirski, który wraz z Maciejem Kubickim i Antonio Galdamezem reżyserują go. Producentem wykonawczym ze strony Viaplay Group jest Małgorzata Jurczak.
Transmisje sportowe.
Szefem redakcji sportowej Viaplay Polska od 2021 roku jest Paweł Wilkowicz, a tworzą ją m.in.: Mateusz Borek, Łukasz Piszczek, Radosław Gilewicz, Artur Wichniarek, Marcin Borzęcki, Szymon Ratajczak, Mariusz Hawryszczuk, Rafał Wolski, Wojciech Kowalewski, Arkadiusz Malarz, Michał Borkowski, Marcin Kupczak, Maciej Nędzi, Piotr Domagała, Michał Zachodny, Tomasz Urban, Justyna Kostyra, Kamil Kania, Mateusz Juza, Dawid Szymczak, Mariusz Czerkawski, Przemysław Pełka, Dariusz Banasik, Aleksander Olek, Jarosław Fojut, Piotr Żelazny, Marcin Wasilewski, Andrzej Twarowski, Mikołaj Sokół oraz Andrzej i Jacek Personowie.
We wrześniu 2021 roku ujawniono, że Viaplay podpisała umowę ze spółkami Ekstraklasa Live Park i ATM Grupa, które to zajęły się stworzeniem studia sportowego, mieszczącego się przy ulicy Wał Miedzeszyński w Warszawie. Firmy odpowiadają za całą otoczkę między transmisjami wybranych wydarzeń. W lipcu 2022 roku powstało drugie studio redakcji sportowej serwisu, które znajduje się, tak jak wcześniejsze w tym samym budynku. Jego stworzenie było potrzebne po to, żeby można było wraz z ekspertami dyskutować równocześnie m.in. o Bundeslidze, Premier League i zawodach Formuły 1 (nakładanie się niektórych transmisji na żywo).
Od początku swojej działalności w Polsce platforma borykała się, co jakiś czas z mniej lub bardziej poważnymi zakłóceniami w odbiorze niektórych transmisji z wydarzeń sportowych. Zdarzało się, że podczas transmisji na żywo, które oglądało po kilkaset tysięcy unikalnych użytkowników, serwery nie wytrzymywały obciążenia i występowały różnego rodzaju trudności w odbiorze (m.in. dłuższy brak transmisji, zacinanie obrazu czy kilkusekundowe opóźnienie komentarza względem obrazu). Większość zgłaszanych zastrzeżeń wynikało jednak z winy dostawców internetowych czy po prostu zbyt słabego łącza u osób korzystających z usługi. Kilka razy w mediach społecznościowych pojawiały się oficjalne przeprosiny ze strony Viaplay Polska za występujące problemy w trakcie bezpośrednich transmisji. Fala ogromnej krytyki ze strony subskrybentów spłynęła głównie w związku z meczem Bundesligi, pomiędzy Bayernem Monachium i Borussią Dortmund (4.12.2021 r.), kiedy rywalizacja dla sporej grupy odbiorców została przerwana na kilka minut, w momencie kiedy Robert Lewandowski strzelił bramkę. Spotkanie oglądało w szczytowym momencie ok. 800 tys. odbiorców serwisu. Kolejny raz szersze niezadowolenie wśród użytkowników Viaplay Polska spowodowały różnorakie problemy techniczne, które wystąpiły podczas 66. gali KSW, nadawanej ze Szczecina (15.01.2022 r.). Spora część widzów nie zobaczyła m.in. ostatniej minuty walki wieczoru pomiędzy Marianem Ziółkowskim a Borysem Mańkowskim, jak i ogłoszenia zwycięzcy tego starcia. To wydarzenie zgromadziło natomiast do ok. 550 tys. użytkowników przed telewizorami, smartfonami, tabletami czy konsolami w rzeczywistym czasie trwania wydarzenia. Od początku lutego 2022 roku, wielu widzów korzystających z usługi Viaplay zaczęło zauważać sporą poprawę w płynności przekazu transmisji sportowych, a usterki techniczne wynikające ściśle z winy operatora niemal przestały występować. Jedna z większych usterek pojawiła się jeszcze jeden raz w trakcie trwania meczów ligowych Borussi Dortmund z Bayerem Leverkusen oraz Chelsea Londyn z Evertonem (6.08.2022 r.). Podczas emisji tych spotkań wielu użytkowników, szczególnie tych korzystających z aplikacji przeznaczonych na telewizory nie mogło w trakcie pierwszych kilku minut uruchomić bezpośredniej transmisji, a potem przez kolejne kilkanaście w obu przypadkach następowało częste buforowanie i zacinanie się obrazu lub zanikanie dźwięku.
W przypadku problemów technicznych, utrudniających lub uniemożliwiających odbiór transmisji sportowych, Viaplay Polska zaleca, aby użytkownicy platformy zgłaszali je do Biura Obsługi Klienta. Każde zgłoszenie jest traktowane indywidualnie i w uzasadnionych sytuacjach oferowana jest subskrybentom odpowiednia rekompensata, w zależności od tego, jakie były to utrudnienia, jak długo one trwały i czy rzeczywiście wina za ich wystąpienie leżała po stronie usługodawcy.
Od marca 2023 roku transmisje z wydarzeń sportowych, do których Viaplay Polska posiada prawa są dostępne od pakietu Medium (40 zł za miesiąc). Pakiet ten nie zawiera rozgrywek piłkarskiej Premier League, wyścigów Formuły 1 i gal KSW. Nie można tutaj także oglądać magazynów dotyczących tych dyscyplin. Natomiast pełny pakiet Total (55 zł za miesiąc) umożliwia oglądanie wszystkich wydarzeń sportowych, do których platforma nabyła prawa na rynek polski. Wyłącznie klienci platformy Canal+ Polska, którzy korzystają z usługi Viaplay Polska, już w pakiecie Medium mają dostęp do pełnej oferty rozgrywek Premier League i niektórych walk z gal KSW. Abonenci tego operatora dopiero w pakiecie Total mogą oglądać zawody Formuły 1 i pełne transmisje z gal KSW.
Piłka nożna.
Sobotnie mecze Premier League rozgrywane o godzinie 16:00 można oglądać w Viaplay Polska również w formie multiiligi, czyli transmisji łączonej (od czterech do pięciu spotkań, między którymi dzielony jest czas w trakcie emisji na żywo na jednym streamie). Angielska multiligia jest zawsze poprzedzana studiem z udziałem ekspertów, emitowanym od godziny 15:30. Również po zakończeniu wszystkich meczów nadawanych równolegle na tym samym kanale, goście zaproszeni do studia omawiają te spotkania. 
Serwis emituje także w tygodniach ligowych, premierowo w niedziele o godzinie 20:30 magazyn Bundesligi i magazyn Premier League, który jest emitowany na żywo w poniedziałki o godzinie 19:30. Oba trwają minimum 1 godzinę i 15 minut do maksymalnie 2 godzin. W programach tych emitowane są skróty ze wszystkich spotkań danej serii rozgrywek, uzupełnione o komentarze i analizy ekspertów platformy. Nie brakuje w nich również ekskluzywnych wywiadów z piłkarzami, trenerami, czy działaczami.
Piłka ręczna.
Podczas Mistrzostwa Świata w Piłce Ręcznej Mężczyzn, trwających od 11 do 29 stycznia 2023 roku na platformie gościnnie pojawiało się wielu ekspertów i komentatorów, m.in. Artur Siódmiak, Maciej Majdziński, Marcin Smolarczyk, Tomasz Rosiński, Grzegorz Tkaczyk i dzięki współpracy z Telewizją Polską, także Piotr Dębowski i Grzegorz Chodkowski.
Kickboxing.
Ponadto na platformie pojawiają się sporadycznie, pojedyncze wydarzenia sportowe, m.in. zawody triathlonowe, kręglarskie, gale bokserskie, gale MMA organizacji UFC, czy Cage Warriors, a także rozgrywki krykieta.
Dawniej (turnieje i ligi).
Golf.
Wyścigi samochodowe

</doc>
<doc id="4937863" url="https://pl.wikipedia.org/wiki?curid=4937863" title="Pocoleni">
Pocoleni

Pocoleni – wieś w Rumunii, w okręgu Suczawa, w gminie Rădășeni. W 2011 roku liczyła 213 mieszkańców. 

</doc>
<doc id="4937864" url="https://pl.wikipedia.org/wiki?curid=4937864" title="Rădășeni">
Rădășeni

Rădășeni – wieś w Rumunii, w okręgu Suczawa, w gminie Rădășeni. W 2011 roku liczyła 2255 mieszkańców. 

</doc>
<doc id="4937866" url="https://pl.wikipedia.org/wiki?curid=4937866" title="Glen Phillips">
Glen Phillips

Glen Alan Phillips (ur. 22 listopada 1982 w Farnborough) – brytyjski żużlowiec.
W lidze brytyjskiej reprezentował kluby Isle of Wight (1999-2001, 2003-2005, 2007, 2008), Exeter (1999), Reading (2002), Poole (2005, 2009), Somerset (2006), Ipswich (2006), Eastbourne (2006), Swindon (2006) oraz Stoke (2009).
Największe osiągnięcia:

</doc>
<doc id="4937874" url="https://pl.wikipedia.org/wiki?curid=4937874" title="Viaplay Group">
Viaplay Group

Viaplay Group (dawniej Nordic Entertainment Group) – szwedzkie przedsiębiorstwo z branży mediowo-rozrywkowej, założone 1 lipca 2018.
Posiada następujące platformy oraz marki: Allente (platforma satelitarna), Viaplay i Viafree (platformy streamingowe), a także bezpłatne kanały telewizyjne: TV3, TV3+, TV3 Puls, TV3 Max (Dania); TV3, V4, TV6 (Norwegia); TV3, TV6, TV8, TV10 (Szwecja).
W lipcu 2022 Viaplay Group przejęła jeszcze brytyjskie kanały i platformę streamingową Premier Sports.

</doc>
<doc id="4937875" url="https://pl.wikipedia.org/wiki?curid=4937875" title="NENT Group">
NENT Group



</doc>
<doc id="4937876" url="https://pl.wikipedia.org/wiki?curid=4937876" title="Tlenek fosforu">
Tlenek fosforu

Tlenek fosforu, , PO – nietrwały nieorganiczny związek chemiczny z grupy tlenków fosforów, w którym fosfor występuje na II stopniu utlenienia.
Ma jeden niesparowany elektron (jest rodnikiem), jest niestabilny i bardzo reaktywny.
Ze względu na nietrwałość nie został wyizolowany w czystej postaci. Powstaje obok innych tlenków fosforu podczas powolnego utleniania białego fosforu na powietrzu (bierze udział w reakcjach powodujących chemiluminescencję tego pierwiastka), a także w wyniku rozkładu innych związków fosforu (, ) poddanych działaniu niskotemperaturowych wyładowań elektrycznych, np. w rurce Geisslera lub umieszczonych w łuku elektrycznym. Inne metody jego tworzenia to np. niskotemperaturowe spalanie par białego fosforu w strumieniu powietrza rozcieńczonego za pomocą lub reakcja białego fosforu z tlenem lub ozonem w matrycy zestalonego argonu, poddanych działaniu plazmy powstającej podczas wyładowań o częstotliwości mikrofalowej (z wykorzystaniem mikrofalowych generatorów plazmy) lub ablacji laserowej.
Identyfikuje się go za pomocą metod spektralnych. Ma bardzo bogate widmo, od dalekiego ultrafioletu do dalekiej podczerwieni i mikrofal. W spektroskopii w podczerwieni daje charakterystyczne pasmo przy 1218,3 cm−1. Analizę przeprowadza się bezpośrednio w fazie gazowej lub w fazie stałej, wiążąc produkt w matryce zestalonego argonu.
Poza Ziemią został wykryty w 2007 r. na VY Canis Majoris, jako pierwszy związek fosforu w przestrzeni kosmicznej zawierający wiązanie fosfor–tlen (wcześniej zaobserwowano , , i CP).

</doc>
<doc id="4937878" url="https://pl.wikipedia.org/wiki?curid=4937878" title="Preseľany">
Preseľany

Preseľany – wieś (obec) na Słowacji, w kraju nitrzańskim, w powiecie Topolczany na Nizinie Naddunajskiej.

</doc>
<doc id="4937879" url="https://pl.wikipedia.org/wiki?curid=4937879" title="Radošina">
Radošina

Radošina – wieś (obec) na Słowacji, w kraju nitrzańskim, w powiecie Topolczany na Nizinie Naddunajskiej.

</doc>
<doc id="4937880" url="https://pl.wikipedia.org/wiki?curid=4937880" title="Mitch Godden">
Mitch Godden

Mitch Godden, właśc. Mitchel Stuart Godden (ur. 13 lutego 1975 w Pembury) – brytyjski żużlowiec, syn Dona Goddena oraz ojciec Camerona Goddena – również żużlowców.
Trzykrotny medalista drużynowych mistrzostw świata na długim torze: srebrny (2007) oraz dwukrotnie brązowy (2008, 2011). Uczestnik finałów indywidualnych mistrzostw świata na długim torze oraz indywidualnych mistrzostw Europy na torze trawiastym. Dwukrotny medalista mistrzostw Europy sidecarów na torze trawiastym: 
srebrny (2018) oraz brązowy (2019). Trzykrotny medalista mistrzostw Wielkiej Brytanii sidecarów na torze trawiastym: dwukrotnie srebrny (2016, 2017) oraz brązowy (2018).

</doc>
<doc id="4937887" url="https://pl.wikipedia.org/wiki?curid=4937887" title="Rajčany">
Rajčany

Rajčany – wieś (obec) na Słowacji, w kraju nitrzańskim, w powiecie Topolczany na Nizinie Naddunajskiej.

</doc>
<doc id="4937888" url="https://pl.wikipedia.org/wiki?curid=4937888" title="Paraski (Białoruś)">
Paraski (Białoruś)

Paraski (; ) – wieś na Białorusi, w obwodzie witebskim, w rejonie postawskim, w sielsowiecie Komaje.
Historia.
W czasach zaborów w granicach Imperium Rosyjskiego.
W dwudziestoleciu międzywojennym wieś leżała w Polsce, w województwie wileńskim, w powiecie duniłowickim (od 1926 postawskim), w gminie Mańkowicze (od 1927 gmina Hruzdowo).
Według Powszechnego Spisu Ludności z 1921 roku zamieszkiwało tu 45 osób, 20 było wyznania rzymskokatolickiego, a 25 prawosławnego. Jednocześnie 4 mieszkańców zadeklarowało polską, a 41 białoruską przynależność narodową. Było tu 12 budynków mieszkalnych. W 1931 w 24 domach zamieszkiwały 92 osoby.
Miejscowość należała do parafii rzymskokatolickiej w Hruzdowie i prawosławnej w Mańkowiczach. Podlegała pod Sąd Grodzki w Postawach i Okręgowy w Wilnie; właściwy urząd pocztowy mieścił się w Mańkowiczach.
Po agresji ZSRR na Polskę w 1939 roku wieś znalazła się w granicach BSRR. W latach 1941–1944 była pod okupacją niemiecką. Następnie leżała w BSRR. Od 1991 roku w Republice Białorusi.

</doc>
<doc id="4937890" url="https://pl.wikipedia.org/wiki?curid=4937890" title="Solčany">
Solčany

Solčany – wieś (obec) na Słowacji, w kraju nitrzańskim, w powiecie Topolczany na Nizinie Naddunajskiej.

</doc>
<doc id="4937892" url="https://pl.wikipedia.org/wiki?curid=4937892" title="Solčianky">
Solčianky

Solčianky – wieś (obec) na Słowacji, w kraju nitrzańskim, w powiecie Topolczany na Nizinie Naddunajskiej.

</doc>
<doc id="4937894" url="https://pl.wikipedia.org/wiki?curid=4937894" title="P/2010 U2 (Hill)">
P/2010 U2 (Hill)



</doc>
<doc id="4937895" url="https://pl.wikipedia.org/wiki?curid=4937895" title="Súlovce">
Súlovce

Súlovce – wieś (obec) na Słowacji, w kraju nitrzańskim, w powiecie Topolczany na Nizinie Naddunajskiej.

</doc>
<doc id="4937896" url="https://pl.wikipedia.org/wiki?curid=4937896" title="Styria Media Group">
Styria Media Group

Styria Media Group AG (Styria) – austriackie przedsiębiorstwo funkcjonujące w branży medialnej. Zostało założone w 1869 roku.
Należy do największych austriackich przedsiębiorstw mediowych. Zatrudnia ok. 3 tys. pracowników oraz działa na rynkach austriackim, chorwackim i słoweńskim (gdzie wydawało m.in. Žurnal24).

</doc>
<doc id="4937897" url="https://pl.wikipedia.org/wiki?curid=4937897" title="Andrew Appleton">
Andrew Appleton

Andrew Appleton (ur. 18 czerwca 1982 w Reading) – brytyjski żużlowiec.
W lidze brytyjskiej reprezentował kluby: Newport (1998-2000), Arena Essex (1998), Edinburgh (1998), Wolverhampton (2000), Eastbourne (2000, 2006)
Oxford (2000-2002), Reading (2002-2005), Coventry (2002), Poole (2003) oraz Peterborough (2004).
Wielokrotny finalista indywidualnych mistrzostw Europy na torze trawiastym, zdobywca 6 medali: złotego (2010), srebrnego (2017) oraz 4 brązowych (2005, 2007, 2011, 2016). Czterokrotny medalista drużynowych mistrzostw świata na długim torze: złoty (2015), srebrny (2007) oraz dwukrotnie brązowy (2011, 2013). Wielokrotny uczestnik cykli Grand-Prix indywidualnych mistrzostw świata na długim torze. Dziesięciokrotny medalista indywidualnych mistrzostw Wielkiej Brytanii na torze trawiastym: czterokrotnie złoty (2006, 2010, 2011, 2014), trzykrotnie srebrny (2004, 2013, 2015) oraz trzykrotnie brązowy (2002, 2009, 2018)

</doc>
<doc id="4937898" url="https://pl.wikipedia.org/wiki?curid=4937898" title="Svrbice">
Svrbice

Svrbice – wieś (obec) na Słowacji, w kraju nitrzańskim, w powiecie Topolczany na Nizinie Naddunajskiej.

</doc>
<doc id="4937899" url="https://pl.wikipedia.org/wiki?curid=4937899" title="Hyundai Atoz">
Hyundai Atoz



</doc>
<doc id="4937900" url="https://pl.wikipedia.org/wiki?curid=4937900" title="Inokom Atos">
Inokom Atos



</doc>
<doc id="4937901" url="https://pl.wikipedia.org/wiki?curid=4937901" title="Cassida">
Cassida

Cassida – rodzaj chrząszczy z rodziny stonkowatych i podrodziny tarczykowatych.
Morfologia.
Chrząszcze osiągające od 3 do 11 mm długości ciała. Zarys jego w widoku grzbietowym bywa od niemal okrągłego do podługowato-owalnego, w widoku bocznym zaś od regularnie wysklepionego do lekko garbatego. Chrząszcze te mają mniej lub bardziej rozpłaszczone boczne brzegi przedplecza i pokryw. Głowa jest całkowicie schowana pod przedpleczem. Ma ona od 1,2 do 1,6 raza szerszy niż dłuższy, płaski nadustek oraz wykrojoną pośrodku krawędzi przedniej wargę górną. Przedplecze ma zarys szerszej niż dłuższej elipsy o zaokrąglonych bokach, rzadziej jego boki są prawie kanciaste. Największa szerokość przedplecza wypada w okolicy środka długości. Dysk jego jest dobrze odgraniczony od obrzeżeń, zwykle niepunktowany. Na spodzie przedplecza brak jest rynienki na czułki lub jest ona płytka i kończy się już na wysokości oczu. Przedpiersie ma bardzo krótką obrączkę apikalną pozbawioną wykrojeń po bokach oraz szeroki wyrostek międzybiodrowy z rozszerzonym, rombowatym szczytem. Pokrywy mają krawędź przednią szerszą od przedplecza, o wystających ku przodowi kątach barkowych. Rzędy punktów są zwykle regularne, rzadziej nieco zaburzone. Obrzeżenia pokryw są opadające w częściach przednich i prawie poziome w tylnych. Odnóża mają golenie smukłe i pozbawione podłużnych rowków, a stopy szerokie i zwieńczone niezmodyfikowanymi pazurkami; człon pazurkonośny może jednak mieć wystające odsiebnie brzegi, wywołując wrażenie, jakby pazurki miały przydatki.
Ekologia i występowanie.
Zarówno osobniki dorosłe jak i larwy tego tarczyka są fitofagami żerującymi od zewnątrz na liściach roślin (egzofoliofagi). Larwy na bokach tułowia i odwłoka mają rzędy wiotkich kolców, zaś na szczycie odwłoka widlasty, skierowany ku przodowi wyrostek. Ten ostatni służy do odkładania zrzuconych wylinek i odchodów w formie ochronnego parasola ponad ciałem larwy, zwanego "scatopleta".
Przedstawiciele rodzaju występują we wszystkich krainach zoogeograficznych z wyjątkiem neotropikalnej.
Taksonomia.
Rodzaj ten wprowadzony został w 1758 roku przez Karola Linneusza. W 1914 roku Franz Sapeth wyznaczył jego gatunek typowy. Zalicza się do niego 448 opisanych gatunków:

</doc>
<doc id="4937902" url="https://pl.wikipedia.org/wiki?curid=4937902" title="Šalgovce">
Šalgovce

Šalgovce – wieś (obec) na Słowacji, w kraju nitrzańskim, w powiecie Topolczany na Nizinie Naddunajskiej.

</doc>
<doc id="4937904" url="https://pl.wikipedia.org/wiki?curid=4937904" title="Milicja (Ukraina)">
Milicja (Ukraina)

Milicja (ukr. Міліція) – zbiorcza nazwa wszystkich formacji policyjnych w Ukraińskiej Socjalistycznej Republice Radzieckiej i na Ukrainie działających w latach 1917–2015. Podlegały do 1991 roku pod Ministerstwo Spraw Wewnętrznych Ukraińskiej SRR, a po 1991 pod Ministerstwo Spraw Wewnętrznych Ukrainy. W 2015 roku ukraińska milicja została przekształcona w Narodową Policję Ukrainy.
Historia.
Od wojny domowej do rozpadu ZSRR.
Ochotnicze formacje milicyjno-wojskowe.
Po rewolucji lutowej zaczęły oddolnie powstawać ukraińskie ochotnicze formacje milicyjno-wojskowe, znane jako Wolne Kozactwo. Pojawili się oni spontanicznie w latach 1917–1918, aby „bronić wolności narodu ukraińskiego” i chronić porządek publiczny przed „bandami zbolszewizowanych dezerterów”.
Należy zaznaczyć, że jednostki Wolnych Kozaków, Korpusu Żandarmerii Państwowej, Gwardii Ludowej i Straży Państwowej, które pełniły głównie funkcje policyjne, charakteryzowały się słabą dyscypliną, dużą rotacją kadr, niskim profesjonalizmem, brakiem odpowiedniego zarządzania i niedostateczną logistyką. Na ich działalność wpłynęły warunki wojny domowej, przez co nie mogli oni w pełni wykonywać swoich zadań.
Jednako żołnierze tych formacji przyczynili się do walki o odrodzenie ukraińskiej państwowości, która rozpoczęła się po rewolucji lutowej 1917 roku. Ważną rolę w kształtowaniu się Ukraińskiej Republiki Ludowej, proklamowanej w listopadzie 1917 roku, przypisano porządkowi publicznemu, lecz jej organy ścigania zostały rozwiązane przez reżim bolszewicki, który rywalizował o władzę na Ukrainie i stworzył własną, radziecką milicję.
Milicja robotniczo-chłopska.
12 grudnia 1917 roku I Ogólnoukraiński Zjad Rad proklamował władzę radziecką w Charkowie i utworzył Ukraińską Republikę Radziecką. Bolszewicy stanęli przed zadaniem utworzenia własnych organów ścigania. W tym celu radziecki rząd Ukrainy – Sekretariat Ludowy – włączył Sekretariat Spraw Sądowych, który był odpowiedzialny za organizację i zarządzanie milicją, w system ochrony bezpieczeństwa publicznego.
Na radzieckiej Ukrainie milicja robotnicza i chłopska została utworzona dekretem Rady Komisarzy Ludowych USRR z 9 lutego 1919 roku. Dekret precyzował, że jej głównym zadaniem jest „ochrona porządku rewolucyjnego i bezpieczeństwa osobistego obywateli”, a także zwalczanie elementów przestępczych”. Zasady organizacji i działania ukraińskiej milicji zostały rozwinięte w "Regulaminie milicji robotniczo-chłopskiej", który został zatwierdzony przez Radę Komisarzy Ludowych USRR 14 września 1920 roku.
Służba w milicji była dobrowolna, ale wszyscy, którzy do niej przystąpili, musieli służyć w jej szeregach co najmniej rok. Mogły ją podjąć tylko osoby, które ukończyły 21 rok życia, były piśmienne, korzystały z prawa wyborczego do rad ludowych, były lojalne wobec władzy radzieckiej oraz interesów klasy robotniczo-chłopskiej, niekarane i nieobjęte dochodzeniem pod zarzutem popełnienia przestępstw, a także całkowicie zdrowe i zdolne do służby wojskowej. Jako uzbrojony organ wykonawczy, milicja robotniczo-chłopska otrzymała status jednostek zbrojnych specjalnego przeznaczenia ze wszystkimi ich prawami i obowiązkami.
Formowanie ukraińskiej milicji odbywało się w trudnych warunkach: brakowało kadr, słabe było zaplecze materialne i techniczne. Należy zauważyć, że milicja była często wykorzystywana przez władze radzieckie jako narzędzie do karania ludności, która sprzeciwiała się rządom bolszewickim. Jednak formalnie nadal jej głównym zadaniem było zapewnianie porządku publicznego i ochrona obywateli przed przestępczością pospolitą.
Lata II wojny światowej.
Dekret Prezydium Rady Najwyższej ZSRR z 22 czerwca 1941 roku "O stanie wojennym" stwierdzał, że wszystkie funkcje władz lokalnych w zakresie obrony państwa, utrzymania bezpieczeństwa i porządku publicznego spadają na miejscowe władze wojskowe. Oznaczało to znaczącą zmianę w codziennym funkcjonowaniu ukraińskiej milicji, któremu nadano bardziej wojskowy ład. W okresie wojny niemiecko-radzieckiej milicja na Ukrainie stanęła przed zupełnie nowymi rodzajami zadań, takimi jak zabezpieczanie tyłów obszaru frontowego, ochrona szlaków zaopatrzeniowych Armii Czerwonej, czy walka ze szpiegami i dywersantami. Wiele jednostek milicji było kierowanych bezpośrednio do walk na froncie, co spowodowało masowy nabór do milicji młodych i prawie nieprzeszkolonych rekrutów, zwłaszcza po 1944 roku, a to przyczyniło się z kolei do spadku profesjonalności i skuteczności tej formacji. Ponadto poziom przestępczości pospolitej w czasie wojny i w pierwszych latach powojennych zwiększył się kilkunastokrotnie w porównaniu z okresem przedwojennym. Gdy na przełomie roku 1942 i 1943 cała Ukraina znalazła się pod okupacją niemiecką, wielu byłych milicjantów przeszło do radzieckiej partyzantki, inni podjęli służbę w kolaboracyjnych formacjach niemieckich.
Po II wojnie światowej.
Okres powojenny (1946–1954) stał się ważnym etapem w tworzeniu i rozwoju organów ścigania na Ukrainie, zwłaszcza milicji. Względy polityczne i trudne warunki społeczne w okresie powojennym zmusiły rząd do kolejnej reorganizacji milicji. 18 marca 1946 roku decyzją Rady Najwyższej ZSRR Ludowy Komisariat Spraw Wewnętrznych został przekształcony w Ministerstwo Spraw Wewnętrznych ZSRR. Podobne zmiany nastąpiły w poszczególnych republikach związkowych ZSRR.
Funkcjonalne obowiązki i uprawnienia milicjanta zostały zapisane w Statucie Dyscyplinarnym, który wszedł w życie 7 lipca 1948 roku i uchylił Statut Dyscyplinarny z 22 lipca 1931 roku. Dla prowadzenia działalności „polityczno-wychowawczej” (propagandowej) w milicji decyzją z kwietnia 1949 roku Komitet Centralny WKP(b) wprowadził stanowisko zastępcy naczelnika jednostki do spraw politycznych (odpowiednik politruka w Armii Radzieckiej). W latach 70. dużo uwagi poświęcono szkoleniu personelu milicji. Na Ukrainie w tym czasie powstał szereg policyjnych szkół średnich (Dniepropietrowsk, Lwów, Iwano-Frankiwsk, Odessa), a także rozwinęła się założona już w 1921 roku Kijowska Wyższa Szkoła Ministerstwa Spraw Wewnętrznych ZSRR.
W latach 1985–1990, podobnie jak w latach poprzednich, organy spraw wewnętrznych ZSRR działały pod zwierzchnictwem Ministerstwa Spraw Wewnętrznych ZSRR. I choć uprawnienia Ministerstwa Spraw Wewnętrznych Ukraińskiej SRR i Departamentu Spraw Wewnętrznych obwodów zostały nieco rozszerzone w okresie pieriestrojki, były one jednak częścią systemu ogólnozwiązkowego, a w sprawach bieżącego zarządzania, obsady kadrowej, logistyki i w innych sferach działania organów spraw wewnętrznych ZSRR decydowały centralne władze związkowe.
Niepodległa Ukraina.
20 grudnia 1990 roku Rada Najwyższa Ukraińskiej SRR przyjęta ustawę "O milicji". Artykuł 1. ustawy stanowił, że „milicja w Ukraińskiej SRR jest państwowym organem wykonawczym, który chroni życie, zdrowie, prawa i wolności obywateli, własność, środowisko naturalne, interesy społeczeństwa i państwa przed bezprawnymi ingerencjami”. 14 grudnia 1992 roku prezydent niepodległej już Ukrainy, Łeonid Krawczuk, wydał dekret uznający 20 grudnia świętem państwowym – Dniem Milicji.
Wraz z ogłoszeniem niepodległości Ukraina wzięła pod swoją jurysdykcję wszystkie jednostki milicyjne znajdujące się na terytorium Ukraińskiej SRR. Weszły w życie ustawy "O zmianach i uzupełnieniach do ustawy Ukraińskiej SRR «O milicji»" z 19 czerwca 1992 roku, "O działalności operacyjno-śledczej" z 18 lutego 1992 roku oraz "O zabezpieczeniach emerytalnych dla personelu wojskowego i oficerów organy spraw wewnętrznych" z 9 kwietnia 1992 roku. 7 października 1992 roku dekretem Prezydenta Ukrainy zatwierdzono "Statut Ministerstwa Spraw Wewnętrznych Ukrainy". W tym samym roku powstał związek zawodowy certyfikowanych pracowników Dyrekcji Spraw Wewnętrznych Ukrainy. Od 17 stycznia 1992 roku ukraińscy milicjanci zaczęli składać nowe przysięgi. Proces ten trwał do końca miesiąca. Większość milicjantów składała przysięgę po ukraińsku, ale kto chciał, mógł to zrobić po rosyjsku. Nie było jasno określonego protokołu ceremonii, więc wszędzie odbywały się one inaczej.
Liczba zarejestrowanych przestępstw w 1992 roku wyniosła 431,5 tys., czyli o 18,7% więcej niż w latach ubiegłych. Ponad 367 tys. z nich to przestępstwa o charakterze kryminalnym, o 25,7% więcej niż w 1991 roku. Liczba spraw karnych w postępowaniach śledczych Departamentu Spraw Wewnętrznych za pierwsze 10 miesięcy 1992 roku przekroczyła statystyki z ubiegłego roku o 88 tys., a w porównaniu z 1987 roku wzrosła dwuipółkrotnie. Znaczny wzrost obciążenia pracą śledczych doprowadził do utraty jakości personelu. I tak w latach 1988-1992 z wydziałów śledczych odeszło 2714 pracowników, z których 1976 przeszło do innych wydziałów, a tylko 8,7% przeszło na emeryturę. W efekcie wydziały śledcze straciły około dwóch trzecich personelu stanowiącego jego najlepiej wykształcony trzon zawodowy, a niedobór personelu przekroczył 550 osób. Odsetek śledczych z wyższym wykształceniem prawniczym zmniejszył się do 63,8%, a co siódmy (13,7%) śledczy nie był z zawodu prawnikiem. Natomiast w obwodach: winnickim, odeskim, chersońskim, ługańskim i kirowohradzkim odsetek śledczych z wyższym wykształceniem prawniczym sięgał zaledwie 40–50%.
W latach 90. zaczęły powstawać pierwsze jednostki specjalne milicji: Berkut, oddział szybkiego reagowania Sokół, batalion strzelców górskich Kobra, Wojska Wewnętrzne, jednostka antyterrorystyczna Skorpion itp. Umożliwiło to szybszą reakcję na zjawiska przestępczości zorganizowanej, które szalały w latach 90. i pomogło zapobiegać wielu aktom przestępczości. Przykładowo: Berkut zapobiegł ok. 30 ciężkim przestępstwom tylko w pierwszych 15 latach działalności, zaś funkcjonariusze jednostki Sokół przeprowadzili 6,5 tys. akcji, brali udział w zatrzymaniu 9 tys. przestępców i 250 przywódców zorganizowanych grup przestępczych.
W latach 2000–2001 milicja chroniła porządek publiczny podczas protestów „Ukraina bez Kuczmy”. 9 marca 2001 roku demonstranci starli się z funkcjonariuszami organów ścigania w Parku Szewczenki podczas tradycyjnego składania kwiatów przez prezydenta Łeonida Kuczmę pod pomnikiem Tarasa Szewczenki. Milicjanci rzucali w tłum granaty dymne i kamienie; użyli pałek i gazu łzawiącego. Starcia pod Administracją Prezydenta trwały od około trzydziestu do czterdziestu minut i zakończyły się wycofaniem protestujących.
W latach 2002–2003 milicja pilnowała też porządku w Kijowie podczas akcji protestacyjnych „Powstań, Ukraino!” w Kijowie i innych miastach. W czasie pomarańczowej rewolucji z lat 2004–2005 ukraińska milicja zachowała neutralność, dzięki czemu nie doszło do rozlewu krwi, a demokratyczne wybory zostały powtórzone. Podczas wystąpień w Kijowie i wielu innych miastach Ukrainy w latach 2013–2014 zwanych Euromajdanem wielokrotnie dochodziło do starć protestujących z milicją, w których rannych zostało w sumie ponad 3000 osób. Jednostka specjalna Berkut stanęła w obronie prezydenta Wiktora Janukowycza, strzelając do protestujących z broni palnej, w tym snajperskiej. W sumie w czasie Euromajdanu zginęło 99 ludzi. W czasie kryzysu krymskiego wiosną 2014 roku większość funkcjonariuszy Berkutu przeniosła się na anektowany Krym, gdzie rozpoczęła służbę w formacjach rosyjskich.
2 lipca 2015 roku prezydent Petro Poroszenko rozpoczął proces przekształcania ukraińskiej milicji w Narodową Policję Ukrainy. Tak dobiegła końca licząca 97 lat historia milicji na Ukrainie.
Stopnie.
Uchwała Rady Najwyższej Ukrainy z dnia 22 kwietnia 1993 roku nr 3135-XII "O stopniach, mundurach i insygniach w organach spraw wewnętrznych Ukrainy" ustanowiła nazwy stopni oraz wzory pagonów dla oficerów, podoficerów i szeregowych organów spraw wewnętrznych, w tym milicji:
Krytyka.
W 2013 roku, według badań Fundacji Inicjatyw Demokratycznych, kierowanej przez Witalija Zacharczenkę, zaufanie społeczne do ukraińskiej milicji osiągnęło najniższy poziom, odkąd zaczęto prowadzić takie badania (czyli od 2000 roku) – minus 47%.
Ukraińska milicja w swoich działaniach szeroko stosowała tortury. Według szacunków Ukraińskiego Związku Helsińskiego co 14 mieszkaniec Ukrainy był torturowany przez milicję, a w samym 2008 roku przypadków stosowania tortur na komisariatach odnotowano prawie 100 tys.
Według Charkowskiej Grupy Praw Człowieka liczba osób, które zostały zamordowane na posterunkach ukraińskiej milicji, potroiła się w 2011 roku w porównaniu z 2009 rokiem.
Głośnym na całej Ukrainie przypadkiem milicyjnej przemocy stała się śmierć studenta Ihora Indyla 26 maja 2010 roku, śmiertelnie pobitego przez funkcjonariuszy w rejonie szewczenkowskim w Kijowie. Do historii przeszły wydarzenia we Wradijiwce z lata 2013 roku, kiedy po brutalnym gwałcie dokonanym przez dwóch milicjantów na miejscowej dziewczynie mieszkańcy Wradjiwki rozbili komisariat rejonowy, co stało się impulsem do trwających wiele dni protestów, które rozlały się po całej Ukrainie.
Misje zagraniczne.
W momencie rozwiązania ukraińskiej milicji w 2015 roku oficerowie MSW brali udział w siedmiu misjach pokojowych w różnych częściach świata . W Sudanie służyło 19 ukraińskich milicjantów, w Liberii – 19, na Cyprze – 1, na Wybrzeżu Kości Słoniowej – 4, w DR Kongo – 3, w Kosowie – 1, a na Timorze Wschodnim – 10. W latach 2005–2006 w misjach pokojowych brało udział 197 członków personelu mundurowego ukraińskiego Ministerstwa Spraw Wewnętrznych.

</doc>
<doc id="4937905" url="https://pl.wikipedia.org/wiki?curid=4937905" title="Polityka językowa na Słowacji">
Polityka językowa na Słowacji

Polityka językowa na Słowacji jest kształtowana przez ustawę z 15 listopada 1995 roku o języku urzędowym Republiki Słowackiej. Określa wiodącą rolę języka słowackiego (a przy tym wzajemnie z nim zrozumiałego języka czeskiego) w dyskursie publicznym.
Ustawa o języku urzędowym.
Preambuła ustawy stwierdza, że język słowacki jest najważniejszą częścią dziedzictwa kulturowego Słowaków i podstawową cechą wyróżniającą ich spośród innych narodów. Zaznacza także, iż jest on środkiem zapewniania obywatelom państwa wolności, równości i godności.
Artykuł pierwszy wstępnie ustala zakres ustawy, podając, iż język słowacki jest językiem urzędowym na Słowacji i na całym terytorium kraju należy traktować go priorytetowo w stosunku do innych języków. Zarazem zastrzega, że wprowadzane prawo nie dotyczy regulacji języków liturgicznych ani języków mniejszości narodowych i etnicznych, które będą uwzględnione oddzielnie.
Artykuł drugi zobowiązuje państwo słowackie do rozległej dbałości o język, wymuszając wprowadzenie mechanizmów umożliwiających każdemu obywatelowi swobodną naukę słowackiego, a także finansowanie badań naukowych nad tym językiem. W szczególności, obliguje Ministerstwo Kultury Republiki Słowackiej do utworzenia zespołu lingwistycznego mającego na celu ciągłą kodyfikację słowackiego, zaznaczając, że będzie to jedyne ciało uprawnione do tego rodzaju opieki nad językiem.
Artykuł trzeci określa konieczność stosowania języka słowackiego we wszelkich kontekstach oficjalnych. Stwierdza, że biegła znajomość słowackiego w mowie i piśmie powinna stanowić warunek przyjęcia do pracy w instytucjach państwowych, a procedury urzędnicze i kontakt ze służbami mundurowymi powinien odbywać się w tym języku. Wymaga także prowadzenia w języku słowackim wszelkiej dokumentacji państwowej (wyłączając jedynie certyfikaty wydawane przez szkoły nauczające w językach mniejszości) oraz nazewnictwa ulic. Paragraf szósty uprawnia każdego obywatela do przeprowadzenia bezpłatnej słowakizacji swojego imienia i nazwiska.
Artykuł czwarty zobowiązuje każdą słowacką szkołę do nauczania wszystkich uczniów języka urzędowego, a każdego nauczyciela – oprócz zagranicznych wykładowców otrzymujących specjalne zaproszenie – do biegłej jego znajomości w mowie i piśmie. Zaznacza jednak osobno, że wychowywanie dziecka w języku innym niż słowacki jest legalne.
Artykuł piąty wymaga stosowania języka słowackiego w mediach, podczas wydarzeń publicznych i spotkań poświęconych kulturze, pozostawiając jednak znaczną liczbę wyjątków umożliwiających swobodne funkcjonowanie zagranicznych organizacji. Zastrzega w szczególności, że każde audiowizualne dzieło sztuki przeznaczone dla dzieci do lat 12 musi zawierać słowacki dubbing, a utrudnianie mówcy posługiwania się językiem słowackim w żadnym przypadku nie może być legalnie sformalizowane.
Artykuł szósty stwierdza, że żołnierze, policjanci i strażacy na służbie mogą porozumiewać się wyłącznie w języku słowackim – wyjątek stanowi flota powietrzna po oderwaniu się od ziemi.
Artykuł siódmy ustala, iż postępowania sądowe i administracyjne będą odbywać się tylko po słowacku, jednocześnie zapewniając ochronę praw osób nieznających tego języka w przypadku, gdy stają się one obiektem tego rodzaju postępowania.
Artykuł ósmy zobowiązuje do stosowania języka urzędowego w opisach produktów (zarówno wytwarzanych na miejscu, jak i importowanych), ulotkach oraz reklamach. Co więcej, paragraf czwarty nakazuje posługiwanie się słowackim w kontaktach z państwową służbą zdrowia, pozostawiając jednak wyjątek dla przypadku, gdy mogłoby to narazić pacjenta na niebezpieczeństwo.
Artykuł dziewiąty określa słowackie ministerstwo kultury jako organ sprawujący kontrolę nad przestrzeganiem zapisów wdrażanej ustawy, a w razie wykrycia potrzeby składający wnioski o jej nowelizację.
Artykuł dziesiąty, ustalający kary grożące za łamanie ustawy, został uchylony.
Artykuł jedenasty dodatkowo wyjaśnia, że za nieprzestrzeganie wprowadzanego prawa mogą odpowiadać zarówno osoby publiczne, jak i prywatne; koszta wymaganych przez nie zmian zastanej sytuacji zostaną pokryte przez państwo; używanie obcojęzycznych słów dla zjawisk pozbawionych rdzennie słowackiego opisu nie może być penalizowane.
Artykuł dwunasty unieważnia uprzednie prawo dotyczące języka urzędowego.
Artykuł trzynasty określa czas wejścia w życie poszczególnych zapisów ustawy.
Zmiany z lat 2009–2010 i ich krytyka.
W roku 2009 wprowadzono nowelizację ustawy zagrażającą grzywnami o wysokości do pięciu tysięcy euro za posługiwanie się językiem innym niż urzędowy w oficjalnej interakcji. Zmiana ta spowodowała wyrażenie znacznego niepokoju przez Węgrów, stanowiących najliczniejszą mniejszość narodową Słowacji (około 10%). Sformułowali oni wiele ciężkich zarzutów, obwiniając słowackie władze między innymi o „kulturobójstwo”. Ustawodawcy utrzymywali, że podstawowym celem nowelizacji była ochrona Słowaków przed zmuszaniem ich przez mniejszości narodowe do nauki języków obcych, komentatorzy zauważyli jednakże, iż wiele zapisów zostało sformułowanych umyślnie niejasno, aby wręczyć jak najszersze uprawnienia interpretacyjne słowackiej biurokracji. Zmiany spotkały się z szerokim oddźwiękiem również poza Słowacją. Jerzy Buzek, ówczesny Przewodniczący Parlamentu Europejskiego, stwierdził, że nowelizacja prawdopodobnie nie narusza litery prawa europejskiego, ale godzi w jego ducha; wyraził przy tym chęć przedsięwzięcia mediacji.
W roku 2010, po wyborach na Słowacji i zmianie ugrupowania sprawującego władzę, modyfikacja prawa została w znacznej części anulowana. Pozostawiono jedynie możliwość ukarania urzędnika państwowego, który poprzez odmowę posłużenia się językiem słowackim sprowadzi niebezpieczeństwo dla życia, zdrowia lub mienia w wielkich rozmiarach, przytaczając przykład burmistrza, który ogłosiłby konieczność ewakuacji jedynie w języku mniejszości narodowej. Chociaż samo osiągnięcie kompromisu zostało przyjęte z ulgą, szczegóły jego treści zostały skrytykowane przez wszystkie zainteresowane strony.

</doc>
<doc id="4937907" url="https://pl.wikipedia.org/wiki?curid=4937907" title="Twój Victor">
Twój Victor

Twój Victor (oryg. ) – amerykański serial młodzieżowy, komediodramat z 2020 roku. Twórcami i showrunnerami serialu są Issac Aptaker i Elizabeth Berger. W rolach głównych wystąpili: Michael Cimino, Rachel Hilson, Anthony Turpel, Bebe Wood, Mason Gooding, George Sear, Isabella Ferreira, Mateo Fernandez, James Martinez, Ana Ortiz, Ava Capri i Anthony Keyvan.
Serial jest kontynuacją filmu "Twój Simon" z 2018 roku. W pierwszym sezonie poznajemy nowego ucznia w Creekwood High School, Victora Salazara, który zmaga się ze swoją orientacją seksualną, problemami w nowej szkole i w rodzinie. Pomaga mu w tym Simon Spier, absolwent tej szkoły, z którym Victor kontaktuje się przez media społecznościowe. W drugim sezonie Victor musi poradzić sobie z następstwami ujawnienia się przed najbliższymi oraz zawirowaniami w związku z Benjim.Natomiast w trzecim sezonie Victor wraz z rodziną i przyjaciółmi radzą sobie z nowymi sytuacjami oraz zastanawiają się nad swoją przyszłością po ukończeniu szkoły średniej. Swoje role z filmu powtórzyli Nick Robinson, Keiynan Lonsdale, Natasha Rothwell i Josh Duhamel.
"Twój Victor" zadebiutował 17 czerwca 2020 roku w serwisie Hulu. Trzeci i zarazem ostatni sezon miał premierę 15 czerwca 2022 roku. Serial został zakończony po dwudziestu ośmiu odcinkach. W Polsce serial pojawił się 14 czerwca 2022 roku na Disney+. "Twój Victor" otrzymał przeważnie pozytywne recenzje od krytyków. 
Emisja.
Pierwszy sezon "Twój Victor" zadebiutował 17 czerwca 2020 roku w serwisie Hulu w Stanach Zjednoczonych. Drugi sezon pojawił się 11 czerwca 2021 roku. Premiera trzeciego i zarazem ostatniego sezonu miała miejsce 15 czerwca 2022 roku. Od 23 lutego 2021 roku serial jest dostępny poza Stanami w serwisie Disney+ pod marką „Star”, a od 31 sierpnia Ameryce Łacińskiej na Star+. W Polsce dwa pierwsze sezony udostępniono 14 czerwca 2022 roku, równocześnie ze startem Disney+, natmiast trzeci – dzień później, 15 czerwca.
Produkcja.
Rozwój projektu.
W kwietniu 2019 roku poinformowano, że planowany jest serial na podstawie filmu "Twój Simon" (oryg. ) dla Disney+. Showrunnerami zostali scenarzyści "Twojego Simona", Isaac Aptaker i Elizabeth Berger, a produkcją miało się zająć 20th Century Fox Television. W sierpniu poinformowano, że będzie skupiał się na nowych bohaterach w tym samym świecie, co film. Nick Robinson, który zagrał tytułową rolę w filmie, został producentem razem z Shawnem Wiltem. W lutym 2020 roku ujawniono, że serial będzie nosił tytuł "Love, Victor". Zadecydowano również, że serial będzie udostępniony na Hulu, zamiast na Disney+. Producentami wykonawczymi zostali Aptaker i Berger oraz Marty Bowen, Isaac Klausner, Adam Londy, Pouya Shahbazian, Brian Tanen, Jason Ensler, Adam Fishbach i Wyck Godfrey.
W sierpniu poinformowano, że został zamówiony drugi sezon serialu, a w lipcu 2021 roku Hulu zamówiło trzeci. W lutym 2022 roku ujawniono, że serial zostanie zakończony po trzech sezonach.
Casting.
W czerwcu 2019 roku poinformowano, że Ana Ortiz zagra Isabel. W połowie sierpnia ogłoszono, że tytułowego bohatera, Victora, zagra Michael Cimino. Do obsady dołączyli wtedy również James Martinez jako Armando, Isabella Ferreira jako Pilar, Mateo Fernandez jako Adrian, Johnny Sequoyah jako Mia, Bebe Wood jako Lake, George Sear jako Benji, Anthony Turpel jako Felix i Mason Gooding jako Andrew. Poinformowano również, że Nick Robinson, który zagrał tytułową rolę w filmie "Twój Simon", będzie narratorem w serialu. Pod koniec miesiąca podjęto decyzję, że Rachel Hilson zastąpi Sequoyah. W październiku poinformowano, że Sophia Bush zagra Veronicę.
W listopadzie 2020 roku do obsady drugiego sezonu dołączyli: Betsy Brandt jako Dawn oraz Ava Capri i Anthony Keyvan. W marcu 2022 roku ujawniono, że Nico Greetham zagra Nicka w trzecim sezonie.
Zdjęcia.
Zdjęcia do pierwszego sezonu rozpoczęły się w sierpniu 2019 roku w Los Angeles. Zdjęcia do drugiego sezonu rozpoczęto w listopadzie 2020 roku, a do trzeciego – w listopadzie 2021 roku.
Muzyka.
W maju 2020 roku poinformowano, że Siddhartha Khosla i Lauren Culjak napiszą muzykę do serialu. 19 czerwca 2020 roku został wydany przez Hollywood Records minialbum, "Songs from Love, Victor: Season 1 Original Soundtrack", z utworami napisanymi przez Lelanda. Znalazła się na niej czołówka serialu w wykonaniu Tylera Glenna. 11 czerwca 2021 roku Hollywood Records wydało "Songs from Love, Victor: Season 2 Original Soundtrack". Natomiast 15 czerwca 2022 roku został wydany "Songs from Love, Victor: Season 3 Original Soundtrack".
Odbiór.
Krytyka w mediach.
Serial spotkał się z przeważnie pozytywną reakcją krytyków. W serwisie Rotten Tomatoes 90% z 50 recenzji sezonu pierwszego uznano za pozytywne, a średnia ocen wystawionych na ich podstawie wyniosła 7,1/10. W przypadku drugiego sezonu 100% z 23 recenzji uznano za pozytywne ze średnią ocen 8,1/10. Natomiast przy trzecim sezonie 85% z 13 recenzji było pozytywnych, a średnia ocen wyniosła 7,7/10. Na portalu Metacritic średnia ważona ocen z 21 recenzji pierwszego sezonu wyniosła 69 punktów na 100.
Recenzując pierwszy sezon Robert Lloyd z „Los Angeles Times” napisał, że „poza głównym wątkiem (...) żaden inny nie wydaje się szczególnie oryginalny; ale to nie stanowi problemu, ponieważ postacie są sympatyczne, serial jest przyjemny, a emocje są prawdziwe”. Caroline Framke z „Variety” stwierdziła, że „"Love, Victor" toczy się powoli, jest celowo nijaki i przyjemnie łagodny. Jest jak najbardziej odpowiedni dla nastoletnich odbiorców”. Natomiast Alan Sepinwall z „Rolling Stone” ocenił, że „pomimo wszystkich błędów, które popełniają zarówno Victor, jak i serial telewizyjny nazwany jego imieniem, obaj są ostatecznie… przyjemni”.
Oceniając drugi sezon Jackson McHenry z Vulture stwierdził, że "Love, Victor" ukazuje „sprytny, wiarygodny paradoks rodzicielskiej akceptacji”, a Jude Dry z Indie Wire napisała, że „w swoim drugim sezonie „Love, Victor” dostarcza więcej uroczych, dziwacznych postaci i delikatnych romansów nastolatków, które dały mu tak mocny początek”.

</doc>
<doc id="4937908" url="https://pl.wikipedia.org/wiki?curid=4937908" title="Elex Media Komputindo">
Elex Media Komputindo

Elex Media Komputindo – indonezyjskie wydawnictwo książkowe i komiksowe. Firma została założona w 1985 roku i należy do konglomeratu mediowego Kompas Gramedia.
Pierwotnie nakładem wydawnictwa wychodziły książki o tematyce komputerowej i elektronicznej. Obecnie wydawca oferuje również inne publikacje – periodyki, komiksy, materiały dla dzieci oraz książki z zakresu rodzicielstwa, zarządzania itp. W ciągu roku wydaje ponad 2800 nowych tytułów książkowych.
Zajmuje się także opracowywaniem oprogramowania multimedialnego i aplikacji edukacyjnych.
Elex Media Komputindo znajduje się wśród największych wydawców komiksów w Indonezji oraz jest jednym z dwóch najważniejszych wydawców mangi na lokalnym rynku (obok M&amp;C Comics). Od 2005 roku Elex Media publikuje również komiksy przeznaczone dla dorosłych odbiorców (pod marką wydawniczą Level Comics).

</doc>
<doc id="4937909" url="https://pl.wikipedia.org/wiki?curid=4937909" title="Tesáre">
Tesáre

Tesáre – wieś (obec) na Słowacji, w kraju nitrzańskim, w powiecie Topolczany na Nizinie Naddunajskiej.

</doc>
<doc id="4937913" url="https://pl.wikipedia.org/wiki?curid=4937913" title="Aidem Media">
Aidem Media

Aidem Media – były polski producent oraz wydawca gier komputerowych nawiązujących do popularnych bajek dla dzieci, później także producent telewizyjny.
Nazwa firmy jest palindromem – słowo „aidem” w nazwie to tak naprawdę słowo „media” zapisane od tyłu.
Historia działalności.
Firma została założona 10 września 1997 r. z siedzibą w Gdańsku. Tworzone przez nią gry nawiązywały do wielu popularnych postaci z bajek, w tym Reksia (seria gier "Przygody Reksia"), czy Bolka i Lolka (seria gier "Niesamowite przygody Bolka i Lolka"), a oprawę wizualną do kilku ostatnich produkcji dominowała stylizowana na komiksową grafika 2D.
W roku 2018 firma Aidem Media przejęła swojego brytyjskiego partnera, BoomBit, i zaczęła posługiwać się jego nazwą, a produkowane gry obrały tematykę hyper-casual, zmieniając przy tym platformę z PC na smartfony. Grafika obrała kierunek pół-realistycznego 3D.
Gry.
Aidem Media w czasie swojej działalności wyprodukowało prawie 60 gier o tematyce bajkowej. Pierwsze z nich były stworzone z myślą o systemach Windows 95/Windows 98, następne produkcje mogły być uruchamiane na nowszych odsłonach tego systemu. Ostatnie produkcje otrzymały porty na urządzenia z systemami Android i iOS.
Porzucone tytuły.
Oprócz gier dla najmłodszych, Aidem Media planowało produkcję gier dla starszych odbiorców, były to: "Freak Files", "Steam &amp; Guns", "Zombie Aquarium", "Asylum 5D", a także "Lazarus Creek", który jako jedyny doczekał się publikacji.
Nowe tytuły.
Od 2010 roku BoomBit (wciąż pod nazwą Aidem Media aż do 2018 roku) wyprodukowało ponad 200 produkcji na platformy mobilne, w tym: "Flight Simulator", "Roof Jump", "Offroad Parking Simulator" i "Monster Truck Arena Driver".
Pozostała działalność.
Interaktywne produkcje DVD.
Podczas swojej działalności Aidem Media było odpowiedzialne za produkcję interaktywnych DVD, były to: "Scooby Doo: Polowanie na Upiory" i "Magiczna Opowieść Disney".
Gry planszowe.
Aidem Media uczestniczyło także w produkcji kilku gier planszowych: "Łubudu!", "Sylaby", "Zakazana Planeta", "Słówka", "Poszukiwacze zaginionych liczb."
Programy telewizyjne.
Aidem Media zaczęło także produkować programy telewizyjne dla TVP. Były to teleturnieje rodzinne łączące technikę telewizyjną z multimedialną, takie jak: "Poszukiwacze zaginionych tajemnic", "Królestwo Maciusia", czy "Kodołamacze". Firma była także odpowiedzialna za wyprodukowanie kilku pomniejszych animacji w formie przerywników dla TVP.
Programy i pomoce edukacyjne.
Aidem Media wyprodukowało także szereg testów i materiałów edukacyjnych w ramach programu "Radosna Szkoła""."

</doc>
<doc id="4937914" url="https://pl.wikipedia.org/wiki?curid=4937914" title="Lego Masters">
Lego Masters

Lego Masters – polski program telewizyjny typu reality show oparty na brytyjskim formacie o tej samej nazwie (należącym do brytyjskiego Channel 4), emitowany od 2020 roku na antenie telewizji TVN. Jego prowadzącym jest Marcin Prokop.
Audycja jest przedsięwzięciem typu "" (materiał markowy, treść oznakowana marką); partnerem i sponsorem programu zostało Lego.
Formuła.
W programie rywalizują pary uczestników, które układają różne konstrukcje z klocków Lego. Pod koniec każdego odcinka jedna z par odpada z programu. Do finału przechodzą trzy pary, a nagrodą dla zwycięzców jest m.in. 100 000 złotych, zestawy klocków Lego oraz wycieczka do Legolandu. 
W pierwszym odcinku pierwszej edycji drużyny walczyły o tzw. złoty klocek ("golden brick"), którego posiadanie nadawało w kolejnym odcinku pewne przywileje. W drugiej edycji złoty klocek nie pojawił się.
Uczestnicy.
Seria pierwsza.
W odcinku świątecznym wystąpiły dwie drużyny, których kapitanami zostali Olivier Janiak oraz Karolina Malinowska-Janiak. Wygraną przeznaczono na cel charytatywny.

</doc>
<doc id="4937916" url="https://pl.wikipedia.org/wiki?curid=4937916" title="Tovarníky">
Tovarníky

Tovarníky – wieś (obec) na Słowacji, w kraju nitrzańskim, w powiecie Topolczany na Nizinie Naddunajskiej.

</doc>
<doc id="4937919" url="https://pl.wikipedia.org/wiki?curid=4937919" title="Tvrdomestice">
Tvrdomestice

Tvrdomestice – wieś (obec) na Słowacji, w kraju nitrzańskim, w powiecie Topolczany na Nizinie Naddunajskiej.

</doc>
<doc id="4937920" url="https://pl.wikipedia.org/wiki?curid=4937920" title="Soulnik">
Soulnik

Soulnik - drugi i ostatni wydany za życia album studyjny amerykańskiego kontrabasisty i wiolonczelisty jazzowego Douga Watkinsa jako lidera, wydany w roku 1960 przez wytwórnię New Jazz. Na tej płycie Watkins gra tylko na wiolonczeli, którą miał w rękach po raz pierwszy ponoć trzy dni przed nagraniem albumu, podczas koncertu z Yusefem Lateefem. Na kontrabasie zastępuje go Herman Wright. Jest to również jedyny album zespołu Doug Watkins Quintet. Płytę na tle innych ówczesnych nagrań jazzowych wyróżnia zastosowanie wiolonczeli przez Watkinsa i oboju przez wspomnianego Lateefa. Nagranie utworów miało miejsce 17 maja 1960 roku w studio Rudy'ego Van Geldera w Englewood Cliffs w New Jersey.
Lista utworów.
źródło:
Linki zewnętrzne.
Okładka

</doc>
<doc id="4937921" url="https://pl.wikipedia.org/wiki?curid=4937921" title="Michael Cimino (aktor)">
Michael Cimino (aktor)

Michael Cimino (ur. 10 listopada 1999 w Las Vegas) – amerykański aktor znany przede wszystkim z ról takich jak: Bob Palmeri w "Anabelle wraca do domu" (ang. "Annabelle Comes Home") oraz Victor Salazar w serialu Hulu "Love, Victor".

</doc>
<doc id="4937925" url="https://pl.wikipedia.org/wiki?curid=4937925" title="Nilda Guerrero Barranco">
Nilda Guerrero Barranco

Nilda Guerrero Barranco – filipińska poetka i pisarka tworząca w języku hiszpańskim.
Córka prominentnego poety Fernanda Maríi Guerrero. Publikowała w rozmaitych periodykach ukazujących w Manili. W 1964, za zbiór opowieści i sentymentalnej prozy "Nostalgias", otrzymała prestiżową Nagrodę Zobla. W 1980 weszła w skład filipińskiej akademii języka hiszpańskiego (AFLE), współzałożonej przez jej ojca w 1924. W 1982 światło dzienne ujrzał dodatkowo zbiór poezji jej autorstwa "Capullos".
Jej starsza siostra, Evangelina Guerrero, również była poetką.

</doc>
<doc id="4937927" url="https://pl.wikipedia.org/wiki?curid=4937927" title="Star Comics">
Star Comics

Star Comics – włoskie wydawnictwo komiksowe, funkcjonujące od 1987 roku. Specjalizuje się w wydawaniu mangi oraz komiksów włoskich&lt;ref name="comics.org/"&gt;&lt;/ref&gt;.
Znajduje się wśród czołowych wydawców mangi we Włoszech.

</doc>
<doc id="4937931" url="https://pl.wikipedia.org/wiki?curid=4937931" title="Coconino Press">
Coconino Press

Coconino Press – włoskie wydawnictwo komiksowe. Zostało założone w 2000 roku. Od 2009 r. stanowi część grupy medialnej Fandango, a jego siedziba mieści się w Rzymie.
Znajduje się wśród czołowych wydawców mangi we Włoszech.

</doc>
<doc id="4937937" url="https://pl.wikipedia.org/wiki?curid=4937937" title="Saïd Benrahma">
Saïd Benrahma

Mohamed Saïd Benrahma (ur. 10 sierpnia 1995 w Ajn Tumuszanat) – algierski piłkarz występujący na pozycji napastnika w angielskim klubie West Ham United oraz w reprezentacji Algierii. Wychowanek OGC Nice, w trakcie swojej kariery grał także w takich zespołach jak Angers SCO, Gazélec Ajaccio, LB Châteauroux oraz Brentford.

</doc>
<doc id="4937940" url="https://pl.wikipedia.org/wiki?curid=4937940" title="Dynit">
Dynit

Dynit – włoskie wydawnictwo, funkcjonujące od 1995 roku. Specjalizuje się w dystrybucji mangi i anime.
Znajduje się wśród czołowych wydawców mangi we Włoszech.

</doc>
<doc id="4937941" url="https://pl.wikipedia.org/wiki?curid=4937941" title="Anna Kornecka (prawnik)">
Anna Kornecka (prawnik)

Anna Barbara Kornecka (ur. 15 lutego 1984 w Częstochowie) – polska prawnik, menedżer i urzędniczka państwowa, radca prawny, w latach 2020–2021 podsekretarz stanu w Ministerstwie Rozwoju, Pracy i Technologii.
Życiorys.
Córka Jolanty i Mariusza. W 2003 z wyróżnieniem zdała maturę w II Liceum Ogólnokształcącym im. Romualda Traugutta w Częstochowie. Absolwentka Wydziału Prawa i Administracji Uniwersytetu Jagiellońskiego (2008), na tym wydziale ukończyła studia doktoranckie w Katedrze Prawa Własności Intelektualnej (2016). Kształciła się podyplomowo w ramach studium prawa autorskiego, prasowego i wydawniczego na UJ oraz w Europejskiej Akademii Dyplomacji, podjęła także studia typu Executive MBA współorganizowane przez Uniwersytet Ekonomiczny w Krakowie. Była wykładowcą w Wyższej Szkole Biznesu w Dąbrowie Górniczej i na szkoleniach dla pracowników administracji i inżynierów budownictwa. Autorka publikacji z dziedziny prawa budowlanego, zagospodarowania przestrzennego i postępowania administracyjnego.
Ukończyła aplikację w Okręgowej Izbie Radców Prawnych w Krakowie, prowadziła własną kancelarię radcowską obsługującą przedsiębiorstwa. Zasiadła w radach nadzorczych kilku podmiotów i objęła funkcję wiceprezesa Krakowskiego Parku Technologicznego, kierowała też spółką Nowe Centrum Administracyjne. W latach 2011–2019 była pozaetatowym członkiem Samorządowego Kolegium Odwoławczego w Krakowie. Współpracowała jako wykładowca przy projektach realizowanych przez Ministerstwo Rozwoju oraz Ministerstwo Infrastruktury i Budownictwa. Przez kilkanaście lat działała w Obywatelskim Komitecie Ratowania Krakowa, w 2018 została jego przewodniczącą.
26 października 2020 została powołana na stanowisko podsekretarza stanu w Ministerstwie Rozwoju, Pracy i Technologii, odpowiadając za budownictwo, planowanie i zagospodarowanie przestrzenne oraz mieszkalnictwo. 17 kwietnia 2021 podczas konwencji programowej Porozumienia Jarosława Gowina, gdzie wypowiadała się w panelu dotyczącym mieszkalnictwa, ogłosiła, że wstępuje do tej partii. 4 sierpnia tego samego roku została zdymisjonowana z funkcji wiceministerialnej. Dwa dni później została pełnomocnikiem ministra rozwoju, pracy i technologii Jarosława Gowina do spraw inwestycji i zielonego ładu. Tydzień później Jarosław Gowin został odwołany z tej funkcji, a Porozumienie opuściło koalicję rządową, w związku z czym przestała zajmować to stanowisko. W listopadzie tego samego roku została dyrektorem instytutu w stowarzyszeniu Zygmunta Solorza Program Czysta Polska, zawieszając działalność polityczną i rezygnując z członkostwa w Porozumieniu.
Życie prywatne.
Mężatka, ma troje dzieci. 

</doc>
<doc id="4937944" url="https://pl.wikipedia.org/wiki?curid=4937944" title="Panini Group">
Panini Group



</doc>
<doc id="4937947" url="https://pl.wikipedia.org/wiki?curid=4937947" title="Slovak Open">
Slovak Open

Slovak Open, właściwie Kooperativa Bratislava Open – męski i kobiecy turniej tenisowy rozgrywany na kortach ceglanych w Bratysławie (Národné Tenisové Centrum). Impreza zaliczana jest do cyklów ATP Challenger Tour oraz ITF Women’s Circuit. Zawody mężczyzn organizowane są przez Slovenský tenisový zväz corocznie począwszy od 2000 roku, natomiast rozgrywki kobiet toczyły się w latach 2006–2016. Pula nagród w 2021 roku wynosiła 66 640 euro. Jest to największy słowacki turniej tenisowy.

</doc>
<doc id="4937948" url="https://pl.wikipedia.org/wiki?curid=4937948" title="Panini Comics">
Panini Comics

Panini Comics – włoskie wydawnictwo komiksowe, należące do Panini Group z siedzibą w Modenie.
Znajduje się wśród czołowych wydawców mangi we Włoszech.

</doc>
<doc id="4937950" url="https://pl.wikipedia.org/wiki?curid=4937950" title="Nico Yennaris">
Nico Yennaris

Nicholas Harry Yennaris, znany też jako Li Ke (ur. 24 maja 1993 w Londynie) – chiński piłkarz angielskiego pochodzenia występujący na pozycji pomocnika w chińskim klubie Beijing Guo’an oraz w reprezentacji Chin. Wychowanek Arsenalu, w trakcie swojej kariery grał także w takich zespołach jak Notts County, Bournemouth, Brentford oraz Wycombe Wanderers.

</doc>
<doc id="4937956" url="https://pl.wikipedia.org/wiki?curid=4937956" title="Łukasz Kaczmarek (chemik)">
Łukasz Kaczmarek (chemik)

Łukasz Szymon Kaczmarek (zm. 31 października 2020) – polski profesor nauk chemicznych.
Życiorys.
W 1973 ukończył studia chemiczne na Uniwersytecie Jagiellońskim. W 1976 r. w Instytucie Chemii Organicznej PAN obronił pracę doktorską pt. "Synteza i przemiany chemiczne nowych pochodnych dwupirydyli i fenylopirydyn", której promotorem był prof. Paweł Nantka-Namirski. W 1988 r. habilitował się na podstawie pracy zatytułowanej "Synteza i niektóre właściwości nowych, poliazotowych układów heterocyklicznych". W 2003 r. nadano mu tytuł profesora nauk chemicznych. Był profesorem w Instytucie Chemii Przemysłowej imienia Profesora Ignacego Mościckiego, Instytucie Farmaceutycznym i Instytucie Chemii Organicznej PAN.
Był dyrektorem i przewodniczącym rady naukowej Instytutu Farmaceutycznego, a także kierownikiem Katedry Chemii Szkoły Nauk Ścisłych.

</doc>
<doc id="4937957" url="https://pl.wikipedia.org/wiki?curid=4937957" title="AJD Print Cycero Rolnik AZS Częstochowa">
AJD Print Cycero Rolnik AZS Częstochowa



</doc>
<doc id="4937958" url="https://pl.wikipedia.org/wiki?curid=4937958" title="Czernidłak żółtołuseczkowy">
Czernidłak żółtołuseczkowy

Czernidłak żółtołuseczkowy ("Coprinellus xanthothrix" (Romagn.) Vilgalys, Hopple &amp; Jacq. Johnson) – gatunek grzybów należący do rodziny kruchaweczkowatych ("Psathyrellaceae").
Systematyka.
Pozycja w klasyfikacji według Index Fungorum: "Coprinellus, Psathyrellaceae, Agaricales, Agaricomycetidae, Agaricomycetes, Agaricomycotina, Basidiomycota, Fungi".
Po raz pierwszy opisał go w 1941 r. Henri Charles Louis Romagnesi nadając mu nazwę "Coprinus xanthothrix". W wyniku badań filogenetycznych prowadzonych na przełomie XX i XXI wieku mykolodzy ustalili, że rodzaj "Coprinus" jest polifiletyczny i rozbili go na kilka rodzajów. Obecną, uznaną przez Index Fungorum nazwę nadali temu gatunkowi Vilgalys, Hopple i Jacq. Johnson w 2001 r.
Polską nazwę zaproponował Władysław Wojewoda w 2003 r. dla synonimu "Coprinus xanthothrix". Po przeniesieniu tego gatunku do rodzaju "Coprinellus" stała się niespójna z obecną nazwą naukową.
Występowanie i siedlisko.
W Europie "Coprinellus xanthothrix" jest szeroko rozprzestrzeniony i pospolity, w polskim piśmiennictwie naukowym również podano wiele jego stanowisk.
Saprotrof. Rozwija się pojedynczo lub grupkami na martwych, opadłych na ziemię gałęziach drzew liściastych, rzadziej na pniach. W Polsce owocniki pojawiają się od marca do października.

</doc>
<doc id="4937959" url="https://pl.wikipedia.org/wiki?curid=4937959" title="Mieczysław Kogut">
Mieczysław Kogut

Mieczysław Michał Kogut (ur. 1955 r. w Kluczborku) – polski duchowny rzymskokatolicki, kanonik honorowy wrocławskiej kapituły katedralnej; historyk, specjalizujący się w dziejach Kościoła na Śląsku; nauczyciel akademicki, profesor nauk teologicznych.
Biografia.
Urodził się w 1955 roku w Kluczborku. Po ukończeniu szkoły średniej wstąpił do Wyższego Metropolitalnego Seminarium Duchownego we Wrocławiu. W 1982 r. uzyskał stopień magistra na Papieskim Wydziale Teologicznym we Wrocławiu. W tym samym roku otrzymał święcenia kapłańskie z rąk ówczesnego arcybiskupa metropolity wrocławskiego abpa Henryka Gulbinowicza. Kilka lat później na swoje macierzystej uczelni podjął studia doktoranckie zakończone w 1991 roku uzyskaniem stopnia naukowego doktora nauk teologicznych w dziedzinie historii Kościoła, na podstawie pracy pt. "Struktura organizacyjna Kościoła i życie religijne wiernych okręgu milickiego w rozwoju historycznym", której promotorem był prof. Kazimierz Dola. W 2001 roku otrzymał tytuł naukowy doktora habilitowanego na podstawie rozprawy nt. "Kościół katolicki w Archiprezbiteracie Żmigrodzkim w latach 1654-1945". W 2008 roku otrzymał tytuł profesora nauk teologicznych.
Obecnie pracuje jako profesor zwyczajny na Papieskim Wydziale Teologicznym we Wrocławiu, gdzie jest kierownikiem Katedry Historii Kościoła w Starożytności i Średniowieczu oraz Patrologii a równocześnie dyrektorem Instytutu Historii Kościoła i Teologii Pastoralnej.
Poza działalnością naukowo-dydaktyczną prowadzi działalność duszpasterską. Od 1991 do 1993 roku był proboszczem w Parafia św. Mikołaja Biskupa w Kaczorowie. W 1993 roku został inkardynowany do archidiecezji wrocławskiej w nowych jej granicach, co było spowodowane wydzieleniem z jej obszaru diecezji legnickiej na mocy bulli "Totus Tuus Poloniae populus" wydanej przez papieża Jana Pawła II. Objął wtedy probostwo w parafii Podwyższenia Krzyża Świętego w Sośnicy. Przyczynił się do ustanowienia sanktuarium, którego został kustoszem, w sośnickim kościele. Tytuł ten został nadany w 1999 roku.
Dorobek naukowy.
Zainteresowania naukowe Mieczysław Koguta związane są z zagadnieniami dotyczącymi dziejów duszpasterstwa parafialnego oraz życia religijnego wiernych na obszarze archidiecezji wrocławskiej do zakończenia II wojny światowej. Do jego najważniejszych prac należą:

</doc>
<doc id="4937960" url="https://pl.wikipedia.org/wiki?curid=4937960" title="Jordan Larsson">
Jordan Larsson

Carl Henrik Jordan Larsson (ur. 20 czerwca 1997 w Rotterdamie) – szwedzki piłkarz występujący na pozycji napastnika w niemieckim klubie Schalke 04 oraz w reprezentacji Szwecji. Wychowanek Högaborgs BK, w trakcie swojej kariery grał także w takich zespołach jak Helsingborgs IF, NEC Nijmegen, IFK Norrköping, Spartak Moskwa oraz AIK. Syn wielokrotnego reprezentacja Szwecji, Henrika Larssona.

</doc>
<doc id="4937963" url="https://pl.wikipedia.org/wiki?curid=4937963" title="Domex AZS Częstochowa">
Domex AZS Częstochowa



</doc>
<doc id="4937966" url="https://pl.wikipedia.org/wiki?curid=4937966" title="Jopie Selbach">
Jopie Selbach

Johanna "Jopie" Katarina Selbach (ur. 27 lipca 1918, zm. 30 kwietnia 1998) – holenderska pływaczka, złota medalistka olimpijska z Berlina.
Zawody w 1936 były jej jedynymi igrzyskami olimpijskimi. Medal zdobyła w sztafecie 4x100 metrów stylem dowolnym, poza nią tworzyły ją Rie Mastenbroek, Willy den Ouden i Tini Wagner. W 1934 Holandia zdobyła złoto mistrzostw Europy w tej samej konkurencji. 

</doc>
<doc id="4937967" url="https://pl.wikipedia.org/wiki?curid=4937967" title="Marielle Heller">
Marielle Heller

Marielle Stiles Heller (ur. 1 października 1979 w hrabstwie Marin) – amerykańska aktorka, reżyser i scenarzystka.
Jej siostra, Emily, również zajmuje się aktorstwem i pisaniem scenariuszy, a brat, Nat Heller, jest dźwiękowcem.

</doc>
<doc id="4937969" url="https://pl.wikipedia.org/wiki?curid=4937969" title="Jūrōta Kosugi">
Jūrōta Kosugi

 – japoński seiyū i aktor dubbingowy. Znany jest między innymi jako głos Asumy Sarutobiego w serii "Naruto".

</doc>
<doc id="4937973" url="https://pl.wikipedia.org/wiki?curid=4937973" title="Medal Imperium za Dzielność">
Medal Imperium za Dzielność



</doc>
<doc id="4937976" url="https://pl.wikipedia.org/wiki?curid=4937976" title="Szkoła Wyższa Przymierza Rodzin w Warszawie">
Szkoła Wyższa Przymierza Rodzin w Warszawie



</doc>
<doc id="4937978" url="https://pl.wikipedia.org/wiki?curid=4937978" title="Katedra Wniebowzięcia Najświętszej Maryi Panny w Victorii">
Katedra Wniebowzięcia Najświętszej Maryi Panny w Victorii



</doc>
<doc id="4937979" url="https://pl.wikipedia.org/wiki?curid=4937979" title="Tini Wagner">
Tini Wagner

Catharina "Tini" Wilhelmina Wagner (ur. 17 grudnia 1919, zm. 2 czerwca 2004) – holenderska pływaczka, złota medalistka olimpijska z Berlina.
Zawody w 1936 były jej jedynymi igrzyskami olimpijskimi. Medal zdobyła w sztafecie 4x100 metrów stylem dowolnym, poza nią tworzyły ją Rie Mastenbroek, Willy den Ouden i Jopie Selbach. 

</doc>
<doc id="4937980" url="https://pl.wikipedia.org/wiki?curid=4937980" title="Catharina Wagner">
Catharina Wagner



</doc>
<doc id="4937981" url="https://pl.wikipedia.org/wiki?curid=4937981" title="Johanna Selbach">
Johanna Selbach



</doc>
<doc id="4937994" url="https://pl.wikipedia.org/wiki?curid=4937994" title="Piotrowszczyzna (sielsowiet Komaje)">
Piotrowszczyzna (sielsowiet Komaje)

Piotrowszczyzna (; ) – wieś na Białorusi, w obwodzie witebskim, w rejonie postawskim, w sielsowiecie Komaje.
Historia.
W czasach zaborów ówczesny folwark w granicach Imperium Rosyjskie.
W dwudziestoleciu międzywojennym zaścianek leżał w Polsce, w województwie wileńskim, w powiecie duniłowickim (od 1926 postawskim), w gminie Mańkowicze (od 1927 gmina Hruzdowo).
Według Powszechnego Spisu Ludności z 1921 roku zamieszkiwało tu 15 osób, 8 było wyznania rzymskokatolickiego, a 7 prawosławnego. Jednocześnie wszyscy mieszkańców zadeklarowało polską, a 31 białoruską przynależność narodową. Były tu 2 budynki mieszkalne. W 1931 w 5 domach zamieszkiwały 24 osoby.
Miejscowość należała do parafii rzymskokatolickiej w Miadziole i prawosławnej w Mańkowiczach. Podlegała pod Sąd Grodzki w Postawach i Okręgowy w Wilnie; właściwy urząd pocztowy mieścił się w Hruzdowie.
Po agresji ZSRR na Polskę w 1939 roku wieś znalazła się w granicach BSRR. W latach 1941–1944 była pod okupacją niemiecką. Następnie leżała w BSRR. Od 1991 roku w Republice Białorusi.

</doc>
<doc id="4938005" url="https://pl.wikipedia.org/wiki?curid=4938005" title="Mangafan">
Mangafan

Mangafan (MangaFan Kiadói Kft.) – węgierskie wydawnictwo komiksowe, zajmujące się wydawaniem mang. Swoją siedzibę ma w mieście Szigetszentmiklós w okolicach Budapesztu.
Przedsiębiorstwo zostało założone w 2006 roku. W 2007 r. wydawnictwo zapoczątkowało miesięcznik „Mondo”, poświęcony mandze, anime i kulturze japońskiej.
Jest czołowym wydawcą mangi na Węgrzech.

</doc>
<doc id="4938009" url="https://pl.wikipedia.org/wiki?curid=4938009" title="Antal Nagy z Budy">
Antal Nagy z Budy

Antal Nagy z Budy, Antal Magnus (zm. w 1438 w Klużu) – przywódca pierwszego powstania chłopskiego w Siedmiogrodzie w latach 1437–1438.
Antal Nagy zwany Wielkim był prawdopodobnie węgierskim szlachcicem. W 1437 roku podobnie jak Michał Rumun z Vireag stanął na czele pierwszego dużego powstania chłopskiego w Siedmiogrodzie. Antal Nagy poległ w styczniu 1438 roku w walce z wojskami feudałów atakującymi Kluż. Jego ciało pocięto na kawałki, a dziewięciu jego towarzyszy wziętych do niewoli nabito na pal na wzgórzu obok miasta Turda.

</doc>
<doc id="4938011" url="https://pl.wikipedia.org/wiki?curid=4938011" title="Cyrus Engerer">
Cyrus Engerer

Cyrus Engerer (ur. 28 września 1981 w m. Pietà) – maltański polityk, poseł do Parlamentu Europejskiego IX kadencji.
Życiorys.
W 2007 ukończył studia z zakresu europeistyki i komunikacji na Uniwersytecie Maltańskim. W 2008 uzyskał magisterium w Kolegium Europejskim w Brugii. Pracował m.in. w mediach i administracji rządowej, zajmował się projektami finansowanymi ze środków europejskich.
Był działaczem Partii Narodowej i od 2009 radnym rodzinnej miejscowości. Pełnił funkcję zastępcy burmistrza. W 2011 przeszedł do Partii Pracy. Doszło do tego wkrótce po referendum w przedmiocie dopuszczalności rozwodów. Zajmował później stanowisko przewodniczącego doradczego rządowego organu The LGBTIQ Consultative Council.
W 2014 był kandydatem do Europarlamentu, jednak zrezygnował z ubiegania się o mandat, gdy został skazany na karę pozbawienia wolności z warunkowym zawieszeniem jej wykonania za bezprawne rozpowszechnianie pornograficznych zdjęć swojego byłego partnera. W tym samym roku został doradcą w administracji rządowej, a następnie specjalnym przedstawicielem premiera Josepha Muscata przy Unii Europejskiej.
W 2019 bez powodzenia startował do Parlamentu Europejskiego. Mandat deputowanego do PE IX kadencji objął jednak w listopadzie 2020, zastępując Miriam Dalli.
Jest jawnym gejem.

</doc>
<doc id="4938015" url="https://pl.wikipedia.org/wiki?curid=4938015" title="Konsum w Katowicach-Giszowcu">
Konsum w Katowicach-Giszowcu

 Konsum w Katowicach-Giszowcu – zabytkowy kompleks budynków dawnego konsumu w katowickiej jednostce pomocniczej Giszowiec, przy placu Pod Lipami 7-10, powstały wraz z budową osiedla patronackiego Giszowiec do 1910 roku. Został on zaprojektowany przez Georga i Emila Zillmannów. W konsumie pierwotnie mieściła się piekarnia, rzeźnik oraz inne sklepy. Dnia 20 maja 1982 roku kompleks ten został wpisany do rejestru zabytków.
Historia.
Konsum powstał do 1910 roku wraz z całym osiedlem patronackim Giszowiec z inicjatywy ówczesnego dyrektora generalnego spółki Georg von Giesches Erben – Antona Uthemanna. Został on zaprojektowany przez Georga i Emila Zillmannów z Charlottenburga koło Berlina. Wiosną 1909 roku były gotowe części narożne kompleksu, mieszczące wówczas sklep rzeźnika i piekarnię, natomiast budowa środkowej części została odłożona na później. Z uwagi na szybko wzrastającą liczbę mieszkańców budowanego wówczas osiedla, latem 1909 roku rozpoczęto budowę środkowej części konsumu. W domach tych prócz piekarni i rzeźnika powstały sklepy, gdzie handlowano wyrobami tekstylnymi, owocami i warzywami, a także zlokalizowano sklep spożywczy. W budynku urządzono również mieszkania dla rzeźnika i piekarza.
Sklepy były wówczas prowadzone przez osoby prywatne na zasadzie krótkoterminowych dzierżaw. Ceny w sklepach były zaś utrzymywane przez spółkę Georg von Giesches Erben na najniższym możliwym poziomie. Placówki handlowe były czynne w godzinach od 7:00 do 21:00, a w niedziele i święta (z wyjątkiem niektórych świąt) od 7:00 do 10:00.
W latach 60. XX wieku, w związku z powstaniem w Giszowcu kopalni "Staszic", zadecydowano o wyburzeniu unikatowego osiedla i postawieniu w jego miejscu nowego kompleksu złożonego z wielokondygnacyjnych bloków mieszkalnych. Na przełomie lat 60. i 70. XX wieku rozpoczęto wyburzanie osiedla Giszowiec. Wyburzeniu groziło całe osiedle, dlatego też rozpoczęły się protesty. Wyburzono lewą część dawnego konsumu, a reszta przetrwała do dziś. 20 maja 1982 roku budynek wpisano do rejestru zabytków.
Około 2013 roku w ciągu sklepów znajdowały się: piekarnia, sklep meblowy i ze sprzętem AGD, sklep mięsny, fryzjer oraz przychodnia medyczna. W piekarni umieszczono obraz autorstwa Ewalda Gawlika przedstawiający kobity piekące chleb w piecach do tego przeznaczonych (w tzw. "piekarniokach"). Sama zaś piekarnia została przejęta przez Michalskich w 1997 roku, którzy posiadali również piekarnię w Nikiszowcu.
Obecnie, według stanu z listopada 2020 roku, w kompleksie domów towarowych znajdują się m.in. następujące punkty: piekarnia Michalski, serwis AGDTech i sklep z alkoholami (nr 7), przychodnia Delta-Med (nr 9) i Studio Fryzjerskie 21 (nr 10).
Architektura.
Budynek dawnego konsumu został zlokalizowany w centralnej części osiedla patronackiego Giszowiec, przy placu Pod Lipami 7-10. Został on zaprojektowany przez Georga i Emila Zillmannów z Charlottenburga. Konsum pierwotnie był kompleksem sklepów o długości ponad stu metrów. Stropy i wiązania dachowe zostały wykonane z ogniotrwałych, żelbetowych materiałów. Mansardowy dach został pokryty dachówką. Konsum jako jeden obiekt zamykający obecny plac Pod Lipami nie był ogrodzony.
Magazyny mieściły się w piwnicach oraz w górnej kondygnacji. Na piętrze powstało też kilka pokoi dla personelu sklepu, a także dla piekarza i rzeźnika. Piekarnia została wyposażona w dwa duże piece ceramiczne, które były wykorzystywane również na początku XXI wieku. Sklep mięsny korzystał ze zlokalizowanej nieopodal fabryki lodu, połączonej ze sklepem za pomocą rurociągu transportującego zimne powietrze. Ponadto znalazło się też w sklepie mięsnym pomieszczenie do wyrobu wędlin, wędzarnia oraz chłodnia.

</doc>
<doc id="4938017" url="https://pl.wikipedia.org/wiki?curid=4938017" title="Mina kontaktowa wz. 08/39">
Mina kontaktowa wz. 08/39



</doc>
<doc id="4938020" url="https://pl.wikipedia.org/wiki?curid=4938020" title="Łukasz Kaczmarek (biolog)">
Łukasz Kaczmarek (biolog)

Łukasz Kaczmarek – polski biolog, dr hab. nauk biologicznych, profesor uczelni Instytutu Biologii Środowiska Wydziału Biologii Uniwersytetu im. Adama Mickiewicza w Poznaniu.
Życiorys.
W 2003 ukończył studia biologiczne na Uniwersytecie im. Adama Mickiewicza, 27 czerwca 2008 obronił pracę doktorską "Niesporczaki (Tardigrada) lasów tropikalnych Kostaryki - przenikanie się fauny nearktycznej i neotropikalnej", 23 czerwca 2017 habilitował się na podstawie pracy zatytułowanej "Rozmieszczenie niesporczaków (Tardigrada) w Amerykach Północnej, Środkowej i Południowej". Został zatrudniony na stanowisku adiunkta w Instytucie Biologii Środowiska na Wydziale Biologii Uniwersytetu im. Adama Mickiewicza.
Jest profesorem uczelni Instytutu Biologii Środowiska Wydziału Biologii Uniwersytetu im. Adama Mickiewicza w Poznaniu.

</doc>
<doc id="4938030" url="https://pl.wikipedia.org/wiki?curid=4938030" title="Łukasz Kaczmarek (psycholog)">
Łukasz Kaczmarek (psycholog)

Łukasz Dominik Kaczmarek – polski psycholog, dr hab. nauk społecznych, profesor uczelni Wydziału Psychologii i Kognitywistyki Uniwersytetu im. Adama Mickiewicza w Poznaniu.
Życiorys.
W 2003 ukończył studia psychologiczne na Uniwersytecie im. Adama Mickiewicza, 17 września 2007 obronił pracę doktorską "Pozytywny afekt i zasoby odpornościowe a aktywność sercowo-naczyniowa w sytuacji stresu", 5 grudnia 2016 habilitował się na podstawie pracy zatytułowanej "Pozytywne interwencje psychologiczne. Dobrostan a zachowania intencjonalne". Został zatrudniony na stanowisku adiunkta w Instytucie Psychologii na Wydziale Nauk Społecznych Uniwersytetu im. Adama Mickiewicza w Poznaniu.
Jest profesorem uczelni Wydziału Psychologii i Kognitywistyki Uniwersytetu im. Adama Mickiewicza w Poznaniu.
Prowadzi kanał Youtube popularyzujący psychologię, NAŁUKA.

</doc>
<doc id="4938031" url="https://pl.wikipedia.org/wiki?curid=4938031" title="Coprinellus xanthothrix">
Coprinellus xanthothrix



</doc>
<doc id="4938033" url="https://pl.wikipedia.org/wiki?curid=4938033" title="Coprinus xanthothrix">
Coprinus xanthothrix



</doc>
<doc id="4938034" url="https://pl.wikipedia.org/wiki?curid=4938034" title="Yū Shimaka">
Yū Shimaka

 – japoński seiyū i aktor dubbingowy powiązany z firmami Production Baobab i Production Aigumi. Był oficjalnym japoński głosem Goofy'ego w wielu produkcjach z udziałem tej postaci. Zmarł w 2019 roku w wieku 70 lat na atak serca.

</doc>
<doc id="4938037" url="https://pl.wikipedia.org/wiki?curid=4938037" title="Rejon szumiacki">
Rejon szumiacki

Rejon szumiacki () – jednostka administracyjna wchodząca w skład Obwodu smoleńskiego w Rosji.
Centrum administracyjnym rejonu jest osiedle typu miejskiego Szumiaczi. W granicach rejonu usytuowane są miejscowości, centra administracyjne wiejskich osiedli: "Oziornaja", "Pierwomajskij", "Nikolskoje", "Nadiejkowiczi", "Russkoje", "Poniatowka", "Snieguriowka", "Studieniec", "Nowoje Zasielje".

</doc>
<doc id="4938040" url="https://pl.wikipedia.org/wiki?curid=4938040" title="Łukasz Kaczmarek (inżynier)">
Łukasz Kaczmarek (inżynier)

Łukasz Piotr Kaczmarek – polski inżynier, dr hab. nauk technicznych, profesor Instytutu Inżynierii Materiałowej, oraz prodziekan Wydziału Mechanicznego Politechniki Łódzkiej.
Życiorys.
W 2002 ukończył studia inżynierii materiałowej w Politechnice Łódzkiej, 17 lutego 2006 obronił pracę doktorską "Powłoki z faz międzymetalicznych na osnowie γ-TiAl dla ochrony stopów tytanu przed utlenianiem w wysokich temperaturach", 25 października 2013 habilitował się na podstawie pracy zatytułowanej "Lekkie, przeciwzużyciowe materiały funkcjonalne na bazie stopów aluminium". 21 września 2020 nadano mu tytuł profesora w zakresie nauk inżynieryjno-technicznych.
Jest profesorem Instytutu Inżynierii Materiałowej, oraz prodziekanem na Wydziale Mechanicznym Politechniki Łódzkiej i wiceprezesem Stowarzyszenia Polskich Wynalazców i Racjonalizatorów.

</doc>
<doc id="4938041" url="https://pl.wikipedia.org/wiki?curid=4938041" title="Yūtaka Shimaka">
Yūtaka Shimaka



</doc>
<doc id="4938043" url="https://pl.wikipedia.org/wiki?curid=4938043" title="Rekin brodaty">
Rekin brodaty

Rekin brodaty, rekin lamparci ("Stegostoma fasciatum") – gatunek rekina z gromady chrzęstnoszkieletowych ("Chondrichthyes") z charakterystycznym plamistym ubarwieniem.
Występują głównie w płytkich wodach przybrzeżnych i na szelfach Indo-Pacyfiku. Spędzają większość dnia w bezruchu na dnie. W nocy aktywnie polują na inne zwierzęta – głównie mięczaki (ślimaki i małże), ale też skorupiaki (kraby i krewetki) i małe ryby kostne. Przypuszczalnie polują także na węże morskie, choć nie jest to całkowicie pewne. Zwykle nie atakują ludzi.
Rekiny brodate są rozdzielnopłciowe i jajorodne. Mogą rozmnażać się płciowo lub bezpłciowo (przez dzieworództwo).
W budowie wyróżnia się bardzo długą płetwę ogonowo-odbytową, dwie płetwy grzbietowe, wąskie otwory skrzelowe i wąsy przy pysku. Druga płetwa grzbietowa jest znacznie mniejsza od pierwszej. Rekiny brodate osiągają około 3 metry długości.

</doc>
<doc id="4938045" url="https://pl.wikipedia.org/wiki?curid=4938045" title="Rejon glinkowski">
Rejon glinkowski

Rejon glinkowski () – jednostka administracyjna wchodząca w skład Obwodu smoleńskiego w Rosji.
Centrum administracyjnym rejonu jest wieś Glinka. W granicach rejonu usytuowane są miejscowości, centra administracyjne wiejskich osiedli: "Bołtutino", "Dobromino".

</doc>
<doc id="4938048" url="https://pl.wikipedia.org/wiki?curid=4938048" title="Samuel Powalski">
Samuel Powalski

Samuel Powalski herbu Rogala – sędzia człuchowski w latach 1680-1700, ławnik człuchowsk w latach 1668-1679.
Poseł na sejm konwokacyjny 1668 roku z powiatu człuchowskiego.

</doc>
<doc id="4938052" url="https://pl.wikipedia.org/wiki?curid=4938052" title="Râșca (gmina w okręgu Suczawa)">
Râșca (gmina w okręgu Suczawa)

Râșca – gmina w Rumunii, w okręgu Suczawa. Obejmuje miejscowości Buda, Jahalia, Dumbrăveni, Râșca i Slătioara. W 2011 roku liczyła 5052 mieszkańców.

</doc>
<doc id="4938053" url="https://pl.wikipedia.org/wiki?curid=4938053" title="Voster ATS Team w sezonie 2020">
Voster ATS Team w sezonie 2020

Voster ATS Team w sezonie 2020 – podsumowanie występów zawodowej grupy kolarskiej Voster ATS Team w sezonie 2020.
W sezonie 2020 grupa Voster ATS Team, podobnie jak w czterech poprzednich sezonach funkcjonowania na poziomie zawodowym, rywalizowała w dywizji UCI Continental Teams, będąc jednym z czterech polskich zespołów na tym szczeblu. Dyrektorem sportowym grupy był Mariusz Witecki, sprawujący tę funkcję od sezonu 2017.
Transfery.
W porównaniu z sezonem 2019 do składu Voster ATS Team dołączyło pięciu nowych kolarzy: po dwóch z CCC Development Team (Patryk Stosz i Piotr Brożyna) oraz Wibatech Merx (Paweł Cieślik i Wojciech Sykała oraz jeden (Jakub Murias), który rok wcześniej nie występował na szczeblu zawodowym. Z grupy odeszło z kolei czterech kolarzy: dwóch do innych polskich grup zawodowych – Szymon Krawczyk (CCC Development) oraz Adrian Banaszek (Mazowsze Serce Polski, a pozostałych dwóch (Mateusz Komar i Leszek Pluciński) w sezonie 2020 nie występowało na szczeblu zawodowym. Ponadto w trakcie sezonu z dalszych występów zrezygnował Mateusz Taciak, który w maju 2020 zakończył karierę, dołączając do sztabu szkoleniowego grupy.
Zwycięstwa.
Voster ATS Team w sezonie 2020 odniósł pięć zwycięstw w wyścigach z cyklu UCI Europe Tour, triumfując raz w klasyfikacji generalnej wyścigu i czterokrotnie w pojedynczych etapach. Jedna z tych wygranych miała miejsce w wyścigu kategorii 2.1, a pozostałe w kategorii 2.2.
Ranking UCI.
Drużyna zakończyła sezon 2020 na 52. pozycji w rankingu klubowym UCI, spośród polskich grup pokonując tylko Wibatech Merx. W rankingu UCI Europe Tour Voster ATS Team zajął z kolei 28. lokatę.
Indywidualnie najlepszym zawodnikiem grupy Voster ATS Team w sezonie 2020 był Piotr Brożyna, który w zajął 376. miejsce z dorobkiem 104 punktów.

</doc>
<doc id="4938056" url="https://pl.wikipedia.org/wiki?curid=4938056" title="Buda (gmina Râșca)">
Buda (gmina Râșca)

Buda – wieś w Rumunii, w okręgu Suczawa, w gminie Râșca. W 2011 roku liczyła 736 mieszkańców. 

</doc>
<doc id="4938057" url="https://pl.wikipedia.org/wiki?curid=4938057" title="Jahalia">
Jahalia

Jahalia – wieś w Rumunii, w okręgu Suczawa, w gminie Râșca. W 2011 roku liczyła 412 mieszkańców. 

</doc>
<doc id="4938064" url="https://pl.wikipedia.org/wiki?curid=4938064" title="Kōji Tsujitani">
Kōji Tsujitani

 – japoński seiyū, aktor dubbingowy i narrator pracujący dla agencji Sigma Seven. Znany był między innymi jako głos Miroku w anime "InuYasha". Zmarł w 2018 roku w wieku 56 lat na udar mózgu.
Życie prywatne.
Od 2012 roku do swojej śmierci był związany z aktorką Kumiko Watanabe.

</doc>
<doc id="4938066" url="https://pl.wikipedia.org/wiki?curid=4938066" title="Dumbrăveni (gmina Râșca)">
Dumbrăveni (gmina Râșca)

Dumbrăveni – wieś w Rumunii, w okręgu Suczawa, w gminie Râșca. W 2011 roku liczyła 431 mieszkańców. 

</doc>
<doc id="4938069" url="https://pl.wikipedia.org/wiki?curid=4938069" title="Charlie Russell">
Charlie Russell

Andrew Charles Russell (19 sierpnia 1941 - 7 maja 2018) – kanadyjski przyrodnik znany ze swoich badań nad niedźwiedziami grizzly.
Biografia.
Russell dorastał w Albercie w kanadyjskich Górach Skalistych jako syn myśliwego, przewodnika, filmowca i przyrodnika Andy'ego Russella. Charlie i jego trzej bracia dowiedzieli się o dziczy od swojego ojca, pomagając mu jako przewodnicy i kamerzyści. Jego bracia poszli do college'u i zostali biologami, a Charlie został ranczerem. Był zafascynowany niedźwiedziami grizzly. Próbował przezwyciężyć ich wizerunek dzikich zabójców, otwierając dla nich swoje ranczo i zabierając ekoturystów na wyprawy polegające na obserwowaniu niedźwiedzi (w przeciwieństwie do polowań, które wcześniej były celem tego typu wycieczek). Próbował, przeważnie bezskutecznie, przekonać urzędników zajmujących się dziką przyrodą do traktowania niedźwiedzi z szacunkiem i zaufaniem, argumentując, że to strach ludzi przed niedźwiedziami i agresja wobec nich sprawiają, że stają się one niebezpieczne. 
Russell jest najbardziej znany z dziesięcioletniej pracy w terenie na Kamczatce, gdzie uczył lokalnych przewodników, jak przewodzić wycieczkom polegającym na obserwowaniu niedźwiedzi. Zaczął kupować osierocone młode grizzly z ogrodów zoologicznych, zabierając je w odległe rejony Kamczatki i ucząc dzikiego życia.  Był bohaterem dwóch telewizyjnych filmów dokumentalnych: "Walking with Giants: The Grizzlies of Siberia" (PBS, 1999) i "Bear Man of Kamchatka" (BBC, 2006).  Zmarł w wyniku komplikacji po operacji w szpitalu w Calgary 7 maja 2018 r.

</doc>
<doc id="4938070" url="https://pl.wikipedia.org/wiki?curid=4938070" title="Dom mieszkalny nauczyciela w Katowicach-Giszowcu">
Dom mieszkalny nauczyciela w Katowicach-Giszowcu

Dom mieszkalny nauczyciela w Katowicach-Giszowcu – zabytkowy dom urzędniczy w Katowicach, na terenie jednostki pomocniczej Giszowiec, przy ulicy Działkowej 28, powstały wraz z budową osiedla patronackiego Giszowiec pomiędzy 1907 a 1909 rokiem. Został on zaprojektowany przez Georga i Emila Zillmannów.
Historia.
Dom powstał pomiędzy wraz z całym osiedlem patronackim Giszowiec z inicjatywy ówczesnego dyrektora generalnego spółki Georg von Giesches Erben – Antona Uthemanna. Został on zaprojektowany przez Georga i Emila Zillmannów z Charlottenburga koło Berlina. Wówczas to dla urzędników przyszłego osiedla, w tym dla policjantów, urzędowego sierżanta, sekretarzy dworskich i leśnictwa, sztygarów, poborcę myta, nauczycieli i dyrektorów szkół zaplanowano osobne budynki. Różniły się one zarówno budową i kształtem zewnętrznym, jak i wystrojem i zagospodarowaniem przestrzeni wewnątrz od domów dla robotników. Były to domy bardziej reprezentacyjne i piętrowe, dlatego też lokalizowano je w miejscach bardziej prestiżowych – przy skrzyżowaniach ulic. Sam zaś dom mieszkalny dla nauczyciela pobliskiej szkoły ludowej i jego rodziny powstał pomiędzy 1907 a 1909 rokiem. Dla samotnych nauczycieli przewidziano wówczas mieszkania na piętrze kompleksu szkolnym.
W latach 60. XX wieku, w związku z powstaniem w Giszowcu kopalni "Staszic", zadecydowano o wyburzeniu unikatowego osiedla i postawieniu w jego miejscu nowego kompleksu złożonego z wielokondygnacyjnych bloków mieszkalnych. Na przełomie lat 60. i 70. XX wieku rozpoczęto wyburzanie osiedla Giszowiec. Wyburzeniu groziło całe osiedle, dlatego też rozpoczęto działania celem jej uratowania. Przetrwała jedynie jedna trzecia części zabytkowej zabudowy.
Budynek domu mieszkalnego nauczyciela wpisano do rejestru zabytków 10 listopada 2001 roku. Obecnie, według stanu z listopada 2020 roku, stanowi on dom mieszkalny, a także jest siedzibą biura nieruchomości.
Architektura i otoczenie.
Dom mieszkalny nauczyciela został wzniesiony w stylu łączącym styl wiejskiego domku z górnośląską chałupą. Elewacja budynku została otynkowana na biało. Dachy budynków urzędniczych, w tym domu nauczyciela, pokryto ogniotrwałym gontem. Obecnie budynek posiada czterospadowy drewniany dach kryty dachówką. Okna zostały zakończone okiennicami. Do budynku przylegały: piwnica, komórki oraz strych.
Wysokość pomieszczeń na parterze wynosi 3 metry, a przy głównych pomieszczeniach wykonano wykusze. Zaprojektowano dużą sień, którą od drzwi wejściowych dzielił przedsionek służący jako wiatrołap. Wybudowano również skręcone, drewniane schody. W pokojach mieszkalnych zainstalowano ogrzewanie piecami kaflowymi pokrytymi glazurą.
Wokół domu nauczyciela zaplanowano mniejszy ogród aniżeli przy pozostałych domach robotniczych, gdyż miał on pełnić głównie funkcje rekreacyjne.

</doc>
<doc id="4938071" url="https://pl.wikipedia.org/wiki?curid=4938071" title="MangaFan">
MangaFan



</doc>
<doc id="4938073" url="https://pl.wikipedia.org/wiki?curid=4938073" title="Slătioara (gmina Râșca)">
Slătioara (gmina Râșca)

Slătioara – wieś w Rumunii, w okręgu Suczawa, w gminie Râșca. W 2011 roku liczyła 792 mieszkańców. 

</doc>
<doc id="4938074" url="https://pl.wikipedia.org/wiki?curid=4938074" title="Sadova (gmina w okręgu Suczawa)">
Sadova (gmina w okręgu Suczawa)

Sadova – gmina w Rumunii, w okręgu Suczawa. Obejmuje tylko jedną miejscowość Sadova. W 2011 roku liczyła 2285 mieszkańców.

</doc>
<doc id="4938075" url="https://pl.wikipedia.org/wiki?curid=4938075" title="Rejon syczowski">
Rejon syczowski

Rejon syczowski () – jednostka administracyjna wchodząca w skład obwodu smoleńskiego w Rosji.
Centrum administracyjnym rejonu jest miasto Syczowka. W granicach rejonu usytuowane są miejscowości, centra administracyjne wiejskich osiedli: "Dugino", "Karawajewo", "Malcewo", "Nikolskoje".
W zachodniej części rejonu, w okolicy wsi Dudkino, znajduje się źródło Dniepru.

</doc>
<doc id="4938077" url="https://pl.wikipedia.org/wiki?curid=4938077" title="Sadova (okręg Suczawa)">
Sadova (okręg Suczawa)

Sadova – wieś w Rumunii, w okręgu Suczawa, w gminie Sadova. W 2011 roku liczyła 2285 mieszkańców. 

</doc>
<doc id="4938080" url="https://pl.wikipedia.org/wiki?curid=4938080" title="M&amp;C Publishing">
M&amp;C Publishing

M&amp;C Publishing (zapis stylizowany: m&amp;c! Publishing) – indonezyjskie wydawnictwo, należące do koncernu mediowego Kompas Gramedia.
Historia firmy sięga lat 80. XX wieku, kiedy to funkcjonowało wydawnictwo Komik Majalah, wydające rozmaite komiksy zagraniczne. Pod koniec lat 90. przedsiębiorstwo skoncentrowało swoją działalność na wydawaniu mangi, która stała się wówczas popularna na rynku indonezyjskim.
M&amp;C Publishing znajduje się wśród największych wydawnictw komiksowych w Indonezji. W ciągu roku wydaje 600 tytułów komiksowych, z czego większość stanowią tytuły zagraniczne.

</doc>
<doc id="4938082" url="https://pl.wikipedia.org/wiki?curid=4938082" title="Belgrad–Banja Luka 2020">
Belgrad–Banja Luka 2020

Belgrad–Banja Luka 2020 – 14. edycja wyścigu kolarskiego Belgrad–Banja Luka, która odbyła się w dniach od 4 do 7 września 2020 na liczącej ponad 595 kilometrów trasie. Impreza kategorii 2.1 należała do cyklu UCI Europe Tour 2020.

</doc>
<doc id="4938085" url="https://pl.wikipedia.org/wiki?curid=4938085" title="Płaksy">
Płaksy

Płaksy (; ) – wieś na Białorusi, w obwodzie witebskim, w rejonie postawskim, w sielsowiecie Juńki.
Historia.
W czasach zaborów wieś w granicach Imperium Rosyjskiego.
W dwudziestoleciu międzywojennym wieś leżała w Polsce, w województwie wileńskim, w powiecie duniłowickim (od 1926 postawskim), w gminie Mańkowicze (od 1927 gmina Hruzdowo).
Według Powszechnego Spisu Ludności z 1921 roku zamieszkiwało tu 113 osób, 22 było wyznania rzymskokatolickiego a 91 prawosławnego. Jednocześnie wszyscy mieszkańcy zadeklarowało białoruską przynależność narodową. Było tu 19 budynków mieszkalnych. W 1931 w 20 domach zamieszkiwało 109 osób.
Miejscowość należała do parafii rzymskokatolickiej i prawosławnej w Hruzdowie. Podlegała pod Sąd Grodzki w Postawach i Okręgowy w Wilnie; właściwy urząd pocztowy mieścił się w Hruzdowie.
Po agresji ZSRR na Polskę w 1939 roku wieś znalazła się w granicach BSRR. W latach 1941–1944 była pod okupacją niemiecką. Następnie leżała w BSRR. Od 1991 roku w Republice Białorusi.

</doc>
<doc id="4938088" url="https://pl.wikipedia.org/wiki?curid=4938088" title="Râșca (gmina)">
Râșca (gmina)



</doc>
<doc id="4938089" url="https://pl.wikipedia.org/wiki?curid=4938089" title="Râșca">
Râșca



</doc>
<doc id="4938090" url="https://pl.wikipedia.org/wiki?curid=4938090" title="Păltinoasa">
Păltinoasa



</doc>
<doc id="4938093" url="https://pl.wikipedia.org/wiki?curid=4938093" title="Rejon wiaziemski (obwód smoleński)">
Rejon wiaziemski (obwód smoleński)

Rejon wiaziemski () – jednostka administracyjna wchodząca w skład obwodu smoleńskiego w Rosji.
Centrum administracyjnym rejonu jest miasto Wiaźma. W granicach rejonu usytuowane są miejscowości, centra administracyjne wiejskich osiedli: "Andriejkowo", "Wiaźma-Brianskaja", "Kajdakowo", "Nowoje Sieło", "Siemlowo", "Nowyj", "Tumanowo".

</doc>
<doc id="4938094" url="https://pl.wikipedia.org/wiki?curid=4938094" title="Păltinoasa (gmina)">
Păltinoasa (gmina)



</doc>
<doc id="4938097" url="https://pl.wikipedia.org/wiki?curid=4938097" title="Sport narodowy">
Sport narodowy

Sportem narodowym – dyscyplina sportu uważana za nieodłączną część kultury danego narodu. Niektóre sporty są de facto (nie ustanowionymi przez prawo) sportami narodowymi, np. koszykówka na Litwie czy rugby union w Nowej Zelandii, podczas gdy inne są de iure (ustanowionymi przez prawo) sportami narodowymi, np. taekwondo w Korei Południowej.
Sporty narodowe de iure.
Sporty uznane przez prawo za sporty narodowe:

</doc>
<doc id="4938098" url="https://pl.wikipedia.org/wiki?curid=4938098" title="Felix Kaspar">
Felix Kaspar

Felix Kaspar (ur. 14 stycznia 1915 w Wiedniu, zm. 5 grudnia 2003 w Bradenton) – austriacki łyżwiarz figurowy, startujący w konkurencji solistów. Wicemistrz olimpijski z Garmisch-Partenkirchen (1936), dwukrotny mistrz świata (1937, 1938), dwukrotny mistrz Europy (1937, 1938) oraz mistrz Austrii (1937).
Na początku II wojny światowej wyjechał do Australii na występy łyżwiarskie, gdzie poznał swoją żonę June (byli małżeństwem 54 lata, aż do jego śmierci w 2003 roku). Mieli córkę Cherie, która osiedliła się w Bostonie. Po wojnie wyjechał do Kalifornii, gdzie został trenerem łyżwiarstwa. Po przejściu na emeryturę w 1989 roku wraz z żoną zamieszkali na Florydzie. Zmarł w wieku 88 lat na chorobę Alzheimera.

</doc>
<doc id="4938100" url="https://pl.wikipedia.org/wiki?curid=4938100" title="Shinya Ōtaki">
Shinya Ōtaki

 – japoński seiyū i aktor dubbingowy, dawniej związany z Production Baobab.
Zdubbingował aktora Yuena Biao w japońskich wersjach takich filmów jak "Zwycięzcy i grzesznicy", "Na celownikach" i "Kondory Wschodu".

</doc>
<doc id="4938102" url="https://pl.wikipedia.org/wiki?curid=4938102" title="IndiHome">
IndiHome

IndiHome (Indonesia Digital Home) – zestaw usług telekomunikacyjnych oferowanych przez Telkom Indonesia. W jego skład wchodzą łącze internetowe, pakiet telewizyjny (UseeTV) oraz telefon domowy.
IndiHome zostało uruchomione w 2015 roku w celu zastąpienia dotychczasowego dostawcy Speedy, a w pierwszej połowie tego roku z usług IndiHome korzystało 350 tys. abonentów w Indonezji.

</doc>
<doc id="4938107" url="https://pl.wikipedia.org/wiki?curid=4938107" title="Biznet Networks">
Biznet Networks

Biznet Networks (PT Supra Primatama Nusantara) – indonezyjski dostawca usług telekomunikacyjnych. Oferuje dostęp do internetu i telewizji IPTV oraz świadczy usługi typu data center i cloud computing.
Przedsiębiorstwo zostało założone w 2000 roku.

</doc>
<doc id="4938111" url="https://pl.wikipedia.org/wiki?curid=4938111" title="José Manuel Bolieiro">
José Manuel Bolieiro

José Manuel Bolieiro (ur. 23 czerwca 1965 w Povoação) – portugalski polityk, prawnik i samorządowiec, działacz Partii Socjaldemokratycznej (PSD), burmistrz Ponta Delgada (2012–2020), przewodniczący rządu regionalnego Azorów (od 2020).
Życiorys.
Absolwent prawa na Uniwersytecie w Coimbrze, z zawodu adwokat. Zaangażował się w działalność polityczną w ramach Partii Socjaldemokratycznej. W latach 1989–1996 był zastępcą podsekretarza stanu do spraw komunikacji społecznej w rządzie regionalnym. W połowie lat 90. pełnił funkcję doradcy prawnego przewodniczącego rządu regionalnego. W latach 1998–2009 sprawował mandat posła do azorskiego parlamentu, kierował w nim frakcją deputowanych PSD. W latach 2002–2009 przewodniczył zgromadzeniu miejskiemu w Povoação, a następnie do 2012 zajmował stanowisko wiceburmistrza Ponta Delgada. Od 2012 do 2020 sprawował urząd burmistrza (presidente da câmara municipal) tej miejscowości. Został też przewodniczącym PSD/Açores, regionalnego oddziału socjaldemokratów.
W wyborach regionalnych w październiku 2020 większość w regionalnym parlamencie uzyskały ugrupowania centroprawicowe. W listopadzie José Manuel Bolieiro został desygnowany na nowego przewodniczącego rządu regionalnego Azorów, rozpoczynając urzędowanie na tej funkcji w tym samym miesiącu. W grudniu 2020 został członkiem Europejskiego Komitetu Regionów, w którym dołączył do frakcji Europejskiej Partii Ludowej.

</doc>
<doc id="4938112" url="https://pl.wikipedia.org/wiki?curid=4938112" title="Rejon tiomkiński">
Rejon tiomkiński

Rejon tiomkiński () – jednostka administracyjna wchodząca w skład Obwodu smoleńskiego w Rosji.
Centrum administracyjnym rejonu jest wieś Tiomkino. W granicach rejonu usytuowane są miejscowości, centra administracyjne wiejskich osiedli: "Biekrino", "Własowo", "Bułgakowo".

</doc>
<doc id="4938117" url="https://pl.wikipedia.org/wiki?curid=4938117" title="Hedy Stenuf">
Hedy Stenuf

Hedwig „Hedy” Stenuf, po mężu Perry-Smith, następnie Byram (ur. 18 lipca 1922, zm. 7 listopada 2010 w Hallandale Beach) – austriacka łyżwiarka figurowa, startująca w konkurencji solistek. Uczestniczka igrzysk olimpijskich (1936), wicemistrzyni (1939) i brązowa medalistka mistrzostw świata (1938).

</doc>
<doc id="4938118" url="https://pl.wikipedia.org/wiki?curid=4938118" title="Bharti Airtel">
Bharti Airtel

Bharti Airtel Limited (także Airtel) – indyjski dostawca usług telekomunikacyjnych z siedzibą w Nowym Delhi. Oferuje m.in. usługi telefonii komórkowej i stacjonarnej, platformę telewizji IPTV oraz dostęp do internetu.
Jest największym dostawcą telefonii komórkowej w Indiach.
Przedsiębiorstwo zostało założone w 1995 roku.

</doc>
<doc id="4938121" url="https://pl.wikipedia.org/wiki?curid=4938121" title="Airtel">
Airtel



</doc>
<doc id="4938125" url="https://pl.wikipedia.org/wiki?curid=4938125" title="Łarisa Kronberg">
Łarisa Kronberg

Łarisa Iwanowna Kronberg, znana również jako Łarisa Soboliewskaja, ros. Лариса Ивановна Кронберг (ur. 23 maja 1929 w Penzie, zm. 23 kwietnia 2017 w Moskwie) – radziecka i rosyjska aktorka filmowa i telewizyjna. Od 1954 do lat 80. występowała w filmach wytwórni Mosfilm. Laureatka zbiorowej nagrody dla najlepszej aktorki na 8. MFF w Cannes za rolę w filmie "Wielka rodzina" (1954) w reżyserii Iosifa Chejfica.
Była agentką KGB, zamieszaną w tzw. „operację Maurice”. Francuski ambasador w ZSRR, Maurice Dejean, został przez Kronberg uwiedziony, następnie wystawiony na konfrontację z jej rzekomym mężem, a w rzeczywistości podstawionym agentem. Celem akcji było skompromitowanie Dejeana i zwerbowanie go do współpracy z radzieckim wywiadem.

</doc>
<doc id="4938131" url="https://pl.wikipedia.org/wiki?curid=4938131" title="Rejon ugrański">
Rejon ugrański

Rejon ugrański () – jednostka administracyjna wchodząca w skład obwodu smoleńskiego w Rosji.
Centrum administracyjnym rejonu jest wieś Ugra (w latach 1966–2013 była osiedlem typu miejskiego). W granicach rejonu usytuowane są miejscowości, centra administracyjne wiejskich osiedli: "Wschody", "Znamienka".

</doc>
<doc id="4938134" url="https://pl.wikipedia.org/wiki?curid=4938134" title="Golacik">
Golacik

Osoby o tym nazwisku:

</doc>
<doc id="4938136" url="https://pl.wikipedia.org/wiki?curid=4938136" title="Rezerwat przyrody Hrušovská lesostep">
Rezerwat przyrody Hrušovská lesostep

Rezerwat przyrody Hrušovská lesostep (słow. "Národná prírodná rezervácia Hrušovská lesostep") – rezerwat przyrody we wschodniej części Krasu Słowacko-Węgierskiego na Słowacji. Na terenie rezerwatu obowiązuje 4. (w pięciostopniowej skali) stopień ochrony.
Położenie.
Rezerwat leży w granicach katastralnych wsi Hrušov w powiecie Rożniawa w kraju koszyckim. Obejmuje długi na niespełna 1,5 km pas stromych, południowych zboczy na pograniczu Płaskowyżu Silickiego oraz Płaskowyżu Górnego Wierchu. Jego północną granicę stanowi południowa krawędź płaskowyżu na odcinku wyznaczonym w przybliżeniu m.in. kotami 552 i 579 m n.p.m. Na wschodzie sięga prawie po południowy wylot tunelu kolejowego (słow. Jablonovský tunel). Południową (dolną) granicę wyznacza zasięg winnic należących do wsi Hrušov.
Historia.
Rezerwat został powołany w 1954 r. Nowelizowany rozporządzeniem Ministerstwa Kultury Słowackiej Republiki Socjalistycznej nr 56/1984-32 z 30 kwietnia 1984 r. (z datą obowiązywania od 1 maja 1984 r.). Kolejna nowelizacja – decyzja Wojewódzkiego Urzędu Środowiska Naturalnego (KÚŽP) w Koszycach nr 7/2004 z 22 września 2004 r. (z mocą obowiązującą od 1 października 2004 r.).
Charakterystyka.
Rezerwat obejmuje najcenniejszą przyrodniczo część stromych, wystawionych ku południu, stromych zboczy Płaskowyżu Silickiego i częściowo Płaskowyżu Górnego Wierchu. Zbudowane są one z wapieni środkowego triasu. Skały te w wielu miejscach wychodzą na powierzchnię w postaci skalistych stopni, turniczek, grzebieni itp. Zbocza porośnięte są zespołami kserotermicznej roślinności, głównie w postaci lasostepu oraz suchych łąk. Dominującymi drzewami są dąb omszony, jesion mannowy, a towarzyszą im jarząb brekinia, jarząb mączny i klon polny. W podszycie występuje głównie dereń jadalny i młodociane osobniki wyżej wymienionych gatunków.
W runie najczęściej spotykanymi gatunkami są m.in. piaskowiec trawiasty, żarnowiec rozesłany, kosaciec niski, pragnia kuklikowata, dzwonek syberyjski, ostnica włosowata, nawrot czerwonobłękitny, przetacznik rozesłany i charakterystyczny dla O. "Quercetalia pubescenti-petraeae" miodownik melisowaty.
Spośród fauny rezerwatu szczególnym bogactwem wyróżniają się entomofauna i malakofauna.
We wschodniej części rezerwatu znajduje się wejście do Jaskini Hrušovskej.
Cel ochrony.
Powodem powołania rezerwatu jest potrzeba ochrony cennego przyrodniczo fragmentu lasostepu z dębem omszonym, jesionem mannowym oraz wielogatunkowymi zespołami krzaczastych zarośli i łąkowymi, dla celów naukowo-badawczych oraz dydaktyczno-wychowawczych.

</doc>
<doc id="4938137" url="https://pl.wikipedia.org/wiki?curid=4938137" title="Kermack">
Kermack

Osoby o tym nazwisku:

</doc>
<doc id="4938139" url="https://pl.wikipedia.org/wiki?curid=4938139" title="Unifi">
Unifi

Unifi (zapis stylizowany: unifi) – zestaw usług oferowanych przez Telekom Malaysia. W jego skład wchodzą łącze internetowe, telefonia VoIP oraz telewizja IPTV (Unifi TV).
Unifi zostało uruchomione w 2010 r., a w czerwcu 2018 r. z usług Unifi korzystało ponad milion klientów w Malezji.

</doc>
<doc id="4938142" url="https://pl.wikipedia.org/wiki?curid=4938142" title="Medved">
Medved

Osoby o tym nazwisku:

</doc>
<doc id="4938144" url="https://pl.wikipedia.org/wiki?curid=4938144" title="Roberti">
Roberti

Osoby o tym nazwisku:

</doc>
<doc id="4938145" url="https://pl.wikipedia.org/wiki?curid=4938145" title="Port lotniczy Torea-Fakfak">
Port lotniczy Torea-Fakfak

Port lotniczy Torea-Fakfak (IATA: FKQ, ICAO: WASF) – port lotniczy obsługujący miasto Fakfak, zlokalizowany w prowincji Papua Zachodnia w Indonezji.

</doc>
<doc id="4938146" url="https://pl.wikipedia.org/wiki?curid=4938146" title="Margot Moe">
Margot Moe

Margot Gudrun Moe (ur. 15 marca 1899 w Oslo, zm. 12 marca 1988 tamże) – norweska łyżwiarka figurowa, startująca w konkurencji solistek. Uczestniczka igrzysk olimpijskich (1920), brązowa medalistka mistrzostw świata (1922).

</doc>
<doc id="4938149" url="https://pl.wikipedia.org/wiki?curid=4938149" title="Poharce">
Poharce

Poharce (; ) – wieś na Białorusi, w obwodzie witebskim, w rejonie postawskim, w sielsowiecie Nowosiółki.
Historia.
W czasach zaborów w granicach Imperium Rosyjskiego.
W dwudziestoleciu międzywojennym wieś leżała w Polsce, w województwie wileńskim, w powiecie duniłowickim (od 1926 postawskim), w gminie Mańkowicze (od 1927 gmina Hruzdowo) a następnie w gminie Łuczaj.
Według Powszechnego Spisu Ludności z 1921 roku zamieszkiwało tu 251 osób, 237 było wyznania rzymskokatolickiego, a 14 prawosławnego. Jednocześnie 238 mieszkańców zadeklarowało polską przynależność narodową, 9 białoruską, a 4 inną. Było tu 48 budynków mieszkalnych. W 1931 w 48 domach zamieszkiwały 243 osoby.
Miejscowość należała do parafii rzymskokatolickiej i prawosławnej w Postawach. Podlegała pod Sąd Grodzki w Postawach i Okręgowy w Wilnie; właściwy urząd pocztowy mieścił się w Łuczaju.
Po agresji ZSRR na Polskę w 1939 roku wieś znalazła się w granicach BSRR. W latach 1941–1944 była pod okupacją niemiecką. Następnie leżała w BSRR. Od 1991 roku w Republice Białorusi.

</doc>
<doc id="4938150" url="https://pl.wikipedia.org/wiki?curid=4938150" title="Alberto Madruga da Costa">
Alberto Madruga da Costa

Alberto Romão Madruga da Costa (ur. 15 kwietnia 1940 w Horcie, zm. 14 listopada 2014 w Ponta Delgada) – portugalski polityk i samorządowiec, działacz Partii Socjaldemokratycznej (PSD), przewodniczący rządu regionalnego Azorów (1995–1996).
Życiorys.
Kształcił się na studiach humanistycznych na Uniwersytecie Lizbońskim oraz na Uniwersytecie w Coimbrze. Przerwał studia w związku z powołaniem do służby wojskowej, którą odbywał w Angoli. Pracował zawodowo jako urzędnik bankowy. W działalność polityczną zaangażował się po rewolucji goździków z 1974. Dołączył do Partii Socjaldemokratycznej, obejmował różne kierownicze funkcję w jej regionalnym oddziale na Azorach. W latach 1974–1976 zajmował kierownicze stanowiska w administracji gminy Horta. Następnie do 2000 sprawował mandat posła do regionalnego parlamentu. Był wiceprzewodniczącym (1976–1978) i przewodniczącym (1978–1979, 1991–1995) tej instytucji, stał również na czele frakcji poselskiej socjaldemokratów.
Zasiadał również w rządzie regionalnym Azorów. W latach 1979–1984 był sekretarzem do spraw transportu i turystyki. Od października 1995 do listopada 1996 pełnił funkcję przewodniczącego rządu regionalnego. W latach 2004–2005 był dyrektorem gazety „Correio da Horta”.
Odznaczony Krzyżem Wielkim Orderu Zasługi (1995) oraz Krzyżem Wielkim Orderu Infanta Henryka (2010).

</doc>
<doc id="4938153" url="https://pl.wikipedia.org/wiki?curid=4938153" title="Β-laktamazy o skrajnie rozszerzonym spektrum aktywności">
Β-laktamazy o skrajnie rozszerzonym spektrum aktywności



</doc>
<doc id="4938155" url="https://pl.wikipedia.org/wiki?curid=4938155" title="Pyronarydyna">
Pyronarydyna

Pyronarydyna () – wielofunkcyjny organiczny związek chemiczny, pochodna benzonaftyrydyny, stosowana w leczeniu malarii w połączeniu z artezunatem.
Mechanizm działania.
Pyronarydyna hamuje tworzenie się β–hematyny, nie pozwalając na detoksykację hemu wewnątrz zarodźca oraz poprzez wiązanie się z hematyną hamuje zależną od glutationu degradację hematyny i nasila indukowaną hematyną lizę erytrocytów, co w ostatecznym efekcie powoduje rozpad zarodźca. 
Zastosowanie.
Pyronarydyna w połączeniu z artezunatem znajduje się na wzorcowej liście podstawowych leków Światowej Organizacji Zdrowia ("") (2019).
Pyronarydyna nie jest dopuszczona do obrotu w Polsce (2020).
Działania niepożądane.
Pyronarydyna w połączeniu z artezunatem może powodować następujące działania niepożądane u ponad 1% pacjentów: ból brzucha, ból głowy, bradykardia, eozynofilia, hipoglikemia, nadpłytkowość, neutropenia, niedokrwistość, wymioty oraz przejściowe podwyższenie enzymów wątrobowych. 

</doc>
<doc id="4938156" url="https://pl.wikipedia.org/wiki?curid=4938156" title="Batik Air">
Batik Air

Batik Air – indonezyjska linia lotnicza z siedzibą w Dżakarcie.
Została założona w 10 czerwca 2012 r., a działalność rozpoczęła 3 maja 2013 roku.
Agencja ratingowa Skytrax przyznała linii trzy gwiazdki.
Flota.
W listopadzie 2020 flota linii lotniczych Batik Air liczyła 74 samolotów o średnim wieku 4,8 lat:

</doc>
<doc id="4938158" url="https://pl.wikipedia.org/wiki?curid=4938158" title="Izayoi no tsuki">
Izayoi no tsuki



</doc>
<doc id="4938159" url="https://pl.wikipedia.org/wiki?curid=4938159" title="Poverty Bay">
Poverty Bay

Poverty Bay () – zatoka Oceanu Spokojnego, u wschodniego wybrzeża Wyspy Północnej Nowej Zelandii.
U wejścia zatoka liczy 10 km szerokości, a wcina się w głąb lądu na odległość 6 km. Nad jej północnym brzegiem położone jest miasto Gisborne.
Zatoka była miejscem pierwszego lądowania Jamesa Cooka w Nowej Zelandii, które miało miejsce w 1769 roku, na statku „Endeavour”. W wyniku nieporozumień między załogą Cooka a tubylczą ludnością zginęło kilku Maorysów. Załodze nie udało się zdobyć zaopatrzenia, stąd też Cook nadał zatoce nazwę Poverty Bay, która oznacza w języku angielskim „zatokę ubóstwa”. 
Region Poverty Bay był miejscem zamieszek na początku XIX w., gdy Maorysi opierali się podejmowanym przez Europejczyków próbom przejęcia ich ziem. 

</doc>
<doc id="4938160" url="https://pl.wikipedia.org/wiki?curid=4938160" title="Dirty Honey">
Dirty Honey

Dirty Honey – amerykański zespół rockowy założony w 2017 w Los Angeles. W skład wchodzą: wokalista Mark Labelle, gitarzysta John Notto, basista Justin Smolian i perkusista CoRey Coverstone.
Nazwę zespołu Dirty Honey ("Brudny miód") wymyślił Marc LaBelle, słuchając wywiadu z Robertem Plantem, który wspominał swój pierwszy zespół o nazwie The Honey Drippers ("Ociekacze miodu").
W 2019 utwór grupy „When I'm Gone” zajął pierwsze miejsce na liście "Mainstream Rock Songs", a „Rolling 7s” – trzecie.

</doc>
<doc id="4938162" url="https://pl.wikipedia.org/wiki?curid=4938162" title="John Woodville">
John Woodville

John Woodville (ur. ok. 1445 – zm. 12 sierpnia 1469) – angielski arystokrata, brat królowej Elżbiety Woodville.
Pochodzenie.
John urodził się prawdopodobnie w 1445 r. w Grafton Regis (Northamptonshire) jako siódme z czternaściorga dzieci Ryszarda Woodville'a i Jakobiny Luksemburskiej. Miał osiem sióstr i pięcioro braci, z których jeden - Lewis - zmarł we wczesnym dzieciństwie.
Jakobina była wdową po Janie księciu Bedford, bracie króla Anglii Henryka V oraz daleką krewną cesarza Zygmunta Luksemburczyka (ich wspólnym przodkiem był hrabia Luksemburga Henryk V). Ojciec Johna był niżej urodzony od żony; ich małżeństwo, które zostało zawarte w 1436 r. bez zgody króla Henryka VI, wywołało skandal.
Rodzina Johna w Wojnie Dwóch Róż walczyła po stronie Lancasterów.
Brat królowej.
W 1464 r. król Edward IV z linii Yorków zakochał się w najstarszej siostrze Johna, Elżbiecie, i poślubił ją nie zważając na sprzeciw swego kuzyna i doradcy zwanego Twórcą Królów Richarda Neville'a. Efektem koronacji Elżbiety na królową Anglii w maju 1465 r. był awans społeczny rodziny Woodville'ów. Richard Woodville został hrabią Rivers i lordem skarbnikiem, najstarszy brat Johna Anthony otrzymał tytuł lorda wyspy Wight a wszystkie jego siostry powychodziły za mąż za najbogatszych szlachciców w Anglii, z wyjątkiem najmłodszej Catherine, która została żoną księcia Buckingham.
John poślubił Catherine Neville, trzykrotną wdowę. To małżeństwo wzbudziło największe kontrowersje ze wszystkich zrealizowanych przez królową planów matrymonialnych związanych z jej krewnymi, gdyż Catherine była starsza od Johna o około 45 lat, co jeden z kronikarzy określił jako "maritagium diabolicum""." Dodatkowo żona Johna była ciotką Richarda Neville'a, którego coraz bardziej złościły poczynania pary królewskiej, które uderzały również w jego rodzinę. Małżeństwo było bezpotomne.
Śmierć.
W 1469 r. Richard Neville zaczął otwarcie działać przeciwko królowi Edwardowi IV sprzymierzając się z jego młodszym bratem George'em, księciem Clarence. W lipcu 1469 r. doszło do bitwy pod Edgecote, gdzie wojska królewskie poniosły klęskę. Edward przeczuwając, że życie krewnych jego żony jest w niebezpieczeństwie, polecił Johnowi i jego ojcu uciekać do Walii. Podczas drogi z Grafton do Walii zostali pojmani przez ludzi Neville'a i zabrani do Coventry. 
John i jego ojciec zostali ścięci 12 sierpnia 1469 r. bez procesu, tylko i wyłącznie na rozkaz Twórcy Królów. 
Wkrótce aresztowano Edwarda IV i matkę Johna, lecz szybko odzyskali wolność. W kwietniu 1471 r. Neville zginął w bitwie pod Barnet walcząc po stronie Lancasterów (jako sojusznik Małgorzaty Andegaweńską, żony Henryka VI Lancastera). Książę Clarence wrócił do łask brata, jednak nie przestał spiskować przeciwko królowi i w lutym 1477 r. został stracony. 

</doc>
<doc id="4938164" url="https://pl.wikipedia.org/wiki?curid=4938164" title="Puck Oversloot">
Puck Oversloot

Maria Petronella „Puck” Oversloot (ur. 22 maja 1914 w Rotterdamie, zm. 7 stycznia 2009 tamże) – holenderska pływaczka, srebrna medalistka olimpijska z Los Angeles.
Zawody w 1932 były jej jedynymi igrzyskami olimpijskimi. Medal zdobyła w sztafecie 4x100 metrów stylem dowolnym, poza nią tworzyły ją Corrie Laddé, Willy den Ouden i Maria Vierdag. W 1934 zdobyła brąz mistrzostw Europy na dystansie 100 metrów.

</doc>
<doc id="4938165" url="https://pl.wikipedia.org/wiki?curid=4938165" title="Maria Oversloot">
Maria Oversloot



</doc>
<doc id="4938167" url="https://pl.wikipedia.org/wiki?curid=4938167" title="Matusiewicz">
Matusiewicz

Osoby o tym nazwisku:

</doc>
<doc id="4938168" url="https://pl.wikipedia.org/wiki?curid=4938168" title="Goławska">
Goławska

Osoby o tym nazwisku:

</doc>
<doc id="4938170" url="https://pl.wikipedia.org/wiki?curid=4938170" title="Poklukar">
Poklukar

Osoby o tym nazwisku:

</doc>
<doc id="4938171" url="https://pl.wikipedia.org/wiki?curid=4938171" title="Rychter">
Rychter

Osoby o tym nazwisku:

</doc>
<doc id="4938172" url="https://pl.wikipedia.org/wiki?curid=4938172" title="Wacław Kluczyński">
Wacław Kluczyński

Wacław Kluczyński (ur. 13 września 1890 w Czeczersku, zm. 12 grudnia 1951 w Gnieźnie) – pułkownik piechoty Wojska Polskiego.
Życiorys.
Urodził się 13 września 1890 w Czeczersku, w ówczesnym powiecie rohaczewskim guberni mohylewskiej. 30 grudnia 1917 został przyjęty do polskich formacji wojskowych w Rosji.
Do Wojska Polskiego został przyjęty z byłych Korpusów Wschodnich i byłej armii rosyjskiej. Od 5 marca do 24 września 1919 był dowódcą Baonu Zapasowego 24 Pułku Piechoty. 30 października 1919 został wyznaczony na stanowisko sztabowego oficera inspekcyjnego piechoty (od 1 czerwca 1920 – Okręgowy Inspektor Piechoty) Dowództwa Okręgu Generalnego „Kielce”. 30 lipca 1920 zarządzono jego przeniesienie do 52 Pułku Piechoty Strzelców Kresowych, a później przeniesienie do dyspozycji Dowództwa Frontu Północno-Wschodniego.
Faktycznie 1 września 1920 objął dowództwo 69 Pułku Piechoty i sprawował je przez ponad czternaście lat. 3 maja 1922 został zweryfikowany w stopniu podpułkownika ze starszeństwem z 1 czerwca 1919 i 234. lokatą w korpusie oficerów piechoty, a 16 marca 1927 mianowany pułkownikiem ze starszeństwem z 1 stycznia 1927 i 21. lokatą w korpusie oficerów piechoty. W czerwcu 1935 został zwolniony z zajmowanego stanowiska z zachowaniem dotychczasowego dodatku służbowego, a następnie przeniesiony w stan spoczynku.
W sierpniu 1939 został zmobilizowany i przydzielony do Kwatery Głównej Armii „Poznań” na stanowisko dowódcy Obrony Przeciwlotniczej. Po kapitulacji załogi stolicy dostał się do niemieckiej niewoli. Początkowo przebywał w Oflagu X B. 8 kwietnia 1940 został przeniesiony do Oflagu X A Sandbostel, a 20 kwietnia 1942 do Oflagu II C Woldenberg.
Zmarł 12 grudnia 1951.

</doc>
<doc id="4938173" url="https://pl.wikipedia.org/wiki?curid=4938173" title="Mikułowski">
Mikułowski

Osoby o tym nazwisku:

</doc>
<doc id="4938176" url="https://pl.wikipedia.org/wiki?curid=4938176" title="Karolczak">
Karolczak

Osoby o tym nazwisku:

</doc>
<doc id="4938177" url="https://pl.wikipedia.org/wiki?curid=4938177" title="Metaksas">
Metaksas

Osoby o tym nazwisku:

</doc>
<doc id="4938179" url="https://pl.wikipedia.org/wiki?curid=4938179" title="Presečnik">
Presečnik

Osoby o tym nazwisku:

</doc>
<doc id="4938180" url="https://pl.wikipedia.org/wiki?curid=4938180" title="Corrie Laddé">
Corrie Laddé

Cornelia "Corrie" Laddé (ur. 27 października 1915, zm. 11 września 1996) – holenderska pływaczka, srebrna medalistka olimpijska z Los Angeles.
Zawody w 1932 były jej jedynymi igrzyskami olimpijskimi. Medal zdobyła w sztafecie 4x100 metrów stylem dowolnym, poza nią tworzyły ją Puck Oversloot, Willy den Ouden i Maria Vierdag. 

</doc>
<doc id="4938181" url="https://pl.wikipedia.org/wiki?curid=4938181" title="Yngvar Bryn">
Yngvar Bryn

Yngvar Bryn (ur. 17 grudnia 1881 w Kristiansand, zm. 30 kwietnia 1947 w Oslo) – norweski łyżwiarz figurowy, startujący w parach sportowych z żoną Alexią Bryn oraz lekkoatleta specjalizujący się w biegu na 100 m, 200 m, 400 m i 500 m. Wicemistrz olimpijski z Antwerpii (1920; łyżwiarstwo figurowe) i uczestnik igrzysk olimpijskich (1900; bieg na 200 metrów i bieg na 400 metrów), wicemistrz (1923) i brązowy medalista mistrzostw świata (1912), 10-krotny mistrz Norwegii (1908–1913, 1919–1922) w łyżwiarstwie figurowym; dwukrotny mistrz Norwegii w biegu na 500 m (1900, 1902).
W 1920 roku Alexia i Yngvar Bryn zostali pierwszymi norweskimi medalistami w łyżwiarstwie figurowym.
Życiorys.
Yngvar Bryn był najmłodszym z szóstki rodzeństwa. Urodził się w rodzinie wojskowego, który zmarł, gdy Yngvar miał rok.
W 1899 roku na mistrzostwach Norwegii w lekkoatletyce zdobył srebrne medale w biegach na 100 m i 500 m. W 1901 roku został mistrzem kraju na dystansie 500 metrów, osiągając niemal cztery sekundy przewagi nad drugim zawodnikiem. W 1900 roku był członkiem reprezentacji Norwegii debiutującej na letnich igrzyskach olimpijskich. Zarówno w biegu na 200, jak i na 400 m, odpadł w pierwszej rundzie. W 1902 roku ponownie został mistrzem Norwegii w biegu na 500 m. W 1902 roku poprawił rekord Norwegii w biegu na 100 m, osiągając czas 11,1 s. Rekord został pobity przez innego zawodnika o 0,1 s osiem dni później.
W 1908 roku, mając 26 lat, został przewodniczącym Norweskiej Federacji Lekkoatletycznej i piastował to stanowisko trzy lata. W tym czasie zaczął uprawiać łyżwiarstwo figurowe. Dołączył do klubu łyżwiarskiego Kristiania, gdzie poznał swoją przyszłą żonę i partnerkę sportową, 18-letnią Alexię Schøien. Alexia i Yngvar zdobyli dwa tytuły mistrzowskie w kraju, jednak ich pierwszy występ na arenie międzynarodowej był nieudany. Zajęli piąte, ostatnie miejsce na mistrzostwach świata w 1909 roku w Sztokholmie. Na mistrzostwa świata powrócili jako pięciokrotni mistrzowie Norwegii w 1912 roku, zdobywając brązowy medal. W tym samym roku, krótko po mistrzostwach, wzięli ślub. Ich dobrze zapowiadającą się karierę przerwała I wojna światowa. Po powrocie do startów zostali pierwszymi łyżwiarzami figurowymi, a jednocześnie pierwszą parą sportową, która zdobyła w tej dyscyplinie medal olimpijski dla Norwegii. Na igrzyskach przegrali jedynie z reprezentantami Finlandii Ludowiką i Walterem Jakobssonami. Ich medale olimpijskie są prezentowane w kolekcji Skøytemuseet w Oslo.
W późniejszych latach zdobyli mistrzostwo (1922) i wicemistrzostwo (1921) nordyckie. W 1923 roku, po zdobyciu wicemistrzostwa świata Yngvar postanowił zakończyć karierę sportową, zaś Alexia porzuciła łyżwiarstwo i zaczęła startować w innych dyscyplinach sportowych.
W latach 1923–1925 Yngvar Bryn był członkiem Komitetu Sędziowskiego Międzynarodowej Unii Łyżwiarskiej (ISU), zaś w latach 1925–1927 pracował jako konsultant ISU. W 1932 roku był sędzią łyżwiarstwa figurowego na igrzyskach olimpijskich w Lake Placid. 
Bryn oprócz łyżwiarstwa figurowego i lekkoatletyki uprawiał również inne sporty, takie jak pływanie, gimnastyka, narciarstwo i szermierka. Yngvar Bryn studiował psychologię na Uniwersytecie w Oslo i pracował jako nauczyciel w liceum aż do swojej śmierci w wieku 65 lat.
Osiągnięcia.
Z Alexią Bryn

</doc>
<doc id="4938182" url="https://pl.wikipedia.org/wiki?curid=4938182" title="Skopowski">
Skopowski

Osoby o tym nazwisku:

</doc>
<doc id="4938183" url="https://pl.wikipedia.org/wiki?curid=4938183" title="Puchówki (Białoruś)">
Puchówki (Białoruś)

Puchówki (; ) – wieś na Białorusi, w obwodzie witebskim, w rejonie postawskim, w sielsowiecie Nowosiółki.
Historia.
W czasach zaborów w granicach Imperium Rosyjskiego.
W dwudziestoleciu międzywojennym wieś leżała w Polsce, w województwie wileńskim, w powiecie duniłowickim (od 1926 postawskim), w gminie Mańkowicze (od 1927 gmina Hruzdowo) a następnie w gminie Łuczaj.
Według Powszechnego Spisu Ludności z 1921 roku zamieszkiwało tu 213 osób, 207 było wyznania rzymskokatolickiego a 6 prawosławnego. Jednocześnie 186 mieszkańców zadeklarowało polską przynależność narodową, 26 białoruską a 2 inną. Były tu 42 budynki mieszkalne. W 1931 w 43 domach zamieszkiwało 220 osób.
Miejscowość należała do parafii rzymskokatolickiej w Łuczaju i prawosławnej w Postawach. Podlegała pod Sąd Grodzki w Postawach i Okręgowy w Wilnie; właściwy urząd pocztowy mieścił się w Łuczaju.
Po agresji ZSRR na Polskę w 1939 roku wieś znalazła się w granicach BSRR. W latach 1941–1944 była pod okupacją niemiecką. Następnie leżała w BSRR. Od 1991 roku w Republice Białorusi.

</doc>
<doc id="4938186" url="https://pl.wikipedia.org/wiki?curid=4938186" title="Zidanšek">
Zidanšek

Osoby o tym nazwisku:

</doc>
<doc id="4938188" url="https://pl.wikipedia.org/wiki?curid=4938188" title="Cornelia Laddé">
Cornelia Laddé



</doc>
<doc id="4938192" url="https://pl.wikipedia.org/wiki?curid=4938192" title="Radziszewski">
Radziszewski

Osoby o tym nazwisku:

</doc>
<doc id="4938193" url="https://pl.wikipedia.org/wiki?curid=4938193" title="Dymowski">
Dymowski

Osoby o tym nazwisku:

</doc>
<doc id="4938199" url="https://pl.wikipedia.org/wiki?curid=4938199" title="Arce (ujednoznacznienie)">
Arce (ujednoznacznienie)

Osoby o tym nazwisku:

</doc>
<doc id="4938200" url="https://pl.wikipedia.org/wiki?curid=4938200" title="Władysław Barwicki">
Władysław Barwicki

Władysław Barwicki (ur. 11 czerwca 1865 w Puławach (Nowej Aleksandrii), zm. 12 lutego 1933 w Lublinie) – polski malarz, rzeźbiarz i poeta. 
Życiorys.
Syn cukiernika Leopolda i Wincentyny z Kozyrskich. Studiował w Warszawie u Wandalina Strzałeckiego w pracowni sztuki stosowanej, a następnie u Wojciecha Gersona. Malował głównie obrazy o tematyce religijnej, patriotycznej, a także pejzaże i portrety. Zadebiutował w 1888 wystawiając portrety kredkowe w księgarni Michała Arcta w Lublinie.
Był twórcą polichromii w kościele św. Piotra Apostoła w Lublinie (1899) oraz malowideł temperowych w kościele Niepokalanego Poczęcia Najświętszej Maryi Panny w Ostrowie Lubelskim (1908). W 1902 dla kościoła parafialnego w Piotrawinie namalował obraz "Zabójstwo św. Stanisława". Był także autorem scen z życia misjonarza o. Eligiusza Głębockiego. W latach 1927–1933 pracował na zlecenie oo. Kapucynów w Krośnie i Rozwadowie, gdzie w kościele Zwiastowania Pańskiego do dziś zachowały się dwa obrazy – "św. Fidelis z Sigmaringen" i "św. Franciszek z Camporosso" oraz malowane olejem na blasze miedzianej stacje Drogi Krzyżowej. Jego dzieła znalazły się też w należących do kapucynów kościołach w Lublinie i Olesku, a także w kościołach w Turbii (obraz przedstawiający św. Leonarda), w Woli Rzeczyckiej ("Nawiedzenie Maryii"), w Majdanie Królewskim ("Serce Jezusa") i w Stanach (m.in. obraz św. Tekli).
Wykonywał dekoracje malarskie wnętrz lubelskich obiektów, m.in. nieistniejącego już Teatru Letniego „Rusałka” (1898), a w 1901 mieszczącej się w budynku Kasy Pożyczkowej Przemysłowców Lubelskich cukierni Władysława Rutkowskiego (ul. Krakowskie Przedmieście 56). W 1913 dla cukierni Emiliana Domańskiego (ul. Narutowicza 13) namalował płótno przedstawiające panoramę Lublina od strony wjazdu zamojskiego. Udzielał również lekcji rysunku. Nauki pobierała u niego m.in. Hanna Rudzka-Cybis. 
W 1915 r. opublikował zbiór wierszy "Lublin w pieśni", który był swego rodzaju przewodnikiem po zabytkach i legendach miasta. Zamieścił w nim m.in. legendę o sądzie diabelskim. W pracy znalazły się wykonane przez niego ilustracje (cykl "Z legend lubelskich" – "Sąd Trybunalski", "Sąd Djabelski", "Sen Leszka Czarnego"), wydane również w tym samym roku w formie pocztówek w zakładzie litograficznym Adama Jarzyńskiego w Lublinie. Na kartach pocztowych powielono też inne jego prace (m.in. cykl "Życie" – "Marzenia młodzieńca", "Walka", "Kres"; "Witaj jutrzenko swobody").
Był autorem kompozycji nagrobka aptekarza Józefa Sokoli Gałczyńskiego, a także rzeźby nagrobnej Henryka Korczaka Swaryczewskiego (1904), która znajduje się na cmentarzu przy ulicy Lipowej w Lublinie (kwat. 15b). Przedstawia ona siedzącego lirnika (z ukraińską lirą korbową na kolanach) w towarzystwie chłopca. 
Od 1915 Barwicki współpracował z Teatrem Miniatur w Lublinie (wykonywał m.in. dekoracje do operetek), a w okresie dwudziestolecia międzywojennego uczestniczył również w pracach Wolnej Szkoły Malarstwa i Rzeźby Ludwiki Mehofferowej oraz Związku Lubelskich Plastyków „Krąg”. Zmarł w 1933 w Lublinie. Został pochowany na cmentarzu przy ulicy Lipowej (kwat. 4b).
Zobacz też.
W. Barwicki, "Gwiazdy myśli polskiej", Lublin 1917 - Biblioteka Narodowa, Polona (z. 1 , z. 2 , z. 3 , z. 4 , z. 5 ) 
W. Barwicki, "Lublin w pieśni", Lublin 1915 - Biblioteka Narodowa, Polona 

</doc>
<doc id="4938201" url="https://pl.wikipedia.org/wiki?curid=4938201" title="Telekom Srbija">
Telekom Srbija

Telekom Srbija – serbski dostawca usług telekomunikacyjnych. Operator oferuje rozwiązania telekomunikacyjne, wśród których mieszczą się usługi telefonii komórkowej i stacjonarnej, platforma telewizji IPTV oraz dostęp do internetu.
Przedsiębiorstwo zostało założone w 1997 roku.

</doc>
<doc id="4938203" url="https://pl.wikipedia.org/wiki?curid=4938203" title="Bitwa pod Mihăileni">
Bitwa pod Mihăileni

Bitwa pod Mihăileni () – decydująca bitwa powstania chłopskiego w Siedmiogrodzie stoczona 7 grudnia 1784 roku.
Do bitwy doszło po szeregu zwycięskich potyczek stoczonych przez powstańców chłopskich, walczących o poprawę swojego bytu poprzez zniesienie pańszczyzny i podaństwa. Starcie miało miejsce 7 grudnia 1784 roku pod wsią Mihăileni. Przeciwnikiem powstańców dowodzonych przez Crisana była armia cesarska. Bitwa w której uczestniczyło 600-2000 chłopów okazała się klęską powstańców i zadecydowała o upadku powstania. Przywódcy powstania Horea i Cloșca musieli schronić się w górach, jednak z powodu zdrady zostali schwytani. Crișan został ujęty 30 stycznia 1785 roku. Z rozkazu cesarza Józefa II Horea i Cloșca najpierw po zakuciu w łańcuchy byli oprowadzani po drogach, a 28 lutego 1785 roku zostali straceni w czasie publicznej egzekucji przez łamanie kołem i ćwiartowanie. Crișan aby uniknąć spodziewanej kaźni, powiesił się w więzieniu.

</doc>
<doc id="4938204" url="https://pl.wikipedia.org/wiki?curid=4938204" title="Jaroński">
Jaroński

Osoby o tym nazwisku:

</doc>
<doc id="4938205" url="https://pl.wikipedia.org/wiki?curid=4938205" title="Irzykowski">
Irzykowski

Osoby o tym nazwisku:

</doc>
<doc id="4938207" url="https://pl.wikipedia.org/wiki?curid=4938207" title="Lightnin' Hopkins">
Lightnin' Hopkins



</doc>
<doc id="4938208" url="https://pl.wikipedia.org/wiki?curid=4938208" title="Sydney Wallwork">
Sydney Wallwork

Sydney Wallwork (ur. 17 sierpnia 1882 w Manchesterze, zm. 27 września 1966 w Bucklow Hill) – brytyjski łyżwiarz figurowy, startujący w parach sportowych z Ethel Muckelt. Uczestnik igrzysk olimpijskich (1920).
Osiągnięcia.
Z Ethel Muckelt

</doc>
<doc id="4938211" url="https://pl.wikipedia.org/wiki?curid=4938211" title="Bobiński">
Bobiński

Osoby o tym nazwisku:

</doc>
<doc id="4938213" url="https://pl.wikipedia.org/wiki?curid=4938213" title="Digi Communications">
Digi Communications

Digi Communications – rumuński holding telekomunikacyjny, funkcjonujący w Rumunii, na Węgrzech, w Hiszpanii oraz we Włoszech.
Przedsiębiorstwo zostało założone w 1992 roku.
Pod koniec 2004 roku uruchomiono platformę telewizji satelitarnej Digi TV.

</doc>
<doc id="4938214" url="https://pl.wikipedia.org/wiki?curid=4938214" title="Cardon (ujednoznacznienie)">
Cardon (ujednoznacznienie)

Osoby o tym nazwisku:
Miejscowości:

</doc>
<doc id="4938219" url="https://pl.wikipedia.org/wiki?curid=4938219" title="Tomczyński">
Tomczyński

Osoby o tym nazwisku:

</doc>
<doc id="4938222" url="https://pl.wikipedia.org/wiki?curid=4938222" title="Sulikowski">
Sulikowski

Osoby o tym nazwisku:

</doc>
<doc id="4938223" url="https://pl.wikipedia.org/wiki?curid=4938223" title="Marciniec (ujednoznacznienie)">
Marciniec (ujednoznacznienie)

Osoby o tym nazwisku:

</doc>
<doc id="4938224" url="https://pl.wikipedia.org/wiki?curid=4938224" title="Simone Sabouret">
Simone Sabouret

Simone Sabouret, z domu Roussel (ur. 19 października 1893 w Paryżu, zm. 31 października 1974 w Châtenay-Malabry) – francuska łyżwiarka figurowa, startująca w parach sportowych z mężem Charlesem Sabouretem. Uczestniczka igrzysk olimpijskich (1920, 1924).
Osiągnięcia.
Z Charlesem Sabouretem

</doc>
<doc id="4938226" url="https://pl.wikipedia.org/wiki?curid=4938226" title="Digi Telecommunications">
Digi Telecommunications

Digi Telecommunications – malezyjski dostawca usług telefonii komórkowej. Jego większościowym udziałowcem jest Telenor ASA (49%).
Przedsiębiorstwo zostało założone w 1995 roku.

</doc>
<doc id="4938227" url="https://pl.wikipedia.org/wiki?curid=4938227" title="Masnada">
Masnada

Osoby o tym nazwisku:

</doc>
<doc id="4938228" url="https://pl.wikipedia.org/wiki?curid=4938228" title="Ząbek">
Ząbek

Osoby o tym nazwisku:

</doc>
<doc id="4938230" url="https://pl.wikipedia.org/wiki?curid=4938230" title="Polanco (ujednoznacznienie)">
Polanco (ujednoznacznienie)

Gminy o tej nazwie:
Osoby o tym nazwisku:

</doc>
<doc id="4938231" url="https://pl.wikipedia.org/wiki?curid=4938231" title="Charles Sabouret">
Charles Sabouret

Charles Joseph Marie Sabouret (ur. 8 czerwca 1884, zm. 18 kwietnia 1967) – francuski łyżwiarz figurowy, startujący w parach sportowych z żoną Simone Sabouret. Uczestnik igrzysk olimpijskich (1920, 1924).
Osiągnięcia.
Z Simone Sabouret

</doc>
<doc id="4938233" url="https://pl.wikipedia.org/wiki?curid=4938233" title="Celcom">
Celcom

Celcom – malezyjski dostawca usług telefonii komórkowej. Należy do krajowego konglomeratu Axiata Group Berhad.
Przedsiębiorstwo zostało założone w 1988 roku.

</doc>
<doc id="4938234" url="https://pl.wikipedia.org/wiki?curid=4938234" title="Nejman">
Nejman

Osoby o tym nazwisku:

</doc>
<doc id="4938235" url="https://pl.wikipedia.org/wiki?curid=4938235" title="Kralj">
Kralj

Osoby o tym nazwisku:

</doc>
<doc id="4938236" url="https://pl.wikipedia.org/wiki?curid=4938236" title="Crash on the Levee">
Crash on the Levee



</doc>
<doc id="4938237" url="https://pl.wikipedia.org/wiki?curid=4938237" title="Włodarski">
Włodarski

Osoby o tym nazwisku:

</doc>
<doc id="4938238" url="https://pl.wikipedia.org/wiki?curid=4938238" title="Maxis Communications">
Maxis Communications

Maxis Communications Berhad – malezyjski dostawca usług telefonii komórkowej.
Przedsiębiorstwo zostało założone w 1993 roku, a większość udziałów w firmie należy do miliardera Anandy Krishnana.

</doc>
<doc id="4938240" url="https://pl.wikipedia.org/wiki?curid=4938240" title="I'll Be Your Baby Tonight">
I'll Be Your Baby Tonight



</doc>
<doc id="4938241" url="https://pl.wikipedia.org/wiki?curid=4938241" title="Rezerwat przyrody Ponická dúbrava">
Rezerwat przyrody Ponická dúbrava

Rezerwat przyrody Ponická dúbrava (słow. "Národná prírodná rezervácia Ponická dúbrava") – rezerwat przyrody u północno-zachodnich podnóży grupy górskiej Polany na Słowacji. Powierzchnia 13,34 ha. Nie posiada pasma ochronnego. Obowiązuje 5 (najwyższy) stopień ochrony.
Położenie.
Leży w powiecie Bańska Bystrzyca w kraju bańskobystrzyckim, we wsi Poniky. Położony jest wśród pasma niewysokich gór, zwanych Pogórzem Ponickim. Obejmuje południowe i południowo-wschodnie (orograficznie: prawe) stoki Veľkej doliny, tworzonej przez rzekę Zolná, w części wsi zwanej Ponická Huta, w granicach pomiędzy 500 a 650 m n.p.m.
Historia.
Tereny dzisiejszego rezerwatu zostały objęte ochroną już w 1895 r., kiedy to z inicjatywy węgierskiego leśnika i pioniera ochrony przyrody Károly'a Kaána powstały pierwsze w królestwie węgierskim rezerwaty przyrody "Slovenská Ľupča – Polesie Šalková" (dziś Rezerwat przyrody Príboj) oraz "Slovenská Ľupča – Ponická Huta" (dziś rezerwat przyrody Ponická dúbrava). Nowelizacja aktów prawnych, powołujących rezerwat miała miejsce w l. 1933 i 1983 (ta ostatnia dokonana przez Ministerstwo Kultury Słowackiej Republiki Socjalistycznej nr 1555/1983-32 z dnia 31 marca 1983 r.). Rozporządzeniem Ministra Środowiska Republiki Słowackiej nr 17/2003 z dnia 9 stycznia 2003 r. państwowy rezerwat przyrody Ponická dúbrava (słow. "štátna prírodná rezervácia Ponická dúbrava") został przekategoryzowany na narodowy rezerwat przyrody Ponická dúbrava (słow. "Národná prírodná rezervácia" (NPR) "Ponická Dúbrava").
Teren rezerwatu wchodzi w skład obszaru Natura 2000. W 2004 r. został włączony do słowackiego wykazu obszarów mających znaczenie dla Wspólnoty Europejskiej (słow. Územie európskeho významu (ÚEV)). 25 stycznia 2008 r. wykaz ten został przyjęty decyzją Komisji ES nr K(2008)271.
Charakterystyka.
Obejmuje dość strome, nachylone pod kątem 30°–35°, południowe i południowo-wschodnie stoki doliny, zbudowane ze skał metamorficznych (fyllity, amfibolity, kwarcyty). Na szczególną uwagę zasługuje wschodnia część terenu rezerwatu, gdzie procesy erozji, w warunkach warstwowego ułożenia złóż kwarcytów i naruszenia ich ciągłości licznymi pęknięciami podzieliły wychodnie skalne na grupy różnorodnych formacji przypominających ambony, wieże, a miejscami przyjmujących nawet charakter skalnych labiryntów (słow. "skalné mesta"). W kierunku zachodnim podłoże zmienia się i miejsce kwarcytów zajmują łupki, piaskowce i piaszczyste wapienie.
Ze względu na właściwości podłoża geologicznego szata roślinna jest dość jednolita i uboga w gatunki. Teren rezerwatu w większości porastają ciepłolubne lasy. Są one mocno zróżnicowane wiekowo, a najstarsze okazy drzew osiagają ok. 170 lat.
Z punktu widzenia ochrony przyrody najbardziej godne uwagi drzewostany znajdują się w północno-wschodniej części rezerwatu. Ich wygląd i struktura zbliżają je do skalistych lasostepów. Dominującym gatunkiem jest dąb bezszypułkowy ("Quercus petraea"), którego osobniki charakteryzują się niskim wzrostem i pokrzywionymi, węźlastymi pniami. Miejscami, szczególnie na obrzeżach zespołu, domieszkowo występuje jodła pospolita ("Abies alba"), sosna zwyczajna ("Pinus sylvestris") i świerk pospolity ("Picea abies").
Lasy jodłowo-bukowe z domieszką sosny i dębu bezszypułkowego. W runie występują gatunki typowe dla ubogich, kwaśnych gleb, w tym szereg gatunków paproci.
Cel powołania.
Rezerwat powołano w celu ochrony naturalnego zespołu roślinnego kwaśnych buczyn z udziałem dębu bezszypułkowego na podłożu kwarcytowym dla celów naukowo-badawczych.
Turystyka.
Przez teren rezerwatu ani jego obrzeżami nie prowadzi żaden znakowany szlak turystyczny ani ścieżka dydaktyczna. Ze względu na niewielki obszar rezerwatu oraz dość stromy, miejscami eksponowany teren, nie planuje się udostępniania rezerwatu dla turystyki. Pewien wgląd w obszar rezerwatu daje droga wiodąca ze wsi Poniky (część Ponická Huta) w górę Veľkej doliny.

</doc>
<doc id="4938242" url="https://pl.wikipedia.org/wiki?curid=4938242" title="Hrvatski Telekom">
Hrvatski Telekom

Hrvatski Telekom – chorwacki dostawca usług telekomunikacyjnych. Większościowym udziałowcem spółki jest Deutsche Telekom AG.
Przedsiębiorstwo zostało założone w 1998 roku.

</doc>
<doc id="4938243" url="https://pl.wikipedia.org/wiki?curid=4938243" title="Love Hurts (album Cher)">
Love Hurts (album Cher)

Love Hurts – dwudziesty album studyjny amerykańskiej piosenkarki Cher, który został wydany 13 czerwca 1991 roku. "Love Hurts" był ostatnim albumem Cher z wytwórnią Geffen po czteroletnim kontrakcie nagraniowym.
Krążek zadebiutował w Wielkiej Brytanii na pierwszym miejscu i pozostał tam przez sześć kolejnych tygodni. Po zakończeniu panowania na szczycie pozostał w pierwszej trójce jeszcze przez pięć tygodni i stał się najlepiej sprzedającym się albumem żeńskim roku. Podczas gdy album radził sobie wyjątkowo dobrze na liście UK Albums Chart w Wielkiej Brytanii, to single odniosły umiarkowany sukces. „Love and Understanding” był jedynym hitem na listach przebojów, osiągając miejsce dziesiąte w Zjednoczonym Królestwie oraz siedemnaste w Stanach Zjednoczonych.
Informacje o albumie.
Album został nagrany na przełomie lat 1990 i 1991, w pierwszym roku związku Cher z Richiem Samborą, gitarzystą Bon Jovi. Artystka poświęciła album jemu i „każdemu mężczyźnie, który sprawił, że uroniła łzę”. 
"Love Hurts" zawiera cztery covery: „Save Up All Your Tears” nagrany pod koniec lat 80. przez Bonnie Tyler i Robina Becka, piosenkę Kiss „A World Without Heroes” nagraną w 1981 roku, „Fires Of Eden” nagraną przez Judy Collins w 1990 roku oraz „Love Hurts”, remake wersji z 1975 roku, którą Cher wcześniej nagrała na swój album "Stars". Tym razem piosenka była bardziej pop-rockowa niż ballada z 1975 roku. Oryginalna wersja została wydana przez Everly Brothers w 1960 roku; jednak najpopularniejszą wersją piosenki (i jedyną wersją „Love Hurts”, która stała się hitem w Stanach Zjednoczonych, osiągając 8. miejsce na liście Billboard Hot 100 na początku 1976 roku) była ta nagrana przez szkocki hard rock zespół Nazareth. Ponadto europejska wersja albumu zawiera również światowy hit „The Shoop Shoop Song (It’s in His Kiss)” (pierwotnie nagrany przez Betty Everett w 1963 roku), który został wydany jako singiel w Stanach Zjednoczonych w 1990 roku jako promocja filmu z udziałem Cher pt. "Syreny", na którego ścieżce dźwiękowej pojawił się po raz pierwszy.
W przeciwieństwie do poprzednich albumów "Heart of Stone" i "Cher", krążek cieszył się mniejszym zainteresowaniem w Ameryce Północnej, ale mimo to uzyskał status złotej płyty w Stanach Zjednoczonych i platynowej w Kanadzie, za osiągnięcie sprzedaży odpowiednio 500 000 i 100 000 egzemplarzy. W krajach Europy, a także w Australii i Nowej Zelandii, album odniósł duży sukces zajmując wysokie miejsce na listach najlepiej sprzedających się albumów.
„I'll Never Stop Loving You”, którego współautorem jest David Cassidy, został wydany rok później na jego albumie zatytułowanym "Didn't You Used To be?".

</doc>
<doc id="4938244" url="https://pl.wikipedia.org/wiki?curid=4938244" title="Jean Royer">
Jean Royer

Jean Royer (ur. 31 października 1920 w Nevers, zm. 25 marca 2011 w Saint-Avertin) – francuski polityk, nauczyciel i samorządowiec, długoletni parlamentarzysta, od 1959 do 1995 mer Tours, w latach 1973–1974 minister, kandydat w wyborach prezydenckich.
Życiorys.
Kształcił się w szkole nauczycielskiej "Ecole normale d’instituteurs d’Indre-et-Loire", pracował następnie w zawodzie nauczyciela. Działał w gaullistowskim ugrupowaniu "Rassemblement du peuple français". W 1958 po raz pierwszy uzyskał mandat posła do Zgromadzenia Narodowego. Z powodzeniem ubiegał się o reelekcję w wyborach w 1962, 1967, 1968 i 1973. W latach 1961–1988 był radnym departamentu Indre i Loara.
W 1959 został wybrany na mera Tours, utrzymywał to stanowisko w wyniku pięciu kolejnych wyborów. W trakcie jego urzędowania doszło do rozwoju miasta, powiększenia jego powierzchni, przeprowadzenia szeregu inwestycji infrastrukturalnych. Na początku lat 70. zyskał też rozpoznawalność swoimi działaniami w mieście nakierowanymi na zwalczanie pornografii.
Był członkiem dwóch rządów, którymi kierował Pierre Messmer. Od 1973 do 1974 pełnił funkcję ministra handlu i rzemiosła, a następnie w 1974 krótko sprawował urząd ministra poczty i telekomunikacji. W 1974 jako kandydat niezależny wystartował w wyborach prezydenckich, otrzymując w pierwszej turze głosowania 3,2% głosów.
W wyniku wyborów uzupełniających powrócił w 1976 do niższej izby francuskiego parlamentu. Mandat deputowanego zdobywał jeszcze pięciokrotnie (w 1978, 1981, 1986, 1988 i 1993). Przez większość kariery politycznej pozostawał posłem niezrzeszonym, w trakcie swojej ostatniej kadencji przewodniczył frakcji "République et liberté". W Zgromadzeniu Narodowym zasiadał do 1997. Dwa lata wcześniej przegrał wybory lokalne, odchodząc po 36 latach z funkcji mera.

</doc>
<doc id="4938246" url="https://pl.wikipedia.org/wiki?curid=4938246" title="Theresa Blanchard">
Theresa Blanchard



</doc>
<doc id="4938248" url="https://pl.wikipedia.org/wiki?curid=4938248" title="Telekom Slovenije">
Telekom Slovenije

Telekom Slovenije, d.d. – słoweński dostawca usług telekomunikacyjnych.
Przedsiębiorstwo zostało założone w 1995 roku.

</doc>
<doc id="4938252" url="https://pl.wikipedia.org/wiki?curid=4938252" title="Drogi krajowe w Chorwacji">
Drogi krajowe w Chorwacji

Drogi krajowe w Chorwacji () – kategoria dróg publicznych znajdujących się na obszarze Republiki Chorwacji. Drogi krajowe stanowią, obok autostrad, połączenia międzymiastowe oraz z sąsiednimi krajami. Niektóre z tras pokrywają się z przebiegiem międzynarodowych arterii. W 1974 roku długość dróg krajowych osiągnęła 2660 km, w roku 2020 wynosi ponad 7 tysięcy.
Na drogowskazach oznaczane są niebieskim prostokątem z białymi cyframi.
Drogi o numerach D4xx stanowią łączniki, najczęściej z autostradami lub przystaniami promowymi.
Niektóre z tras traktowane są jako drogi ekspresowe () oraz posiadają oznakowanie w postaci niebieskiego kwadratu z białym piktogramem samochodu.
Do 2007 roku istniała droga krajowa D4, którą przeklasyfikowano na autostradę A3.
Wykaz dróg krajowych.
Poniżej znajduje się lista opracowana na podstawie "Decyzji o klasyfikacji dróg publicznych" z dnia 30 stycznia 2020 r., opublikowanej w dzienniku urzędowym Narodne novine.

</doc>
<doc id="4938254" url="https://pl.wikipedia.org/wiki?curid=4938254" title="Harian Indonesia">
Harian Indonesia

Harian Indonesia () – indonezyjski dziennik wydawany w języku chińskim. Został założony w 1966 roku. Jest jednym z najstarszych pism indonezyjskich w swej kategorii.

</doc>
<doc id="4938256" url="https://pl.wikipedia.org/wiki?curid=4938256" title="Mistrz (film 2020)">
Mistrz (film 2020)

Mistrz – polski dramat biograficzny z 2020 roku w reżyserii Macieja Barczewskiego. Premiera kinowa odbyła się 27 sierpnia 2021.
Akcja filmu „Mistrz” inspirowanego historią pięściarza Tadeusza „Teddy’ego” Pietrzykowskiego, rozgrywa się w początkowym okresie funkcjonowania obozu koncentracyjnego Auschwitz. Przedwojenny mistrz Warszawy w wadze koguciej trafił do niego w pierwszym transporcie w 1940 roku. Więzień 77, bo takim numerem został oznaczony, stoczył podczas 3-letniego pobytu kilkadziesiąt zwycięskich pojedynków na ringu, w których stawką było jego życie. Dla współwięźniów stał się symbolem nadziei na przetrwanie i pokonanie nazistowskiego terroru. 
Równolegle z premierą kinową „Mistrza” ukaże się muzyka z filmu skomponowana przez Bartosza Chajdeckiego. 1 września do sprzedaży trafiła także książka „MISTRZ. Tadeusz „Teddy” Pietrzykowski” przygotowana przez córkę pięściarza Eleonorę Szafran.
W grudniu 2020 film był pokazywany w Konkursie Głównym 45. Festiwal Polskich Filmów Fabularnych w Gdyni
We wrześniu 2021 swoją premierę miał film "The Champion of Auschwitz" w Wielkiej Brytanii i Irlandii.

</doc>
<doc id="4938262" url="https://pl.wikipedia.org/wiki?curid=4938262" title="Kocham Dwójkę. Złoty jubileusz">
Kocham Dwójkę. Złoty jubileusz

Kocham Dwójkę. Złoty jubileusz – polski program rozrywkowy tworzony w formie teleturnieju, emitowany od 7 listopada do 5 grudnia 2020 roku na antenie TVP2. Audycja powstała jako forma uczczenia 50-lecia telewizyjnej Dwójki. Program prowadzi Tomasz Kammel, a kapitanami biorących udział w programie drużyn są Marzena Rogalska i Maciej Kurzajewski.
Wszystkie odcinki programu dostępne są w internetowym serwisie TVP VOD.
Reżyserem programu był Konrad Smuga.
Autorem projektu scenografii był Michał Białousz.
Charakterystyka programu.
W każdym odcinku udział biorą dwie drużyny składające się z kapitana (w tych rolach występują Marzena Rogalska oraz Maciej Kurzajewski), a także dwóch gwiazd związanych z programami emitowanymi na antenie telewizyjnej Dwójki na przestrzeni lat. Po kilku konkurencjach jedna z drużyn może wygrać nawet trzydzieści tysięcy złotych, które przekazuje wybranej instytucji charytatywnej.
Zasady gry.
Na ekranie pojawia się jednominutowy materiał filmowy, który składa się z dziesięciu fragmentów programów emitowanych przez TVP2. Zadaniem uczestników jest napisanie na tabliczkach tytułów programów, które pojawiły się w materiale. Za każdą poprawną odpowiedź drużyny otrzymują po 200 złotych.
Konkurencja "kto pierwszy ten lepszy". Prowadzący pięciokrotnie na podstawie materiału filmowego zadaje pytanie z trzema wariantami odpowiedzi. Drużyna, która szybciej wciśnie guzik, odpowiada na pytanie. W razie pomyłki pytanie przechodzi na drużynę przeciwną. Za każdą poprawną odpowiedź drużyna otrzymuje 1000 złotych.
W tej rundzie drużyny słuchają fragmentów trzech piosenek z pewnego roku. Gracze muszą odgadnąć rok, w którym wydano przedstawione utwory i zapisać go na tabliczce (jeśli im się to uda, dostają 1000 zł). Po występie muzycznym gwiazdy z tego okresu prowadzący zadaje pytanie, które dotyczy związanego z danym rokiem programu telewizyjnej Dwójki. Na pytanie odpowiada drużyna, która nie wcisnęła guzika (guzik wciska przeciwna drużyna, która uważa, że rywale nie znają odpowiedzi na to pytanie). Za poprawną odpowiedź drużyna otrzymuje 1000 złotych.
Prowadzący w tej rundzie czyta trzy wskazówki na temat tajemniczego gościa specjalnego, który po odpowiedzi jednej z drużyny pojawia się w studiu (za poprawne wskazanie drużyna wzbogaca się o 2000 zł). Następnie prowadzący zadaje jedno pytanie z trzema wariantami odpowiedzi. Drużyna, która szybciej wciśnie guzik, odpowiada na pytanie. Za poprawną odpowiedź można zdobyć 2000 złotych.
Prowadzący zadaje pytanie dotyczące gwiazdy muzycznej programu. Drużyna, która szybciej wciśnie guzik, odpowiada na pytanie. Za poprawną odpowiedź drużyna otrzymuje 2000 złotych.
Runda-niespodzianka. Na ekranie pojawia się tytuł jednego z teleturniejów TVP2. Cała runda przebiega zgodnie z regułami wylosowanego programu. Zespół, który zwycięży w tej konkurencji, otrzymuje 2000 złotych.
Do finału przechodzi drużyna, która zebrała więcej pieniędzy. Zespół wybiera swojego reprezentanta (nie może być nim kapitan), który wchodzi do labiryntu i w ciągu 50 sekund musi zebrać jak najwięcej gumowych przedmiotów w kształcie logo Dwójki (jest ich pięć). Za każdą zebraną "dwójkę", do konta drużyny dodaje się 2000 złotych (razem można powiększyć stan posiadania o 10 000 złotych).
Oglądalność.
Informacje dotyczące oglądalności oparto na badaniach przeprowadzonych przez Nielsen Audience Measurement; dotyczą one wyłącznie oglądalności premiery telewizyjnej – nie uwzględniają oglądalności powtórek, wyświetleń w serwisach VOD (np. TVP VOD) itp.

</doc>
<doc id="4938263" url="https://pl.wikipedia.org/wiki?curid=4938263" title="Mistrzostwa Świata w Piłce Nożnej 2022 (eliminacje strefy CONCACAF)/Grupa A">
Mistrzostwa Świata w Piłce Nożnej 2022 (eliminacje strefy CONCACAF)/Grupa A

Grupa A jest jedną z sześciu grup eliminacji pierwszej rundy do Mistrzostw Świata 2022. Składa się z pięciu niżej wymienionych reprezentacji:
Każda drużyna rozegra z każdą jeden mecz (u siebie lub na wyjeździe). Mecze rozpoczną się w marcu 2021. Drużyna z pierwszego miejsca awansuje do drugiej rundy. 

</doc>
<doc id="4938264" url="https://pl.wikipedia.org/wiki?curid=4938264" title="Polonia w Islandii">
Polonia w Islandii



</doc>
<doc id="4938266" url="https://pl.wikipedia.org/wiki?curid=4938266" title="Mistrzostwa Świata w Piłce Nożnej 2022 (eliminacje strefy CONCACAF)/Grupa B">
Mistrzostwa Świata w Piłce Nożnej 2022 (eliminacje strefy CONCACAF)/Grupa B

Grupa B jest jedną z sześciu grup eliminacji pierwszej rundy do Mistrzostw Świata 2022. Składa się z pięciu niżej wymienionych reprezentacji:
Każda drużyna rozegra z każdą jeden mecz (u siebie lub na wyjeździe). Mecze rozpoczną się w marcu 2021. Drużyna z pierwszego miejsca awansuje do drugiej rundy. 

</doc>
<doc id="4938269" url="https://pl.wikipedia.org/wiki?curid=4938269" title="Mistrzostwa Świata w Piłce Nożnej 2022 (eliminacje strefy CONCACAF)/Grupa C">
Mistrzostwa Świata w Piłce Nożnej 2022 (eliminacje strefy CONCACAF)/Grupa C

Grupa C jest jedną z sześciu grup eliminacji pierwszej rundy do Mistrzostw Świata 2022. Składa się z pięciu niżej wymienionych reprezentacji:
Każda drużyna rozegra z każdą jeden mecz (u siebie lub na wyjeździe). Mecze rozpoczną się w marcu 2021. Drużyna z pierwszego miejsca awansuje do drugiej rundy. 

</doc>
<doc id="4938271" url="https://pl.wikipedia.org/wiki?curid=4938271" title="Mistrzostwa Świata w Piłce Nożnej 2022 (eliminacje strefy CONCACAF)/Grupa D">
Mistrzostwa Świata w Piłce Nożnej 2022 (eliminacje strefy CONCACAF)/Grupa D

Grupa D jest jedną z sześciu grup eliminacji pierwszej rundy do Mistrzostw Świata 2022. Składa się z pięciu niżej wymienionych reprezentacji:
Każda drużyna rozegra z każdą jeden mecz (u siebie lub na wyjeździe). Mecze rozpoczną się w marcu 2021. Drużyna z pierwszego miejsca awansuje do drugiej rundy. 

</doc>
<doc id="4938273" url="https://pl.wikipedia.org/wiki?curid=4938273" title="Mistrzostwa Świata w Piłce Nożnej 2022 (eliminacje strefy CONCACAF)/Grupa E">
Mistrzostwa Świata w Piłce Nożnej 2022 (eliminacje strefy CONCACAF)/Grupa E

Grupa E jest jedną z sześciu grup eliminacji pierwszej rundy do Mistrzostw Świata 2022. Składa się z pięciu niżej wymienionych reprezentacji:
Każda drużyna rozegra z każdą jeden mecz (u siebie lub na wyjeździe). Mecze rozpoczną się w marcu 2021. Drużyna z pierwszego miejsca awansuje do drugiej rundy. 
Uwagi.
Reprezentacja Saint Lucia wycofała się z eliminacji.

</doc>
<doc id="4938275" url="https://pl.wikipedia.org/wiki?curid=4938275" title="Stefan Michalak (aktor)">
Stefan Michalak (aktor)

Stefan Michalak (ur. 1906, zm. 1942) – polski aktor teatralny.
Życiorys.
W 1923 ukończył Szkołę Dramatyczną w Warszawie, podczas pokazów dyplomowych, które miały miejsce w Teatrze Rozmaitości grał role m.in. Pana Młodego („Wesele”), Bernarda („Nadzieja”), Pierrota („Papierowy kochanek”). Od 1928 występował w Teatrze Kameralnym, a następnie w Teatrze Po­pularnym w Łodzi. W sezonie 1931/32 występował na scenie Teatru Miejskiego im. Słowackiego w Krakowie, w 1932 powrócił do Warszawy, gdzie grał w Teatrze Narodo­wym i Teatrze Letnim. Od 1934 do 1939 występował na scenach w Teatrze Polskim i Teatrze Małym, grał m.in. Marcela („Cyganeria”), Gildensterna („Hamlet”), Maurycego („Lato w Nohant”).
Pochowany na cmentarzu Bródnowskim (kw. 3B, rząd I, grób 18).

</doc>
<doc id="4938276" url="https://pl.wikipedia.org/wiki?curid=4938276" title="Emmi Peltonen">
Emmi Peltonen

Emmi Peltonen (ur. 29 listopada 1999 w Nashville) – fińska łyżwiarka figurowa, startująca w konkurencji solistek. Uczestniczka igrzysk olimpijskich (2018), uczestniczka mistrzostw świata i Europy, medalistka zawodów międzynarodowych oraz trzykrotna mistrzyni Finlandii (2017, 2018, 2020).
Jej ojcem jest hokeista Ville Peltonen, czterokrotny medalista olimpijski i mistrz świata 1995. Jej matka Hanna była łyżwiarką figurową. Emmi urodziła się w Stanach Zjednoczonych, gdy jej rodzina mieszkała tam ze względu na występy ojca w NHL. Ma dwóch braci bliźniaków, Alexa i Jespera (ur. 1998), który uprawiają hokej na lodzie, oraz młodszą siostrę Nelli.

</doc>
<doc id="4938277" url="https://pl.wikipedia.org/wiki?curid=4938277" title="Kościół św. Barbary w Victorii (Gozo)">
Kościół św. Barbary w Victorii (Gozo)

Kościół Świętej Barbary (, ) – rzymskokatolicki kościół w Cittadelli w Victorii, na wyspie Gozo, Malta.
Kościół znajduje się w wąskiej uliczce pomiędzy murami a katedrą Wniebowzięcia NMP.
Historia.
Kościół, który istnieje dziś, nie jest pierwszym zbudowanym na tym miejscu. Podczas wizyty apostolskiego wizytatora Pietro Dusiny w 1575, istniała tutaj inna kaplica pod wezwaniem św. Jana Chrzciciela. Ponieważ kaplica była zaniedbana, nie przynosiła dochodu i nie miała rektora, a wierni pojawiali się rzadko, Dusina zdesakralizował ją, polecił ją zamknąć. Lecz w 1592 kaplica była wciąż używana. W 1598 miejsce to zostało przekazane Bractwu św. Barbary.
Nowy kościół został wybudowany w 1603, za rządów wielkiego mistrza zakonu św. Jana Alofa de Wignacourt. Projektantem i zarządcą budowy kościoła był Vittorio Cassar, syn architekta Girolamo Cassara. Kościołowi nadano wezwanie patronki Bractwa – św. Barbary. Jednocześnie członkowie bractwa przyrzekli kontynuować obchodzenie święta patrona poprzedniej kaplicy – św. Jana Chrzciciela.
W 1609 w kościele pochowany został jej projektant – Vittorio Cassar. Dziś płyta nagrobna z miejsca jego spoczynku na środku kaplicy, umieszczona jest na lewej ścianie.
W 1734 w związku z przebudową zakrystii katedry Wniebowzięcia, kościół, zarządzany już wówczas przez kapitułę katedralną, został przyłączony do sąsiadującego z nim najstarszego znanego szpitala (oryginalnie kobiecego) na Gozo, założonego jeszcze w 1454. Służył on jako miejsce pochówku biednych kobiet i dzieci, zmarłych w tym szpitalu. Później, zanim zbudowano kaplicę w więzieniu, odprawiana była w nim niedzielna msza św. dla więźniów.
W 1889 policja zakazała chowania zmarłych w kościele. W 1934 kapituła zdecydowała, że w kościele będą chowani jedynie księża. Został tam pochowany m.in. ks. Ġużepp Farrugia, zwany „ta’ Goioso”, tłumacz dzieła Giovanniego Agiusa de Soldanis "Il Gozo antico e moderno, sacro e profano", oraz ks. Pawl Micallef, założyciel Oratorium św. Jana Bosko w Victorii.
Architektura.
Wygląd zewnętrzny.
Fasada kościoła jest bardzo prosta, nie wyróżnia się specjalnie z sąsiednich posesji. Dominują na niej dwuskrzydłowe prostokątne drewniane drzwi, z przeszklonymi i zabezpieczonymi kratą górnymi połowami. Wiodą do nich dwa niewielkie stopnie. Ponad drzwiami okrągłe okno z kamienną ramą, zabezpieczone dwoma metalowymi prętami tworzącymi krzyż. Po obu stronach okna, zniszczone przez francuskich żołnierzy w 1798, kamienne herby wielkiego mistrza Wignacourta oraz biskupa Malty Tomása Gargallo.
Wnętrze.
Wnętrze kościoła, o wymiarach około 8m x 3,5m, jest również pozbawione ozdób. Sklepienie kolebkowe podzielone pięcioma łukami, wspartymi na szerokim gzymsie. Ołtarz drewniany umieszczony jest w niewielkiej apsydzie, do której prowadzą dwa stopnie. Jeszcze w październiku 2017 na ołtarzu stała kamienna figura patronki kaplicy; dwa lata później miejsce figury przeniesionej do muzeum katedralnego zajmował krucyfiks. Statua św. Barbary znajdowała się na ołtarzu od co najmniej 1869, kiedy to w raporcie z wizytacji wspomina o niej biskup Gozo Antonius Grech Delicata Testaferrata. W prawej ścianie znajduje się wejście do niewielkiej zakrystii.
Niegdyś znajdujący się nad ołtarzem obraz tytularny przypisywany Stefano Erardiemu, a przedstawiający św. Barbarę z jej atrybutami wieżą, armatą oraz gałązką palmową, dziś wystawiany jest w muzeum katedralnym Gozo.
Kościół dzisiaj.
Kościół jest obecnie w dobrym stanie. Jest niestety niedostępny, można jedynie oglądać wnętrze przez przeszklone górne połowy drzwi.
Święto patronalne.
Święto patronalne kościoła przypada 4 grudnia.
Ochrona dziedzictwa kulturowego.
Od 27 sierpnia 2012 świątynia umieszczona jest na liście National Inventory of the Cultural Property of the Maltese Islands pod nr. 00888.

</doc>
<doc id="4938280" url="https://pl.wikipedia.org/wiki?curid=4938280" title="Mistrzostwa Świata w Piłce Nożnej 2022 (eliminacje strefy CONCACAF)/Grupa F">
Mistrzostwa Świata w Piłce Nożnej 2022 (eliminacje strefy CONCACAF)/Grupa F

Grupa F jest jedną z sześciu grup eliminacji pierwszej rundy do Mistrzostw Świata 2022. Składa się z pięciu niżej wymienionych reprezentacji:
Każda drużyna rozegra z każdą jeden mecz (u siebie lub na wyjeździe). Mecze rozpoczną się w marcu 2021. Drużyna z pierwszego miejsca awansuje do drugiej rundy. 

</doc>
<doc id="4938283" url="https://pl.wikipedia.org/wiki?curid=4938283" title="Wampir z Feratu">
Wampir z Feratu

Wampir z Feratu () – czechosłowacki film fantastycznonaukowy z gatunku horror w reżyserii Juraja Herza z 1982 roku. Adaptacja opowiadania Josefa Nesvadby „Upír po dvaceti letech”.

</doc>
<doc id="4938288" url="https://pl.wikipedia.org/wiki?curid=4938288" title="Dirk Serries">
Dirk Serries



</doc>
<doc id="4938307" url="https://pl.wikipedia.org/wiki?curid=4938307" title="Joanna Hańderek">
Joanna Hańderek

Joanna Ewa Hańderek (ur. 22 czerwca 1974) – polska filozofka specjalizująca się w filozofii kultury, doktor habilitowana nauk humanistycznych, profesor nadzwyczajna Uniwersytetu Jagiellońskiego, publicystka, działaczka społeczna i polityczna.
Życiorys.
Działalność akademicka.
W 2002 na Wydziale Filozoficznym Uniwersytetu Jagiellońskiego uzyskała stopień doktora nauk humanistycznych na podstawie pracy "Cierpienie i czas. Próba analizy relacji cierpienie-czas w oparciu o poglądy Emmanuela Lévinasa", napisanej pod kierunkiem Beaty Szymańskiej. Na tym samym wydziale w 2012 uzyskała stopień doktora habilitowanego nauk humanistycznych na podstawie rozprawy "Metamorfozy i muzea".
Jest profesor nadzwyczajną Uniwersytetu Jagiellońskiego. Była zastępcą dyrektora do spraw studenckich w Instytucie Filozofii UJ.
Opublikowała dwie monografie oraz szereg artykułów filozoficznych, m.in. w "Kwartalniku Filozoficznym". Specjalizuje się w filozofii współczesnej, filozofii kultury, w szczególności w problematyce postkolonializmu, globalizacji, multikulturalizmu i wykluczenia. Jest członkinią redakcji kwartalnika "Racje".
Od 2013 jest współorganizatorką cyklu konferencji "Kultura wykluczenia?" (osiem edycji do 2020). Jest opiekunką sekcji filozofii kultury oraz sekcji ekoetyki Koła Naukowego Studentów Filozofii Uniwersytetu Jagiellońskiego.
Działalność społeczna i polityczna.
Jest założycielką Stowarzyszenia Rewersy Kultury działającego na rzecz inkluzji osób wykluczonych. Jest członkinią Rady Stowarzyszenia Kongres Kobiet, Towarzystwa Humanistycznego i Kongresu Świeckości, który opowiada się za rozdziałem Kościoła od państwa.
Współorganizowała marsz przeciwko faszyzmowi w Krakowie. Uczestniczyła w Czarnym Proteście. W 2018 wsparła protest studentów przeciwko reformie nauki (tzw. "Ustawa 2.0"), przygotowanej przez resort Jarosława Gowina. Na początku 2022 była sygnatariuszką listu otwartego do Komisji Europejskiej z apelem o podjęcie wszelkich możliwych kroków w celu natychmiastowego wstrzymania przez rząd polski budowy muru na granicy polsko-białoruskiej, do czasu przeprowadzenia zgodnej z prawem Unii Europejskiej i wymogami ochrony przyrody oceny oddziaływania tego przedsięwzięcia na spójność sieci Natura 2000.
W wyborach parlamentarnych w 2019 ubiegała się o mandat posłanki na Sejm IX kadencji, startując z jedenastego miejsca na liście Sojuszu Lewicy Demokratycznej (w ramach porozumienia partii lewicowych) w okręgu krakowskim i otrzymując 2734 głosy
Działalność publicystyczna.
Wraz z Radosławem Czarneckim współautorka cyklu programów "Kościół a…" o religii, ateizmie i ich kulturowym znaczeniu w racjonalista.tv.
Życie prywatne.
Jest ateistką.

</doc>
<doc id="4938308" url="https://pl.wikipedia.org/wiki?curid=4938308" title="Constance Stuart Larrabee">
Constance Stuart Larrabee

Constance Stuart Larrabee (ur. 7 sierpnia 1914, zm. 27 lipca 2000) – połúdniowoafrykańska fotografka i fotoreporterka znana z jej zdjęć Południowej Afryki i fotoreportaży z okresu II wojny światowej z Europie. Była pierwszą korespondentką wojenną RPA.
Wczesne lata.
Constance Stuart urodziła się 7 sierpnia 1914 roku w angielskiej Kornwalii, by później w wieku trzech miesięcy przenieść się z rodzicami do Kapsztadu w Południowej Afryce. Mieszkała nad kopalnią cyny na północy Transwalu, gdzie jej ojciec pracował jako inżynier górniczy.
Rodzina przeprowadziła się do Pretorii w 1920, gdzie Constance spędziła większość swojego dzieciństwa. Jej zainteresowanie fotografią zaczęło się w 1924, kiedy to Stuart otrzymała w prezencie na dziesiąte urodziny aparat Brownie firmy Kodak. W 1930 podczas Tygodnia Osiągnięć Chłopców i Dziewcząt pokazała osiem wykonanych przez siebie zdjęć na Wystawie Towarzystwa Rolniczego w Pretorii, czym wygrała pierwsze miejsce w kategorii fotograficznej.
Constance wróciła do Anglii w 1933, aby podjąć naukę na Politechnicznej Szkole Fotografii na Regent Street w Londynie. W tamtym czasie była praktykantką w dwóch profesjonalnych studiach portretowych, pod kierunkiem Yevonde Middletona, fotografa społecznego z Berkley Square, i Yvonne, profesjonalnej fotografki teatralnej z Soho. Stuart przeniosła się do Monachium w 1935 roku, aby kontynuować studia w Bawarskim Państwowym Instytucie Fotografii. To właśnie podczas swojej edukacji w Monachium zapoznała się z aparatem Rolleiflex, którego używała do końca swojej kariery. Porzuciła też swój romantyczny i malarski styl na rzecz prostej fotografii czarno-białej.
Kariera.
Po powrocie do Republiki Południowej Afryki w 1936 roku, artystka założyła w Pretorii Studio Portretowe Constance Stuart. Stała się uznaną portrecistką i sfotografowała wielu czołowych mężów stanu, generałów, artystów, pisarzy, przedstawicieli społeczeństwa i teatralnych osobowości tamtego okresu. W 1946 roku otworzyła drugie studio w Johannesburgu.
W latach 1937–1949 Stuart rozwijała swoje życiowe zainteresowanie dokumentacją zanikających kultur etnicznych Republiki Południowej Afryki: ludów Ndebele, Buszmenów, Lobedu, Zulu, Suazi, Sotho i Transkei. Niektóre z materiałów zebrała podczas wizyty brytyjskiej rodziny królewskiej w RPA w 1947 roku. Constance została oficjalnym fotografem królewskiej podróży, która odbyła się przez Basutoland (Lesotho), Suazi i Beczuan (Botswanie), trzy ówczesne brytyjskie protektoraty w RPA. Stuart fotografowała członków plemion przebranych na tę okazję w ich rodzime stroje. Wystawiła te zdjęcia, jak i wiele podobnych, w Pretorii, Johannesburgu i Kapsztadzie, co doprowadziło do mianowania jej jako pierwszej korespondentki wojennej w RPA dla magazynu Libertas.
W latach 1945–1955 Stuart służyła w Egipcie, we Włoszech, Francji i Anglii w ramach 7. Armii Stanów Zjednoczonych i 6. Dywizji Południowoafrykańskiej we włoskich Apeninach. Chociaż została zatrudniona tylko do fotografowania południowoafrykańskich żołnierzy w armii, Stuart znacznie wykazała więcej inicjatywy fotografując wojska amerykańskie, francuskie, brytyjskie i kanadyjskie, a także swoich południowoafrykańskich rodaków. Fotografowała też cywilów napotkanych przez żołnierzy w drodze do Niemiec, a także zdewastowane wioski, miasteczka i miasta na ich drodze. Jako korespondentka wojenna Stuart często była trzymana z daleka od frontu przez wiele dni, a ponieważ była kwaterowana oddzielnie od swoich współpracowników, warunki, w których musiała żyć, były często niewygodne. Wszystko jednak akceptowała ze spokojem i jako nieunikniony element wojny, szybko więc zyskała szacunek otaczających ją ludzi. Jeden ze współpracowników napisał: „Constance Stuart… z poruszania się po frontach stworzyła sztukę. Widziała więcej wojny niż jakakolwiek inna kobieta, którą spotkałem.”
Chociaż nie wolno jej było prowadzić dziennika na froncie, Stuart zebrała swoje fotograficzne notatki i listy w pamiętniku o nazwie Jeep Trek, który opublikowany został w 1946 roku.
Kiedy wróciła do Republiki Południowej Afryki w 1945 roku, zaczęła podróże po całym kraju, wystawiając wiele z fotografii wojennych, jak i swoje przedstawienia ludów plemiennych RPA. W 1948 roku Partia Narodowa doszła do władzy w Południowej Afryce i wprowadziła politykę ścisłej segregacji rasowej. W następnym roku Stuart wyjechał z Południowej Afryki do Ameryki.
Późniejsze lata.
Podczas pobytu w Nowym Jorku Stuart odnowiła znajomość ze starym przyjacielem, Sterlingiem Larrabee, którego poznała podczas wojny, kiedy był amerykańskim attaché wojskowy wojskowym w RPA. Ona i Larrabee pobrali się w 1949 roku i przeprowadzili się do Chestertown w stanie Maryland, gdzie Stuart spędzała większość czasu na wychowywaniu nagradzanych w konkursach terierów Norwich. Para spędziła także nieco czasu na wyspie Tanger, której ludzi i miejsca Larrabee zaczął fotografować w 1951 roku.
Mieszkając w Chestertown Stuart rozpoczęła długotrwałą współpracę z Washington College. Wspierała programy artystyczne uczelni, była przewodniczącą Przyjaciół Sztuki Washington College w latach 1983–1984 i pomogła w utworzeniu Centrum Sztuki im. Constance Stuart Larrabee. Jej mąż, Sterling, zmarł w 1975 roku. Constance Stuart Larrabee zmarła 27 lipca 2000 roku w swoim domu w Chestertown w wieku 85 lat.

</doc>
<doc id="4938336" url="https://pl.wikipedia.org/wiki?curid=4938336" title="Akademia Duchowna w Warszawie">
Akademia Duchowna w Warszawie

Akademia Duchowna w Warszawie – wyższa szkoła teologiczna, której zadaniem było kształcenie duchowieństwa z królestwa kongresowego, utworzona ukazem cesarskim 16 października 1835 roku, w następstwie zamknięcia Królewskiego Uniwersytetu Warszawskiego oraz w miejsce Seminarium Głównego, istniała do 1 lipca 1867 roku.
Akademia miała kształcić nauczycieli religii dla szkół krajowych, profesorów seminariów duchownych, kaznodziejów oraz urzędników konsystorzy diecezjalnych. Językiem wykładowym w Akademii był zasadniczo język polski, jedynie dyplomy wystawiano po łacinie. Przedmioty teologiczne wykładano w języku łaciński, pozostałe w języku polskim. W okresie jej istnienia tytuł kandydata uzyskało 278 osób.
Mieściła się początkowo w gmachu klasztoru franciszkanów przy ul. Zakroczymskiej, a od 1865 roku w gmachu klasztoru karmelitów bosych przy Krakowskim Przedmieściu.

</doc>
<doc id="4938339" url="https://pl.wikipedia.org/wiki?curid=4938339" title="Czernidłak szarawy">
Czernidłak szarawy

Czernidłak szarawy ("Coprinopsis cinerea" (Schaeff.) Redhead, Vilgalys &amp; Moncalvo) – gatunek grzybów należący do rodziny kruchaweczkowatych ("Psathyrellaceae"). Jest organizmem modelowym do badania grzybów wielkoowocnikowych.
Systematyka.
Pozycja w klasyfikacji według Index Fungorum: "Coprinopsis, Psathyrellaceae, Agaricales, Agaricomycetidae, Agaricomycetes, Agaricomycotina, Basidiomycota, Fungi".
Po raz pierwszy opisał go w 1774 r. Jacob Christian Schaeffer nadając mu nazwę "Agaricus cinereus". W 1921 r. Samuel Frederick Gray przeniósł go do rodzaju "Coprinus" (czernidłak). W wyniku badań filogenetycznych prowadzonych na przełomie XX i XXI wieku mykolodzy ustalili, że rodzaj "Coprinus" jest polifiletyczny i rozbili go na kilka rodzajów. Obecną, uznaną przez Index Fungorum nazwę nadali temu gatunkowi Redhead, Vilgalys i Moncalvo w 2001 r.
Ma około 30 synonimów. Niektóre z nich:
Polską nazwę nadali Barbara Gumińska i Władysław Wojewoda w 1983 r. dla synonimu "Coprinus cinereus". Opisywany był także jako czernidłak rościekliwy (Franciszek Błoński 1889), czernidłak rozciekliwy (F. Kwieciński 1896) i czernidłak nawozowy (Stanisław Chełchowski). Po przeniesieniu do rodzaju "Coprinellus" wszystkie te nazwy stały się niespójne z obecną nazwą naukową.
Występowanie i siedlisko.
Znane jest występowanie "Coprinopsis cinerea" w Ameryce Północnej i Europie. W piśmiennictwie naukowym na terenie Polski podano wiele jego stanowisk. Liczne i bardziej aktualne stanowiska podaje internetowy atlas grzybów. Jest w nim zaliczony do gatunków rzadkich i wartych objęcia ochroną.
Saprotrof, grzyb koprofilny. Występuje w lasach, ogrodach, na leśnych polanach, pastwiskach i przy drogach, na pryzmach obornika zmieszanego ze słomą i nagrzewających się w wyniku fermentacji.

</doc>
<doc id="4938340" url="https://pl.wikipedia.org/wiki?curid=4938340" title="Coprinopsis cinerea">
Coprinopsis cinerea



</doc>
<doc id="4938341" url="https://pl.wikipedia.org/wiki?curid=4938341" title="Coprinus cinereus">
Coprinus cinereus



</doc>
<doc id="4938347" url="https://pl.wikipedia.org/wiki?curid=4938347" title="Tarczyk złotosmugi">
Tarczyk złotosmugi

Tarczyk złotosmugi ("Cassida nobilis") – gatunek chrząszcza z rodziny stonkowatych i podrodziny tarczykowatych. Występuje w niemal całej Palearktyce. Żeruje na różnych roślinach z rodzin astrowatych, goździkowatych i szarłatowatych.
Taksonomia.
Gatunek ten opisany został po raz pierwszy w 1758 roku przez Karola Linneusza.
Morfologia.
Chrząszcz o wydłużonym ciele długości od 4 do 5,5 mm. U żywych osobników grzbietowa strona ciała ma tło barwy żółtawej, żółtawobrunatnej lub jasnobrunatnej z parą opalizujących smug biegnących wzdłuż trzecich międzyrzędów pokryw. Okazy martwe i wysuszone są tych smug pozbawione. Przedplecze jest pokryte rozproszonymi, płytkimi punktami, co odróżnia ten gatunek od "C. velaris". Pokrywy są równomiernie wysklepione aż do listew krawędziowych; ich boczne brzegi nie są rozpłaszczone, ale stromo opadające. Od podobnego tarczyka komosowego wyróżnia się tarczyk złotosmugi czarnymi nasadowymi połowami ud oraz głębokimi bruzdami na czole. Stopy mają rozchylone, pozbawione ząbków przy nasadach pazurki wystające poza wieńce szczecinek na trzecich członach.
Ekologia i występowanie.
Owad ten zamieszkuje łąki, ugory, zarośla, miedze, przydroża, przytorza, ogrody i podobne siedliska. Zarówno osobniki dorosłe jak i larwy tego tarczyka są polifagicznymi fitofagami. Wśród ich roślin żywicielskich wymienia się: marunę bezwonną z rodziny astrowatych, buraka zwyczajnego, komosę białą i komosę czerwonawą z rodziny komosowatych oraz lepnicę rozdętą, sporek polny i gwiazdnicę pospolitą z rodziny goździkowatych.
Jest to gatunek palearktyczny o szerokim rozsiedleniu. W Europie znany jest z Hiszpanii, Irlandii, Wielkiej Brytanii, Francji, Belgii, Luksemburga, Holandii, Niemiec, Szwajcarii, Austrii, Włoch, Danii, Szwecji, Norwegii, Finlandii, Estonii, Łotwy, Litwy, Polski, Czech, Słowacji, Węgier, Ukrainy, Rumunii, Bułgarii, Słowenii, Chorwacji, Bośni i Hercegowiny, Serbii, Czarnogóry, Albanii, Grecji, europejskich części Turcji i Rosji. Na kontynencie tym sięga na północ aż poza koło podbiegunowe. Występuje na licznych wyspach Morza Śródziemnego (m.in. Baleary, Sardynia, Korsyka). W Afryce Północnej zamieszkuje Algierię. W Azji znany jest z anatolijskiej Turcji (podawany z prowincji Amasya, Ankara, Antalya, Aydın, Balıkesir, Çanakkale, Çankırı, Çorum, Denizli, Erzurum, Isparta, İzmir, Kastamonu, Kocaeli, Konya, Mersin, Niğde, Sakarya, Samsun, Sinop i Tokat), Syberii, Kazachstanu, Uzbekistanu, Kirgistanu, Mongolii, Chin, Korei i Japonii. W Polsce jest gatunkiem pospolitym.

</doc>
<doc id="4938348" url="https://pl.wikipedia.org/wiki?curid=4938348" title="Tarczyk komosowy">
Tarczyk komosowy

Tarczyk komosowy ("Cassida vittata") – gatunek chrząszcza z rodziny stonkowatych i podrodziny tarczykowatych. Występuje w niemal całej Palearktyce. Żeruje na różnych roślinach z rodzin astrowatych, goździkowatych, pokrzywowatych i szarłatowatych.
Taksonomia.
Gatunek ten opisany został po raz pierwszy w 1789 roku przez Charlesa Josepha De Villersa.
Morfologia.
Chrząszcz o wydłużonym ciele długości od 4,5 do 5,5 mm. U żywych osobników grzbietowa strona ciała ma tło barwy jaskrawozielonej lub żółtawej z parą srebrzyście opalizujących smug biegnących między drugimi a trzecimi rzędami pokryw. U okazów martwych i wysuszonych wierzch ciała staje się żółty, a smugi znikają. Pokrywy są równomiernie wysklepione aż do listew krawędziowych; ich boczne brzegi nie są rozpłaszczone, ale stromo opadające. Od podobnego tarczyka złotosmugiego wyróżnia się tarczyk komosowy całkiem jasnymi lub tylko u podstawy przyciemnionymi udami oraz delikatnymi bruzdami na czole. Stopy mają rozchylone, pozbawione ząbków przy nasadach pazurki wystające poza wieńce szczecinek na trzecich członach.
Ekologia i występowanie.
Owad ten zamieszkuje łąki, ugory, zarośla, miedze, przydroża, przytorza, ogrody i podobne siedliska. Zarówno osobniki dorosłe jak i larwy tego tarczyka są polifagicznymi fitofagami. Wśród ich roślin żywicielskich wymienia się: marunę bezwonną i rumian polny z rodziny astrowatych, muchotrzew solniskowy i sporek polny z rodziny goździkowatych, pokrzywę zwyczajną z rodziny pokrzywowatych oraz komosę białą, komosę czerwonawą, łobodę oszczepowatą, łobodę solniskową, solanki, solirody i szpinak warzywny z rodziny szarłatowatych.
Jest to gatunek palearktyczny o szerokim rozsiedleniu, sięgający od Półwyspu Iberyjskiego i Afryki Północnej po północne Indie, Chiny i Koreę. W Europie znany jest z Portugalii, Hiszpanii, Wielkiej Brytanii, Francji, Belgii, Luksemburga, Holandii, Niemiec, Szwajcarii, Austrii, Włoch, Danii, Szwecji, Finlandii, Estonii, Łotwy, Litwy, Polski, Czech, Słowacji, Węgier, Ukrainy, Rumunii, Bułgarii, Chorwacji, Bośni i Hercegowiny, Grecji, europejskich części Turcji i Rosji. Występuje też na licznych wyspach Morza Śródziemnego (m.in. Baleary, Cypr, Cyklady, Sardynia, Sycylia, Korsyka, Kreta). W Polsce jest nierzadki.

</doc>
<doc id="4938350" url="https://pl.wikipedia.org/wiki?curid=4938350" title="Shuraboneura">
Shuraboneura

Shuraboneura – wymarły rodzaj sieciarek z rodziny Parakseneuridae, obejmujący tylko jeden opisany gatunek: "Shuraboneura ovata".
Rodzaj i gatunek typowy opisali w 2012 roku Aleksander Charmow i Władimir Makarkin. Opisu gatunku typowego dokonano na podstawie pojedynczej skamieniałości, odnalezionej w Saj-Sagul, w obwodzie oszyńskim, w Kirgistanie i datowanej na jurę wczesną lub jurę środkową. Ponadto z tej samej lokalizacji znana jest druga skamieniałość z tego rodzaju, niesklasyfikowana do żadnego gatunku z uwagi na zbyt dużą fragmentaryczność.
Owady te miały szeroko-owalne skrzydła przednie o szacowanej długości około 50 mm, szerokości 21–22 mm i gładkich krawędziach zewnętrznych. W ich użyłkowaniu zaznaczały się odseparowane w częściach wierzchołkowych żyłki tylna subkostalna i przednia radialna, wąskie na całej długości pole intrakubitalne oraz odgałęzienia tylnej żyłki medialnej i przedniej żyłki kubitalnej ustawione pod kątem do tylnej krawędzi skrzydła.

</doc>
<doc id="4938351" url="https://pl.wikipedia.org/wiki?curid=4938351" title="Shuraboneura ovata">
Shuraboneura ovata



</doc>
<doc id="4938352" url="https://pl.wikipedia.org/wiki?curid=4938352" title="Allotriosmylus">
Allotriosmylus

Allotriosmylus – wymarły rodzaj sieciarek z rodziny strumycznikowatych, obejmujący tylko jeden opisany gatunek: "Allotriosmylus uniramosus".
Rodzaj i gatunek typowy opisali w 2012 roku Yang Qiang, Władimir Makarkin i Ren Dong na podstawie skamieniałości odnalezionej w Daohugou, na terenie chińskiej Mongolii Wewnętrznej, datowanej na jurę środkową. Takson ten jest blisko spokrewniony z rodzajem "Epiosmylus", który wcześniej bywał umieszczany w osobnej rodzinie lub podrodzinie.
Owad ten cechował się obecnością tylko jednej gałęzi sektora radialnego w użyłkowaniu obu par skrzydeł. Pterostygmy obu par były wydłużone i przyciemnione, pola kostalne wąskie, żyłki subkostalne proste i szeroko rozstawione, a żyłka radialna i żyłki medialna zlane ze sobą na dość długim odcinku. Przednie skrzydła miały obrys podługowato-jajowaty, długość 10,9 mm i szerokość 3,4 mm. Wydłużone skrzydło tylne miało 9,8 mm długości, 2,7 mm szerokości i odznaczało się pojedynczą gałęzią przedniej żyłki kubitalnej.

</doc>
<doc id="4938353" url="https://pl.wikipedia.org/wiki?curid=4938353" title="Allotriosmylus uniramosus">
Allotriosmylus uniramosus



</doc>
<doc id="4938354" url="https://pl.wikipedia.org/wiki?curid=4938354" title="Kuafu">
Kuafu

Kuafu – wymarły rodzaj chrząszczy z rodziny kusakowatych, obejmujący tylko jeden opisany gatunek: "Kuafu borealis".
Rodzaj i gatunek typowy opisali w 2018 roku Yin Ziwei, Cai Chenyang i Huang Diying na podstawie okazu w bursztynie, znalezionego w dolinie Hukawng w północnej Birmie, pochodzącego z piętra cenomanu w kredzie.
Chrząszcz ten miał wydłużone, smukłe, przypłaszczone ciało długości 1,92 mm. Głowa była w przedniej części prawie trójkątna, zaś w tylnej szyjowato przewężona. Nadustek był na przedzie zaokrąglony, a warga górna pośrodku wcięta. Smukłe i długie czułki wyróżniały się od współczesnych przedstawicieli plemienia brakiem wcięcia na trzonkach. Przedplecze było w zarysie podługowato-owalne, po bokach zaokrąglone i pośrodku najszersze. Przednie kąty przedplecza były niewyrażne, tylne zaś tępe i rozwarte. Przedpiersie było z przodu zlane z hypomerami przedplecza, a ponadto cechował je wąski, żeberkowany wyrostek międzybiodrowy. Zapiersie było znacznie dłuższe od śródpiersia i mniej więcej tak długie jak odwłok. Pokrywy były wydłużone. W środkowej i tylnej parze odnóży krętarze szeroko oddzielały biodra od ud.

</doc>
<doc id="4938355" url="https://pl.wikipedia.org/wiki?curid=4938355" title="Kuafu borealis">
Kuafu borealis



</doc>
<doc id="4938356" url="https://pl.wikipedia.org/wiki?curid=4938356" title="Protolisthaerus">
Protolisthaerus

Protolisthaerus – wymarły rodzaj chrząszczy z rodziny kusakowatych, obejmujący tylko jeden opisany gatunek: "Protolisthaerus jurassicus".
Rodzaj i gatunek typowy opisali w 2014 roku Cai Chenyang, Robert Beattie i Huang Diying na podstawie skamieniałości odnalezionej w Daohugou, na terenie chińskiej Mongolii Wewnętrznej, datowanej na jurę środkową.
Chrząszcz ten miał wydłużone, gładkie ciało długości około 12,2 mm. Prawie trapezowata głowa wyposażona była w lekko wystające oczy i pozbawiona przyoczek. 11-członowe i dość długie czułki miały drugi człon krótki, a człony od czwartego do dziesiątego dłuższe niż szerokie. Poprzeczne przedplecze było ponad półtorakrotnie szersze od głowy, najszersze pośrodku, o dobrze zaznaczonych kątach przednich i tylnych, zaopatrzone w kilka szczecinek, o wąskim hypomeronie. W przeciwieństwie do współczesnych Olisthaerinae wyrostek zabiodrowy przedplecza nie był u "Protolisthaerus" oddzielony od hypomeronu cienkim szwem. Stosunkowo krótkie pokrywy miały dobrze wykształcone barki, po 8 dość regularnych rzędów punktów i epipleury odgraniczone ostrymi żeberkami. Odwłok był bardzo smukły, o prawie równoległych bokach.

</doc>
<doc id="4938357" url="https://pl.wikipedia.org/wiki?curid=4938357" title="Protolisthaerus jurassicus">
Protolisthaerus jurassicus



</doc>
<doc id="4938359" url="https://pl.wikipedia.org/wiki?curid=4938359" title="Rewefenacyna">
Rewefenacyna

Rewefenacyna () – wielofunkcyjny organiczny związek chemiczny z grupy inhibitorów receptorów muskarynowych (M1–M5), długodziałający wziewny lek rozszerzający oskrzela w przewlekłej obturacyjnej chorobie płuc.
Mechanizm działania.
Rewefenacyna jest długo działającym antagonistą receptorów muskarynowych (M1–M5). Efekt kliniczny wywiera poprzez wiązanie ze znajdującymi się mięśniówce gładkiej oskrzeli receptorami muskarynowymi M3 przez co hamuje cholinergiczne (zwężające oskrzela) działanie acetylocholiny wydzielanej na zakończeniach nerwów przywspółczulnych.
Zastosowanie.
Rewefenacyna nie jest dopuszczona do obrotu w Polsce (2020).
Działania niepożądane.
Rewefenacyna może powodować następujące działania niepożądane u ponad 2% pacjentów: ból głowy, ból pleców, kaszel, przeziębienie, zakażenia górnych dróg oddechowych.
Dawkowanie.
Lek jest podawany raz dziennie w nebulizacji.

</doc>
<doc id="4938361" url="https://pl.wikipedia.org/wiki?curid=4938361" title="Kantyna w Katowicach-Giszowcu">
Kantyna w Katowicach-Giszowcu

Kantyna w Katowicach-Giszowcu – zabytkowy budynek dawnej jadłodajni i kantyny w Katowicach, na terenie jednostki pomocniczej Giszowiec, przy ul. Radosnej 35, powstały wraz z budową osiedla patronackiego Giszowiec w latach 1907–1910. Został on zaprojektowany przez Georga i Emila Zillmannów. Początkowo w obiekcie funkcjonowała jadłodajnia i kantyna przeznaczona dla nieżonatych górników mieszkających w pobliskich, obecnie nieistniejących, domach noclegowych. W latach międzywojennych funkcjonowała tutaj biblioteka Towarzystwa Czytelni Ludowych, a później kolejno: klub "Gwarek", bar i restauracja. Dnia 7 maja 2002 roku budynek ten został wpisany do rejestru zabytków.
Historia.
Kantyna powstała do 1910 roku wraz z całym osiedlem patronackim Giszowiec z inicjatywy ówczesnego dyrektora generalnego spółki Georg von Giesches Erben – Antona Uthemanna. Został on zaprojektowany przez Georga i Emila Zillmannów z Charlottenburga koło Berlina.
Budynek kantyny powstał pomiędzy domami noclegowymi dla nieżonatych górników, z których większość to byli mieszkańcy spoza Królestwa Prus: głównie z Galicji, Rosji i Węgier. W budynku kantyny działała również jadłodajnia. Nadzór nad nią sprawował zarządca, który wydawał posiłki mieszkańcom domów noclegowych po ustalanych przez Georg von Giesches Erben cenach. Kantyna powstała celem ograniczenia kontaktów pomiędzy mieszkańcami Giszowca a przebywającymi w domach noclegowych pracownikami pobliskiej kopalni "Giesche".
W okresie plebiscytu na Górnym Śląsku w Giszowcu powołano oddział Towarzystwa Czytelni Ludowych, które prowadziło w budynku dawnej kantyny bibliotekę.
W latach 60. XX wieku, w związku z powstaniem w Giszowcu kopalni "Staszic", zadecydowano o wyburzeniu unikatowego osiedla i postawieniu w jego miejscu nowego kompleksu złożonego z wielokondygnacyjnych bloków mieszkalnych. Na przełomie lat 60. i 70. XX wieku rozpoczęto wyburzanie osiedla Giszowiec. Wyburzeniu groziło całe osiedle, dlatego też rozpoczęto działania celem jej uratowania. Przetrwała jedynie jedna trzecia części zabytkowej zabudowy. Ze względu na zły stan techniczny w 1980 roku pobliskie budynki domu noclegowego skreślono z rejestru zabytków i je wyburzono. Zachowano jedynie budynek dawnej kantyny.
W 1982 roku, po wcześniejszym przejęciu budynku dawnej kantyny oraz sąsiedniego kompleksu pralni od kopalni "Wieczorek" przez kopalnię "Staszic", obiekty te przekazano Związkowi Socjalistycznej Młodzieży Polskiej. W budynkach tych został urządzony Klub Gwarek. Po wyburzeniu domów noclegowych w budynku działał bar piwny Gwarek. Opuszczony obiekt zaczął popadać w ruinę, a w pożarze spłonęła część dachu. 7 maja 2002 roku budynek wpisano do rejestru zabytków. W 2009 roku po gruntownej rewitalizacji obiektu uruchomiono w nim restaurację Pod Kasztanami. Przy budynku powstało pole do minigolfa z 18 dołkami. Obiekt ten jest obecnie nieczynny.
Architektura i otoczenie.
Budynek dawnej kantyny został zlokalizowany na osiedlu patronackim Giszowiec, przy ul. Radosnej 35. Został on zaprojektowany przez Georga i Emila Zillmannów z Charlottenburga. Zewnętrzna, prosta elewacja budynku ozdobiona jest pilastrami. Dach mansardowy został pokryty dachówką.
Jadalnia w kantynie była jasna i przestronna. Podłogi jadalni były betonowe z gładzią asfaltową. Posiłki były przyrządzane w kuchni w obszernych kotłach, którą od jadalni oddzielał duży kredens. W pokoju kredensowym zainstalowano dużą szafę grzewczą do podgrzewania dań. Na parterze znajdował się też przedsionek, spiżarnia oraz pomieszczenie z napojami. W piwnicy znajdował się magazyn, a na piętrze budynku zaaranżowano mieszkanie dla mistrza domów noclegowych.

</doc>
<doc id="4938365" url="https://pl.wikipedia.org/wiki?curid=4938365" title="Abek">
Abek

Abek ("Abemus") – rodzaj chrząszczy z rodziny kusakowatych i podrodziny kusaków.
Takson ten został wprowadzony w 1876 roku przez Martiala Étienne’a Mulsanta i Claudiusa Reya. Dawniej traktowany był jako podrodzaj w rodzaju "Staphylinus".
Chrząszcze o wydłużonym ciele. Głowę mają w zarysie czworokątną z silnie zaokrąglonymi kątami tylnymi, gęsto i silnie punktowaną, zaopatrzoną w ustawione skośnie do jej podłużnej osi oczy oraz krótkie, krępe i słabo rozszerzone ku szczytowi czułki. Aparat gębowy ma dwupłatową wskutek głębokiego wykrojenia wargę górną, krępe żuwaczki z podłużną bruzdą na nasadowym odcinku zewnętrznej krawędzi oraz głaszczki szczękowe o ostatnim członie dłuższym i węższym niż poprzedni. Przedtułów cechuje się słabo zesklerotyzowanymi epimerami trójkątnego kształtu, dobrze zaznaczoną górną krawędzią epipleury przedplecza oraz boczną krawędzią przedplecza zagiętą pod spód w przedniej jego połowie. Śródpiersie ma krótki, ku szczytowi zwężony i tam zaokrąglony wyrostek międzybiodrowy. Odwłok ma tylny brzeg piątego tergitu z jasną, błoniastą obwódką. Zapiersie i sternity odwłoka nie są gęsto owłosione. Przednia para odnóży ma u obu płci rozszerzone stopy, a środkowa i tylna uzbrojone w kolce golenie.
Należą tu 3 opisane gatunki:
Przedstawiciele rodzaju występują w krainie palearktycznej. W Polsce występuje tylko abek zielonokrywek (zobacz też: kusakowate Polski)

</doc>
<doc id="4938366" url="https://pl.wikipedia.org/wiki?curid=4938366" title="Abemus">
Abemus



</doc>
<doc id="4938367" url="https://pl.wikipedia.org/wiki?curid=4938367" title="Medal za Dzielność">
Medal za Dzielność



</doc>
<doc id="4938369" url="https://pl.wikipedia.org/wiki?curid=4938369" title="Akademia Duchowna w Wilnie">
Akademia Duchowna w Wilnie

Akademia Duchowna w Wilnie – wyższa szkoła teologiczna, mająca na celu kształcenie duchowieństwa z zaboru rosyjskiego, erygowana w 1832 roku w gmachu Seminarium Głównego, jako kontynuacja sekcji teologicznej zamkniętego Cesarskiego Uniwersytwetu Wileńskiego, 1 lipca 1833 roku przemianowana ukazem cesarskim na Rzymskokatolicką Akademię Duchowną w Wilnie, istniała do 1842 roku.

</doc>
<doc id="4938384" url="https://pl.wikipedia.org/wiki?curid=4938384" title="Pralnia i łaźnia w Katowicach-Giszowcu">
Pralnia i łaźnia w Katowicach-Giszowcu

Pralnia i łaźnia w Katowicach-Giszowcu – zabytkowy budynek dawnej pralni i łaźni w Katowicach, na terenie jednostki pomocniczej Giszowiec, przy ul. Radosnej 35, powstały wraz z budową osiedla patronackiego Giszowiec w latach 1907–1910. Został on zaprojektowany przez Georga i Emila Zillmannów. Budynek pierwotnie pełnił funkcję pralni dla rodzin górników, a także łaźni dla kobiet i dzieci górników oraz dla rodzin urzędniczych osiedla. Dnia 18 sierpnia 1978 roku budynek ten wraz z całym układem urbanistycznym osiedla został wpisany do rejestru zabytków.
Historia.
Kompleks pralni i łaźni powstał do 1910 roku wraz z całym osiedlem patronackim Giszowiec z inicjatywy ówczesnego dyrektora generalnego spółki Georg von Giesches Erben – Antona Uthemanna. Został on zaprojektowany przez Georga i Emila Zillmannów z Charlottenburga koło Berlina.
W związku z ochroną nowo powstałych budynków robotniczych przez zniszczeniem z powodu nadmiaru wilgoci, a także celem uniknięcia uciążliwości związanych z praniem i suszeniem w domach, zakazano tych czynności. Zamiast tego, dla rodzin domów robotniczych powstała osiedlowa pralnia, która umożliwiała wykonanie prania, suszenia oraz maglowania w czasie około trzech godzin. Powstała również łaźnia, która była przeznaczona dla żon i dzieci górników, a także dla rodzin urzędników. Korzystanie z pralni i łaźni było bezpłatne.
W latach 60. XX wieku, w związku z powstaniem w Giszowcu kopalni "Staszic", zadecydowano o wyburzeniu unikatowego osiedla i postawieniu w jego miejscu nowego kompleksu złożonego z wielokondygnacyjnych bloków mieszkalnych. Na przełomie lat 60. i 70. XX wieku rozpoczęto wyburzanie osiedla Giszowiec. Wyburzeniu groziło całe osiedle, dlatego też rozpoczęto działania celem jej uratowania. Przetrwała jedynie jedna trzecia części zabytkowej zabudowy. 18 sierpnia 1978 roku budynek ten wraz z całym układem urbanistycznym wpisano do rejestru zabytków.
Budynek dawnej łaźni w części frontowej od lat 90. XX wieku pełni funkcje gastronomiczne. W tym czasie funkcjonował bar Kameleon, a po remoncie restauracja Rybka. W grudniu 2016 roku przeprowadzono renowację budynku, a tylne zabudowania gospodarcze rozbudowano. Obecnie, według stanu z listopada 2020 roku, w przedniej części funkcjonuje restauracja Fest Jodło, w tylnej części urządzono halę sportową dla Zapaśniczego Klubu Sportowego Tytan 92, a w dawnych zabudowaniach gospodarczych działa XVI Szczep Harcerski Związku Harcerstwa Polskiego.
Architektura.
Budynek dawnej pralni i łaźni został zlokalizowany na osiedlu patronackim Giszowiec, przy ul. Radosnej 35a. Został on zaprojektowany przez Georga i Emila Zillmannów z Charlottenburga.
Główne, duże pomieszczenie pralni zostało doświetlone, a także zadbano o jego przewietrzenie. Podłoga została pokryta asfaltem. Pralnię wyposażono w 32 stanowiska do prania z nieckami, obok których zainstalowano kotły do gotowania bielizny. Do tych urządzeń była doprowadzana zimna i gorąca woda. Pranie było później suszone w elektrycznych suszarkach odśrodkowych. Później bielizna była suszona w zamykanych szafach, po czym trafiało do elektrycznego magla. W budynku pralni przewidziano również miejsce z poczekalnią dla dzieci, gdzie mogły one przebywać pod stałym nadzorem. Obecnie większość wyposażenia dawnej pralni znajduje się w Dziale Etnologii Miasta Muzeum Historii Katowic w Nikiszowcu.
Łaźnia w budynku była przeznaczona dla żon i dzieci robotników, a także dla rodzin urzędników. Składała się ona z ośmiu pryszniców i czterech wanien. Ściany w pomieszczeniach łaźni wybudowano z płytek ze szkła zbrojonego.

</doc>
<doc id="4938385" url="https://pl.wikipedia.org/wiki?curid=4938385" title="Wieża ciśnień w Giszowcu">
Wieża ciśnień w Giszowcu



</doc>
<doc id="4938391" url="https://pl.wikipedia.org/wiki?curid=4938391" title="Hypocassida">
Hypocassida

Hypocassida – rodzaj chrząszczy z rodziny stonkowatych i podrodziny tarczykowatych.
Morfologia.
Chrząszcze te mają ciało w zarysie owalne z mniej lub bardziej równoległymi bokami. Brzegi przedplecza i pokryw są rozpłaszczone. Grzbietowa strona ciała jest ubarwiona w odcieniach brązu. Głowa ma szeroki, punktowany nadustek o wyraźnie zaznaczonych liniach bocznych. Warga górna jest pozbawiona wzdłużnych żeberek czy kolców pośrodku przedniej krawędzi. Grube czułki cechują się członem trzecim krótszym od drugiego oraz członem dziesiątym nie dłuższym niż szerokim. Przedplecze ma zarys regularnej elipsy o szeroko zaokrąglonych bokach i największej szerokości przed podstawą, która to nie jest wycięta naprzeciwko barków. Powierzchnia przedplecza jest w całości punktowana. Na spodzie przedplecza znajdują się krótkie, od zewnątrz odgraniczone ostrymi listewkami rynienki do chowania czułków. Przedpiersie na przedzie formuje kołnierz z wycięciami po bokach. Skrzydełka przedpiersia pozbawione są głębokich dołków. Pokrywy są u nasady nieco szersze od przedplecza. Ich kąty barkowe są zaokrąglone. Na ich dysku znajdują się trzy podłużne nabrzmiałości. Szerokość rozpłaszczonych brzegów pokryw nie przekracza szóstej części szerokości dysku. Nagą powierzchnię pokryw rzeźbi niezaczernione, w większości bezładne punktowanie. Odnóża środkowej pary nie mają guzków wierzchołkowych na spodniej krawędzi ud. Stopy mają ostatni człon nieprzekraczający przedniej krawędzi członu trzeciego. Pazurki zaopatrzone są w niewielki ząbek pośrodku krawędzi spodniej lub są całkowicie pozbawione ząbków.
Ekologia i występowanie.
Zarówno osobniki dorosłe, jak i larwy są fitofagami żerującymi na roślinach z rodziny powojowatych. Larwy na bokach tułowia i odwłoka mają rzędy wiotkich kolców, na szczycie odwłoka zaś widlasty, skierowany ku przodowi wyrostek. Ten ostatni służy do odkładania zrzuconych wylinek i odchodów w formie ochronnego parasola ponad ciałem larwy, zwanego "scatopleta".
Rodzaj zachodniopalearktyczny, rozsiedlony od zachodniej Europy po Mongolię i zachodnie Chiny. W Polsce reprezentowany jest tylko przez tarczyka powojowego.
Taksonomia.
Takson ten wprowadzony został w 1893 roku przez Juliusa Weise. W 1952 roku Walter Douglas Hincks wyznaczył tarczyka powojowego jego gatunkiem typowym. Przez część specjalistów bywał traktowany w randze podrodzaju w obrębie rodzaju "Cassida". Współcześnie klasyfikowany jest jako odrębny rodzaj. Zalicza się do niego 5 opisanych gatunków:

</doc>
<doc id="4938401" url="https://pl.wikipedia.org/wiki?curid=4938401" title="Ciemniak (województwo warmińsko-mazurskie)">
Ciemniak (województwo warmińsko-mazurskie)



</doc>
<doc id="4938403" url="https://pl.wikipedia.org/wiki?curid=4938403" title="Zbigniew Knap">
Zbigniew Knap

Zbigniew Knap (ur. 1945, zm. 1 września 2013) – polski nauczyciel, piłkarz i samorządowiec, w latach 1994–1997 prezydent Tomaszowa Mazowieckiego.
Życiorys.
W młodości był piłkarzem, grał w zespołach Pilica Tomaszów Mazowiecki i Lechia Tomaszów Mazowiecki. W Pilicy był też m.in. członkiem zarządu komisarycznego sekcji piłkarskiej i trenerem (od 1970), a w latach 80. i 90. trenerem sekcji juniorów oraz trenerem-koordynatorem. Przez wiele lat pracował jako nauczyciel wychowania fizycznego w technikum samochodowym i następnie w I Liceum Ogólnokształcącym w Tomaszowie Mazowieckim, w latach 1989–1994 pozostawał dyrektorem I LO. Związał się z Sojuszem Lewicy Demokratycznej, od 1994 do 1997 roku pełnił funkcję prezydenta miasta. W 2006 kandydował do rady miejskiej z ramienia lokalnego komitetu.
Był żonaty, miał córkę i syna. 6 września 2013 pochowano go na Cmentarzu Miejskim w Tomaszowie Mazowieckim przy ul. Dąbrowskiej.

</doc>
<doc id="4938408" url="https://pl.wikipedia.org/wiki?curid=4938408" title="Palacios (ujednoznacznienie)">
Palacios (ujednoznacznienie)

Osoby o tym nazwisku:

</doc>
<doc id="4938410" url="https://pl.wikipedia.org/wiki?curid=4938410" title="Grabinek (województwo warmińsko-mazurskie)">
Grabinek (województwo warmińsko-mazurskie)



</doc>
<doc id="4938411" url="https://pl.wikipedia.org/wiki?curid=4938411" title="Lozada">
Lozada

Osoby o tym nazwisku:

</doc>
<doc id="4938412" url="https://pl.wikipedia.org/wiki?curid=4938412" title="Martina Boesler">
Martina Boesler

Martina Boesler (ur. 18 czerwca 1957 w Berlinie) – niemiecka wioślarka. Złota medalistka olimpijska z Moskwy.
Reprezentowała Niemiecką Republiką Demokratyczną. Zawody w 1980 były jej jedynymi igrzyskami olimpijskimi, triumfowała - pod nieobecność sportowców z części krajów tzw. Zachodu - w ósemce. W tej samej konkurencji była druga na mistrzostwach świata w 1979. 

</doc>
<doc id="4938413" url="https://pl.wikipedia.org/wiki?curid=4938413" title="Ryszkowski">
Ryszkowski

Osoby o tym nazwisku:

</doc>
<doc id="4938414" url="https://pl.wikipedia.org/wiki?curid=4938414" title="Rodziewicz">
Rodziewicz

Osoby o tym nazwisku:

</doc>
<doc id="4938415" url="https://pl.wikipedia.org/wiki?curid=4938415" title="Birgit Schütz">
Birgit Schütz

Birgit Schütz (ur. 8 października 1958) – niemiecka wioślarka. Złota medalistka olimpijska z Moskwy.
Reprezentowała Niemiecką Republiką Demokratyczną. Zawody w 1980 były jej jedynymi igrzyskami olimpijskimi, triumfowała - pod nieobecność sportowców z części krajów tzw. Zachodu - w ósemce. W tej samej konkurencji była druga na mistrzostwach świata w 1978.

</doc>
<doc id="4938416" url="https://pl.wikipedia.org/wiki?curid=4938416" title="Maliszewska">
Maliszewska

Osoby o tym nazwisku:

</doc>
<doc id="4938417" url="https://pl.wikipedia.org/wiki?curid=4938417" title="Juroszek">
Juroszek

Osoby o tym nazwisku:

</doc>
<doc id="4938419" url="https://pl.wikipedia.org/wiki?curid=4938419" title="Pfeiffer">
Pfeiffer

Osoby o tym nazwisku:

</doc>
<doc id="4938420" url="https://pl.wikipedia.org/wiki?curid=4938420" title="Canteloube">
Canteloube

Osoby o tym nazwisku:

</doc>
<doc id="4938421" url="https://pl.wikipedia.org/wiki?curid=4938421" title="Labocha">
Labocha

Osoby o tym nazwisku:

</doc>
<doc id="4938423" url="https://pl.wikipedia.org/wiki?curid=4938423" title="Super Mario 3D All-Stars">
Super Mario 3D All-Stars

Super Mario 3D All-Stars – kompilacja trójwymiarowych gier platformowych z 2020 roku na konsolę Nintendo Switch. Upamiętnia ona 35. rocznicę serii "Super Mario" stworzoną przez Nintendo, z portami "Super Mario 64" (z 1996), "Super Mario Sunshine" (z 2002) i "Super Mario Galaxy" (z 2007).
Kompilacja ukazała się 18 września 2020 roku. Otrzymała pozytywne recenzje – chwalono ulepszenia techniczne i sposób sterowania. Krytyce poddano warstwę graficzną, brak dodatkowej zawartości, ograniczone czasowo wydanie i brak w pakiecie "Super Mario Galaxy 2".
Odbiór gry.
Według serwisu agregującego recenzje Metacritic, "Super Mario 3D All-Stars" otrzymało „ogólnie pozytywne recenzje”. Krytycy ogólnie zgodzili się, że same gry pozostały przyjemne, ale byli podzieleni co do prezentacji, która spotkała się z krytyką za jej uproszczony charakter i brak dodatkowych funkcji, ograniczoną czasowo premierę i brak "Super Mario Galaxy 2" (2010).
Sprzedaż.
Do 7 września zamówienia w przedsprzedaży na "Super Mario 3D All-Stars" sprawiły, że stała się ona drugą najlepiej sprzedającą się grą roku 2020 na Amazon w Stanach Zjednoczonych, zaraz po "Animal Crossing: New Horizons". Gra była odsprzedawana poprzez zamówienia w przedsprzedaży na witrynach internetowych, takich jak eBay, sięgające nawet 1000zł. Base.com, sprzedawca online w Wielkiej Brytanii, został zmuszony do anulowania wszystkich zamówień przedpremierowych swoich klientów, ponieważ przydzielenie fizycznych gier nie wystarczyło do realizacji zamówień przedpremierowych. Dodali, że Nintendo i ich dystrybutorzy w Wielkiej Brytanii „nie byli w stanie dać… żadnego zapewnienia”, że więcej kopii zostanie im udostępnionych w okresie wyprzedaży.
W pierwszym tygodniu od premiery "Super Mario 3D All-Stars" było najlepiej sprzedającą się grą w Wielkiej Brytanii i była trzecią co do wielkości premierą gry w 2020 roku i piątą najszybciej sprzedającą się grą Switch w kraju. W Japonii gra sprzedała się w ponad 210 tys. fizycznych kopii w ciągu pierwszych trzech dni od premiery. W Stanach Zjednoczonych "Super Mario 3D All-Stars" była drugą najlepiej sprzedającą się grą września za "Marvel's Avengers" i 10 najlepiej sprzedającą się grą roku 2020. Kolekcja była także najlepiej sprzedającą się grą we wrześniu w Europie, na Bliskim Wschodzie, w Afryce i Azji. Do dnia 30 września 2020, "Super Mario 3D All-Stars" sprzedało się w ponad 5 milionów egzemplarzy na całym świecie.

</doc>
<doc id="4938425" url="https://pl.wikipedia.org/wiki?curid=4938425" title="Powiat Yasu">
Powiat Yasu

 – dawny powiat w Japonii, w prefekturze Fukuoka.
Historia.
W pierwszym roku okresu Meiji na terenie powiatu znajdowały się 52 wioski.
Powiat został założony 1 listopada 1878 roku. 1 kwietnia 1889 roku powiat został podzielony na 1 miejscowość Amagi i 9 wiosek: Kamiakitsuki (上秋月村), Akitsuki (秋月町), Yasukawa, Mada, Ōmiwa, Kurida, Mine, Nakatsuya oraz Yasuno. 27 grudnia 1893 roku wioska Akitsuki zdobyła status miejscowości.
1 kwietnia 1896 roku powiat Yasu został włączony w teren nowo powstałego powiatu Asakura. W wyniku tego połączenia powiat został rozwiązany.

</doc>
<doc id="4938427" url="https://pl.wikipedia.org/wiki?curid=4938427" title="Neubau (Katowice)">
Neubau (Katowice)

Osiedle Neubau w Katowicach-Giszowcu (pol. "nowa zabudowa") – zabytkowy kompleks domów szeregowych i wielorodzinnych Katowicach, na terenie dzielnicy Giszowiec, w rejonie ulic: Działkowej, Kosmicznej i Pod Kasztanami. Osiedle to, w związku z rozbudową osiedla domów wielorodzinnych zostało w latach 70. XX wieku częściowo wyburzone. Dnia 23 czerwca 1987 roku Neubau został wpisany do rejestru zabytków.
Neubau obecnie składa się z jednorodzinnych domów szeregowych, a także z domów wielorodzinnych, pierwotnie zabudowanych w dwóch blokach, okalających centralne place, w których powstały zabudowania gospodarcze z chlewikami. Blok środkowy powstał jako rezerwowy – jego centrum powstał trzypiętrowy budynek mieszkalno-usługowy. Na piętrze urządzono mieszkania, zaś na parterze lokale usługowo-handlowe. Budynki te mają spadziste dachy. Przy osiedlu, na ul. Kosmicznej zlokalizowany jest przystanek autobusowy Giszowiec Szyb Roździeński, obsługiwany przez autobusy na zlecenie ZTM.
Historia.
Zaraz po zakończeniu I wojny światowej i panującą wówczas dobrą koniunkturą na węgiel kamienny, wzrosło zapotrzebowanie na nowych pracowników do kopalni "Giesche" (obecnie "Wieczorek"). W tym celu spółka Giesche przystąpiła do rozbudowy wschodniej części osiedla patronackiego Giszowiec, w terenie rezerwowym ograniczonym od zachodu ulicą Krakowską (obecnie Pod Kasztanami), a od wschodu ulicą Barbary (obecnie ulica Kosmiczna). Powstały również dwie nowe ulice będące przedłużeniem istniejących – ówczesne ulice: Agaty i Ogrodowa.
Koncesję na budowę budynków uzyskano w 1920, 1921 i 1924 roku. Tym razem nie zdecydowano się na budowę zgodnie z projektami Zillmannów, a zaproponowano tańsze rozwiązania. Powstał wówczas kompleks szeregowej zabudowy z niewielkimi ogródkami, a część budynków stanowiły domy wielorodzinne. Przy ulicy Krakowskiej (obecnie ulica Pod Lipami) powstał konsum. Osiedle mieszkańcy nazwali "Neubau" (pol. "nowa zabudowa").
Na początku lat 20. XX wieku, w osi północ-południe, powstała odnoga linii wąskotorowej prowadzącej do cegielni i szybu "Wschodniego" kopalni "Giesche".
W latach 60. XX wieku, w związku z powstaniem w Giszowcu kopalni "Staszic", zadecydowano o wyburzeniu unikatowego osiedla i postawieniu w jego miejscu nowego kompleksu złożonego z wielokondygnacyjnych bloków mieszkalnych. Na przełomie lat 60. i 70. XX wieku rozpoczęto wyburzanie osiedla Giszowiec. Wyburzeniu groziło całe osiedle, dlatego też rozpoczęto działania celem jego uratowania. Przetrwała jedynie jedna trzecia części zabytkowej zabudowy. Do wyburzenia przeznaczono również Neubau. Od wyburzenia uchroniono wschodnią pierzeję osiedla, ciągnącą się wzdłuż ulicy Kosmicznej, dom handlowy oraz domy przy przedłużeniu ulicy Działkowej. W północnej części wybudowano osiedle bloków wielorodzinnych przy ulicy Miłej, a w południowej w latach 2003–2004 osiedle Kasztany. 18 sierpnia 1978 roku kompleks ten wraz z całym wschodnim układem urbanistycznym Giszowca wpisano do rejestru zabytków.
Po II wojnie światowej w domu towarowym powstał zakład fryzjerski Ludwika Lubowieckiego, który funkcjonował do 2016 roku. Wykwaterowano również mieszkańców. Obecnie budynek dawnego konsumu jest opuszczony. W zakładzie fryzjerskim znajdowała się bogata kolekcja obrazów Ewalda Gawlika, który był przyjacielem właściciela zakładu, wspierając go finansowo.
Pod koniec 2021 roku rozpoczęła się renowacja zarządzanych przez Komunalny Zakład Gospodarki Mieszkaniowej w Katowicach budynków przy ulicy Kosmicznej 30-38 i 39-43.

</doc>
<doc id="4938428" url="https://pl.wikipedia.org/wiki?curid=4938428" title="Rhytidocassis">
Rhytidocassis

Rhytidocassis – rodzaj chrząszczy z rodziny stonkowatych i podrodziny tarczykowatych.
Morfologia.
Chrząszcze te mają ciało w zarysie trójkątnawe z bokami pokryw wyraźnie zbiegającymi się ku tyłowi; niekiedy kształt ciała jest nieco walcowaty. Grzbietowa strona ciała jest ubarwiona zielono lub żółto, czasami z czerwoną lub brązową plamą w okolicy tarczki. Głowa ma szeroki, punktowany nadustek o bardzo słabo zaznaczonych liniach bocznych. Warga górna jest pozbawiona wzdłużnych żeberek czy kolców pośrodku przedniej krawędzi. Grube czułki cechują się członem trzecim krótszym od drugiego lub tak długim jak on, zaś członem dziesiątym nie dłuższym niż szerokim. Przedplecze ma zarys regularnej elipsy o szeroko zaokrąglonych bokach i największej szerokości przed podstawą, która to nie jest wycięta naprzeciwko barków. Powierzchnia przedplecza jest w całości punktowana. Na spodzie przedplecza znajdują się krótkie, od zewnątrz odgraniczone ostrymi lub stępionymi listewkami rynienki do chowania czułków. Przedpiersie na przedzie formuje kołnierz z wycięciami po bokach. Skrzydełka przedpiersia pozbawione są głębokich dołków. Pokrywy są zwykle u nasady znacznie szersze od przedplecza. Ich kąty barkowe są mniej lub bardziej kanciaste. Na ich dysku występować może pojedyncza i bardzo niska podłużna nabrzmiałość, jednak zwykle brak na nich takich wyniosłości zupełnie. Nagą lub porośniętą sterczącymi szczecinkami powierzchnię pokryw rzeźbi niezaczernione, całkowicie bezładne punktowanie. Odnóża środkowej pary nie mają guzków wierzchołkowych na spodniej krawędzi ud. Stopy mają ostatni człon nieprzekraczający przedniej krawędzi członu trzeciego. Pazurki zaopatrzone są niewielki ząbek u nasady krawędzi spodniej lub są całkowicie pozbawione ząbków.
Ekologia i występowanie.
Zarówno osobniki dorosłe jak i larwy są fitofagami żerującymi na roślinach z rodziny powojowatych. Larwy na bokach tułowia i odwłoka mają rzędy wiotkich kolców, zaś na szczycie odwłoka widlasty, skierowany ku przodowi wyrostek. Ten ostatni służy odkładania zrzuconych wylinek i odchodów w formie ochronnego parasola ponad ciałem larwy, zwanego "scatopleta".
Przedstawiciele rodzaju zamieszkują Afrykę, Iran oraz subkontynent indyjski.
Taksonomia.
Takson ten wprowadzony został w 1941 roku przez Franza Spaetha. W 1952 roku ten sam autor w publikacji pod redakcją Waltera Douglasa Hincksa wprowadził monotypowy podrodzaj "Chloocassis" (w rodzaju "Cassis"), który zsynonimizowany został z "Rhytidocassis" w 1990 roku przez Lecha Borowca. Do rodzaju "Rhytidocassis" zalicza się 8 opisanych gatunków:

</doc>
<doc id="4938431" url="https://pl.wikipedia.org/wiki?curid=4938431" title="Kersten Neisser">
Kersten Neisser

Kersten Neisser (ur. 4 maja 1956) – niemiecka wioślarka. Złota medalistka olimpijska z Moskwy.
Reprezentowała Niemiecką Republiką Demokratyczną. Zawody w 1980 były jej jedynymi igrzyskami olimpijskimi, triumfowała - pod nieobecność sportowców z części krajów tzw. Zachodu - w ósemce. W tej samej konkurencji była pierwsza na mistrzostwach świata w 1977, zdobyła również dwa medale światowego czempionatu w czwórce ze sternikiem: złoto w 1978 i srebro w 1979. 

</doc>
<doc id="4938433" url="https://pl.wikipedia.org/wiki?curid=4938433" title="CHL Import Draft">
CHL Import Draft

CHL Import Draft – coroczne spotkanie, na którym przedstawiciele zespołów z juniorskich rozgrywek Canadian Hockey League mogą dokonywać wyboru (draftu) uprawnionych zawodników z importu.
Jako zawodnicy z importu są uznani tacy, którzy nie posiadają statusu pobytu ani w Kanadzie ani w Stanach Zjednoczonych. Draft odbywa się tradycyjnie w ostatni tydzień czerwca lub w pierwszy tydzień lipca, po odbytym drafcie do NHL. Kluby ze stowarzyszony w CHL lig Western Hockey League, Ontario Hockey League i Quebec Major Junior Hockey League dokonują wyboru hokeisty w ustalonej kolejności odwrotnej do klasyfikacji drużyn z minionego sezonu. Zespoły mogą wybrać maksymalnie dwóch graczy. Pierwszy CHL Import Draft odbył się w 1992. Od 2014 do 2017 obowiązywała niemożność udziału w drafcie bramkarzy z Europy. 

</doc>
<doc id="4938435" url="https://pl.wikipedia.org/wiki?curid=4938435" title="Stefan Gołaszewski (samorządowiec)">
Stefan Gołaszewski (samorządowiec)

Stefan Gołaszewski (ur. 6 października 1944) – polski samorządowiec i przedsiębiorca, w latach 1997–1998 prezydent Tomaszowa Mazowieckiego, w latach 1999–2001 starosta tomaszowski.
Życiorys.
Zdobył wykształcenie wyższe inżynierskie. Założył przedsiębiorstwo Grunt-Bud, działał jako rzeczoznawca w zakresie szacowania ceny nieruchomości. Został członkiem Polskiego Stronnictwa Ludowego, od 1997 do 1998 roku pełnił funkcję prezydenta miasta (po dymisji Zbigniewa Knapa). W latach 1999–2001 był pierwszym starostą powiatu tomaszowskiego. Później wszedł w skład rady gospodarczej przy prezydencie miasta.

</doc>
<doc id="4938439" url="https://pl.wikipedia.org/wiki?curid=4938439" title="CHL Import Draft 1992">
CHL Import Draft 1992

CHL Import Draft 1992 – pierwszy draft CHL w historii.
Wybrani.
Pozycje: B – bramkarz, O – obrońca, C – center, LS – lewoskrzydłowy, PS – prawoskrzydłowy
Ligi: OHL – Ontario Hockey League, QMJHL – Quebec Major Junior Hockey League, WHL – Western Hockey League

</doc>
<doc id="4938440" url="https://pl.wikipedia.org/wiki?curid=4938440" title="Friedrich Wilhelm Marpurg">
Friedrich Wilhelm Marpurg

Friedrich Wilhelm Marpurg (ur. 21 listopada 1718 w Seehof bei Seehausen, zm. 22 maja 1795 w Berlinie) – niemiecki teoretyk muzyki, krytyk i kompozytor.
Życiorys.
Niewiele wiadomo na temat jego wykształcenia muzycznego. W czasie studiów, przypuszczalnie w Berlinie, poznał Lessinga i Winckelmanna. Między 1746 a 1749 rokiem jako sekretarz generała Friedricha Rudolfa von Rothenburga przebywał w Paryżu, gdzie nawiązał znajomość m.in. z Wolterem i Rameau. Po powrocie do Niemiec poświęcił się głównie pisarstwu muzycznemu. W latach 1749–1750 wydawał periodyk "Der critische Musicus an der Spree". Od 1763 roku był pracownikiem pruskiej loterii państwowej, od 1766 roku pełnił natomiast funkcję jej dyrektora.
Twórczość.
Był zwolennikiem teorii afektów. Przeniósł na grunt niemiecki poglądy harmoniczne Jeana-Philippe’a Rameau. Przetłumaczył na język niemiecki "Elémens de musique" d’Alemberta. Był autorem traktatów i podręczników z dziedziny generałbasu, kompozycji, kontrapunktu, harmonii i gry na fortepianie. Polemizował z Georgiem Andreasem Sorgem i Johannem Philippem Kirnbergerem.
Jako kompozytor był reprezentantem szkoły berlińskiej. Komponował sonaty, pieśni i utwory przeznaczone na instrumenty klawiszowe. Działał też jako wydawca muzyczny. Był jednym z pierwszych krytyków dorobku Johanna Sebastiana Bacha, napisał wstęp do drugiego wydania "Kunst der Fuge" (1752).

</doc>
<doc id="4938443" url="https://pl.wikipedia.org/wiki?curid=4938443" title="Padmarocznaje">
Padmarocznaje

Padmarocznaje (; ) – wieś na Białorusi, w obwodzie brzeskim, w rejonie łuninieckim, w sielsowiecie Kożangródek.

</doc>
<doc id="4938445" url="https://pl.wikipedia.org/wiki?curid=4938445" title="Tlenek fosforu(II)">
Tlenek fosforu(II)



</doc>
<doc id="4938447" url="https://pl.wikipedia.org/wiki?curid=4938447" title="Ernle Haisley">
Ernle Haisley

Ernle Haisley (właśc. Ernest Leighton Oliver Haisley, ur. 20 czerwca 1937 w regionie Saint Catherine) – jamajski lekkoatleta, specjalista skoku wzwyż, mistrz igrzysk Imperium Brytyjskiego i Wspólnoty Brytyjskiej, olimpijczyk.
Zajął 15. miejsce w skoku wzwyż na igrzyskach olimpijskich w 1956 w Melbourne. Zwyciężył w tej konkurencji na igrzyskach Imperium Brytyjskiego i Wspólnoty Brytyjskiej w 1958 w Cardiff, wyprzedzając Charlesa Portera z Australii i Roberta Kotei z Ghany.
Zdobył brązowy medal w skoku wzwyż na igrzyskach panamerykańskich w 1959 w Chicago, przegrywając jedynie z Amerykanami Charlesem Dumasem i Bobem Gardnerem. Taki sam medal wywalczył na igrzyskach Ameryki Środkowej i Karaibów w 1962 w Kingston.
Czterokrotnie poprawiał rekord Jamajki do wyniku 2,057 m, osiągniętego 19 lipca 1958 w Cardiff. Był to również najlepszy wynik w jego karierze.

</doc>
<doc id="4938450" url="https://pl.wikipedia.org/wiki?curid=4938450" title="Chlorocebus dryas">
Chlorocebus dryas



</doc>
<doc id="4938451" url="https://pl.wikipedia.org/wiki?curid=4938451" title="CHL Import Draft 1993">
CHL Import Draft 1993

CHL Import Draft 1993 – drugi draft CHL w historii. Łącznie wybrano 39 zawodników.
Wybrani.
Pozycje: B – bramkarz, O – obrońca, C – center, LS – lewoskrzydłowy, PS – prawoskrzydłowy
Ligi: OHL – Ontario Hockey League, QMJHL – Quebec Major Junior Hockey League, WHL – Western Hockey League

</doc>
<doc id="4938453" url="https://pl.wikipedia.org/wiki?curid=4938453" title="Bielakow">
Bielakow

Osoby o tym nazwisku:

</doc>
<doc id="4938454" url="https://pl.wikipedia.org/wiki?curid=4938454" title="Fernand Bosmans">
Fernand Bosmans

Fernand Adrian Jean Bosmans (ur. 29 czerwca 1883 w Antwerpii, zm. 30 lipca 1960 w Antwerpii) – belgijski szermierz, brązowy medalista podczas Letnich Igrzysk Olimpijskich w 1908 r. w Londynie.
Kariera.
Fernand Bosmans brał udział w letnich igrzyskach olimpijskich w 1908 r. w Londynie jako reprezentant Belgii. W drużynie z Paulem Anspachem, Fernandem de Montignym, François Romem, Victorem Willemsem, Désirém Beaurainem i Ferdinandem Feyerickiem zdobyli brązowy medal.

</doc>
<doc id="4938456" url="https://pl.wikipedia.org/wiki?curid=4938456" title="Marita Sandig">
Marita Sandig

Marita Sandig (ur. 4 kwietnia 1958) – niemiecka wioślarka. Złota medalistka olimpijska z Moskwy.
Reprezentowała Niemiecką Republiką Demokratyczną. Zawody w 1980 były jej jedynymi igrzyskami olimpijskimi, triumfowała - pod nieobecność sportowców z części krajów tzw. Zachodu - w ósemce. W tej samej konkurencji była pierwsza na mistrzostwach świata w 1977, zdobyła również trzy medale światowego czempionatu w czwórce ze sternikiem: złoto w 1978 i srebro w 1979 oraz 1981. W 1982 i 1983 zwyciężała w dwójce bez sternika. 

</doc>
<doc id="4938458" url="https://pl.wikipedia.org/wiki?curid=4938458" title="Susumu Kotaki">
Susumu Kotaki



</doc>
<doc id="4938461" url="https://pl.wikipedia.org/wiki?curid=4938461" title="Robert Chrząszcz">
Robert Chrząszcz

Robert Józef Chrząszcz (ur. 7 października 1969 w Wadowicach) – polski duchowny rzymskokatolicki, misjonarz, biskup pomocniczy krakowski od 2021.
Życiorys.
Urodził się 7 października 1969 w Wadowicach. Kształcił się w Niższym Seminarium Duchownym oo. Bernardynów w Kalwarii Zebrzydowskiej. W latach 1988–1994 odbył formację w Wyższym Seminarium Duchownym Archidiecezji Krakowskiej, a także studia filozoficzno-teologiczne na Papieskiej Akademii Teologicznej w Krakowie, zakończone uzyskaniem magisterium. 8 maja 1993 kardynał Franciszek Macharski, arcybiskup metropolita krakowski, udzielił mu święceń diakonatu, a 14 maja 1994 w katedrze na Wawelu wyświęcił go na prezbitera. Inkardynowany został do archidiecezji krakowskiej.
Po święceniach kapłańskich pracował jako wikariusz w parafiach w Krakowie, najpierw w latach 1994–1999 w parafii Zesłania Ducha Świętego, a w latach 1999–2005 w parafii Matki Bożej Różańcowej. W 2005 wyjechał na misję do archidiecezji Świętego Sebastiana w Rio de Janeiro w Brazylii, gdzie objął stanowisko administratora, a następnie proboszcza parafii św. Łucji w Rio de Janeiro. Tam przyczynił się do wybudowania kościoła parafialnego, organizował nabożeństwa drogi krzyżowej i misteria męki Pańskiej, w których wierni licznie uczestniczyli, szerzył kult Matki Bożej Kalwaryjskiej, a także wprowadzał polskie tradycje, np. zwyczaj łamania się opłatkiem. Następnie został mianowany proboszczem parafii św. Piotra w Rio de Janeiro. W latach 2009–2014 był ponadto dziekanem drugiego dekanatu regionu Jacarepaguá, zaś w 2014 objął funkcję wikariusza biskupiego tego regionu. Został też archidiecezjalnym koordynatorem służby liturgicznej.
11 listopada 2020 papież Franciszek prekonizował go biskupem pomocniczym archidiecezji krakowskiej ze stolicą tytularną Forconium. Święcenia biskupie otrzymał 6 lutego 2021 w sanktuarium św. Jana Pawła II w Krakowie. Głównym konsekratorem był Marek Jędraszewski, arcybiskup metropolita krakowski, a współkonsekratorami kardynał Stanisław Dziwisz, arcybiskup senior krakowski, i arcybiskup Salvatore Pennacchio, nuncjusz apostolski w Polsce. Jako zawołanie biskupie przyjął słowa „"Christo portas aperite"” ("Otwórzcie drzwi Chrystusowi"), zaczerpnięte z homilii Jana Pawła II wygłoszonej podczas inauguracji pontyfikatu.
W ramach prac Konferencji Episkopatu Polski w 2021 został członkiem Komisji ds. Polonii i Polaków za Granicą.

</doc>
<doc id="4938463" url="https://pl.wikipedia.org/wiki?curid=4938463" title="Romanus Adolf Hedwig">
Romanus Adolf Hedwig

Romanus Adolf Hedwig, czasami podpisujący się jako Romano Adolpho Hedwigio lub po prostu R.A.H (ur. 1772, zm. 1806) – niemiecki botanik i mykolog.
Był synem wybitnego briologa Johanna Hedwiga. Współpracował ze swoim ojcem wykonując ilustracje do opublikowanego w 1799 r. dzieła "Filicum genera et species latestiori methodo accomodatae analytice descriptae". Poszedł w ślady ojca i również zajął się studiowaniem botaniki. Został profesorem botaniki na Uniwersytecie w Lipsku. Zaprzyjaźnił się z Augustinem Pyramusem de Candolle. Obydwaj uczeni często wymieniali między sobą korespondencję, a Candolle podziękował Hedwigowi za jego wkład w publikację "de Candolle'a Flore française etc. …" (1815).
R. Hedwig zajmował się głównie roślinami nagonasiennymi, paprotnikami, glonami i grzybami. Zmarł w wieku 34 lat. Sporządzony przez niego zielnik został w 1806 r. sprzedany, a część materiału została włączona do kolekcji jego ojca.
Przy nazwach naukowych utworzonych przez niego taksonów dodawany jest skrót jego nazwiska R. Hedwig.

</doc>
<doc id="4938465" url="https://pl.wikipedia.org/wiki?curid=4938465" title="CHL Import Draft 1994">
CHL Import Draft 1994

CHL Import Draft 1994 – trzeci draft CHL w historii. Łącznie wybrano 41 zawodników.
Wybrani.
Pozycje: B – bramkarz, O – obrońca, C – center, LS – lewoskrzydłowy, PS – prawoskrzydłowy
Ligi: OHL – Ontario Hockey League, QMJHL – Quebec Major Junior Hockey League, WHL – Western Hockey League

</doc>
<doc id="4938466" url="https://pl.wikipedia.org/wiki?curid=4938466" title="Cna (obwód brzeski)">
Cna (obwód brzeski)

Cna (; ) – wieś na Białorusi, w obwodzie brzeskim, w rejonie łuninieckim, w sielsowiecie Kożangródek, nad rzeką Cną.
W dwudziestoleciu międzywojennym wieś i folwark Cna leżały w Polsce, w województwie poleskim, w powiecie łuninieckim, do 18 kwietnia 1928 w gminie Kożangródek. Następnie wieś weszła w skład gminy Łachwa, a położony na przeciwnym brzegu rzeki Cny folwark znalazł się w gminie Łuniniec. Po II wojnie światowej w granicach Związku Sowieckiego. Od 1991 w niepodległej Białorusi.

</doc>
<doc id="4938469" url="https://pl.wikipedia.org/wiki?curid=4938469" title="Budynek urzędu obszaru dworskiego Giszowiec">
Budynek urzędu obszaru dworskiego Giszowiec

Budynek urzędu obszaru dworskiego Giszowiec – gmach urzędu obszaru dworskiego Giszowiec w Katowicach, na terenie jednostki pomocniczej Giszowiec, przy placu Pod Lipami, powstały wraz z budową osiedla patronackiego Giszowiec. Kształt budynku został wymyślony przez Antona Uthemanna, a zaprojektowany przez Georga i Emila Zillmannów. Do 1924 roku w budynku mieścił się urząd obszaru dworskiego Giszowiec, a po II wojnie światowej komisariat milicji i ORMO. W latach 70. XX wieku budynek został wyburzony.
Historia.
Budynek powstał w ramach budowy osiedla patronackiego Giszowiec, z inicjatywy ówczesnego dyrektora generalnego spółki Georg von Giesches Erben – Antona Uthemanna. Został on zaprojektowany przez Georga i Emila Zillmannów z Charlottenburga koło Berlina. Powstał on w porównaniu z resztą osiedla późno, gdyż pomiędzy 1910 a 1912 rokiem. W budynku na parterze obsługiwali urzędnicy różnych wydziałów administracji obszaru dworskiego. Zlokalizowano tu też urząd stanu cywilnego Na piętrze mieściły się mieszkania, z których z jednego często korzystał Anton Uthemann.
Po przyłączeniu części Górnego Śląska do Polski (w tym Giszowca), w czerwcu 1922 roku władze spółki Giesche zgodziły się tymczasowo wynająć mieszkania w budynku komisarzowi Policji Województwa Śląskiego. Budynek do 1924 roku dalej stanowił siedzibę urzędu obszaru dworskiego. W 1924 roku obszary dworskie na terenie Górnego Śląska w Polsce zostały zlikwidowane, a Giszowiec włączono wówczas do gminy Janów. Budynek zaś pozostał własnością spółki Giesche.
W związku z polonizacją życia publicznego, mieszkańcy w rezolucji Towarzystwa Czytelni Ludowych z 6 marca 1923 roku domagali się usunięcia popiersia Bismarcka z elewacji gmachu. W późniejszym czasie nieznany sprawca odrąbał pomnikowi głowę i w 1933 roku na pomniku osadzono nową – Jana III Sobieskiego, celem uczczenia 250. rocznicy bitwy pod Wiedniem.
Po zajęciu przez III Rzeszę Giszowca, w październiku 1939 roku zorganizowano filię posterunku niemieckiej policji (Schutzpolizei), natomiast przy wkroczeniu w styczniu 1945 roku na teren osiedla Armii Czerwonej przystąpiono do formowania nowej władzy. 27 stycznia tego roku mieszkańcy w opuszczonym budynku policji utworzyli tymczasowy komitet porządkowy. Po 1945 roku ulokowano w budynku posterunek milicji oraz ORMO.
W latach 60. XX wieku, w związku z powstaniem w Giszowcu kopalni "Staszic", zadecydowano o wyburzeniu unikatowego osiedla i postawieniu w jego miejscu nowego kompleksu złożonego z wielokondygnacyjnych bloków mieszkalnych. Na przełomie lat 60. i 70. XX wieku rozpoczęto wyburzanie osiedla Giszowiec. Likwidacji groziło całe osiedle, dlatego też rozpoczęto działania celem jej uratowania. Przetrwała jedynie jedna trzecia części zabytkowej zabudowy. Budynek urzędu został wyburzony w latach 70. XX wieku.
Architektura.
Kształt architektoniczny gmachu urzędu dworskiego Giszowiec, jak i znajdujący się na nim pomnik został wymyślony przez Antona Uthemanna, a został on zaprojektowany przez Georga i Emila Zillmannów. Budynek urzędu dworskiego zlokalizowany był przy obecnym placu Pod Lipami, pomiędzy budynkiem konsumu a leśniczówką. Powstał na planie sześciokątu i był jednym z dwóch nieotynkowanych obiektów na terenie powstałego wówczas osiedla Giszowiec. Drugim była wieża wodna. Ściany te z biegiem czasu pokryły się roślinnością.
Gmach posiadał trzy kondygnacje, podpiwniczenie oraz poddasze. Dach budynku był wielospadowy, z lukarnami. Wejście do urzędu było ujęte w pilastry, a nad nim górował kartusz z herbem rodziny Giesche. Okna z drewnianymi okiennicami posiadały kształt prostokąta. W północnej ścianie, na parterze i piętrze były one półokrągłe.
W narożniku budynku umieszczono pomnik Otto von Bismarcka, wystylizowanego na średniowiecznego rycerza Rolanda. Figura ta, w późniejszym czasie przerobiona na Jana III Sobieskiego, około 1938 roku została rozebrana.

</doc>
<doc id="4938470" url="https://pl.wikipedia.org/wiki?curid=4938470" title="Mari Yokō">
Mari Yokō

 – japońska seiyū i aktorka dubbingowa.

</doc>
<doc id="4938473" url="https://pl.wikipedia.org/wiki?curid=4938473" title="CHL Import Draft 1995">
CHL Import Draft 1995

CHL Import Draft 1995 – 4. draft CHL w historii. Łącznie wybrano 47 zawodników.
Wybrani.
Pozycje: B – bramkarz, O – obrońca, C – center, LS – lewoskrzydłowy, PS – prawoskrzydłowy
Ligi: OHL – Ontario Hockey League, QMJHL – Quebec Major Junior Hockey League, WHL – Western Hockey League

</doc>
<doc id="4938474" url="https://pl.wikipedia.org/wiki?curid=4938474" title="Lech Litwora">
Lech Litwora

Lech Gustaw Litwora (ur. 17 lutego 1936 w Międzybrodziu Żywieckim, zm. 1 kwietnia 2022 w Wodzisławiu Śląskim) – polski samorządowiec, inżynier rolnictwa i urzędnik, wiceprezydent (1985–1993) i prezydent (1993–1995) Wodzisławia Śląskiego, w latach 2006–2010 przewodniczący wodzisławskiej rady miejskiej.
Życiorys.
Urodził się w Międzybrodziu Żywieckim jako syn dwójki nauczycieli, w dzieciństwie mieszkał m.in. w Bielanach i Oświęcimiu. Uczył się przysposobienia rolniczego w szkole w Bziu (obecnie część Jastrzębia-Zdroju). Ukończył studia na Akademii Rolniczej w Krakowie, w latach 60. kształcił się także na kursie zarządzania w rolnictwie w Stanach Zjednoczonych. Pracował w Zespole PGR w Steblowie oraz Powiatowym Związku Kółek i Organizacji Rolniczych.
Od 1985 do 1993 zajmował stanowisko wiceprezydenta Wodzisławia Śląskiego. W 1990 i 1994 wybierany do rady miejskiej z listy KW Stowarzyszenie Wspólnota Ludzi Dobrej Woli. W maju 1993 wybrany prezydentem Wodzisławia Śląskiego, po wyborach w 1994 utrzymał funkcję. W kwietniu 1995 odwołany ze stanowiska po rozpadzie popierającej go koalicji. Następnie od 1995 do przejścia na emeryturę w 2004 kierował wodzisławskim Urzędem Stanu Cywilnego.
W 2006 ponownie znalazł się w radzie miejskiej z ramienia KW MKS Odra Wodzisław Śląski, objął funkcję jej przewodniczącego na okres VI kadencji (bez powodzenia kandydował także w 2002 i 2010). Był również wiceprezesem Towarzystwa Miłośników Ziemi Wodzisławskiej oraz członkiem sądu koleżeńskiego klubu Odra Wodzisław Śląski. Wyróżniono go Złotą Odznaką Honorową PZPN.
Życie prywatne.
W 1957 ożenił z Ireną, miał dwoje dzieci.

</doc>
<doc id="4938476" url="https://pl.wikipedia.org/wiki?curid=4938476" title="Piotr Sroczyński">
Piotr Sroczyński

Piotr Sroczyński (ur. 1960 r. we Wrocławiu) – polski duchowny rzymskokatolicki, teolog, specjalizujący się w katechetyce; nauczyciel akademicki.
Biografia.
Urodził się w 1960 roku we Wrocławiu. Po ukończeniu kolejno szkoły podstawowej i średniej zdecydował się na wstąpienie do stanu duchownego. W związku z tym podjął studia teologiczne na Papieskim Wydziale Teologicznym we Wrocławiu. Ukończył je w 1985 roku uzyskując stopień magistra. W tym samym roku otrzymał święcenia kapłańskie z rąk ówczesnego arcybiskupa metropolity wrocławskiego abpa Henryka Gulbinowicza. Niedługo potem został skierowany do pracy w Drukarni i Księgarni Archidiecezji Wrocławskiej, będąc jej wicedyrektorem w latach 1988-1995. Potem udał się na specjalistyczne studia na Katolickim Uniwersytecie Lubelski. Ukończył je w 2000 roku uzyskaniem stopnia naukowego doktora nauk teologicznych w dziedzinie teologii pastoralnej, na podstawie pracy pt. "Teoretyczny i praktyczny wymiar kartografii w katachezie. Katechetyczne studium interdyscyplinarne", której promotorem był prof. Stanisław Kulpaczyński.
Po powrocie ze studiów doktoranckich do Wrocławia został mianowany na stanowisko archidiecezjalnego wizytatora katechetycznego. Objął też stanowisko adiunkta, a następnie kierownika na swojej macierzystej uczelni w Katedrze Katechetyki i Pedagogiki. W międzyczasie uzyskał stopień naukowy doktora habilitowanego. Od 2014 roku pracuje na stanowisku profesora nadzwyczajnego w Instytucie Teologii Pastoralnej (obecnie Instytut Historii i Teologii Pastoralnej).
Poza działalnością naukowo-dydaktyczną prowadził także działalność duszpasterską, będąc od 2000 do 2002 roku wikariuszem w parafii św. Wawrzyńca we Wrocławiu-Żernikach. Pełnił funkcję kapelana zgromadzenia zakonnego sióstr benedyktynek sakramentek we Wrocławiu-Pawłowicach.
Dorobek naukowy.
Zainteresowania naukowe Piotra Sroczyńskiego związane są z zagadnieniami dotyczącymi katechetyki, ze szczególnym uwzględnieniem nowoczesnych środków dydaktycznych w katechezie. Do jego najważniejszych prac należą:

</doc>
<doc id="4938477" url="https://pl.wikipedia.org/wiki?curid=4938477" title="Wanda Wejzgrowicz">
Wanda Wejzgrowicz

Wanda Felicia Wejzgrowicz (ur. 31 października 1933, zm. 17 czerwca 2020 w Maryland Heights) – amerykańska lekkoatletka polskiego pochodzenia, specjalistka pchnięcia kulą.
Zdobyła brązowy medal w pchnięciu kulą na igrzyskach panamerykańskich w 1959 w Chicago, przegrywając jedynie z innymi Amerykankami Earlene Brown i Sharon Shepherd.
Była mistrzynią Stanów Zjednoczonych (AAU) w pchnięciu kulą w 1955 oraz brązową medalistką w tej konkurencji w 1958 i 1959. Zajęła również 4. miejsce w rzucie dyskiem w 1955.

</doc>
<doc id="4938478" url="https://pl.wikipedia.org/wiki?curid=4938478" title="Paweł Cieślik">
Paweł Cieślik



</doc>
<doc id="4938483" url="https://pl.wikipedia.org/wiki?curid=4938483" title="Allochrocebus">
Allochrocebus

Allochrocebus – rodzaj ssaka naczelnego z podrodziny koczkodanów (Cercopithecinae) w rodzinie koczkodanowatych (Cercopithecidae).
Zasięg występowania.
Rodzaj obejmuje gatunki występujące w zachodniej i środkowej Afryce.
Morfologia.
Długość ciała (bez ogona) samic 37–55 cm, samców 42–70 cm, długość ogona samic 41–67 cm, samców 50–76 cm; masa ciała samic 2,9–4,5 kg, samców 4,7–10 kg.
Systematyka.
Etymologia.
"Allochrocebus": "allokhrōs", αλλοχρωτος "allokhrōtos" „obco wyglądający”, od αλλος "allos" „inny”, χρως "khrōs" „skóra i ciało, cera, karnacja”; κηβος "kēbos" „długoogoniasta małpa”.
Podział systematyczny.
Takson wyodrębniony z "Cercopithecus". Do rodzaju należą następujące gatunki:

</doc>
<doc id="4938484" url="https://pl.wikipedia.org/wiki?curid=4938484" title="Arctic World Archive">
Arctic World Archive

Arctic World Archive (AWA) (pol. "Światowe Archiwum Arktyczne", także: "Biblioteka Końca Świata": no. "Dommedagshvelv[et]" lub en. "Doomsday vault", "Doomsday Library") – budynek do przechowywania ważnych dla ludzkości danych, znajdujący się na archipelagu Svalbard na wyspie Spitsbergen w Norwegii, niedaleko Globalnego Banku Nasion.
Archiwum zawiera dane historyczne i kulturowe z kilku krajów, w tym dokumentację UNICEF-u, zdigitalizowane dzieła sztuki (m.in. "Krzyk" Edvarda Muncha i "Straż Nocna" Rembrandta) i literatury (m.in. "Boską Komedię" Dante Alighieriego z kolekcji Biblioteki Watykańskiej i prozę laureatki literackiej Nagrody Nobla Olgi Tokarczuk), a także kody źródłowe firmy GitHub, dokumentację CERN i dużych firm (np. Siemens, SCG).
Opis.
Zdigitalizowane dane zapisywane są na nośniku światłoczułym, będącym 35 mm specjalistyczną taśmą analogową. Technologię od 2007 roku opracowywała prywatna firma Piql. Dane przechowywane są w głęboko zakopanym stalowym skarbcu, każdą rolkę chroni metalowy kontener, aluminiowa kaseta i plastikowe pudełko z kilkusetletnią datą trwałości. Pojemność jednej rolki wynosi 120 gigabajtów. Autorzy technologii, zainspirowani kamieniem z Rosetty i zamieszczonym tam kluczem odczytu napisów w różnych językach, to samo zastosowali w nośnikach AWA: każda rolka ma zapisany kod źródłowy umożliwiający proste rozszyfrowanie zapisu i format pliku. Nośniki danych powinny wytrzymać od 500 do 1000 lat.
Archiwum prowadzone jest jako działalność zarobkowa przez firmę Piql i państwową spółkę górniczą Store Norske Spitsbergen Kulkompani (SNSK).
Biblioteka została otwarta 27 marca 2017. Mieści się w Longyerbyen, w dawnej kopalni węgla Store Norske nr 3. Jako pierwsze zdeponowały tam ważne dla swoich krajów zasoby (m.in. konstytucje) rządy Brazylii, Meksyku i Norwegii.
22 października 2020 w zbiorach AWA znalazł się zapis 4299 stron prozy polskiej pisarki Olgi Tokarczuk, który mieści się na 200 metrach taśmy światłoczułej.

</doc>
<doc id="4938485" url="https://pl.wikipedia.org/wiki?curid=4938485" title="CHL Import Draft 1996">
CHL Import Draft 1996

CHL Import Draft 1996 – 5. draft CHL w historii. Łącznie wybrano 70 zawodników.
Wybrani.
Pozycje: B – bramkarz, O – obrońca, C – center, LS – lewoskrzydłowy, PS – prawoskrzydłowy
Ligi: OHL – Ontario Hockey League, QMJHL – Quebec Major Junior Hockey League, WHL – Western Hockey League

</doc>
<doc id="4938487" url="https://pl.wikipedia.org/wiki?curid=4938487" title="Acrocassis">
Acrocassis

Acrocassis – rodzaj chrząszczy z rodziny stonkowatych i podrodziny tarczykowatych.
Morfologia.
Chrząszcze te mają ciało w zarysie mniej lub bardziej zwężające się ku tyłowi. Brzegi przedplecza i pokryw są rozpłaszczone. Głowa ma szeroki nadustek o bardzo słabo zaznaczonych liniach bocznych. Powierzchnia nadustka bywa delikatnie punktowana lub zupełnie punktowania pozbawiona. Warga górna jest pozbawiona wzdłużnych żeberek czy kolców pośrodku przedniej krawędzi. Grube czułki cechują się członem trzecim tak długim jak drugi lub nieco od drugiego dłuższym oraz członem dziesiątym nie dłuższym niż szerokim. Obrys przedplecza jest mniej lub bardziej półkolisty z wyraźnie zaznaczonymi kątami nasadowymi, najszerszy u podstawy. Podstawa nie jest wycięta naprzeciwko barków. Powierzchnię dysku przedplecza rzeźbią punkty. Na spodzie przedplecza znajdują się krótkie, od zewnątrz odgraniczone ostrymi lub stępionymi listewkami rynienki do chowania czułków. Przedpiersie na przedzie formuje kołnierz z wycięciami po bokach. Skrzydełka przedpiersia pozbawione są głębokich dołków. Pokrywy mają zwykle szerszą od przedplecza podstawę i mniej lub bardziej kanciaste kąty barkowe. W widoku bocznym są mniej lub bardziej kanciaste, czasem z zaznaczonym trójkątnym guzem. Punktowanie powierzchni pokryw jest całkowicie bezładne, u podrodzaju "Bassamia" czarne. Odnóża środkowej pary nie mają guzków wierzchołkowych na spodniej krawędzi ud. Stopy mają pazurki zaopatrzone są niewielki ząbek u nasady krawędzi spodniej lub są całkowicie pozbawione ząbków.
Rozprzestrzenienie.
Owady te znane są z Półwyspu Arabskiego (Jemen) oraz obszaru prawie całej etiopskiej Afryki kontynentalnej, na północ sięgając do Sudanu, a na południe do RPA.
Taksonomia.
Takson ten wprowadzony został w 1922 roku przez Franza Spaetha. Zalicza się do niego 9 opisanych gatunków zgrupowanych w 2 podrodzajach:

</doc>
<doc id="4938489" url="https://pl.wikipedia.org/wiki?curid=4938489" title="Brand (dramat)">
Brand (dramat)

Brand (norw. "Brand") – dramat norweskiego dramatopisarza Henrika Ibsena z 1866.
Treść.
Dramat był dziełem rozrachunkowym o gorzkiej i pełnej gniewu wymowie. Autor dokonywał w nim rozrachunku ze znienawidzonym przez siebie mieszczańskim oportunizmem, a także obłudą tych, którzy zdradzili wzniosłe ideały i poszli na kompromis z systemem. 
Utwór był pierwszym dziełem Ibsena, w którym skonstruował on bohatera niezgadzającego się z zastanym porządkiem świata i dążącego do jego gwałtownej jego przemiany, wyposażonego w szaleńczą odwagę formułowania swoich poglądów i przetwarzania innych na swoje podobieństwo.
Tytułowy pastor Brand (pol. "Ogień") ma nie tylko odwagę, ale i niezłomną wolę. Usiłuje fanatycznie zbawiać ludzi wbrew ich woli, częstokroć stosując przemoc i gwałt. Z czasem podejmowane przez niego, usilne działania obracają się przeciw niemu. Stracił matkę, żonę i przyjaciół. Wpędziło go to w rozpacz i utratę wcześniej wyznawanych ideałów. Zaczął sobie zadawać pytania o sens przyjętej drogi życiowej. Otrzymał na to niejednoznaczną odpowiedź, że "Bóg jest Bogiem miłości", co poraziło jego świadomość i rozciągnęło zwątpienie na wszystko, co wcześniej uczynił. Doszedł do wniosku, że nie fanatyzm, bohaterstwo i egoistyczna, kaznodziejska postawa proroka jest ważna, a liczy się wyłącznie miłość.

</doc>
<doc id="4938494" url="https://pl.wikipedia.org/wiki?curid=4938494" title="CHL Import Draft 1997">
CHL Import Draft 1997

CHL Import Draft 1997 – 6. draft CHL w historii. Łącznie wybrano 64 zawodników.
Wybrani.
Pozycje: B – bramkarz, O – obrońca, C – center, LS – lewoskrzydłowy, PS – prawoskrzydłowy
Ligi: OHL – Ontario Hockey League, QMJHL – Quebec Major Junior Hockey League, WHL – Western Hockey League

</doc>
<doc id="4938496" url="https://pl.wikipedia.org/wiki?curid=4938496" title="Kumiko Watanabe">
Kumiko Watanabe

 – japońska seiyū związana z Sigma Seven.

</doc>
<doc id="4938499" url="https://pl.wikipedia.org/wiki?curid=4938499" title="Krzysztof Gonet">
Krzysztof Gonet

Krzysztof Józef Gonet (ur. 1 marca 1957) – polski samorządowiec i urzędnik, w latach 1990–1998 prezydent Nowej Soli.
Życiorys.
Ukończył magisterskie studia inżynierskie. 1 marca 1990 z poparciem Komitetu Obywatelskiego „Solidarność” objął funkcję prezydenta Nowej Soli po rezygnacji Kazimierza Kęsa. Utrzymywał ją po wyborach z 1990 i 1994, jesienią 1998 zastąpił go Tadeusz Gabryelczyk. W 2002 wybrany do rady miejskiej z listy KW Koalicja Prawicy. Później pracował m.in. jako główny inspektor ds. ochrony danych osobowych w nowosolskim magistracie.
W 1997 odznaczony Medalem Za Ofiarność i Odwagę.

</doc>
<doc id="4938500" url="https://pl.wikipedia.org/wiki?curid=4938500" title="François Rom">
François Rom

François Rom (ur. 8 kwietnia 1882 w Antwerpii, zm. 2 lutego 1942 w Antwerpii) – belgijski szermierz, brązowy medalista podczas Letnich Igrzysk Olimpijskich w 1908 r. w Londynie.
Biografia.
François Rom brał udział w letnich igrzyskach olimpijskich w 1908 r. w Londynie jako reprezentant Belgii. W drużynie z Paulem Anspachem, Fernand de Montignym, Fernanden Bosmansem, Victorem Willemsem, Désiré Beaurainem i Ferdinandem Feyerickiem zdobyli brązowy medal.

</doc>
<doc id="4938502" url="https://pl.wikipedia.org/wiki?curid=4938502" title="Georg Schreiber">
Georg Schreiber

Georg Schreiber (zm. w 1643) – niemiecki bursztynnik aktywny w Królewcu w pierwszej połowie XVII w.
Znanych jest parę dzieł wykonanych z bursztynu posiadających sygnaturę Schreibera, w tym bogato rzeźbiony dzban w postaci konchy ślimaczej z bursztynu i pozłacanego srebra, powstały w okresie po 1619 r. i będący współcześnie eksponatem kolekcji skarbca królewskiego w Dreźnie – Grünes Gewölbe, a także szkatułka na lwich łapach z Prussia-Museum w Królewcu, zaginiona w czasie drugiej wojny światowej oraz kufel bursztynowy ze Schlossmuseum Schwerin (ok. 1610). 
Do wyrobów bursztynowych niesygnowanych, ale przypisywanych Schreiberowi należy szkatuła z kolekcji Muzeum Historii Sztuki w Wiedniu (ok. 1630 r.), trzykondygnacyjna szkatuła z ok. 1640 r. ze zbiorów skarbca Rezydencji w Monachium, kufel ze zbiorów Museo degli Argenti w Palazzo Pitti we Florencji, solniczka z pokrywką z kolekcji Zbrojowni kremlowskiej. Do sztuki sakralnej wiązanej z warsztatem Schreiberem należy bursztynowy ołtarz z krucyfiksem wykonany w 1619 r., a w XVII w. przechowywany w kaplicy w Palazzo Pitti. 
W roku 1641 Schreiber doprowadził do powstania cechu bursztynników w Królewcu, będąc jego współzałożycielem wraz z Lorenzem Schnipperlingiem. 

</doc>
<doc id="4938505" url="https://pl.wikipedia.org/wiki?curid=4938505" title="Powiat Kōge">
Powiat Kōge

 – dawny powiat w Japonii, w prefekturze Fukuoka.
Historia.
W pierwszym roku okresu Meiji na terenie powiatu znajdowały się 75 wiosek.
Powiat został założony 1 listopada 1878 roku. 1 kwietnia 1889 roku powiat został podzielony na 2 miejscowości Hachiya i Unoshima oraz 13 wiosek: Yamada, 千束村, Mikekado (三毛門村), 黒土村, Yokotake (横武村), 合河村, Iwaya, Nishiyoshitomi, Tomoeda (友枝村), 唐原村, Minamiyoshitomi, Higashiyoshitomi, Takahama.
1 kwietnia 1896 roku część wioski Takahama została włączona do miejscowości Nakatsu w powiecie Shimoge, w prefekturze Ōita. Tego samego dnia powiat Kōge został włączony w teren nowo powstałego powiatu Chikujō. W wyniku tego połączenia powiat został rozwiązany.

</doc>
<doc id="4938506" url="https://pl.wikipedia.org/wiki?curid=4938506" title="Data Definition Language">
Data Definition Language

Data Definition Language – grupa instrukcji w języku SQL, które służą do definiowania struktur danych. Możemy do nich zaliczyć polecenia takie jak CREATE, ALTER, DROP. Za pomocą instrukcji DDL osoba nie manipuluje bezpośrednio danymi, a ich strukturą. Można zdefiniować kolumny tabel, zmienić typy danych, czy usunąć obiekt taki jak widok, czy tabela.

</doc>
<doc id="4938509" url="https://pl.wikipedia.org/wiki?curid=4938509" title="Ford E-Transit">
Ford E-Transit



</doc>
<doc id="4938510" url="https://pl.wikipedia.org/wiki?curid=4938510" title="Per Tage Svensson">
Per Tage Svensson

Per Tage Svensson (ur. 16 października 1931) – szwedzki żużlowiec.
Wielokrotnie uczestniczył w rozgrywkach z cyklu indywidualnych mistrzostw świata, najlepszy wynik osiągając w 1963, jedyny raz w karierze kwalifikując się do finału światowego, rozegranego na stadionie Wembley w Londynie (w finale zdobył 1 punkt i zajął XV miejsce). W 1961 wystąpił w drużynie narodowej podczas rozegranego we Wrocławiu finału drużynowych mistrzostw świata, zdobywając srebrny medal. W latach 1956–1965 dziewięciokrotnie startował w finałach indywidualnych mistrzostw Szwecji (najlepszy wynik: Sztokholm 1961 – V miejsce). Był trzykrotnym medalistą mistrzostw Szwecji par klubowych: dwukrotnie złotym (1961, 1962) oraz brązowym (1964). Siedmiokrotnie zdobywał medale drużynowych mistrzostw Szwecji: trzykrotnie złote (1960, 1961, 1962), srebrny (1964) oraz trzykrotnie brązowe (1955, 1956, 1966).

</doc>
<doc id="4938515" url="https://pl.wikipedia.org/wiki?curid=4938515" title="Georg Andreas Sorge">
Georg Andreas Sorge

Georg Andreas Sorge (ur. 21 marca 1703 w Mellenbach, zm. 4 kwietnia 1778 w Lobenstein) – niemiecki teoretyk muzyki, organista i kompozytor.
Życiorys.
Uczył się w rodzinnym Mellenbach u miejscowego kantora, Nicolasa Waltera, oraz jego zastępcy, Caspara Tischera. W 1714 roku wyjechał wraz z Tischerem do Schney, gdzie kontynuował edukację. W 1716 roku wrócił do Mellenbach, gdzie został uczniem pastora Johanna Wintzerna. Początkowo był prywatnym nauczycielem w Burg (Vogtland), w wieku 19 lat otrzymał natomiast angaż jako organista na dworze w Lobenstein, gdzie pozostał do końca życia. W 1747 roku został wybrany na członka Societät der Musikalischen Wissenschaften w Lipsku.
Twórczość.
Za życia ceniony jako autorytet w dziedzinie budowy organów, pedagog i kompozytor, pisał cieszące się w swoim czasie dużą popularnością utwory przeznaczone na instrumenty klawiszowe. Współcześnie podkreśla się przede wszystkim jego znaczenie jako teoretyka. Zajmował się problemem temperacji stroju, pisał też traktaty poświęcone harmonii, polemizując z poglądami Jeana-Philippe’a Rameau, którego koncepcje znał jednak tylko z prac Friedricha Wilhelma Marpurga, a nie bezpośrednio. Niezależnie od Jeana-Baptiste’a Romieu i Giuseppe Tartiniego i wcześniej od nich odkrył i opisał tzw. tony kombinacyjne.

</doc>
<doc id="4938516" url="https://pl.wikipedia.org/wiki?curid=4938516" title="Hermes Hodolides">
Hermes Hodolides

Hermes Hodolides (; ur. 15 września 1963 w Salonikach) – grecki aktor teatralny, telewizyjny i filmowy. Po kursie aktorskim w Salonikach, studiował malarstwo na Akademii Sztuki w Düsseldorfie, gdzie kształcił się jako scenograf. Współzałożyciel i dyrektor techniczny teatru Attis w Atenach. W operze mydlanej "Lindenstraße", emitowanej na kanale Das Erste, w latach 1985-2020 grał Wasilija Sarikaki, zagorzałego karczmarza i właściciela restauracji „Akropolis” przy Lindenstrasse w Monachium.
Zamieszkał w Atenach.

</doc>
<doc id="4938521" url="https://pl.wikipedia.org/wiki?curid=4938521" title="Dworzec (rejon łuniniecki)">
Dworzec (rejon łuniniecki)

Dworzec (; ) – agromiasteczko na Białorusi, w obwodzie brzeskim, w rejonie łuninieckim, w sielsowiecie Dworzec, nad Cną i przy drodze magistralnej .
Dawniej wieś i majątek ziemski. W dwudziestoleciu międzywojennym leżał w Polsce, w województwie poleskim, w powiecie łuninieckim, do 18 kwietnia 1928 w gminie Kożangródek, następnie w gminie Łuniniec. Po II wojnie światowej w granicach Związku Sowieckiego. Od 1991 w niepodległej Białorusi.

</doc>
<doc id="4938522" url="https://pl.wikipedia.org/wiki?curid=4938522" title="Malayocassis">
Malayocassis

Malayocassis – rodzaj chrząszczy z rodziny stonkowatych i podrodziny tarczykowatych.
Chrząszcze te mają głowę z tęgą, rombowatą w kształcie i zaopatrzoną w biegnące przez środek podłużne żeberko wargą górną. Czułki ich odznaczają się członami dziewiątym i dziesiątym co najwyżej dwukrotnie dłuższymi niż szerokimi. Odnóża środkowej pary nie mają guzków wierzchołkowych na spodniej krawędzi ud. Stopy mają na ostatnim segmencie sterczące odsiebnie wyrostki, przez które pazurki wyglądają jakby miały ząbki, mimo że w rzeczywistości są one niezmodyfikowane.
Rodzaj orientalny, zamieszkujący Azję Południowo-Wschodnią. Znany jest z Indonezji, Malezji i Filipin. Występuje na Półwyspie Malajskim, Borneo, Sumatrze, Jawie, Luzonie, Wyspach Mentawai, Mindanao, Polillo oraz Sibuyanie.
Takson ten wprowadzony został w 1952 roku przez Franza Spaetha w publikacji pod redakcją Waltera Douglasa Hincksa. Zalicza się do niego dwa opisane gatunki:

</doc>
<doc id="4938523" url="https://pl.wikipedia.org/wiki?curid=4938523" title="Piotr Mrzygłód">
Piotr Mrzygłód

Piotr Robert Mrzygłód (ur. 5 czerwca 1971 w Świdnicy) – polski duchowny rzymskokatolicki, teolog i filozof, specjalizujący się w filozofii rosyjskiej, metafizyce, historii filozofii, a także filozofii społecznej; nauczyciel akademicki.
Biografia.
Dzieciństwo i wczesną młodość spędził w Świdnicy. Uczęszczał tam do Szkoły Podstawowej nr 3, a następnie szkoły zawodowej. Po jej ukończeniu podjął pracę w Świdnickich Zakładach Elektrotechniki Motoryzacyjnej, kontynuując jednocześnie naukę w Technikum Mechanicznym dla Pracujących. W 1992 roku zdał egzamin dojrzałości i wstąpił do Metropolitalnego Wyższego Seminarium Duchownego we Wrocławiu. W 1997 roku uzyskał tytuł zawodowy magistra teologii. W 1998 roku otrzymał święcenia kapłańskie z rąk ówczesnego arcybiskupa metropolity wrocławskiego kard. Henryka Gulbinowicza.
Następnie został skierowany do pracy duszpasterskiej w parafii Matki Bożej Miłosierdzia w Oleśnicy, gdzie pracował 3 lata, jednocześnie katechizując w II Liceum Ogólnokształcącym i zajmując się młodzieżą. W 2000 roku uzyskał na Papieskim Wydziale Teologicznym we Wrocławiu stopień tzw. licencjata rzymskiego. Rok później skierowano go na studia specjalistyczne z zakresu filozofii na Katolicki Uniwersytet Lubelski Jana Pawła II, gdzie w ciągu 8 lat uzyskał najpierw magisterium, a w 2009 roku stopień naukowy doktora nauk humanistycznych w zakresie filozofii, na podstawie pracy pt. "Księdza Józefa Majki (1918-1993) poglądy filozoficzno-społeczne", której promotorem był prof. abp Stanisław Wielgus.
Po powrocie z Lublina został wikariuszem w parafii Najświętszego Imienia Jezus we Wrocławiu. Jednocześnie podjął pracę naukowo-dydaktyczną jako adiunkt na wrocławskim Papieskim Wydziale Teologicznym. Obecnie jest rezydentem w parafii św. Jerzego Męczennika i Podwyższenia Krzyża Świętego we Wrocławiu-Brochowie. W 2015 roku Rada Wydziału Papieskiego Wydziału Teologicznego we Wrocławiu nadała mu tytuł naukowy doktora habilitowanego nauk teologicznych w dziedzinie filozofii o specjalności filozofia chrześcijańska i filozofia rosyjska, na podstawie rozprawy nt. "Między „metafizyką absurdu” i „absurdem metafizyki”. Projekt dekonstrukcji metafizyki klasycznej w egzystencjalistycznej myśli Lwa Szestowa".
W 2017 roku został mianowany profesorem nadzwyczajnym na Papieskim Wydziale Teologicznym we Wrocławiu. Jest tam także kierownikiem Katedry Antropologii, Etyki i Teorii Poznania w Instytucie Filozofii Chrześcijańskiej i Nauk Społecznych oraz dyrektorem Podyplomowych Studiów Psychoterapii i Podyplomowych Studiów Kwalifikacyjnych Filozoficzno-Etycznych. Ponadto współpracuje z Uniwersytetem Medycznym im. Piastów Śląskich we Wrocławiu, gdzie pełni funkcję wiceprzewodniczącego Komisji Bioetyki.
Dorobek naukowy.
Jego zainteresowania naukowe koncentrują się wokół problematyki związanej z fundamentalnymi problemami metafizyki realistycznej, zagadnieniami personalizmu chrześcijańskiego ze szczególnym uwzględnieniem filozofii społecznej oraz analizą filozoficzną, niemarksistowskiej myśli rosyjskiej okresu XIX i XX wieku. Ponadto interesuje się historią myśli ludzkiej, polityką oraz polskim filmem. Do jego najważniejszych prac należą:

</doc>
<doc id="4938525" url="https://pl.wikipedia.org/wiki?curid=4938525" title="Yasunori Masutani">
Yasunori Masutani

 – japoński seiyū i aktor dubbingowy związany z Aoni Production.

</doc>
<doc id="4938528" url="https://pl.wikipedia.org/wiki?curid=4938528" title="Wróg ludu (dramat)">
Wróg ludu (dramat)

Wróg ludu (norw. "En folkefiende") – dramat norweskiego dramatopisarza Henrika Ibsena z 1882.
Treść.
Dzieło miało charakter ostrego odwetu na antagonistach autora. Opisuje historię zakładu leczniczego, w którym pacjenci truci są zepsutą wodą. 
Doktor Thomas Stockmann (lekarz-idealista) usiłuje uzdrowić stosunki w placówce, co daje pretekst do zobrazowania moralnego dna i obłudy społecznej lokalnego patrycjatu i liberalnego drobnomieszczaństwa. Warstwy te zdradziły wszelkie wzniosłe ideały, na rzecz bezwzględnego czerpania zysków i zachowania silnej pozycji w hierarchii władzy. Stockmanna stopniowo opuszczają wszyscy sojusznicy, którzy wcześniej przyrzekli mu współpracę. Oportunistyczni liberałowie jednoznacznie opowiadają się za istniejącym układem i rezygnują z walki o zdrową wodę dla zakładu, ponieważ większość kosztów renowacji wodociągu Stockmann chciał złożyć na ich barki. Nie tylko opuścili lekarza, ale też stali się jego wrogami. Podburzyli też lokalne pospólstwo, które wybiło szyby w domu Stockmanna. 
Nie zraziło to lekarza, który pozostał w mieście, poczuł się niezwykle silny i kontynuował walkę. Nie stracił też wiary w najuboższych, którzy pozostali przy nim.
Film.
Dramat zekranizowano w 1978 pod tym samym tytułem. Reżyserem był George Schaefer, a doktora Stockmanna zagrał wówczas Steve McQueen.

</doc>
<doc id="4938530" url="https://pl.wikipedia.org/wiki?curid=4938530" title="CHL Import Draft 1998">
CHL Import Draft 1998

CHL Import Draft 1998 – 7. draft CHL w historii. Łącznie wybrano 71 zawodników.
Wybrani.
Pozycje: B – bramkarz, O – obrońca, C – center, LS – lewoskrzydłowy, PS – prawoskrzydłowy
Ligi: OHL – Ontario Hockey League, QMJHL – Quebec Major Junior Hockey League, WHL – Western Hockey League

</doc>
<doc id="4938531" url="https://pl.wikipedia.org/wiki?curid=4938531" title="Thlaspidula">
Thlaspidula

Thlaspidula – rodzaj chrząszczy z rodziny stonkowatych i podrodziny tarczykowatych.
Chrząszcze te mają głowę z poprzeczną i zaopatrzoną w biegnące przez środek podłużne żeberko wargą górną. Czułki ich odznaczają się członami dziewiątym i dziesiątym ponad dwukrotnie dłuższymi niż szerokimi. Odnóża środkowej pary nie mają guzków wierzchołkowych na spodniej krawędzi ud. Stopy nie mają na ostatnim segmencie skierowanych odsiebnie wyrostków, a ich pazurki są wyraźnie niezmodyfikowane.
Rodzaj ten rozprzestrzeniony jest od Azji Południowo-Wschodniej po kontynent australijski. Znany jest z Indonezji, Malezji, Papui-Nowej Gwinei i Australii.
Takson ten wprowadzony został w 1901 roku przez Franza Spaetha. Zalicza się do niego 6 opisanych gatunków:

</doc>
<doc id="4938532" url="https://pl.wikipedia.org/wiki?curid=4938532" title="Victor Willems">
Victor Willems

Victor Willems (ur. 19 lutego 1877, zm. w 1920) – belgijski szermierz, brązowy medalista podczas Letnich Igrzysk Olimpijskich w 1908 r. w Londynie i złoty medalista podczas Letnich Igrzysk Olimpijskich w 1912 r. w Sztokholmie. Niektóre źródła podają, że zginął w 1918 w akcji podczas I wojny światowej.
Kariera.
Victor Willems brał udział w letnich igrzyskach olimpijskich w 1908 r. w Londynie jako reprezentant Belgii. W drużynie z Paulem Anspachem, Fernandem de Montignym, François Romem, Fernandem Bosmansem, Désiré Beaurainem i Ferdinandem Feyerickiem zdobyli brązowy medal.
W 1912 r. w Sztokholmie zdobył złoty medal w drużynie z Paulem Anspachem, Henrim Anspachem, Robertem Hennetem, Jakiem Ochsem i Gastonem Salmonem.

</doc>
<doc id="4938535" url="https://pl.wikipedia.org/wiki?curid=4938535" title="Lubaczyn">
Lubaczyn

Lubaczyn (; ) – agromiasteczko na Białorusi, w obwodzie brzeskim, w rejonie łuninieckim, w sielsowiecie Dworzec, nad Śmiercią.
Dawniej wieś i folwark. W dwudziestoleciu międzywojennym leżał w Polsce, w województwie poleskim, w powiecie łuninieckim, w gminie Łachwa. Po II wojnie światowej w granicach Związku Sowieckiego. Od 1991 w niepodległej Białorusi.
Urodził tu się polski pisarz i regionalista Ryszard Kraśko.

</doc>
<doc id="4938546" url="https://pl.wikipedia.org/wiki?curid=4938546" title="Benedykt Serafin">
Benedykt Serafin

Benedykt Władysław Serafin (ur. 8 kwietnia 1893 w Kwasowicach, zm. 2 grudnia 1978) – major piechoty Wojska Polskiego.
Życiorys.
Urodził się w Kwasowicach, w ówczesnym powiecie powiecie wielickim Królestwa Galicji i Lodomerii, w rodzinie Stanisława. W latach 1912-1914 był strzelcem i zastępcą drużynowego Drużyny Strzeleckiej w sąsiedniej wsi Skrzydlna oraz członkiem Organizacji Młodzieży Niepodległościowej „Zarzewie”. 1 sierpnia 1914 został wcielony do c. i k. Pułku Piechoty Nr 13. 1 października tego roku został przeniesiony do c. i k. Pułku Piechoty Nr 57 i przydzielony do szkoły oficerskiej w Příborze. 16 stycznia 1915 został skierowany na front. Dowodził drużyną w stopniu kaprala, a następnie sierżanta. 1 maja 1915 został skierowany na front włoski. Był komendantem plutonu w stopniu chorążego. Na stopień podporucznika został mianowany ze starszeństwem z 1 stycznia 1916 w korpusie oficerów rezerwy, a jego oddziałem macierzystym był nadal IR. 57. Od 16 lipca 1916 do 15 maja 1917 dowodził na froncie kompanią c. i k. Pułku Piechoty Nr 96. Został ranny. Od 16 maja 1917 przebywał w szpitalu, a po wyleczeniu został przydzielony do c. i k. Batalionu Zapasowego Pułku Piechoty Nr 57 na stanowisko komendanta kompanii. 1 maja 1918 awansował na porucznika rezerwy.
Od 29 października 1918 służył 57 Pułku Piechoty Ziemi Tarnowskiej złożonym z Polaków – żołnierzy byłego austriackiego Pułku Piechoty Nr 57, którzy wrócili z frontu włoskiego oraz żołnierzy Batalionu Zapasowego tegoż pułku, który stacjonował w Przerowie na Morawach. Do 1 marca 1919 walczył na froncie ukraińskim dowodząc kompanią i batalionem. Został ranny. Wyróżnił się w walkach 11. kompanii stoczonych w drugiej połowie lutego, w szczególności w śmiałych nocnych wypadach, a zwłaszcza pod Wołodutą Dolną, gdzie zdobył sporo materiału i 14 jeńców. Od 2 marca 1919 przebywał w szpitalu, a następnie został uznany przez komisję superrewizyjną za niezdolnego do służby liniowej na rok. 1 stycznia 1920 został mianowany kapitanem, a 11 stycznia tego roku przeniesiony do 79 Pułku Piechoty, w którym dowodził kompanią batalionu sztabowego i pełnił funkcję adiutanta pułku.
1 sierpnia 1924 został przeniesiony do 68 Pułku Piechoty we Wrześni. 1 grudnia 1924 został mianowany majorem ze starszeństwem z 15 sierpnia 1924 i 166. lokatą w korpusie oficerów piechoty. W czerwcu 1925 został przesunięty ze stanowiska dowódcy II batalionu na stanowisko kwatermistrza. W kwietniu 1928 został przeniesiony do 81 Pułku Piechoty w Grodnie na stanowisko oficera sztabowego pułku. W lipcu 1929 został przesunięty na stanowisko dowódcy batalionu. W styczniu 1931 został przeniesiony do Powiatowej Komendy Uzupełnień Grodno z zachowaniem dotychczasowego dodatku służbowego. W sierpniu 1931, po przeniesieniu ppłk. Edmunda Efferta do Bydgoszczy, powierzono mu pełnienie obowiązków komendanta PKU Grodno. W grudniu 1932 został zatwierdzony na stanowisku komendanta PKU Grodno. 1 września 1938 dowodzona przez niego jednostka została przemianowana na Komendę Rejonu Uzupełnień Grodno, a zajmowane przez niego stanowisko otrzymało nazwę „komendant rejonu uzupełnień”. Służbę na tym stanowisku pełnił do września 1939, a następnie objął dowództwo zmobilizowanego przez siebie baonu wartowniczego nr 31.
W czasie kampanii wrześniowej wykazał się determinacją i konsekwencją. Jego postawa kontrastowała z poglądami dowódców, od których
zależały losy Grodna w tym czasie. Była także bliska oczekiwaniom wszystkich tych, którzy walkę uważali za absolutny obowiązek i konieczność. Major Serafin
uważany jest za faktycznego przywódcę obrońców Grodna, którym towarzyszył niemal do końca. On także otrzymał rozkaz opuszczenia miasta, ale go nie wykonał. Zamiast ewakuacji przystąpił do realizacji planów, uzgodnionych wcześniej z gen. bryg. Józefem Olszyna-Wilczyńskim. Zdecydowany zwolennik stawienia oporu otrzymał zapewnienie, że będzie miał wyłączny wpływ na wszystkie sprawy z tym związane.
22 września po ośmiogodzinnej walce, wraz z oddziałem liczącym około 600 żołnierzy, wycofał się z Grodna w kierunku Puszczy Augustowskiej. Tam walczył jeszcze do 23 września. Tego samego dnia w godzinach wieczornych przeszedł przez granicę litewską i został internowany w Olicie. Później został przeniesiony do obozu w Kalwarii. 21 marca 1940 został zwolniony z internowania przez Komisję Międzynarodową jako inwalida.
25 października 1941 przybył na Stację Zborną w Buzułku i jako chory został skierowany do szpitala. 3 grudnia został wyznaczony na stanowisko referenta w Oddziale I Sztabu Dowództwa Polskich Sił Zbrojnych w ZSRR. 16 lutego 1942 został komendantem Komendy Uzupełnień Nr 5 9 Dywizji Piechoty, a 2 kwietnia dowódcą Oddziału Likwidacyjnego 9 DP w Margiełan. 6 maja został zastępcą dowódcy pułku specjalnego w Ośrodku Zapasowym w Guzar, lecz już 26 maja 1942 powierzono mu obowiązki komendanta Komendy Uzupełnień Nr 7 Ośrodka Zapasowego Armii. 23 maja 1943 został przydzielony do Szefostwa Administracji Rezerw Sztabu Armii Polskiej na Wschodzie na stanowisko kierownika referatu uzupełnień. 27 sierpnia tego roku został przeniesiony do Ośrodka Zapasowego Armii na stanowisko zastępcy komendanta. 
31 marca 1946 został zwolniony z czynnej służby wojskowej i przeniesiony do rezerwy personalnej oficerów.
Zmarł 2 grudnia 1978. Został pochowany na Cmentarzu Świętej Rodziny we Wrocławiu.
Benedykt był żonaty z Zofią Łopuską (1907–1998), córką Zenona (ur. 1876), starosty łukowskiego, konstantynowskiego w Janowie Podlaskim i słupeckiego.
Losy majora Benedykta Serafina stały się kanwą powieści Piotra Kościńskiego „Obrońca Grodna. Zapomniany bohater”, wydanej w 2017 przez oficynę Rytm, a jego postać przedstawiono w krótkometrażowym, fabularyzowanym dokumencie „Krew na bruku. Grodno 1939”, w reżyserii Roberta Miękusa.

</doc>
