<doc id="4978480" url="https://pl.wikipedia.org/wiki?curid=4978480" title="Baltops">
Baltops

Baltops (BALTOPS) – kryptonim cyklicznych międzynarodowych ćwiczeń sił morskich NATO przeprowadzanych od lat 70. XX wieku na Morzu Bałtyckim; obecnie odbywają się one w czerwcu. Od 1993 roku poza państwami NATO biorą w nich udział także pozostałe państwa basenu Morza Bałtyckiego. Mają na celu zwiększenie interoperacyjności sił morskich państw Partnerstwa dla Pokoju w rejonie Morza Bałtyckiego. 
Historia.
Organizatorem manewrów o kryptonimie Baltops (Baltic Operations) jest marynarka wojenna USA (US Navy). Miały one w czasach zimnej wojny demonstrować obecność militarną USA i państw NATO na Bałtyku, który w razie konfliktu prawdopodobnie znalazłby się pod kontrolą sił Układu Warszawskiego – radzieckiej Floty Bałtyckiej wspieranej przez słabsze marynarki PRL i NRD. Przewidywano, że podczas wojny będą toczyć się walki morskie na podejściach do cieśnin duńskich i Półwyspu Jutlandzkiego, gdzie siły Układu Warszawskiego planowały wysadzić desant (między innymi z udziałem polskich i wschodnioniemieckich sił desantowych). Istotne było wobec tego poznanie specyfiki akwenu Morza Bałtyckiego, różniącej się od mórz otwartych. W tym celu, oraz w celu demonstracji siły militarnej, organizowano od 1972 roku cykliczne manewry Baltops, z udziałem zarówno NATO-wskich krajów nadbałtyckich (Dania i RFN), innych krajów europejskich sojuszu, oraz silnym komponentem marynarki USA, będącej organizatorem manewrów. Między innymi, w 1985 roku w manewrach brał udział amerykański pancernik USS „Iowa”. Głównym celem wojskowym było trenowanie wspólnego manewrowania, prowadzenia ognia, łączności i ratownictwa. Poznawano także hydrologię Morza Bałtyckiego{. Manewry były zazwyczaj śledzone przez okręty państw Układu Warszawskiego. Oprócz okrętów, w ćwiczeniach bierze udział lotnictwo. Gospodarzem ćwiczeń, który organizował przyjęcie i pobyt okrętów i fazę portową planowania manewrów, była RFN w latach parzystych i Dania w latach nieparzystych.
Po zakończeniu zimnej wojny, rozwiązaniu Układu Warszawskiego i przemianach politycznych w regionie, ćwiczenia zmieniły swój charakter. Od 1993 roku zaczęto zapraszać na nie w charakterze uczestników lub obserwatorów wszystkie pozostałe państwa nadbałtyckie (Polskę, Rosję, nowo powstałe: Litwę, Łotwę i Estonię, oraz dotychczas neutralne: Szwecję i Finlandię). Dla krajów aspirujących do uczestnictwa w NATO manewry stały się elementem programu Partnerstwo dla Pokoju. Ćwiczenia prowadzone w latach 90. składały się od tej pory z dwóch części: pierwszej międzynarodowej, obejmującej wszystkie państwa, i drugiej ograniczonej do państw NATO. Liczba ćwiczących okrętów zaczęła sięgać 40-50 jednostek, wykonujących różne zadania w grupach i razem. Większy nacisk kładziony jest na przygotowanie do pokojowych zadań międzynarodowych zespołów na morzu, jak konwojowanie jednostek, prowadzenie blokady morskiej i kontrola ładunku statków. Ćwiczone są też złożone zadania bojowe oraz wspólne prowadzenie operacji, jak trałowanie min, wykrywanie okrętów podwodnych. Ćwiczenia oparte są na scenariuszach obejmujących fikcyjne państwa i dotyczą między innymi wspólnych działań o charakterze asymetrycznym, związanych ze zwalczaniem piractwa, terroryzmu i przemytu broni, monitorowaniem szlaków żeglugowych i dostarczaniem pomocy humanitarnej. Od końca lat 90. zrezygnowano z podziału ćwiczeń na części, organizując wspólne ćwiczenia.
W 1993 roku Polska wysłała na ćwiczenia tylko okręt ratowniczy „Piast”, po czym od kolejnego roku wysyłała okręty bojowe, biorąc aktywny udział jako uczestnik w pierwszej fazie, a od 1999 roku jako członek NATO. Od 1996 roku polski zespół stał się jednym z najliczniejszych lub najliczniejszym. Udział Rosji ograniczał się zazwyczaj do jednego okrętu, przy czym okresowo Rosja wycofywała się z uczestnictwa w ćwiczeniach z przyczyn politycznych, na skutek napięć w stosunkach z państwami zachodnimi. Od 2010 roku organizację ćwiczeń od marynarki USA przejęło dowództwo NATO-wskiego zespołu STRIKFORNATO.
Ćwiczenia od lat 90. zaczynają się i kończą w różnych portach nadbałtyckich, ponadto pomiędzy oboma częściami jednostki zawijają do innego portu. Manewry rozpoczynają się od kilkudniowej fazy portowej, kiedy ustalane są szczegóły ćwiczeń realizowanych na morzu. Okręty są przy tym na ogół udostępniane zwiedzającym, ciesząc się zainteresowaniem i sprzyjając popularyzacji spraw morskich i współpracy międzynarodowej (szacowano, że np. w Gdyni odwiedza je w przybliżeniu 40 tysięcy ludzi). Od 1994 roku do portów odwiedzanych przez okręty dołączyła Gdynia, po raz pierwszy goszcząc takie liczne zespoły okrętów zagranicznych (17 okrętów w 1994, 25 okrętów w 1995, 50 okrętów w 1997 roku). W 2017 roku ćwiczące okręty po raz pierwszy zawinęły do Szczecina i Świnoujścia.
Chronologia.
1985.
Ćwiczenia trwały od 12 października 1985 roku, w tym strzelania artyleryjskie miały miejsce 17 października.
Większe okręty: pancernik USS „Iowa” (jedyny raz pancernik w historii manewrów), krążownik rakietowy USS „Ticonderoga” (po raz pierwszy okręt tego typu), niszczyciel rakietowy HMS „Liverpool” typu 42 (Wielka Brytania), fregata USS „Pharris” typu "Knox" (USA).
1993.
Ćwiczenia odbyły się między 8 a 18 czerwca. Były to pierwsze ćwiczenia, na które zaproszono państwa spoza NATO. Po raz pierwszy wzięła w nich udział rosyjska fregata „Bditielnyj” (proj. 1135). Polska wysłała tylko okręt ratowniczy ORP „Piast” i dwa śmigłowce ratownicze (Mi-14PS i W-3RM), które brały udział w ćwiczeniach ratowniczych na północ od latarni Czołpino, natomiast Litwa i Estonia wysłały jedynie obserwatorów.
Po zakończeniu fazy NATO-wskiej, 20 czerwca Gdynię odwiedził biorący udział w manewrach krążownik rakietowy USS „San Jacinto”, a następnie w dniach 25-27 czerwca zawinął tam z wizytą roboczą zespół holenderskich trałowców, w składzie okrętu hydrograficznego „Tydeman”, niszczyciela min i 6 trałowców.
1994.
Ćwiczenia rozpoczęły się 7 czerwca wyjściem w morze 14 okrętów z Kilonii. Na morzu tego i następnego dnia dołączyły dalsze okręty (łącznie ponad 40). W trakcie manewrów między innymi miała miejsce próba ćwiczebnego zdobycia rosyjskiej fregaty „Nieustraszymyj” przez płetwonurków SEAL oraz pokaz szwedzkiego okrętu doświadczalnego „Smyge” w technologii stealth. 10 czerwca część okrętów zawinęła do Gdyni.
W manewrach brał udział między innymi krążownik rakietowy USS „Gettysburg” (typu "Ticonderoga"), dwa niszczyciele rakietowe, aż dziewięć fregat i trzy okręty podwodne. Niemcy wysłały najliczniejszy zespół 16 okrętów, w tym niszczyciel „Lütjens” i dwa okręty podwodne, a Holandia aż cztery fregaty i okręt podwodny. Oprócz sił NATO, w manewrach brały udział okręty z Polski, Szwecji, Rosji (fregata „Nieustraszymyj”), Finlandii i Litwy (korweta „Aukštaitis”). Polska wysłała po raz pierwszy okręt bojowy – korwetę „Kaszub”, okręt ratowniczy i lotnictwo. 
W toku manewrów, do Gdyni zawinęło 16 okrętów zagranicznych z 10 państw. Był to największy zespół okrętów obcych bander, jaki odwiedził ten port po wojnie; przy czym pierwszy raz od II wojny światowej do Polski zawinęły niemieckie okręty podwodne. Po zakończeniu drugiej fazy manewrów, Gdynię odwiedził także amerykański krążownik rakietowy USS „Gettysburg”.
1995.
W fazie międzynarodowej ćwiczeń wzięło udział 37 okrętów z 12 państw. Po raz pierwszy w manewrach uczestniczyły wszystkie państwa bałtyckie. Oprócz państw NATO, uczestniczyły w nich: Polska, Rosja, Irlandia, Łotwa, Litwa, Szwecja, Estonia. Manewry rozpoczęły się 6 czerwca w Aarhus i Olpenitz, a 10 czerwca 25 okrętów zawinęło do Gdyni, ponownie stanowiąc największy zespół odwiedzający ten port. Zespół międzynarodowy podzielony był na osobne zespoły ćwiczące zwalczanie min (okręty przeciwminowe z Polski, Niemiec, Estonii, Łotwy i Szwecji) oraz wykrywanie okrętów podwodnych. Symulowano blokadę morską Bornholmu; po raz pierwszy zespół międzynarodowy ćwiczył także w nocy. Po raz pierwszy też częścią ćwiczeń dowodził oficer byłego Układu Warszawskiego oraz brał w nich udział okręt podwodny pochodzenia radzieckiego. Dowódcą całości ćwiczeń był kontradmirał Joseph Mobley. 12 czerwca okręty opuściły Gdynię i przystąpiły do fazy NATOwskiej ćwiczeń.
Największym okrętem był amerykański krążownik USS „Philippine Sea” typu "Ticonderoga". W ćwiczeniach brał udział rosyjski niszczyciel rakietowy „Biespokojnyj” proj. 956A oraz przynajmniej siedem fregat różnych krajów, w tym dwie amerykańskie typu "O.H. Perry". Polska wysłała większy, niż w poprzednim roku zespół siedmiu okrętów, w tym okręt podwodny ORP „Wilk”. Litwa wysłała korwetę „Żemajtis”, a Estonia i Łotwa pojedyncze trałowce. Przy okazji manewrów, amerykańskie okręty odwiedziły też Kłajpedę, Rygę i Bałtyjsk.
1996.
W 1996 roku w manewrach wzięło udział 48 okrętów z 14 państw (rekordowa liczba do tej pory). Koncentracja nastąpiła 6 czerwca 1996 roku w portach Zatoki Kilońskiej (Eckernförde i Flensburgu), faza morska manewrów rozpoczęła się 10 czerwca, a podsumowanie pierwszej fazy nastąpiło w Karlskronie. Dowódcą ćwiczeń był kontradmirał Robert Williamson. Okręty podzielono na grupy wykonujące różne zadania takyczne, między innymi grupa 1. zajmowała się wykrywaniem okrętów podwodnych, a grupa 4. lekkich okrętów uderzeniowych w składzie trzech polskich i sześciu niemieckich kutrów rakietowych, podzielona na dwie części, 13 czerwca broniła i atakowała fikcyjne państwo Greenland (Bornholm).
Większe okręty: krążownik rakietowy USS „Hué City” (CG-66) typu "Ticonderoga", niszczyciele rakietowe USS „Spruance” (DD-963) i „Nastojcziwyj” proj. 956 (jedyny rosyjski okręt), fregaty „Van Amstel” i „Van Nes” typu "Karel Doorman" (Holandia), „Pieter Florisz” typu "Kortenaer" (Holandia) i HMS „Battleaxe” typu 22 (Wielka Brytania), okręt podwodny U-29 typu 206A (Niemcy), korwety „Żemajtis” i „Aukštaitis” proj. 1124M (Litwa), kuter Straży Wybrzeża USCGC „Gallatin”.
Z Polski brało udział 10 okrętów (zespół najliczniejszy po niemieckim), w tym po raz pierwszy oczekiwany przez państwa zachodnie nowoczesny okręt podwodny ORP „Orzeł”, korweta OORP „Kaszub”, okręty rakietowe „Metalowiec”, „Grom”, „Piorun”, trałowce „Resko”, „Sarbsko”, „Necko”, „Nakło”, „Hańcza”, okręt ratowniczy „Lech”.
1997.
W 1997 roku manewry odbywały się po raz 25, a wzięła w nich udział ponownie rekordowa liczba 53 okrętów z 13 państw. Ćwiczenia rozpoczęły się w Gdyni 13 czerwca, dokąd zawinęło 50 okrętów (pozostałe dwa do Gdańska, a jeden pozostał na redzie). 16 czerwca okręty wyszły w morze, podzielone na siedem grup bojowych, grupę okrętów podwodnych i grupę zabezpieczenia. Manewry rozgrywały się między Bornholmem a Zatoką Gdańską. 20 czerwca okręty zawinęły do Kilonii, gdzie miało miejsce zakończenie tej fazy 22 czerwca. Druga faza dla państw NATO miała miejsce między 23 a 27 czerwca. W manewrach brało też udział ponad 20 samolotów i około 15 śmigłowców bazowych. Dowódcą był amerykański kontradmirał James B. Hinkle.
Największymi okrętami były dwa amerykańskie krążowniki rakietowe typu "Ticonderoga": USS „Anzio” i USS „Cape St. George”, a następnie rosyjski niszczyciel rakietowy „Biespokojnyj” proj. 956A. Niemcy wysłały 12 okrętów, w tym niszczyciel rakietowy „Rommel” i okręt podwodny U-16. Wśród pozostałych okrętów było pięć fregat, w tym brytyjska HMS „Iron Duke”. Polska wysłała drugi co do wielkości zespół 11 okrętów, w tym okręt podwodny ORP „Orzeł”.
1998.
W 1998 roku miały miejsce 26. manewry Baltops. W pierwszej fazie manewrów wzięło udział 49 okrętów z 13 krajów, w tym 12 polskich (największy zespół narodowy), a także samoloty i śmigłowce z 6 krajów. Koncentracja nastąpiła 4-5 czerwca w Gdyni, gdzie weszły 33 okręty zagraniczne. Po fazie portowej, 8 czerwca okręty wyszły w morze, a 12 czerwca miało miejsce podsumowanie pierwszej fazy w Rostocku. Na morzu dołączyły jeszcze cztery okręty („Kalev”, „Imanta”, „Żemajtis”, U-28). Dowódcą ćwiczeń był kadm. William Copeland jr.
Druga faza miała miejsce między 15 a 19 czerwca; oprócz państw spoza NATO nie wzięły w niej udziału okręty Norwegii i niemieckie zbiornikowce: „Spessart” i „Ammersee”, natomiast dołączyły duńskie kutry rakietowe „Sehested” i „Suenson” i zaopatrzeniowiec „Skinfaxe” oraz niemiecki niszczyciel min „Dillingen”. Druga faza zakończyła się 20 lipca 1998 roku w Kilonii.
Wybrane większe okręty ćwiczeń: krążownik rakietowy USS „Vella Gulf” (USA), niszczyciel rakietowy „Mölders” typu "Lütjens" (Niemcy), fregaty: USS „Halyburton” typu "O.H. Perry" (USA) i „Tromp” typu "Tromp" (Holandia), okręty podwodne ORP „Orzeł” i U-28 typu 206A (Niemcy). Oprócz okrętów wojennych, ze strony amerykańskiej uczestniczył kuter Straży Przybrzeżnej „Tahoma” typu "Famous". Litwa wysłała obie swoje korwety „Aukštaitis” i „Żemajtis”, Estonia m.in. dwa trałowce, a Łotwa jeden. Oprócz okrętów polskich uczestniczących w manewrach, w czasie ćwiczeń artyleryjskich tarcze holował polski holownik H-6.
1999.
Ćwiczenia odbywały się od 2 do 14 czerwca, a brały w nich udział ogółem 53 okręty, 16 samolotów i 14 śmigłowców z 12 krajów. Rozpoczęły się w Aarhus, które okręty opuściły 6 czerwca. Pierwsza faza zakończyła się 11 czerwca w Gdyni, dokąd zawinęło 48 jednostek (w tym 13 polskich), po czym okręty opuściły Gdynię 14 czerwca. Ćwiczenia zakończyły się w Kilonii.
Były to pierwsze ćwiczenia po przystąpieniu Polski do NATO w marcu tego roku. W manewrach brało udział 13 okrętów Marynarki Wojennej, co stanowiło najliczniejszy zespół. Między innymi, „Gniezno” stawiał ćwiczebne miny, poszukiwane później przez trałowce. Rosja zbojkotowała manewry w proteście przeciw nalotom NATO na Jugosławię.
2000.
Ćwiczenia rozpoczęły się fazą portową w Sztokholmie. Faza morska ćwiczeń trwała od 6 do 16 czerwca, a zakończyła się w Kilonii. Brało w nich udział 49 okrętów z 11 państw. Okręty zostały zorganizowane w cztery grupy taktyczne, podzielone na dziewięć mniejszych zespołów.
Wybrane większe okręty: niszczyciel USS „Ross” typu "Arleigh Burke" (USA), fregata HMS „Sheffield” (Wielka Brytania), korweta „Second-Maître Le Bihan” typu "A69" (Francja). 
Z polskich okrętów wzięły udział: korweta ORP „Kaszub”, zbiornikowiec ORP „Bałtyk”, okręty rakietowe „Orkan”, „Górnik”, „Rolnik”, niszczyciel min ORP „Mewa” (po raz pierwszy w tym charakterze) i trałowce „Gopło” i „Śniardwy”. Dowódcą drugiego zespołu sił trałowo-minowych został kmdr por. Andrzej Karweta.
2003.
Ćwiczenia odbywały się od 7 do 20 czerwca, wzięło w nich udział 35 okrętów i lotnictwo. Rozpoczęły się w Gdyni, do której 5-6 czerwca zawinęło 30 okrętów zagranicznych. Okręty wyszły z portu na fazę morską ćwiczeń 9 czerwca. Nowym elementem był ćwiczebny desant sił pokojowych na poligonie w Ustce 11 czerwca, z polskiego i rosyjskiego okrętu desantowego, w wykonaniu piechoty morskiej Rosji, USA, Danii i Litwy, z udziałem siedmiu rosyjskich transporterów BTR-80 i dwóch PTS-2. Podsumowanie ćwiczeń nastąpiło w Kilonii.
2010.
Ćwiczenia trwały od 5 do 20 czerwca, w tym faza na morzu od 7 czerwca, a ich gospodarzem była Polska. 4 czerwca do portu wojennego i portu handlowego w Gdyni według planu miały zawinąć 32 okręty z 11 państw: Danii, Estonii, Francji, Litwy, Łotwy, Niemiec, Polski, Rosji, Stanów Zjednoczonych, Szwecji i Wielkiej Brytanii, natomiast siły Belgii, Finlandii i Holandii wystawiły zespoły sztabowe i brzegowe. Dowódcą ćwiczeń był brytyjski kontradmirał Ian Corder. W ćwiczeniach wziął udział m.in. stały zespół przeciwminowy NATO SNMCMG1 z okrętem dowodzenia ORP „Kontradmirał X. Czernicki” i niszczycielami min HMS „Penzance” i „Rottweil”. Elementem ćwiczeń były operacje przeciwminowe na Zatoce Fińskiej poprzedzające desant wysadzony na brzegu Estonii
Wybrane większe okręty: amerykański okręt dowodzenia desantem USS „Mount Whitney” (LCC-20), amerykański okręt desantowy USS „Gunston Hall”, rosyjski okręt desantowy „Kaliningrad”, niemiecka fregata „Bayern” typu 123, duński okręt dowodzenia i wsparcia „Esbern Snare” typu "Absalon".
2015.
W 2015 roku 39 okrętów zespołu zawinęło do Gdyni między 4 a 7 czerwca (bez śmigłowcowca HMS „Ocean”. W manewrach nie wzięła udziału Rosja, natomiast z państw pozabałtyckich wzięły udział Kanada oraz Turcja. Elementem manewrów był desant wysadzony 17 czerwca na poligonie w Ustce. 8 czerwca francuski niszczyciel min „Eridan” typu "Tripartite" był dokowany w celu napraw w stoczni Remontowej Nauta w Gdyni.
Wybrane większe okręty: okręt desantowy USS „San Antonio”, śmigłowcowiec desantowy HMS „Ocean”, fregata HMCS „Fredericton” typu "Halifax" (Kanada), fregata „Gökcu” typu "O.H. Perry" (Turcja), stawiacz min „Hämeenmaa” typu "Hämeenmaa".
2017.
Ćwiczenia były odbywane po raz 45., od 1 do 16 czerwca. Brały w nich udział 44 okręty z 14 państw. Faza portowa po raz pierwszy rozpoczęła się w Szczecinie, dokąd zawinęło 30 okrętów zagranicznych, a dalsze dwa okręty zawinęły do Świnoujścia. Manewry obejmowały między innymi wysadzenie ćwiczebnych desantów w Putlos (Niemcy), Windawie (Łotwa) i Ustce.
Wybrane większe okręty: okręt desantowy USS „Arlington” typu "San Antonio" (USA), fregaty: HMS „Iron Duke” (Wielka Brytania), „Roald Amundsen” typu "Fridtjof Nansen" (Norwegia), „Evertsen” typu "De Zeven Provinciën" (Holandia), korweta „Nyköping” typu "Visby" (Szwecja). Polska wysłała dwa okręty transportowe i sześć trałowców.

</doc>
<doc id="4978481" url="https://pl.wikipedia.org/wiki?curid=4978481" title="BALTOPS">
BALTOPS



</doc>
<doc id="4978484" url="https://pl.wikipedia.org/wiki?curid=4978484" title="Grindu">
Grindu



</doc>
<doc id="4978490" url="https://pl.wikipedia.org/wiki?curid=4978490" title="Iwanówka (rejon dokszycki)">
Iwanówka (rejon dokszycki)

Iwanówka (; ) – wieś na Białorusi, w obwodzie witebskim, w rejonie dokszyckim, w sielsowiecie Porpliszcze.
Nazwa dawniej używana – Janówka.
Historia.
W czasach zaborów w powiecie wilejskim w guberni wileńskiej Imperium Rosyjskiego.
W dwudziestoleciu międzywojennym ówczesny zaścianek leżał w Polsce, w województwie wileńskim, w powiecie duniłowickim, od 1926 w powiecie dziśnieńskim, w gminie Porpliszcze.
Według Powszechnego Spisu Ludności z 1921 roku zamieszkiwało tu 50 osób, 2 były wyznania rzymskokatolickiego, 48 prawosławnego. Jednocześnie wszyscy mieszkańcy zadeklarowali białoruską przynależność narodową. Było tu 5 budynków mieszkalnych. W 1931 w 5 domach zamieszkiwało 56 osób.
Wierni należeli do parafii rzymskokatolickiej Parafianowie i prawosławnej w Porpliszczach. Miejscowość podlegała pod Sąd Grodzki w Dokszycach i Okręgowy w Wilnie; właściwy urząd pocztowy mieścił się w Porpliszczach.
Po agresji ZSRR na Polskę w 1939 roku wieś znalazła się w granicach BSRR. W latach 1941–1944 była pod okupacją niemiecką. Następnie leżała w BSRR. Od 1991 roku w Republice Białorusi.

</doc>
<doc id="4978492" url="https://pl.wikipedia.org/wiki?curid=4978492" title="Gropeni">
Gropeni



</doc>
<doc id="4978494" url="https://pl.wikipedia.org/wiki?curid=4978494" title="Brigitte Bardot cudowna">
Brigitte Bardot cudowna

Brigitte Bardot cudowna – polski dramat w reżyserii Lecha Majewskiego, oparty na jego powieści "Pielgrzymka do grobu Brigitte Bardot Cudownej".
Zdjęcia do filmu powstały między innymi w pałacu w Bożkowie, Katowicach, zamku w Łańcucie, willi rodziny Fränkel w Prudniku, Sosnowcu, Zamku Książ w Wałbrzychu, Zamku w Mosznej i Zabrzu.
Premiera filmu odbyła się 21 października 2022 roku.

</doc>
<doc id="4978501" url="https://pl.wikipedia.org/wiki?curid=4978501" title="Kaczany (obwód witebski)">
Kaczany (obwód witebski)

Kaczany – dawny zaścianek. Tereny na których leżał znajdują się obecnie na Białorusi, w obwodzie witebskim, w rejonie dokszyckim, w sielsowiecie Krypule.
Inna używana nazwa – Koczany.
Historia.
W czasach zaborów w powiecie wilejskim w guberni wileńskiej Imperium Rosyjskiego..
W dwudziestoleciu międzywojennym zaścianek leżał w Polsce, w województwie wileńskim, w powiecie duniłowickim, od 1926 w powiecie dziśnieńskim, w gminie Porpliszcze.
Według Powszechnego Spisu Ludności z 1921 roku zamieszkiwały tu 22 osoby, 21 było wyznania rzymskokatolickiego a 1 prawosławnego. Jednocześnie wszyscy mieszkańcy zadeklarowali polską przynależność narodową. Był tu 1 budynek mieszkalny. W 1931 w 6 domach zamieszkiwało 38 osób.
Wierni należeli do parafii rzymskokatolickiej w Parafianowie i prawosławnej w Porpliszczach. Miejscowość podlegała pod Sąd Grodzki w Dokszycach i Okręgowy w Wilnie; właściwy urząd pocztowy mieścił się w Porpliszczach.

</doc>
<doc id="4978504" url="https://pl.wikipedia.org/wiki?curid=4978504" title="Kaczany">
Kaczany



</doc>
<doc id="4978506" url="https://pl.wikipedia.org/wiki?curid=4978506" title="Kujawsko-Pomorski Impresaryjny Teatr Muzyczny w Toruniu">
Kujawsko-Pomorski Impresaryjny Teatr Muzyczny w Toruniu



</doc>
<doc id="4978527" url="https://pl.wikipedia.org/wiki?curid=4978527" title="Penelope Fitzgerald">
Penelope Fitzgerald

Penelope Mary Fitzgerald, z domu Knox (ur. 17 grudnia 1916 w Lincoln, zm. 28 kwietnia 2000 w Londynie) – brytyjska pisarka, laureatka Nagrody Bookera.
Życiorys.
Urodziła się 17 grudnia 1916 w Lincoln jako Penelope Mary Knox w rodzinie Edmunda Knoxa i Christiny Frances. Jej ojciec w latach 1932–1940 należał do redakcji czasopisma „Punch”, jej wujami byli historyk i kryptograf Dilly Knox oraz tłumacz Biblii i autor opowiadań detektywistycznych Ronald Knox.
Ukończyła szkołę z internatem Wycombe Abbey w High Wycombe, po czym w latach 1935–1938 studiowała filologię angielską na Somerville College w Oksfordzie, którą ukończyła z wyróżnieniem. Podczas II wojny światowej pracowała w administracji rządowej i w BBC, pomagając przy porządkowaniu nagrań programów. W 1942 roku wyszła za mąż za wojskowego, Desmonda Fitzgeralda. Para miała jednego syna i dwie córki.
Na początku lat 50. małżeństwo Fitzgeraldów prowadziło magazyn literacko-polityczny „World Review”. Niepowodzenia Desmonda w utrzymaniu stałego dochodu zmusiły Penelope do utrzymania rodziny z własnej pracy. W przeciągu lat prowadziła księgarnię, uczyła prywatnie i w szkołach, a także pisała dla prasy. Od połowy lat 60. do ok. 1980 roku uczyła w Westminster Tutors oraz Queen's Gate School.
Zadebiutowała w wieku pięćdziesięciu ośmiu lat biografią artysty Edwarda Burne-Jonesa, która ukazała się w 1975 roku. Jej kolejna biografia, "The Knox Brothers" (1977) także dotyczyła postaci z kręgu Williama Morrisa. Jej debiutancką powieścią był lekki kryminał "The Golden Child", który napisała, by dostarczyć rozrywki umierającemu mężowi. Kolejne powieści oparte zostały na doświadczeniu życiowym Fitzgerald. "The Bookshop" (1978) to pełna ironicznego humoru historia Florence Green, która prowadząc księgarnię walczy z przeciwnościami losu. W 2018 roku powieść została zekranizowana przez Isabel Coixet pod tytułem "Księgarnia z marzeniami". Z kolei "Offshore" (1979) opisuje doświadczenia grupy ludzi mieszkających na łodzi mieszkalnej. Poruszająca, pełna humoru powieść została wyróżniona Nagrodą Bookera. Kolejne dzieło, "Human Voices" (1980), jest satyrą na rozbuchaną biurokrację w BBC lat 40.
Powieścią "Innocence" (1986) – historią miłosną rozgrywającą się we Florencji lat 50. – Fitzgerald odeszła od tematów związanych ze swoim doświadczeniem życiowym. Jej ostatnia powieść "The Blue Flower" (1995) opisuje wyidealizowany związek poety Novalisa z narzeczoną na tle pieczołowicie odtworzonej Saksonii XVIII w. W dziele można wyczuć drobiazgową pracę badawczą charakterystyczną dla procesu twórczego ostatnich dzieł Fitzgerald. "The Blue Flower" przyniósł autorce amerykańską nagrodę . Fitzgerald została tym samym pierwszą laureatką wyróżnienia spoza Stanów Zjednoczonych. Powieść znalazła się także w finale Nagrody Bookera (wcześniej w finale znalazły się "The Bookshop", "The Beginning of Spring" oraz "The Gate of Angels"). W 1996 roku autorka została wyróżniona nagrodą Heywood Hill za całokształt twórczości.
Styl Fitzgerald charakteryzuje się powściągliwością, oszczędnością słowa i poczuciem humoru. W swych krótkich powieściach zręcznie i z sympatią opisuje specyficzne, tymczasowe i pochłonięte sobą społeczności. Częstymi motywami są stoicka postawa, porażka i nieporozumienie.
Fitzgerald należała do rady PEN Clubu oraz rady literackiej Arts Council.
Zmarła 28 kwietnia 2000 w Londynie.
Twórczość.
Za źródłem:

</doc>
<doc id="4978539" url="https://pl.wikipedia.org/wiki?curid=4978539" title="Guadiana, Badajoz">
Guadiana, Badajoz



</doc>
<doc id="4978541" url="https://pl.wikipedia.org/wiki?curid=4978541" title="Wszyscy moi przyjaciele nie żyją">
Wszyscy moi przyjaciele nie żyją

Wszyscy moi przyjaciele nie żyją – polski film z gatunku czarna komedia w reżyserii Jana Belcla, którego premiera miała miejsce 28 grudnia 2020 na platformie VOD Netflix).
Fabuła.
Podczas imprezy noworocznej paczki przyjaciół seria szalonych wydarzeń wydobywa na jaw sekrety, łamie serca i prowadzi do szokującego finału (opis dystrybutora).
Odbiór.
Film zebrał skrajne recenzje krytyków jak również analogiczne komentarze widzów. W większości recenzji zwraca się uwagę na dość kontrowersyjny typ humoru oraz na dobrą i naturalną kreację Moniki Krzywkowskiej. W dniu 01.01.2021 r. na portalu Filmweb średnia z 18 recenzji krytyków wynosiła 5,5 /10 natomiast średnia ocena wystawiona przez publiczność wynosiła 5,0 /10.

</doc>
<doc id="4978546" url="https://pl.wikipedia.org/wiki?curid=4978546" title="Karpówka (Białoruś)">
Karpówka (Białoruś)

Karpówka (; ) – wieś na Białorusi, w obwodzie witebskim, w rejonie dokszyckim, w sielsowiecie Dokszyce.
Historia.
W czasach zaborów wieś leżała w gminie Porpliszcze, w powiecie wilejskim w guberni wileńskiej Imperium Rosyjskiego.
W dwudziestoleciu międzywojennym wieś leżała w Polsce, w województwie wileńskim, w powiecie duniłowickim, od 1926 w powiecie dziśnieńskim, w gminie Porpliszcze, a następnie w gminie Dokszyce.
Według Powszechnego Spisu Ludności z 1921 roku zamieszkiwało tu 39 osób, wszystkie były wyznania prawosławnego i zadeklarowały polską przynależność narodową. Było tu 8 budynków mieszkalnych. W 1931 w 10 domach zamieszkiwało 56 osób.
Wierni należeli do parafii rzymskokatolickiej i prawosławnej w Dokszycach. Miejscowość podlegała pod Sąd Grodzki w Dokszycach i Okręgowy w Wilnie; właściwy urząd pocztowy mieścił się w Dokszycach.
Po agresji ZSRR na Polskę w 1939 roku wieś znalazła się w granicach BSRR. W latach 1941–1944 była pod okupacją niemiecką. Następnie leżała w BSRR. Od 1991 roku w Republice Białorusi.

</doc>
<doc id="4978552" url="https://pl.wikipedia.org/wiki?curid=4978552" title="Katarzyna Matras-Postołek">
Katarzyna Matras-Postołek

Katarzyna Matras-Postołek – polski specjalista w zakresie nanomateriałów i chemii fizycznej, profesor nadzwyczajny Politechniki Krakowskiej im. Tadeusza Kościuszki. W kadencji 2021–2024 sprawuje funkcję prodziekana Wydziału Inżynierii i Technologii Chemicznej tej uczelni.
Jej zainteresowania naukowe koncentrują się wokół szeroko pojętych zagadnień związanych z funkcjonalnymi nanomateriałami oraz z ich potencjalnym zastosowaniem w optoelektronice, biologii i fotokatalizie. Jest autorem/współautorem ponad 50 publikacji indeksowanych przez JCR.

</doc>
<doc id="4978562" url="https://pl.wikipedia.org/wiki?curid=4978562" title="Alfred Marter">
Alfred Marter

Alfred Marter (ur. 15 kwietnia 1934 w Braniewie, zm. w 1998) – niemiecki dyplomata. Był ambasadorem NRD w Syrii, Francji i Włoszech.
Życiorys.
Alfred Marter był synem robotnika budowlanego, w 1949 wstąpił do Wolnej Młodzieży Niemieckiej (FDJ). W 1953 roku zdał maturę. W latach 1953–1956 studiował w Niemieckiej Akademii Nauk Politycznych i Prawa w Poczdamie-Babelsbergu. Ukończył tamże studia na kierunku politologia. W 1955 roku wstąpił do Socjalistycznej Partii Jedności Niemiec.
W 1956 Alfred Marter został pracownikiem Ministerstwa Spraw Zagranicznych NRD (MfAA). Początkowo był konsultantem, a następnie starszym konsultantem w Departamencie Państw Arabskich. Od 1959 pełnił funkcje attaché oraz wicekonsula w Konsulacie Generalnym NRD w Zjednoczonych Emiratach Arabskich w Kairze. W 1962 powrócił do Berlina na stanowisko dyrektora ds. kultury w Ministerstwie Spraw Zagranicznych. W 1965 został konsulem w Syrii, a następnie zastępcą szefa agencji handlowej NRD w Egipcie. W latach 1967/68 pracował jako kierownik sektora w departamencie państw arabskich MSZ-u. W latach 1968/69 był szefem konsulatu generalnego, a od 1969 do 1972 ambasadorem NRD w Syrii. Od 1972 do 1978 był kierownikiem oddziału, a następnie do 1984 zastępcą szefa działu stosunków międzynarodowych MSZ. Od grudnia 1984 do 1990 Alfred Marter był ambasadorem NRD w Paryżu, od 18 kwietnia do 15 września 1990 ambasadorem w Rzymie, gdzie również w jego kompetencjach pozostawała Malta.

</doc>
<doc id="4978563" url="https://pl.wikipedia.org/wiki?curid=4978563" title="Hollywood (miniserial)">
Hollywood (miniserial)

Hollywood – amerykański serial telewizyjny, w którym występują David Corenswet, Darren Criss, Laura Harrier, Joe Mantello, Dylan McDermott, Jake Picking, Jeremy Pope, Holland Taylor, Samara Weaving, Jim Parsons i Patti LuPone. Serial, stworzony przez Ryana Murphy’ego i Iana Brennana, miał premierę w serwisie Netflix 1 maja 2020.
Miniserial opowiada o grupie aspirujących aktorów i filmowców z okresu powojennego „złotego wieku Hollywood”, próbujących spełnić swoje marzenia. Serial otrzymał 12 nominacji podczas 72. ceremonii wręczenia nagród Emmy, w tym nominacje za grę aktorską dla Pope'a, Taylora, McDermotta i Parsonsa.

</doc>
<doc id="4978565" url="https://pl.wikipedia.org/wiki?curid=4978565" title="Michael Greenwood">
Michael Greenwood



</doc>
<doc id="4978569" url="https://pl.wikipedia.org/wiki?curid=4978569" title="David Greenwood (ujednoznacznienie)">
David Greenwood (ujednoznacznienie)



</doc>
<doc id="4978572" url="https://pl.wikipedia.org/wiki?curid=4978572" title="Achlya americana">
Achlya americana

Achlya americana Humphrey – gatunek organizmów grzybopodobnych zaliczanych do lęgniowców.
Systematyka i nazewnictwo.
Pozycja w klasyfikacji według Index Fungorum: "Achlya, Saprolegniaceae, Saprolegniales, Saprolegniidae, Peronosporea, Incertae sedis, Oomycota, Chromista".
Synonimy:
Charakterystyka.
Grzybnia rozległa lub niewielka, rozproszona lub gęsta. Strzępki grube, czasami sztywne, rozgałęzione. Gemule obfite lub rzadkie, cylindryczne, wrzecionowate lub nieregularne. Zarodnie wrzecionowate, cylindryczne lub maczugowate, sympodialnie rozgałęzione, długość 130–700 µm, szerokość 20–50 µm. Pływki monomorficzne, wydostające się przez wierzchołkowe pory. Przed odpłynięciem utrzymują się przy zarodni tak długo, aż utworzą kuliste skupisk. Czasami kiełkują, gdy są jeszcze w zarodni. Pierwotne cysty przetrwalnikowe mają średnicę 10–11 µm. Lęgnie boczne, czasami końcowe, rzadko interkalacyjne; kuliste lub szpiczaste, czasami owalne, o średnicy (25–) 50–80 (–140) µm. Trzonki lęgniowe grube, proste, lekko zakrzywione lub nieregularne, nierozgałęzione. Oospory ekscentryczne, kuliste, o średnicy 20–30 µm, produkowane w ilości 2–15 (–35) na lęgnię.
"Achlya americana" jest wśród przedstawicieli rodzaju "Achlya" dość łatwo rozpoznawalna dzięki kilku wyraźnym cechom struktur płciowych. Lęgnie są ekscentryczne i zawierają 5–15 oospor, o gładkiej powierzchni z widocznymi jamkami.
Występowanie.
"Achlya americana" jest gatunkiem szeroko rozpowszechnionym grzybem wodnym, zwłaszcza w regionach o klimacie umiarkowanym. Występuje również w Polsce. Znana jest jako pasożyt ryb i ikry. Jest także gatunkiem koprofilnym.

</doc>
<doc id="4978573" url="https://pl.wikipedia.org/wiki?curid=4978573" title="Jasna Strona (ujednoznacznienie)">
Jasna Strona (ujednoznacznienie)



</doc>
<doc id="4978576" url="https://pl.wikipedia.org/wiki?curid=4978576" title="Hănțești">
Hănțești



</doc>
<doc id="4978577" url="https://pl.wikipedia.org/wiki?curid=4978577" title="Birgitta Lillpers">
Birgitta Lillpers

Birgitta Lillpers (ur. 14 lutego 1958 w Orsa, Szwecja) – szwedzka poetka i pisarka.
Życie i twórczość.
Dorastała w Orsa w Dalarna, gdzie mieszka do dzisiaj. Przez pewien okres studiowała filozofię na Uniwersytecie w Uppsali.
Zadebiutowała w 1982 roku tomikiem poezji "Stämnoja". Jej twórczość poetycką cechuje wyraźny, muzykalny ton. Poezja, a także proza Lillpers jest często inspirowana obrazami miejsc położonych na peryferiach cywilizacji – lasami, polami, terenami wiejskimi. Ich przedstawienie służy często jako punkt wyjścia do opisu krajobrazu wewnętrznego człowieka.
Tomik "Nu försvinner vi eller ingår" z 2007 roku ukazał się po polsku pod tytułem "Zniknąć albo wejść" (2009) w tłumaczeniu Anny Topaczewskiej.

</doc>
<doc id="4978580" url="https://pl.wikipedia.org/wiki?curid=4978580" title="George Gough">
George Gough



</doc>
<doc id="4978582" url="https://pl.wikipedia.org/wiki?curid=4978582" title="Strand (Londyn)">
Strand (Londyn)

Strand – ulica w Londynie, znana również jako "The Strand". Ulica biegnie od Trafalgar Square w kierunku wschodnim do londyńskiego City, gdzie przechodzi w Fleet Street. Ulica jest arterią łączącą City of Westminster z City of London.
Historia.
Nazwa ulicy pochodzi od staroangielskiego słowa "Strand" oznaczającego wybrzeże lub brzeg rzeki. Zanim umocniono nabrzeże i zbudowano bulwar wzdłuż Tamizy, rzeka graniczyła bezpośrednio z ulicą. Od średniowiecza ulica łączy centrum handlowe na wschodzie Londynu z centrum politycznym na zachodzie miasta.
Wzdłuż ulicy zostały wybudowane znane kamienice i budynki użyteczności publicznej:
Przy Strand znajdują dwa kościoły: 
Pod ulicą przy Trafalgar Square znajduje się stacja metra Charing Cross. Po dawnej nieczynnej stacji metra "Strand" pozostało tylko wejście w jednej z kamienic.

</doc>
<doc id="4978586" url="https://pl.wikipedia.org/wiki?curid=4978586" title="Przemysław Stpiczyński">
Przemysław Stpiczyński

Przemysław Jacek Stpiczyński (ur. w 1965 w Lublinie) – polski informatyk i matematyk, doktor habilitowany nauk technicznych w zakresie informatyki.
Życiorys.
Ukończył I Liceum Ogólnokształcące im. Stanisława Staszica w Lublinie. W 1984 roku rozpoczął studia na kierunku matematyka na Wydziale Matematyki i Fizyki UMCS. W 1988 zaczął pracę na uczelni jako asystent stażysta. Studia ukończył w 1989 roku na specjalności metody numeryczne i programowanie. W 1995 na tym samym wydziale obronił rozprawę doktorską zatytułowaną "Efektywne algorytmy równoległe dla zagadnień algebry liniowej", uzyskując stopień doktora nauk matematycznych w zakresie matematyki. W 2010 roku na Wydziale Automatyki, Elektroniki i Informatyki Politechniki Śląskiej otrzymał stopień doktora habilitowanego nauk technicznych w zakresie informatyki na podstawie pracy "Optymalizacja obliczeń rekurencyjnych na komputerach wektorowych i równoległych".
W przeszłości był zatrudniony m.in. w Instytucie Informatyki Teoretycznej i Stosowanej Polskiej Akademii Nauk w Gliwicach (w latach 2010–2013) oraz w Instytucie Matematyki Uniwersytetu Marii Curie-Skłodowskiej w Lublinie. Obecnie pełni funkcję kierownika Katedry Oprogramowania Systemów Informatycznych w Instytucie Informatyki Uniwersytetu Marii Curie-Skłodowskiej oraz dyrektora Instytutu Informatyki UMCS. Jest autorem lub współautorem ponad 70 artykułów naukowych.
W 2020 roku został odznaczony medalem „Zasłużony dla Miasta Lublin” przez prezydenta Krzysztofa Żuka.

</doc>
<doc id="4978591" url="https://pl.wikipedia.org/wiki?curid=4978591" title="Ilunga">
Ilunga

Osoby noszące nazwisko Ilunga:

</doc>
<doc id="4978594" url="https://pl.wikipedia.org/wiki?curid=4978594" title="George Goschen (ujednoznacznienie)">
George Goschen (ujednoznacznienie)



</doc>
<doc id="4978595" url="https://pl.wikipedia.org/wiki?curid=4978595" title="Lubamba">
Lubamba

Osoby noszące nazwisko Lubamba:

</doc>
<doc id="4978600" url="https://pl.wikipedia.org/wiki?curid=4978600" title="Horia">
Horia



</doc>
<doc id="4978614" url="https://pl.wikipedia.org/wiki?curid=4978614" title="SS Great Western">
SS Great Western

SS Great Western – brytyjski transatlantyk, pierwszy statek parowy zbudowany specjalnie do żeglugi na Atlantyku i pierwsza jednostka armatora „Great Western Steamship Company”. W latach od 1837 do 1839 był największym statkiem pasażerskim na świecie. Zaprojektowany przez Isambarda Kingdoma Brunela. Drugi zdobywca "Błękitnej Wstęgi Atlantyku".
Charakterystyka ogólna.
SS "„Great Western”" był żelazno-drewnianym parowcem z napędem bocznym kołowo-łopatkowym i czterema masztami z ożaglowaniem pomocniczym. Żagle miały nie tylko zapewniać napęd pomocniczy, ale były również używane na wzburzonym morzu, by utrzymać statek w równowadze i żeby oba koła łopatkowe miały kontakt z wodą, napędzając statek w linii prostej. Kadłub został zbudowany z drewna dębowego tradycyjnymi metodami.
Statek zabierał 120 pasażerów I klasy i 20 osób do II klasy (mógł ponadto zmieścić dodatkowo jeszcze 100 pasażerów). Załoga wynosiła 60 osób, razem więc statek płynął z maksymalną liczbą 300 osób na pokładzie.
Geneza.
Na początku XIX wieku morza i oceany należały do żaglowców. Rejsy transatlantyckie na ich pokładach nie należały jednak do najprzyjemniejszych, a co istotne były bardzo długie. Uzależnienie od wiatru oraz krucha konstrukcja drewnianych kadłubów sprawiały, że rejsy były również bardzo niebezpieczne. Gdy w pierwszej dekadzie XIX wieku na wodach śródlądowych zaczęły pojawiać się pierwsze parowce, wszyscy zgodnie uznali, że nie są w stanie pokonać Atlantyku.
Innego zdania był brytyjski inżynier, konstruktor i przedsiębiorca Isambard Kingdom Brunel, będący właścicielem linii kolejowych „Great Western Railway” utworzonych w 1833 roku. Wspólnie ze swoim przyjacielem Thomasem Guppy i grupą inwestorów z Bristolu powołał do życia w 1836 roku „Great Western Steamship Company” (firmę obsługującą linię statków parowych na trasie Bristol – Nowy Jork). Linie żeglugowe miały być przedłużeniem jego kolei aż do Ameryki. Potrzebny był jednak statek, który mogłyby szybko pokonać trasę między Starym a Nowym kontynentem. Mając doświadczenie w wykorzystaniu pociągów, Brunel postanowił zaprojektować statek o napędzie parowym.
Brunel nie był jedyny który wpadł na pomysł wykorzystania parowców do regularnych rejsów transatlantyckich, w tym samym czasie powstała konkurencyjna firma „British and American Steam Navigation Company”.
Historia.
Projekt SS "„Great Western”" wzbudził kontrowersje, obawiano się, że statek będzie za duży. Zasada, którą rozumiał Brunel, polegała na tym, że nośność statku rośnie wraz z sześcianem jego wymiarów, podczas gdy opór wody wzrasta tylko proporcjonalnie do kwadratu jego wymiarów. Oznaczało to, że duże statki zużywały mniej paliwa, co jest bardzo ważne w przypadku długich podróży.
Stępkę pod parowiec położono 26 czerwca 1836 roku w stoczni „Patterson &amp; Mercer” w Bristolu. Wodowanie miało miejsce 19 lipca 1837 roku, następnie przetransportowano "„Great Western”" do Londynu, gdzie wyposażony został w dwa silniki parowe firmy „Maudslay, Sons &amp; Field”, o mocy 750 koni mechanicznych, zapewniający prędkość maksymalną około 8,5 węzła. 
31 marca 1838 roku ruszył do Bristolu aby rozpocząć swój dziewiczy rejs do Nowego Jorku. Przed dopłynięciem w maszynowni wybuchł pożar, w czasie którego Brunel został ranny. Ogień został ugaszony, a uszkodzenia statku były minimalne, ale Brunel nie mógł uczestniczyć w dziewiczym rejsie. Z powodu wypadku ponad 50 osób anulowało swoje rezerwacje na rejs do Stanów Zjednoczonych. Kiedy w końcu "„Great Western”" opuścił Bristol, na pokładzie znajdowało się tylko siedmiu pasażerów.
Nie tylko Brunel chciał pokonać Atlantyk parowcem. Drugą firmą, która postanowiła stanąć do rywalizacji były linie „British and American Steam Navigation Company”. Jednostką, która miała odbyć historyczny rejs miał być parowiec SS "„British Queen”", ale z powodu przedłużających się prac, armator postanowił wyczarterować bocznokołowy parowiec SS "„Sirius”". Znacznie mniejszy od "„Great Western”" "„Sirius”" nie został zaprojektowany do rejsów transatlantyckich. Statek miał 54 m długości i napędzany był silnikiem parowym o mocy około 500 KM. Załoga liczyła 36 osób, a kajuty mieściły 40 pasażerów.
Aby prześcignąć "„Great Western”" w wyścigu przez Atlantyk, usunięto z "„Siriusa”" część kabin pasażerskich, żeby zrobić miejsce na dodatkowe magazyny z węglem. "„Sirius”" opuścił Londyn trzy dni przed "„Great Western”" i wypłynął w dziewiczy rejs do Nowego Jorku z portu w Cork 4 kwietnia 1838 roku. "„Great Western”" opóźniony pożarem, wyruszył dopiero 8 kwietnia.
"„Sirius”" dotarł do celu 22 kwietnia jako pierwszy, pokonując statek rywala. "„Great Western”" przypłynął następnego dnia, mając na pokładzie 200 ton węgla. Choć "„Sirius”" pierwszy zdobył "Błękitną Wstęgę" płynąc 18 dni, 14 godzin i 22 minuty z prędkością 8,03 węzłów (14,87 km/h), to radość z ustanowionego rekordu nie trwała długo, gdyż podróż "„Great Western”" okazała się szybsza, płynąc 15 dni i 12 godzin z prędkością 8,66 węzłów (16,04 km/h).
Pierwsza podróż "„Great Western”", choć była dobra nawigacyjnie, nie udała się prestiżowo. Reklamowano "„Great Western”" jako parowiec, który pierwszy przepłynie Atlantyk używając wyłącznie maszyny parowej. Pomimo porażki to "„Great Western”" okazał się całkowicie zadowalającą jednostką i stał się wzorem dla przyszłych transatlantyckich parowców, ponieważ od samego początku był projektowany w celu pokonania Atlantyku. Jednostka Brunela pokonała trasę do Nowego Jorku nie tylko wyłącznie na silnikach parowych, ale również dotarła do celu z zapasem węgla, za to "„Sirius”" ostatni fragment podróży pokonał pod żaglami, ponieważ zużył cały zapas węgla (załoga musiała nawet palić zapasy i część wyposażenia, aby zasilić kotły). 
W ciągu kolejnych ośmiu lat służby "„Great Western”" odbył jeszcze 45 rejsów na trasie Europa-Stany Zjednoczone, bijąc dwukrotnie swój rekord – najszybciej pokonał trasę w 13 dni i 12 godzin z średnią prędkością 9,5 węzła.
Już po kilku rejsach Brunel uznał, że należy zbudować jeszcze większy statek – SS "„Great Britain”". Niestety przeznaczone na jego budowę środki sprawiły, że linie „Great Western SteamShip Company” zbankrutowały. "„Great Western”" został w związku z tym sprzedany w 1847 roku liniom „Royal Mail Steam Packet Company”, które wykorzystywały go w rejsach do Indii. Po wybuchu wojny krymskiej został przebudowany na transportowiec wojska. W 1856 roku zużyty parowiec został wycofany ze służby i zezłomowany.

</doc>
<doc id="4978615" url="https://pl.wikipedia.org/wiki?curid=4978615" title="Jake Picking">
Jake Picking

Jake Picking (ur. 2 marca 1991 w Erlangen) – amerykański aktor. Najbardziej znany z roli Rocka Hudsona w miniserialu Netflix "Hollywood", stworzonym przez Ryana Murphy'ego. Znany jest również z roli w dreszczowcu "Dzień patriotów".

</doc>
<doc id="4978625" url="https://pl.wikipedia.org/wiki?curid=4978625" title="Szchelda">
Szchelda

Szchelda (, gruz. შხელდა "Szchelda", ) – szczyt w grani głównej Kaukazu, na granicy Rosji i Gruzji, o wysokości 4368 m n.p.m.
Położenie.
Szchelda położona jest w centralnej części Wielkiego Kaukazu, w głównym grzbiecie kaukaskim, stanowiąc część wododziału między zlewiskami Morza Czarnego i Morza Kaspijskiego.
Szchelda położona jest w odległości około 2 km na północny zachód Uszby.
Historia.
Szchelda, a ściślej jej wschodni wierzchołek, po raz pierwszy została zdobyta 1 sierpnia 1903 r. przez alpinistę R. Helblinga i jego towarzyszy.

</doc>
<doc id="4978629" url="https://pl.wikipedia.org/wiki?curid=4978629" title="Hallerwiese">
Hallerwiese

Hallerwiese – park w Norymberdze w dzielnicy St. Johannis na północ od rzeki Pegnitz i na zachód od murów miejskich, założony w XV wieku. Miasto nabyło łąki w 1434 od rodziny patrycjuszów Hallerów. Pierwotnie teren służył mieszkańcom do wypasu bydła oraz do ćwiczeń strzeleckich, a potem do rekreacji. Po południowej stronie rzeki znajduje się park Kontumazgarten.

</doc>
<doc id="4978633" url="https://pl.wikipedia.org/wiki?curid=4978633" title="William Finlay">
William Finlay



</doc>
<doc id="4978645" url="https://pl.wikipedia.org/wiki?curid=4978645" title="Wiktor Magnus">
Wiktor Magnus

Wiktor Władysław Magnus (ur. 3 lipca 1833 w Warszawie, zm. 27 września 1912 tamże) – leśnik, przemysłowiec, społecznik. 
Życiorys.
Urodził się 3 lipca 1833 w Warszawie, w rodzinie Karola herbu Gierałt oraz Józefy z domu Mrozowskiej. Jego ojciec był kompozytorem i wydawcą utworów Fryderyka Chopina w Warszawie. W czerwcu 1851 zakończył naukę w Instytucie Gospodarstwa Wiejskiego i Leśnego na Marymoncie z bardzo dobrymi wynikami. Podjął pracę w leśnictwie – w 1863 po wybuchu powstania styczniowego został zwolniony z pracy.
Przeniósł się do Warszawy i wraz z Aleksandrem Makowieckim, Antonim Nagórnym i Julianem Statkowskim był współzałożycielem pierwszego w kraju Stowarzyszenia Spożywczego „Merkury”, którego później został dyrektorem.
W 1891 wspólnie z Henrykiem Hussem założył spółkę, której celem była budowa konnego tramwaju z placu Unii Lubelskiej do Wilanowa. W 1894 wprowadzono lokomotywy i wydłużono trasę - z Wilanowa przez Powsin, Klarysew, Jeziornę i Konstancin do Piaseczna.
W 1897 z jego hojności i przy poparciu władz Dusznik ustawiony został w Parku Zdrojowym pomnik Fryderyka Chopina.
Należał między innymi do:
Żonaty z Marią z domu Głogowską, miał dwóch synów: Stanisława Edwarda i Władysława Romana. Zmarł w Warszawie i pochowany jest na warszawskich Powązkach.

</doc>
<doc id="4978648" url="https://pl.wikipedia.org/wiki?curid=4978648" title="John Eccles">
John Eccles



</doc>
<doc id="4978652" url="https://pl.wikipedia.org/wiki?curid=4978652" title="Korczewatka (obwód witebski)">
Korczewatka (obwód witebski)

Korczewatka (; ) – wieś na Białorusi, w obwodzie witebskim, w rejonie dokszyckim, w sielsowiecie Dokszyce.
Historia.
W czasach zaborów powiecie wilejskim w guberni wileńskiej Imperium Rosyjskiego.
W dwudziestoleciu międzywojennym ówczesny zaścianek leżał w Polsce, w województwie wileńskim, w powiecie duniłowickim, od 1926 w powiecie dziśnieńskim, w gminie Porpliszcze.
Według Powszechnego Spisu Ludności z 1921 roku zamieszkiwało tu 14 osób, wszystkie były wyznania prawosławnego i zadeklarowały białoruską przynależność narodową. Były tu 4 budynki mieszkalne. W 1931 w 4 domach zamieszkiwały 22 osoby.
Wierni należeli do parafii prawosławnej w Porpliszczach. Miejscowość podlegała pod Sąd Grodzki w Dokszycach i Okręgowy w Wilnie; właściwy urząd pocztowy mieścił się w Porpliszczach.
Po agresji ZSRR na Polskę w 1939 roku wieś znalazła się w granicach BSRR. W latach 1941–1944 była pod okupacją niemiecką. Następnie leżała w BSRR. Do 1958 wieś była w składzie sielsowietu Porpliszcze. Od 1991 roku w Republice Białorusi.

</doc>
<doc id="4978654" url="https://pl.wikipedia.org/wiki?curid=4978654" title="Elżbieta Cichocka">
Elżbieta Cichocka

Elżbieta Mieczysława Cichocka (ur. 2 lipca 1938 w Warszawie) – polska entomolog.
Życiorys.
W 1961 uzyskała w SGGW stopień magistra inżyniera, w 1968 obroniła doktorat, w 1984 habilitowała się. W 1992 została profesorem nadzwyczajnym, a w 1994 profesorem zwyczajnym w SGGW. Prowadzi badania nad składem gatunkowym, bionomią i szkodliwością mszyc (Aphidinea) oraz ich wpływem na zawartość składników w roślinie, wymianę gazową, plon i jakość roślin. Bada zachowanie się mszyc podczas żerowania, ich wrogów naturalnych oraz ich wpływem na liczebność mszyc.
Elżbieta Cichocka opracowała skład gatunkowy mszyc zasiedlających rośliny sadownicze i warzywne, powiązała mszyce z ich żywicielami, liczebność ze szkodliwością. Jej dorobek naukowy obejmuje ponad 100 publikacji oraz podręczniki i skrypty akademickie. Jest członkiem Rady Naukowej Pienińskiego Parku Narodowego, odznaczona Medalem Komisji Edukacji Narodowej.

</doc>
<doc id="4978658" url="https://pl.wikipedia.org/wiki?curid=4978658" title="Single numer jeden w roku 2021 (USA)">
Single numer jeden w roku 2021 (USA)

Notowanie Hot 100 przedstawia najlepiej sprzedające się single w Stanach Zjednoczonych. Publikowane jest ono przez tygodnik „Billboard”, a dane kompletowane są przez Nielsen SoundScan w oparciu o cotygodniowe wyniki sprzedaży cyfrowej oraz fizycznej singli, a także częstotliwość emitowania piosenek na antenach stacji radiowych.
W 2021 dziewiętnaście singli różnych artystów osiągnęły szczyt amerykańskiego notowania Billboard, licząc utwory „All I Want for Christmas Is You” Mariah Carey i „Mood” 24kGoldna z gościnnym udziałem Ianna Diora, które już w pod koniec 2020 znalazły się na pierwszym miejscu listy.

</doc>
<doc id="4978662" url="https://pl.wikipedia.org/wiki?curid=4978662" title="David Eccles (ujednoznacznienie)">
David Eccles (ujednoznacznienie)



</doc>
<doc id="4978663" url="https://pl.wikipedia.org/wiki?curid=4978663" title="Przełęcz pod Tarnicą">
Przełęcz pod Tarnicą

Przełęcz pod Tarnicą (1286 m, inne źródło 1276 m n.p.m.) – położona w Bieszczadach Zachodnich, w masywie Tarnicy, na terenie Bieszczadzkiego Parku Narodowego.
Przełęcz pod Tarnicą (1286 m, według innych źródeł 1276 m n.p.m.) oddziela szczyt Tarnicy (1346 m) na południu od Tarniczki (1315 m), najwyższej kulminacji Szerokiego Wierchu na północy. Ma charakterystyczną, ostro wciętą w grzbiet formę i przypomina sylwetką siodło, zwłaszcza oglądana od zachodu, z Wołosatego. Nazwa „Tarnica” (po rusku „Tarnycia”) wywodzi się przypuszczalnie od rumuńskiego słowa „tarnița”, oznaczającego siodłowate miejsce w górach. Pierwotnie nazwa „Tarnica” odnosiła się do opisywanej tu przełęczy pod Tarnicą i dopiero z czasem została przeniesiona na sąsiedni szczyt.
Występuje też jako Siodło pod Tarnicą lub Przełęcz Siodło. Niektóre źródła podają jej wysokość 1275 m.
Na Przełęczy znajduje się węzeł szlaków turystycznych.
W 1986 Stanisław Kłos, nestor polskiego krajoznawstwa, zaproponował nazwać Przełęcz pod Tarnicą Przełęczą Wołoską, a niżej położoną Przełęcz Goprowską, wtedy jeszcze bez nazwy – Przełęczą Bojkowską, utrwalając w ten sposób pamięć mieszkającej tu niegdyś ludności. Obie nazwy nie przyjęły się.
Piesze szlaki turystyczne.
Pomiędzy Przełęczą pod Tarnicą a Przełęczą Goprowską oba szlaki przebiegają razem.

</doc>
<doc id="4978664" url="https://pl.wikipedia.org/wiki?curid=4978664" title="Puchar Świata juniorów w łyżwiarstwie szybkim 2019/2020">
Puchar Świata juniorów w łyżwiarstwie szybkim 2019/2020

Puchar Świata Juniorów w łyżwiarstwie szybkim 2019/2020 był dwunastą edycją tej imprezy. Cykl rozpoczął się w norweskim Bjugn 16 listopada 2019 roku, a zakończył się 16 lutego 2020 roku w białoruskim Mińsku.
Puchar Świata rozegrano w 3 miastach, w 3 krajach, na 1 kontynencie.

</doc>
<doc id="4978666" url="https://pl.wikipedia.org/wiki?curid=4978666" title="Kontumazgarten">
Kontumazgarten

Kontumazgarten – park w Norymberdze w dzielnicy Kleinweidenmühle na południe od rzeki Pegnitz i na zachód od murów miejskich, założony w XV wieku. W średniowieczu istniała tutaj stacja kwarantanny dla przybyszów, zwana Kontumazanstalt, wraz z otaczającym ją ogrodem. W drugiej wojnie margrabskiej 1552 budynki zostały zrównane z ziemią, aby umożliwić ostrzał wojsk oblegających miasto margrabiego prowadzony z jego murów obronnych. W 1669 Georg Vargeth wybudował tutaj pałacyk i założył ogród barokowy. Park został odnowiony w latach 1960 i w 2017. Po północnej stronie rzeki znajduje się park Hallerwiese.

</doc>
<doc id="4978668" url="https://pl.wikipedia.org/wiki?curid=4978668" title="Jack Eccles">
Jack Eccles



</doc>
<doc id="4978670" url="https://pl.wikipedia.org/wiki?curid=4978670" title="George van Cleaf">
George van Cleaf



</doc>
<doc id="4978672" url="https://pl.wikipedia.org/wiki?curid=4978672" title="Grażyna Wrona">
Grażyna Wrona

Grażyna Leokadia Wrona – bibliolog, prasoznawca, historyk prasy, profesor w Instytucie Nauk o Informacji Uniwersytetu Pedagogicznego im. Komisji Edukacji Narodowej w Krakowie. 
Życiorys.
W 1980 ukończyła studia w Wyższej Szkole Pedagogicznej im. Komisji Edukacji Narodowej i uzyskała tytuł magistra bibliotekoznawstwa i informacji naukowej. Podstawą była praca pt. "Prasa konspiracyjna powiatów brzeskiego, dąbrowskiego i tarnowskiego w latach 1939-1945", napisana pod kierunkiem prof. dr. hab. Jerzego Jarowieckiego. 
Stopień doktora nauk historycznych otrzymała w 1990 na podstawie dysertacji pt. "Towarzystwa naukowe w Krakowie i ich biblioteki i księgozbiory w latach 1918-1939", a w 2007 stopień doktora habilitowanego w zakresie nauk humanistycznych na podstawie rozprawy pt. "Polskie czasopisma naukowe w latach 1918-1939". 
W 2018 uzyskała tytuł naukowy profesora nauk humanistycznych.
Od 2010 była prodziekanem Wydziału Filologicznego Uniwersytetu Pedagogicznego im. Komisji Edukacji Narodowej w Krakowie. 
Jest sekretarzem naukowym Komisji Prasoznawczej PAN Oddział w Krakowie oraz redaktorem naczelnym "Rocznika Historii Prasy Polskiej". 
Specjalizuje się w historii czasopism naukowych lat 1918-1939, popularnonaukowych XIX wieku, a także zagadnień wolności słowa i jej ograniczeń w II RP. 

</doc>
<doc id="4978675" url="https://pl.wikipedia.org/wiki?curid=4978675" title="Single numer jeden w roku 2021">
Single numer jeden w roku 2021



</doc>
<doc id="4978677" url="https://pl.wikipedia.org/wiki?curid=4978677" title="Albumy numer jeden w roku 2021">
Albumy numer jeden w roku 2021



</doc>
<doc id="4978678" url="https://pl.wikipedia.org/wiki?curid=4978678" title="Independența">
Independența



</doc>
<doc id="4978679" url="https://pl.wikipedia.org/wiki?curid=4978679" title="Corps De Logis">
Corps De Logis



</doc>
<doc id="4978682" url="https://pl.wikipedia.org/wiki?curid=4978682" title="Jorăști">
Jorăști



</doc>
<doc id="4978685" url="https://pl.wikipedia.org/wiki?curid=4978685" title="Bitwa pod Toporowem">
Bitwa pod Toporowem

Bitwa pod Toporowem – cześć bitwy pod Brodami i Beresteczkiem. Walki polskiej XXXVI Brygady Piechoty ppłk. Włodzimierza Rachmistruka z sowiecką 11 Dywizją Kawalerii komdywa Fiodora Morozowa w okresie ofensywy Frontu Południowo-Zachodniego w czasie wojny polsko-bolszewickiej.
Geneza.
26 maja na Ukrainie wojska sowieckiego Frontu Południowo-Zachodniego przeszły do ofensywy, a już 5 czerwca trzy dywizje sowieckiej 1 Armii Konnej Siemiona Budionnego przełamały trwale polski front pod Samhorodkiem na odcinku obrony grupy gen. Jana Sawickiego . 10 czerwca odwrót spod Kijowa w kierunku na Korosteń rozpoczęła polska 3 Armia gen. Edwarda Rydza-Śmigłego, 16 czerwca dotarła do Uszy, a 22 czerwca większość sił posiadała już na linii Uborci. W ostatnich dniach czerwca poszczególne związki operacyjne Frontu Ukraińskiego, dowodzonego już przez gen. Edwarda Rydza-Śmigłego, ugrupowane były w następujący sposób: Armia Ukraińska gen. Omelianowicza-Pawlenki broniła się nad Dniestrem, w kierunku granicy z Rumunią, 6 Armia gen. Wacława Iwaszkiewicza-Rudoszańskiego zajmowała odcinek frontu Dniestr–Chmielnik–Lubar, nowo sformowana 2 Armia gen. Kazimierza Raszewskiego znajdowała się na linii rzek Słucz i Horyń, a 3 Armia gen. Edwarda Rydza-Śmigłego rozlokowana była nad Uborcią. 27 czerwca 1 Armia Konna przełamała polską obronę na Słuczy na południe od Zwiahla. Kawaleria Budionnego wdarła się w lukę między lewym skrzydłem 6 Armii, a grupą gen. Leona Berbeckiego z 2 Armii. Szeroko stosując działania manewrowe, już 3 lipca Kozacy Budionnego sforsowali Horyń i uderzyli na Równe. Bitwa zakończyła się porażką 2 Armii gen. Kazimierza Raszewskiego. 
9 lipca Naczelne Dowództwo WP wydało "dyrektywę operacyjną do kontrofensywy". Wyznaczała ona rubież ostatecznego odwrotu wojsk polskich walczących na Ukrainie. Wojska Frontu Południowo-Wschodniego miały przyjąć następujące ugrupowanie: 2 Armia miała zająć rejon Łuck–Rożyszcze, a 3 Armia rejon Kołki–Rafałówka. 6 Armia miała osłaniać linię Zbrucza, a siły główne utrzymywać w rejonie Brody–Zbaraż. Jako cel ostateczny działań określono: „"Ostateczne rozbicie armii konnej Budionnego". 
Szczególne zadanie - jak na ten rodzaj wojsk - przypadło 18 Dywizji Piechoty gen. Franciszka Krajowskiego. Miała ona doścignąć jazdę Budionnego i związać ją walką. Realizując zadanie, już 13 lipca 18 DP zajęła Dubno. Celem zamknięcia luki między polskimi armiami i dla odciążenia 18 DP, z kierunku północnego uderzyła też 6 Dywizja Piechoty i dwie brygady jazdy z 2 Armii. Wobec twardej obrony Sowietów i braku współdziałania, nie uzyskały jednak powodzenia. Generał Krajowski podjął próbę samodzielnego powstrzymania Budionnego. Inicjatywę przejął jednak przeciwnik i 17 lipca w rejonie Dubna zaatakował oddziały18 DP. Walcząca w odosobnieniu dywizja ponosiła duże straty. Pod Chorupaniem Sowieci przeprowadzili decydujące natarcie, a 18 DP musiała wycofać się w kierunku na Radziwiłłów. 
W tej fazie działań Budionny uznał 18 Dywizję Piechoty za swojego głównego przeciwnika i dążył do jej zniszczenia. 25 lipca w boju od Iwaszczukami rozbita została XXXV Brygada Piechoty, ale XXXVI Brygada walczyła nadal skutecznie pod Brodami i blokowała 1 Armię Konną w jej marszu na Lwów.
Walki pod Toporowem.
Podczas bitwy pod Beresteczkiem i Brodami dowództwo polskiej 6 Armii nakazało wyprowadzenie nocą z 31 lipca na 1 sierpnia wypadu z Toporowa na Łopatyń, czyli: "urządzenie w nocy z 31 lipca na 1 sierpnia wypadu z Toporowa na Łopatyn, celem wywołania tam między godz. 3 a 4 jak największego popłochu i rozbicia poważnych sił nieprzyjacielskich, wspólnie z Grupą Operacyjną Jazdy". Grupa Operacyjna Jazdy miała nacierać równocześnie na Łopatyń i Stanisławczyk, od strony północno-zachodniej.
Kolumna XXXVI Brygady Piechoty wyruszyła 31 lipca o godz. 1.00, mając w awangardzie II batalion 49 pułku piechoty i I batalion 19 pułku piechoty, pod wspólnym dowództwem kpt. Szymona Kocura. W kolumnach piechoty maszerowała bateria 18 pułku artylerii polowej. Tuż przed Majdanem Starym polskie pododdziały natknęły się na silny opór oddziałów 11 Dywizji Kawalerii. Natarcie polskie utknęło na doskonale przygotowanej pod względem inżynieryjnym pozycji obronnej, jak się później okazało, pochodzącej jeszcze z czasów I wojny światowej. Do walki wszedł też I batalion 49 pułku piechoty kpt. Adama Nadachowskiego i odciążył nieco prawe skrzydło II batalionu. Bataliony polskie poniosły duże straty i wycofały się na pozycje wyjściowe do Toporowa. Przeciwnik podążył za polską piechotą, otoczył miasteczko i nocą z 31 lipca na 1 sierpnia zaatakował oddziały polskie. Części północnej miasteczka bronił 49 pułk piechoty, a na południu zajął stanowiska 145 pułk piechoty Strzelców Kresowych. Ogień nieprzyjacielskiej artylerii spowodował w kilku miejscach pożary. Wszelkie nocne ataki odparto.
Po nieudanym natarciu nocnym Sowieci od rana zintensyfikowali działania, atakując spieszoną kawalerią, przy wsparciu kilku baterii artylerii. Walki były bardzo krwawe, a obie strony ponosiły znaczne straty. Dowódca grupy taktycznej gen. Franciszek Krajowski postanowił wspomóc krwawiącą brygadę i sformował oddział uderzeniowy złożony z I batalionu 42 pułku piechoty, dwóch kompanii marszowych 19 pułku piechoty oraz baterii 18 pułku artylerii polowej. Grupa ta o świcie 2 sierpnia uderzyła przez Adamy w kierunku Toporowa. Pod Adamami Sowieci stawili opór. Polska piechota wykorzystała zalesienia od strony południowej i zachodniej, uderzyła na wioskę i wyparła z niej oddział Kozaków. 
Pozostawiwszy w Adamach 1 kompanię karabinów maszynowych, generał Krajowski poszedł dalej na Czanyż i Toporów. Kiedy grupa dotarła do miejscowości, nie zastała już tam ani polskiej XXXVI BP ani oddziałów sowieckiej 11 DK. Dowódca brygady ppłk Włodzimierz Rachmistruk, nie czekając na odsiecz, uderzył na stanowiska sowieckie pod Toporowem, przełamał je, po czym ruszył w kierunku Łopatyna i Stanisławczyka. Główne uderzenie przez Majdan Stary na Łopatyn wykonał 145 pułk piechoty, a uderzenie pomocnicze przez Niwice na Stanisławczyk 19 pułk piechoty.
Zaskoczone oddziały 11 Dywizji Kawalerii nie potrafiły zorganizować skutecznej obrony i wycofywały się w nieładzie. 145 pułk piechoty zajął Łopatyn, a 19 pp wyprzedził sowieckie oddziały i opanował Stanisławczyk. Pozbawiony naturalnej drogi odwrotu, przeciwnik wycofał się w kierunku Brodów, porzucając przy tym część taborów i sporo broni maszynowej .
Bilans walk.
Sukces oddziałów XXXV Brygady Piechoty ppłk. Włodzimierza Rachmistruka spowodował, że w rejonie Łopatynia 145 pułk piechoty Strzelców Kresowych nawiązał kontakt z 4 Brygadą Jazdy, wkraczającą do tej miejscowości ze strony północno-wschodniej. Nawiązana została zatem dawno zerwana łączność między oddziałami 6. i 2 Armii.

</doc>
<doc id="4978686" url="https://pl.wikipedia.org/wiki?curid=4978686" title="Krasnyj Pachar">
Krasnyj Pachar

Krasnyj Pachar () – nazwa kilkudziesięciu toponimów w Rosji
m.in.:

</doc>
<doc id="4978689" url="https://pl.wikipedia.org/wiki?curid=4978689" title="Korieniewo (obwód kurski)">
Korieniewo (obwód kurski)

Korieniewo () – osiedle typu miejskiego w zachodniej Rosji, centrum administracyjne rejonu korieniewskiego w obwodzie kurskim i jednostka administracyjna (osiedle miejskie).
Geografia.
Miejscowość położona jest w dorzeczu Sejmu, 97 km od Kurska.
W granicach miejscowości znajdują się ulice: 141 Diwizii, 70 let Oktiabria, zaułek Bolnicznij, Dacznaja, Drużby, Imieni Gagarina, Imieni Gorkogo, Imieni Dzierżynskogo, Imieni K. Marksa, Imieni Kalinina, Imieni Kirowa, Imieni Krochina, Imieni Krupskoj, Imieni L. Tołstogo, Imieni Lenina, Imieni Mantulina, Imieni Ordżonikidze, Imieni Osipienko, Imieni Ostrowskogo, Imieni Swiatogo Sierafima Sarowskogo, Imieni Sierowa, Imieni Titowa, Imieni Frunzie, Imieni Czapajewa, Imieni Szołochowa, Imieni Engielsa, Jubilejnaja, Komsomolskaja, Krasnoarmiejskaja, Lesnaja, zaułek Łobanowskij, Mirnaja, Mołodiożnaja, Nadieżdy, Nowieńkoje, Nowostrojka, Oktiabrskaja, Parkowaja, zaułek Pierwomajskij, Pokrowskaja, Polewaja, Puszkina, Raboczaja, zaułek Radużnyj, Sadowaja, Sejmskaja, Sowietskaja, Sportiwnaja, Szkolnaja, Jubilejnaja, Zawodskaja, Zawodskaja 1-ja, Zawodskaja 2-ja, Zielonaja.
Historia.
Pierwsza wzmianka o miejscowości pochodzi z 1625 roku.
W 1869 r. przez miejscowość przechodziła linia kolejowa Moskwa – Kijów – Woroneż, zbudowano drogi dojazdowe i zajezdnię kolejową z warsztatem naprawczym. W listopadzie tegoż roku uruchomiono linię kolejową Kursk – Kijów ze stacją kolejową w Korieniewie. W 1894 uruchomiono ruch pociągów na wąskotorowym odcinku Korieniewo – Rylsk, a miejscowość stała się stacją węzłową.
W 1895 roku żona kupca Korieniewa wybudowała młyn przy stacji, a po pożarze tegoż za pieniądze z ubezpieczenia – fabrykę kaszy, która przetrwała do dziś.
W 1923 r. w miejscowości powstał sierociniec dla 40 dzieci z głodującego Powołża.
W 1932 roku stacja Korieniewo stała się centrum administracyjnym rejonu, którym wcześniej była wieś Korieniewo.
4 grudnia 1939 r. dekretem prezydium rady najwyższej RFSRR stacja kolejowa Korieniewo otrzymała status osiedla typu miejskiego.
Od 27 października 1941 r. do 8 marca 1943 r. osiedle było okupowane przez faszystów. Miejscowość szczególnie upamiętniła Walentina Iwanowicza Krochina (ur. we wsi Żadino 14-letniego partyzanta rozstrzelanego przez władze okupacyjne w 1942 r.), m.in. rzeźbą w centrum osiedla..
Demografia.
W 2020 r. miejscowość zamieszkiwało 5201 osób.

</doc>
<doc id="4978690" url="https://pl.wikipedia.org/wiki?curid=4978690" title="Ulica Batalionu &quot;Skała&quot; AK w Krakowie">
Ulica Batalionu &quot;Skała&quot; AK w Krakowie



</doc>
<doc id="4978691" url="https://pl.wikipedia.org/wiki?curid=4978691" title="Lanurile">
Lanurile



</doc>
<doc id="4978694" url="https://pl.wikipedia.org/wiki?curid=4978694" title="Niezgodność Dobzhansky'ego-Mullera">
Niezgodność Dobzhansky'ego-Mullera



</doc>
<doc id="4978698" url="https://pl.wikipedia.org/wiki?curid=4978698" title="Kozły (rejon dokszycki)">
Kozły (rejon dokszycki)

Kozły (; ) – wieś na Białorusi, w obwodzie witebskim, w rejonie dokszyckim, w sielsowiecie Królewszczyzna.
Historia.
W czasach zaborów wieś leżała w gminie Porpliszcze, w powiecie wilejskim w guberni wileńskiej Imperium Rosyjskiego.
W dwudziestoleciu międzywojennym wieś leżała w Polsce, w województwie wileńskim, w powiecie duniłowickim, od 1926 w powiecie dziśnieńskim, w gminie Porpliszcze.
Według Powszechnego Spisu Ludności z 1921 roku zamieszkiwały tu 343 osoby, 93 było wyznania rzymskokatolickiego, 250 prawosławnego. Jednocześnie 94 mieszkańców zadeklarowało polską przynależność narodową, 248 białoruską, a 1 inną. Były tu 62 budynki mieszkalne. W 1931 w 71 domach zamieszkiwały 342 osoby.
Wierni należeli do parafii rzymskokatolickiej Parafianowie i prawosławnej w Porpliszczach. Miejscowość podlegała pod Sąd Grodzki w Dokszycach i Okręgowy w Wilnie; właściwy urząd pocztowy mieścił się w Porpliszczach.
Po agresji ZSRR na Polskę w 1939 roku wieś znalazła się w granicach BSRR. W latach 1941–1944 była pod okupacją niemiecką. Następnie leżała w BSRR. Od 1991 roku w Republice Białorusi.

</doc>
<doc id="4978699" url="https://pl.wikipedia.org/wiki?curid=4978699" title="Zespół pałacowo–folwarczny w Kopytówce">
Zespół pałacowo–folwarczny w Kopytówce



</doc>
<doc id="4978705" url="https://pl.wikipedia.org/wiki?curid=4978705" title="Rząd Emila Boca">
Rząd Emila Boca



</doc>
<doc id="4978706" url="https://pl.wikipedia.org/wiki?curid=4978706" title="Gorący Temat">
Gorący Temat



</doc>
<doc id="4978708" url="https://pl.wikipedia.org/wiki?curid=4978708" title="Gorący temat (film 2006)">
Gorący temat (film 2006)



</doc>
<doc id="4978710" url="https://pl.wikipedia.org/wiki?curid=4978710" title="Gorący temat">
Gorący temat



</doc>
<doc id="4978722" url="https://pl.wikipedia.org/wiki?curid=4978722" title="Krukówka (rejon dokszycki)">
Krukówka (rejon dokszycki)

Krukówka (; ) – wieś na Białorusi, w obwodzie witebskim, w rejonie dokszyckim, w sielsowiecie Dokszyce.
Historia.
W czasach zaborów w powiecie wilejskim w guberni wileńskiej Imperium Rosyjskiego.
W dwudziestoleciu międzywojennym ówczesny zaścianek leżała w Polsce, w województwie wileńskim, w powiecie duniłowickim, od 1926 w powiecie dziśnieńskim, w gminie Porpliszcze.
Według Powszechnego Spisu Ludności z 1921 roku zamieszkiwało tu 12 osób, 8 było wyznania rzymskokatolickiego, 4 prawosławnego. Jednocześnie 7 mieszkańców zadeklarowało polską przynależność narodową, 5 białoruską. Były tu 2 budynki mieszkalne. W 1931 w 5 domach zamieszkiwały 33 osoby.
Wierni należeli do parafii rzymskokatolickiej Parafianowie i prawosławnej w Porpliszczach. Miejscowość podlegała pod Sąd Grodzki w Dokszycach i Okręgowy w Wilnie; właściwy urząd pocztowy mieścił się w Porpliszczach.
Po agresji ZSRR na Polskę w 1939 roku wieś znalazła się w granicach BSRR. W latach 1941–1944 była pod okupacją niemiecką. Następnie leżała w BSRR. Do 1958 wieś była w składzie sielsowietu Porpliszcze. Od 1991 roku w Republice Białorusi.

</doc>
<doc id="4978723" url="https://pl.wikipedia.org/wiki?curid=4978723" title="Gorący temat (film)">
Gorący temat (film)



</doc>
<doc id="4978727" url="https://pl.wikipedia.org/wiki?curid=4978727" title="Kameleon (serial telewizyjny)">
Kameleon (serial telewizyjny)



</doc>
<doc id="4978729" url="https://pl.wikipedia.org/wiki?curid=4978729" title="Liești">
Liești



</doc>
<doc id="4978730" url="https://pl.wikipedia.org/wiki?curid=4978730" title="Tom Beckhäuser">
Tom Beckhäuser

Tom Beckhäuser (ur. 22 stycznia 1999 w Pradze) – czeski kierowca wyścigowy.
Życiorys.
Jego matka jest Czeszką, a ojciec Niemcem. W 2017 roku ukończył International School of Prague. Wówczas to zadebiutował w trzech edycjach Formuły 4: niemieckiej, włoskiej i emirackiej, zajmując trzecie miejsce w klasyfikacji ostatniej spośród tych serii. W 2018 roku kontynuował rywalizację w Niemczech, zadebiutował także w Azjatyckiej Formule 3. Zdobył także mistrzostwo Formuły 4 Europy Środkowej. W 2019 roku zdobył mistrzostwo Formuły 3 w Czechach i Europie Środkowej, był także trzeci w Austrii.

</doc>
<doc id="4978731" url="https://pl.wikipedia.org/wiki?curid=4978731" title="Dziewczyna warta grzechu">
Dziewczyna warta grzechu

Dziewczyna warta grzechu (ang. "She’s Funny That Way") – niemiecko-amerykański film komediowy z 2014 roku w reżyserii Petera Bogdanovicha, wyprodukowany przez wytwórnię Lionsgate Premiere.
Premiera filmu odbyła się 29 sierpnia 2014 podczas 71. Międzynarodowego Festiwalu Filmowego w Wenecji. Rok później, 20 sierpnia 2015, obraz trafił do kin na terenie Niemczech oraz dzień później, 21 sierpnia w Stanach Zjednoczonych.
Opis fabuły.
Reżyser teatralny Arnold Albertson (Owen Wilson) przybywa do Nowego Jorku, aby wystawić swoją najnowszą sztukę. Umila sobie pobyt w mieście, korzystając z usług damy do towarzystwa Izzy (Imogen Poots). Po wspólnie spędzonej nocy mężczyzna obiecuje jej dużą sumę pieniędzy, jeśli porzuci ona swoje dotychczasowe zajęcie. Zachwycona kobieta przystaje na ten układ i postanawia spełnić marzenia o aktorstwie. Pierwsze przesłuchanie, na które się udaje, to casting do przedstawienia reżyserowanego przez Arnolda. Główną rolę zaś gra w nim jego żona. Sprawa komplikuje się jeszcze bardziej, gdy Izzy otrzymuje wymarzony angaż.
Odbiór.
Krytyka.
Film "Dziewczyna warta grzechu" spotkał się z mieszaną reakcją krytyków. W serwisie Rotten Tomatoes 44% z dziewięćdziesięciu sześciu recenzji filmu jest pozytywne (średnia ocen wyniosła 5,30 na 10). Na portalu Metacritic średnia ocen z 25 recenzji wyniosła 45 punktów na 100.

</doc>
<doc id="4978733" url="https://pl.wikipedia.org/wiki?curid=4978733" title="Zaginiona (serial telewizyjny)">
Zaginiona (serial telewizyjny)



</doc>
<doc id="4978734" url="https://pl.wikipedia.org/wiki?curid=4978734" title="Zaginiona (film)">
Zaginiona (film)



</doc>
<doc id="4978736" url="https://pl.wikipedia.org/wiki?curid=4978736" title="Bais (Filipiny)">
Bais (Filipiny)

Bais – miasto na Filipinach, położone w regionie Środkowe Visayas, w prowincji Negros Oriental, na wyspie Negros.

</doc>
<doc id="4978739" url="https://pl.wikipedia.org/wiki?curid=4978739" title="Munteni-Buzău (gmina)">
Munteni-Buzău (gmina)

Munteni-Buzău – gmina w Rumunii, w okręgu Jałomica. Obejmuje tylko jedną miejscowość Munteni-Buzău. W 2011 roku liczyła 3428 mieszkańców. 

</doc>
<doc id="4978741" url="https://pl.wikipedia.org/wiki?curid=4978741" title="Munteni-Buzău">
Munteni-Buzău

Munteni-Buzău – wieś w Rumunii, w okręgu Jałomica, w gminie Munteni-Buzău. W 2011 roku liczyła 3428 mieszkańców.

</doc>
<doc id="4978744" url="https://pl.wikipedia.org/wiki?curid=4978744" title="Ograda (gmina)">
Ograda (gmina)

Ograda – gmina w Rumunii, w okręgu Jałomica. Obejmuje tylko jedną miejscowość Ograda. W 2011 roku liczyła 2803 mieszkańców. 

</doc>
<doc id="4978746" url="https://pl.wikipedia.org/wiki?curid=4978746" title="Ograda (okręg Jałomica)">
Ograda (okręg Jałomica)

Ograda – wieś w Rumunii, w okręgu Jałomica, w gminie Ograda. W 2011 roku liczyła 2803 mieszkańców.

</doc>
<doc id="4978747" url="https://pl.wikipedia.org/wiki?curid=4978747" title="Luncavița">
Luncavița



</doc>
<doc id="4978748" url="https://pl.wikipedia.org/wiki?curid=4978748" title="DollZ">
DollZ

DollZ (zapis stylizowany: dollZ) – polski zespół muzyczny pochodzący z Wrocławia i Warszawy, działający od 2011 roku i wykonujący muzykę z pogranicza alternatywnego rock i pop.
Historia.
DollZ (dawniej Dolls Insane) powstał w 2011 roku. Punktem wyjścia był moment, gdy wokalistka Paulina Kut wystąpiła w TVN "–" X Factor"." Kuba Wojewódzki jej występ skomentował: „Ja to się nie boję, że ty będziesz śpiewała w przyszłości, ja się boję, że ty kiedyś będziesz miała pacjentów”"." Wtedy Maciej Pawełczyk (gitarzysta) zaproponował jej współpracę. Wkrótce do dwójki dołączyła reszta zespołu.
Zaraz potem powstał teledysk „Every Street” zrealizowany na Warszawskiej Pradze. Następnie zespół nakręcił kolejny klip do utworu „Tory” w Las Vegas. Wystąpił w nim gościnnie Adam „Nergal” Darski, lider grupy Behemoth.
W tym samym czasie zespół wziął udział w IV edycji programu „Must Be The Music. Tylko Muzyka”. Wtedy właśnie Dollz na antenie telewizji Polsat ogłosił premierę klipu „Tory”.
Pod koniec 2013 zespół nagrał utwór „Bile Bur Gorne”, który można usłyszeć w czołówce popularnego programu „Kossakowski. Szósty Zmysł”. Do piosenki powstał teledysk z ujęciami z programu.
21 listopada 2013 roku dochodzi do podpisania kontraktu z wytwórnią MJM Music PL.
22 września 2014 ukazała się EPka pod tytułem „Taa...”.
W 2015 w czołówce programu „Złomowisko PL” na antenie Discovery Channel Polska, można usłyszeć utwór pt. „Diament Mój”. Serial staje się ogólnokrajowym hitem.
24 marca 2017 ma premierę pierwsza, długogrająca płyta zespołu pod tytułem „Sz… Sz… Sz”, która zawiera czternaście autorskich piosenek.
Zespół postanawia podjąć współpracę ze szwedzkim producentem Marcusem Backmanem, której owocem jest remix utworu „Nibyland II”. Piosenka uzyskuje zupełnie nową odsłonę. Wkrótce zostaje do niej nagrany mroczny teledysk.
W 2018 roku z utworem „Nibyland II” dollZ dostają się na Krajowy Festiwal Piosenki Polskiej w Opolu na koncert Debiuty.
Rok 2018 zespół zamyka premierą singla „Przetrzyj oczy”.
W 2020 zespół decyduje się znowu na pracę ze szwedzkim producentem i powstaje utwór „Czasem Drzwi II”. Kontrowersyjny teledysk do piosenki jest wizją wrocławskiego fotografa Radka „@Bizzart6" Wróbla.
W 2021 roku odbędzie się premiera wspólnego singla zespołu DOLLZ oraz zespołu Żywiołak.
Dyskografia.
EP „Taa...”, producent: MJM Music PL, data wydania: 2014-10-27.
album „Sz… Sz… Sz”, producent: MJM Music PL, EAN: 5908243452769, data wydania: 2017-03-24.

</doc>
<doc id="4978749" url="https://pl.wikipedia.org/wiki?curid=4978749" title="Perieți (gmina)">
Perieți (gmina)

Perieți – gmina w Rumunii, w okręgu Jałomica. Obejmuje miejscowości Fundata, Misleanu, Păltinișu, Perieți i Stejaru. W 2011 roku liczyła 3568 mieszkańców. 

</doc>
<doc id="4978750" url="https://pl.wikipedia.org/wiki?curid=4978750" title="Dysputa teologiczna w Norymberdze">
Dysputa teologiczna w Norymberdze

Dysputa teologiczna w Norymberdze (niem: "Nürnberger Religionsgespräch") – etap pertraktacji między teologami luterańskimi i katolickimi podczas Reformacji, który odbył się w marcu 1525 w ratuszu w Norymberdze przed jego radą miasta. Luteran reprezentowali: Andreas Osiander – ksiądz w Kościele św. Wawrzyńca, Wolfgang Volprecht – były przeor klasztoru augustianów w Norymberdze, i Dominicus Sleupner, a stronę katolicką franciszkanie: Lienhard Ebner, Michael Fries i inni. Ostatecznie luteranie przekonali radę miasta, która przyłączyła się do reformacji. 21 kwietnia 1525 rada miasta zakazała mszy katolickiej na terenie Wolnego Miasta Norymberga. Zakaz obowiązywał do 1806 r., kiedy Norymberga została przejęta przez Królestwo Bawarii. Zakaz nie dotyczył zakonu krzyżackiego, który pozostał jedynym ośrodkiem katolickim w mieście w XVI wieku.

</doc>
<doc id="4978752" url="https://pl.wikipedia.org/wiki?curid=4978752" title="Kruszyno">
Kruszyno

Kruszyno – dawny zaścianek. Tereny na których leżał znajdują się obecnie na Białorusi, w obwodzie witebskim, w rejonie dokszyckim, w sielsowiecie Sitce.
Inna nazwa miejscowości – Korszuny.
Historia.
W czasach zaborów w powiecie wilejskim w guberni wileńskiej Imperium Rosyjskiego.
W dwudziestoleciu międzywojennym zaścianek leżał w Polsce, w województwie wileńskim, w powiecie duniłowickim, od 1926 w powiecie dziśnieńskim, w gminie Porpliszcze.
Według Powszechnego Spisu Ludności z 1921 roku zamieszkiwało tu 75 osób, 66 było wyznania rzymskokatolickiego a 9 prawosławnego. Jednocześnie wszyscy mieszkańcy zadeklarowali polską przynależność narodową. Było tu 12 budynków mieszkalnych. W 1931 w 12 domach zamieszkiwało 85 osób.
Wierni należeli do parafii rzymskokatolickiej w Dokszycach i prawosławnej w Porpliszczach. Miejscowość podlegała pod Sąd Grodzki w Dokszycach i Okręgowy w Wilnie; właściwy urząd pocztowy mieścił się w Porpliszczach.

</doc>
<doc id="4978755" url="https://pl.wikipedia.org/wiki?curid=4978755" title="Perieți (okręg Jałomica)">
Perieți (okręg Jałomica)

Perieți – wieś w Rumunii, w okręgu Jałomica, w gminie Perieți. W 2011 roku liczyła 1259 mieszkańców.

</doc>
<doc id="4978756" url="https://pl.wikipedia.org/wiki?curid=4978756" title="Mircea Vodă">
Mircea Vodă



</doc>
<doc id="4978757" url="https://pl.wikipedia.org/wiki?curid=4978757" title="Fundata (okręg Jałomica)">
Fundata (okręg Jałomica)

Fundata – wieś w Rumunii, w okręgu Jałomica, w gminie Perieți. W 2011 roku liczyła 447 mieszkańców.

</doc>
<doc id="4978760" url="https://pl.wikipedia.org/wiki?curid=4978760" title="Misleanu">
Misleanu

Misleanu – wieś w Rumunii, w okręgu Jałomica, w gminie Perieți. W 2011 roku liczyła 823 mieszkańców.

</doc>
<doc id="4978761" url="https://pl.wikipedia.org/wiki?curid=4978761" title="Păltinișu (okręg Jałomica)">
Păltinișu (okręg Jałomica)

Păltinișu – wieś w Rumunii, w okręgu Jałomica, w gminie Perieți. W 2011 roku liczyła 655 mieszkańców.

</doc>
<doc id="4978765" url="https://pl.wikipedia.org/wiki?curid=4978765" title="Stejaru (okręg Jałomica)">
Stejaru (okręg Jałomica)

Stejaru – wieś w Rumunii, w okręgu Jałomica, w gminie Perieți. W 2011 roku liczyła 402 mieszkańców.

</doc>
<doc id="4978767" url="https://pl.wikipedia.org/wiki?curid=4978767" title="Uta (ujednoznacznienie)">
Uta (ujednoznacznienie)



</doc>
<doc id="4978769" url="https://pl.wikipedia.org/wiki?curid=4978769" title="Platonești (gmina)">
Platonești (gmina)

Platonești – gmina w Rumunii, w okręgu Jałomica. Obejmuje miejscowości Lăcusteni i Platonești. W 2011 roku liczyła 1798 mieszkańców. 

</doc>
<doc id="4978773" url="https://pl.wikipedia.org/wiki?curid=4978773" title="Platonești (okręg Jałomica)">
Platonești (okręg Jałomica)

Platonești – wieś w Rumunii, w okręgu Jałomica, w gminie Platonești. W 2011 roku liczyła 887 mieszkańców.

</doc>
<doc id="4978776" url="https://pl.wikipedia.org/wiki?curid=4978776" title="Lăcusteni (okręg Jałomica)">
Lăcusteni (okręg Jałomica)

Lăcusteni – wieś w Rumunii, w okręgu Jałomica, w gminie Platonești. W 2011 roku liczyła 911 mieszkańców.

</doc>
<doc id="4978781" url="https://pl.wikipedia.org/wiki?curid=4978781" title="Rădulești (gmina)">
Rădulești (gmina)

Rădulești – gmina w Rumunii, w okręgu Jałomica. Obejmuje miejscowości Movileanca, Rădulești i Răsimnicea. W 2011 roku liczyła 1358 mieszkańców. 

</doc>
<doc id="4978782" url="https://pl.wikipedia.org/wiki?curid=4978782" title="Krywoszyno">
Krywoszyno

Krywoszyno – dawny zaścianek. Tereny na których leżał znajdują się obecnie na Białorusi, w obwodzie witebskim, w rejonie dokszyckim, w sielsowiecie Porpliszcze.
Dawnej używane nazwy – Krzywoszyno, Krzywaszyn.
Historia.
W czasach zaborów w powiecie wilejskim w guberni wileńskiej Imperium Rosyjskiego.
W dwudziestoleciu międzywojennym zaścianek leżał w Polsce, w województwie wileńskim, w powiecie duniłowickim, od 1926 w powiecie dziśnieńskim, w gminie Porpliszcze.
Według Powszechnego Spisu Ludności z 1921 roku zamieszkiwało tu 29 osób, 14 były wyznania rzymskokatolickiego a 15 prawosławnego. Jednocześnie 9 mieszkańców zadeklarowało polską a 20 białoruską przynależność narodową. Były tu 4 budynki mieszkalne. W 1931 w 6 domach zamieszkiwało 27 osób.
Wierni należeli do parafii rzymskokatolickiej w Parafianowie i prawosławnej w Porpliszczach. Miejscowość podlegała pod Sąd Grodzki w Dokszycach i Okręgowy w Wilnie; właściwy urząd pocztowy mieścił się w Porpliszczach.

</doc>
<doc id="4978783" url="https://pl.wikipedia.org/wiki?curid=4978783" title="KS Energetyk Poznań">
KS Energetyk Poznań



</doc>
<doc id="4978788" url="https://pl.wikipedia.org/wiki?curid=4978788" title="Rădulești (okręg Jałomica)">
Rădulești (okręg Jałomica)

Rădulești – wieś w Rumunii, w okręgu Jałomica, w gminie Rădulești. W 2011 roku liczyła 1006 mieszkańców.

</doc>
<doc id="4978790" url="https://pl.wikipedia.org/wiki?curid=4978790" title="Movileanca">
Movileanca

Movileanca – wieś w Rumunii, w okręgu Jałomica, w gminie Rădulești. W 2011 roku liczyła 36 mieszkańców.

</doc>
<doc id="4978793" url="https://pl.wikipedia.org/wiki?curid=4978793" title="Gon (ujednoznacznienie)">
Gon (ujednoznacznienie)



</doc>
<doc id="4978794" url="https://pl.wikipedia.org/wiki?curid=4978794" title="Răsimnicea">
Răsimnicea

Răsimnicea – wieś w Rumunii, w okręgu Jałomica, w gminie Rădulești. W 2011 roku liczyła 316 mieszkańców.

</doc>
<doc id="4978795" url="https://pl.wikipedia.org/wiki?curid=4978795" title="Movileni">
Movileni



</doc>
<doc id="4978798" url="https://pl.wikipedia.org/wiki?curid=4978798" title="Reviga (gmina)">
Reviga (gmina)

Reviga – gmina w Rumunii, w okręgu Jałomica. Obejmuje miejscowości Crunți, Mircea cel Bătrân, Reviga i Rovine. W 2011 roku liczyła 2742 mieszkańców. 

</doc>
<doc id="4978805" url="https://pl.wikipedia.org/wiki?curid=4978805" title="Movilița">
Movilița



</doc>
<doc id="4978808" url="https://pl.wikipedia.org/wiki?curid=4978808" title="HD 41004">
HD 41004

HD 41004 – gwiazda w gwiazdozbiorze Malarza, oddalona od Słońca o około 136 lat świetlnych. Jest to gwiazda podwójna; jednemu z jej składników towarzyszy planeta, a drugiemu brązowy karzeł.
Charakterystyka.
Jej obserwowana wielkość gwiazdowa wynosi 8,65, czyli nie jest widoczna gołym okiem. Jest to gwiazda podwójna, jej składniki dzieli odległość 0,3 sekundy kątowej. Jaśniejsza gwiazda to pomarańczowy karzeł reprezentujący typ widmowy K. Słabszy składnik jest czerwonym karłem, należy do typu widmowego M2. Dzieli je w przestrzeni odległość około 20 au, jest to więc dosyć ciasny układ; orbity gwiazd wokół wspólnego środka masy mają mimośród 0,4.
Układ planetarny.
W 2003 i 2004 roku w tym układzie odkryto dwa niegwiazdowe obiekty, okrążające składniki tego układu. Słabszą gwiazdę okrąża obiekt o masie 18 razy większej niż Jowisz, co kwalifikuje go do grona brązowych karłów. Wokół jaśniejszej gwiazdy krąży z kolei planeta, gazowy olbrzym 2,5 razy masywniejszy od Jowisza.

</doc>
<doc id="4978810" url="https://pl.wikipedia.org/wiki?curid=4978810" title="Order Aleksandra Newskiego (Związek Radziecki)">
Order Aleksandra Newskiego (Związek Radziecki)



</doc>
<doc id="4978812" url="https://pl.wikipedia.org/wiki?curid=4978812" title="London Underground roundel">
London Underground roundel



</doc>
<doc id="4978813" url="https://pl.wikipedia.org/wiki?curid=4978813" title="Litowce (Białoruś)">
Litowce (Białoruś)

Litowce (; ) – wieś na Białorusi, w obwodzie witebskim, w rejonie dokszyckim, w sielsowiecie Królewszczyzna.
Historia.
W czasach zaborów wieś leżała w gminie Porpliszcze, w powiecie wilejskim w guberni wileńskiej Imperium Rosyjskiego.
W dwudziestoleciu międzywojennym wieś leżała w Polsce, w województwie wileńskim, w powiecie duniłowickim, od 1926 w powiecie dziśnieńskim, w gminie Porpliszcze.
Według Powszechnego Spisu Ludności z 1921 roku zamieszkiwały tu 354 osoby, 42 było wyznania rzymskokatolickiego, 312 prawosławnego. Jednocześnie 84 mieszkańców zadeklarowało polską przynależność narodową, 270 białoruską. Było tu 63 budynków mieszkalnych. W 1931 w 75 domach zamieszkiwało 390 osób.
Wierni należeli do parafii rzymskokatolickiej w Dokszycach i prawosławnej w m. Sitce Wielkie. Miejscowość podlegała pod Sąd Grodzki w Dokszycach i Okręgowy w Wilnie; właściwy urząd pocztowy mieścił się w Porpliszczach.
Po agresji ZSRR na Polskę w 1939 roku wieś znalazła się w granicach BSRR. W latach 1941–1944 była pod okupacją niemiecką. Następnie leżała w BSRR. Od 1991 roku w Republice Białorusi.

</doc>
<doc id="4978815" url="https://pl.wikipedia.org/wiki?curid=4978815" title="Reviga">
Reviga

Reviga – wieś w Rumunii, w okręgu Jałomica, w gminie Reviga. W 2011 roku liczyła 1130 mieszkańców.

</doc>
<doc id="4978818" url="https://pl.wikipedia.org/wiki?curid=4978818" title="Batac">
Batac

Batac – miasto na Filipinach, położone w regionie Ilocos, w prowincji Ilocos Norte, na wyspie Luzon.
Miasto zostało założone w 1577 roku.

</doc>
<doc id="4978819" url="https://pl.wikipedia.org/wiki?curid=4978819" title="Munteni">
Munteni



</doc>
<doc id="4978820" url="https://pl.wikipedia.org/wiki?curid=4978820" title="István Bergendy">
István Bergendy

István Bergendy (ur. 8 października 1939 roku w Szolnoku, zm. 14 grudnia 2020 w Budapeszcie) – węgierski muzyk, kompozytor, wokalista, saksofonista, autor piosenek, lider zespołu Bergendy, brat Pétera Bergendyego.
Życiorys.
Maturę zdał w 1958 r. w Liceum Ferenca Verseghyego, "(Verseghy Ferenc Gimnázium)" w Szolnoku. W latach 1958–1961 studiował na Uniwersytecie Techniczno-Ekonomicznym w Budapeszcie na wydziale inżynierii samochodowej. Jego pierwszym instrumentem był akordeon. W latach 1961–1964 w budapeszteńskim Konserwatorium Beli Bartoka, "(Bartók Béla Konzervatórium)" uczył się grać na klarnecie w klasie Ferenca Meizla. W latach 50. XX w. grał w piłkę wodną w zespole Szolnoki Dózsa.
Występował Orkiestrze Symfonicznej Politechniki, "(Műegyetem Szimfonikus Zenekar)", w big bandzie "Tóth Zoltán", w młodzieżowym zespole jazzowym Uniwersytetu Korwina w Budapeszcie. W 1958 r. raz z bratem Péterem Bergendym utworzyli w klubie Uniwersytetu Korwina (wtedy Uniwersytetu Karola Marxa) zespół Bergendy. W 1963 r. zespół wystąpił w Polsce na festiwalu jazzowym.
Od stycznia 1967 do czerwca 1969 zespół odbył europejskie trasy koncertowe. Występował w Polsce, Szwajcarii (dwukrotnie), Niemczech Zachodnich i Danii.
Na początku lat 70. XX w. zmieniono skład zespołu. Chcąc odróżnić się od reszty muzyków, w dniu 5.06.1971 István Bergendy zgolił włosy i od tej pory był łysy.
Na początku lat 80. XX w. powstał zespół "Bergendy Koncert-, Tánc-, Jazz- és Szalon Zenekar" z 12 muzykami, który od 2009 r. zaczął funkcjonować w mniejszym składzie.
14 grudnia 2020 rodzina przekazała wiadomość o śmierci. Muzyk umarł z powodu powikłań po COVID-19.
Życie prywatne.
W 1966 r. ożenił się z Judit Váradi. Mieli dwójkę dzieci, syna Istvána (1971) i córkę Barbarę (1976).
Dyskografia.
Patrz: Bergendy

</doc>
<doc id="4978829" url="https://pl.wikipedia.org/wiki?curid=4978829" title="Crunți">
Crunți

Crunți – wieś w Rumunii, w okręgu Jałomica, w gminie Reviga. W 2011 roku liczyła 517 mieszkańców.

</doc>
<doc id="4978832" url="https://pl.wikipedia.org/wiki?curid=4978832" title="Mircea cel Bătrân (okręg Jałomica)">
Mircea cel Bătrân (okręg Jałomica)

Mircea cel Bătrân – wieś w Rumunii, w okręgu Jałomica, w gminie Reviga. W 2011 roku liczyła 192 mieszkańców.

</doc>
<doc id="4978833" url="https://pl.wikipedia.org/wiki?curid=4978833" title="Rovine (okręg Jałomica)">
Rovine (okręg Jałomica)

Rovine – wieś w Rumunii, w okręgu Jałomica, w gminie Reviga. W 2011 roku liczyła 903 mieszkańców.

</doc>
<doc id="4978834" url="https://pl.wikipedia.org/wiki?curid=4978834" title="Rajd Grecji 1972">
Rajd Grecji 1972

Rajd Grecji 1972 (20. Acropolis Rally) – rajd samochodowy rozgrywany w Grecji od 25 do 28 maja 1972 roku. Była to piąta runda Międzynarodowych Mistrzostw Producentów w roku 1972. Rajd został rozegrany na nawierzchni szutrowej i asfaltowej.

</doc>
<doc id="4978836" url="https://pl.wikipedia.org/wiki?curid=4978836" title="Nürnberger Börse">
Nürnberger Börse

Nürnberger Börse – była giełda znajdująca się przy Rynku Głównym w Norymbedze. Giełda w Norymberdze została założona około 1540 r. w północno-zachodniej części rynku, zwanej odtąd Herrenmarkt (Rynek Panów). Pierwszymi prezesami giełdy zostali patrycjusze Martin Pfinzing i Hans Welser. Była to obok giełdy w Augsburgu najstarsza niemiecka giełda. W 1618 r. przy giełdzie został powołany Banco Publico. Do wojny trzydziestoletniej była to jedna z najważniejszych giełd papierów wartościowych, a zarazem najważniejsza giełda towarowa na północ od Alp. Potem zaczęła ona podupadać, aby w XVIII w. stracić na znaczeniu na rzecz giełdy we Frankfurcie nad Menem. Dzwon giełdowy przy Kościele św. Sebalda został zlikwidowany w 1813 r., a Banco Publico został rozwiązany w 1827 r.

</doc>
<doc id="4978838" url="https://pl.wikipedia.org/wiki?curid=4978838" title="Roșiori (gmina w okręgu Jałomica)">
Roșiori (gmina w okręgu Jałomica)

Roșiori – gmina w Rumunii, w okręgu Jałomica. Obejmuje tylko jedną miejscowość Roșiori. W 2011 roku liczyła 1900 mieszkańców. 

</doc>
<doc id="4978840" url="https://pl.wikipedia.org/wiki?curid=4978840" title="Rajd Safari 1972">
Rajd Safari 1972

Rajd Safari 1972 (20. East African Safari Rally) – rajd samochodowy rozgrywany w Kenii od 30 marca do 3 kwietnia 1972 roku. Była to trzecia runda Międzynarodowych Mistrzostw Producentów w roku 1972. Rajd został rozegrany na nawierzchni szutrowej.

</doc>
<doc id="4978841" url="https://pl.wikipedia.org/wiki?curid=4978841" title="Rajd Szwecji 1970">
Rajd Szwecji 1970

Rajd Szwecji 1970 (21. International Swedish Rally) – rajd samochodowy rozgrywany w Szwecji od 11 do 15 lutego 1970 roku. Była to druga runda Międzynarodowych Mistrzostw Producentów w roku 1970. Rajd został rozegrany na lodzie i śniegu. 

</doc>
<doc id="4978842" url="https://pl.wikipedia.org/wiki?curid=4978842" title="Roșiori (okręg Jałomica)">
Roșiori (okręg Jałomica)

Roșiori – wieś w Rumunii, w okręgu Jałomica, w gminie Roșiori. W 2011 roku liczyła 1900 mieszkańców.

</doc>
<doc id="4978844" url="https://pl.wikipedia.org/wiki?curid=4978844" title="Dagerotyp (czasopismo)">
Dagerotyp (czasopismo)

Dagerotyp. Studia z historii i teorii fotografii – czasopismo poświęconym związkom fotografii ze sztuką, będącym kontynuacją pisma "Dagerotyp", ukazującego się w latach 1993–2015. Organ Stowarzyszenia Historyków Fotografii.
Charakterystyka.
"Dagerotyp. Studia z historii i teorii fotografii" jest czasopismem ukazującym się od 2018 roku – staraniem Stowarzyszenia Historyków Fotografii, wydawanym we współpracy z Polskim Instytutem Studiów nad Sztuką Świata oraz Muzeum Fotografii w Krakowie. Jest pismem naukowym poświęconym (między innymi) zagadnieniom z historii fotografii oraz teorii fotografii – pismem ocierającym się o interpretacje z zakresu fotografii artystycznej, socjologicznej. Jest pismem poświęconym teorii fotografii z postrzeganiem technicznych, technologicznych aspektów fotografii. Czasopismo wydawane jest w wersji polskojęzycznej oraz anglojęzycznej.
Redakcja.
Źródło.

</doc>
<doc id="4978850" url="https://pl.wikipedia.org/wiki?curid=4978850" title="Stanisław Grabiński">
Stanisław Grabiński



</doc>
<doc id="4978854" url="https://pl.wikipedia.org/wiki?curid=4978854" title="Przystań Toruń">
Przystań Toruń

Przystań Toruń – zaplecze treningowo-szkoleniowe dla sekcji wioślarskiej Akademickiego Klubu Sportowego UMK Toruń, uczniów Szkoły Mistrzostwa Sportowego oraz toruńskich miłośników żeglarstwa.
Przystań uznana została przez Polski Związek Towarzystw Wioślarskich za obiekt strategiczny dla rozwoju wioślarstwa w Polsce i ważny ośrodek szkolenia centralnego i wojewódzkiego w tej dyscyplinie.
Lokalizacja.
Budynek znajdują się w centrum miasta, przy ulicy Popiełuszki 1, nad Wisłą, w sąsiedztwie Hotelu Copernicus, Portu Zimowego oraz Przystani AZS.
Historia.
Budynek przystani wioślarsko-żeglarskiej według projektu Kazimierza Gregorkiewicza wybudowano w 1960 roku dla potrzeb AZS UMK. W okresie PRL władze Uniwersytetu planowały tu także budowę pływalni, do czego ostatecznie nie doszło. W 2014 roku obiekt przejęły na 25 lat władze Torunia. W latach 2015–2016 stary budynek przystani wyburzono, a w jego miejscu wybudowano nowe zaplecze treningowo-szkoleniowe, którego uroczyste otwarcie miało miejsce 16 grudnia 2016 roku. Inwestycję tę sfinansowały Ministerstwo Sportu i Turystyki oraz samorząd Torunia. 
Charakterystyka.
W nowym kompleksie wielofunkcyjnym znajdują się:
Siedziby związków sportowych.
Ponadto w budynku swoją siedzibę mają:
Nagrody i wyróżnienia.
Projekt zaplecza treningowo-szkoleniowego otrzymał wyróżnienie w konkursie „Budowniczy Polskiego Sportu” organizowanego przez Klubu Sportowa Polska oraz miesięcznik Builder w 2016 roku.

</doc>
<doc id="4978855" url="https://pl.wikipedia.org/wiki?curid=4978855" title="Isabella d’Este">
Isabella d’Este



</doc>
<doc id="4978857" url="https://pl.wikipedia.org/wiki?curid=4978857" title="Hoffnung (album)">
Hoffnung (album)

Hoffnung – studyjny album szwajcarskiego duetu Lacrimosa, wydany w 2015 roku przez wytwórnię Hall of Sermon.

</doc>
<doc id="4978861" url="https://pl.wikipedia.org/wiki?curid=4978861" title="103 Rezerwowy Pułk Szwoleżerów">
103 Rezerwowy Pułk Szwoleżerów

103 Rezerwowy Pułk Szwoleżerów – oddział kawalerii Wojska Polskiego w II Rzeczypospolitej improwizowany w trakcie kampanii wrześniowej 1939 roku.
Formowanie pułku.
Nadwyżki rezerwistów i kadry zbierane przez szwadron zapasowy 3 pułku Szwoleżerów Mazowieckich w Grodnie i Suwałkach, które były zmobilizowane od 31 sierpnia 1939 roku, stanowiły one część Zgrupowania Ośrodków Zapasowych Suwalskiej i Podlaskiej Brygad Kawalerii. Z uwagi na zagrożenie rejonów stacjonowania zostały ewakuowane w dniach 12-15 września do Wołkowyska. Tam rozpoczęto tworzenie z kadr i rezerwistów ośrodka, 103 rezerwowego pułku szwoleżerów pod dowództwem byłego dowódcy 3 pułku szwoleżerów ppłk. st. sp. Zdzisława Kwiatkowskiego. Pułk był formowany jako ostatni z pułków kawalerii Rezerwowej Brygady Kawalerii "Wołkowysk" pod dowództwem płk. Edmunda Heldut-Tarnasiewicza. Ze względu na brak koni oraz pierwszeństwo w ich przydziale do 101, 102 i 110 pułków ułanów, 103 pułk szwoleżerów formowano jako pieszy. Do Rezerwowej BK "Wołkowysk" dołączyli po 15 września oficerowie i szwoleżerowie z 3 p szwol., którzy po walkach pod Olszewem utracili łączność z trzonem osobowym macierzystego pułku, ale w większości nie weszli w skład 103 p szwol..
Działania bojowe 103 rezerwowego pułku szwoleżerów.
17 września 1939 roku pułk wraz z całością brygady podjął marsz w kierunku Wilna w celu wzmocnienia obrony miasta po agresji ZSRR na wschodnie tereny Polski. 18 września z rozkazu gen. bryg. st. sp. Wacława Przeździeckiego dowódcy Zgrupowania Wojsk Obrony Rejonu Wołkowyska zmieniono kierunek marszu na Grodno, które miało być bronione. W trakcie marszu brygady przez miejscowości Mosty, Skidel pułk stanowił ariergardę brygady prowadził potyczki z dywersantami komunistycznymi. W nocy 20/21 września pułk zatrzymał się w Wiercieliszkach, osłaniając Grodno od wschodu. 21 września o godz. 11.00 wszedł do Grodna, gdzie patrolował północne dzielnice miasta likwidując dywersję w walkach ulicznych i częścią sił wsparł 102 pułk ułanów, reszta stanowiła odwód dowódcy brygady. Wymaszerował z Grodna w godzinach przedwieczornych 21 września, nocą osiągnął rejon miejscowości Grandzicze i Hoża. Po moście saperskim i przeprawą promową przeprawił się przez Niemen i zajął rejon wsi Nowosady, Wasilewicze. W godzinach nocnych i porannych 103 rez. p szwol. nie brał raczej udziału w walkach o Kodziowce i Sopoćkinie jak pozostałe oddziały brygady. W dniu 22 września 103 pułk szwoleżerów maszerował w straży tylnej brygady przez Radziwiłki, Sanicze ku Kaletom prowadząc walki osłonowe i opóźniające z patrolami pancerno-motorowymi i kawaleryjskimi Armii Czerwonej. 23 września prowadził walki z wrogiem w lasach wokół Kalet wycofując się stopniowo w kierunku granicy z Litwą w rejonie miejscowości Stanowisko i Budwieć. Wobec braku żywności, wyczerpania żołnierzy, postępującego rozkładu jednostki oraz wyczerpania amunicji nocą 23/24 września 103 pułk szwoleżerów przekroczył granicę i został internowany na Litwie.

</doc>
<doc id="4978862" url="https://pl.wikipedia.org/wiki?curid=4978862" title="Grzegorz Nieć">
Grzegorz Nieć

Grzegorz Nieć (ur. 9 maja 1968) – polski bibliolog, historyk, polonista, profesor na Uniwersytecie Pedagogicznym im. Komisji Edukacji Narodowej w Krakowie. 
Zainteresowania badawcze koncentrują się wokół dawnego i współczesnego rynku książki, czytelnictwa w Czechach, prasy polskiej XIX i XX wieku oraz edytorstwa tekstów źródłowych. 
Życiorys.
W 1995 ukończył studia polonistyczne na Uniwersytecie Jagiellońskim. Stopień doktora nauk humanistycznych w zakresie historii uzyskał w 2004 na Uniwersytecie Jagiellońskim, na podstawie dysertacji pt. "Polski ruch ludowy w okresie transformacji ustrojowej 1980-1991 (między tradycją, historią a polityką);" jego promotorem był prof. dr hab. Antoni Podraza. Stopień doktora habilitowanego nauk humanistycznych w zakresie bibliologii i informatologii otrzymał w 2016 na Uniwersytecie Mikołaja Kopernika w Toruniu, na podstawie rozprawy habilitacyjnej pt. "Wtórny rynek książki w Polsce: instytucje, asortyment, uczestnicy".
Kierownik Katedry Kultury Informacyjnej Uniwersytetu Pedagogicznego im. Komisji Edukacji Narodowej w Krakowie. Jest członkiem Komisji Prasoznawczej Polskiej Akademii Nauk, a także redaktorem naczelnym rocznika „Annales Universitatis Paedagogicae Cracoviensis | Studia ad Bibliothecarum Scientiam Pertinentia” oraz rocznika "Małopolska. Regiony - regionalizmy - małe ojczyzny".
Przewodniczy Radzie Programowej Instytutu Książki, Komisji Rewizyjnej Stowarzyszenia Wspólnota Polska Oddział w Krakowie oraz wchodzi w skład Rady Redakcyjnej czasopism Biblioteki Narodowej Republiki Czeskiej – „Knihovna plus” i „Knihovna – knohovnická revue”. 
W przeszłości wykładał także na Wydziale Zarządzania Wyższej Szkoły Zarządzania "Edukacja".

</doc>
<doc id="4978872" url="https://pl.wikipedia.org/wiki?curid=4978872" title="Antoni Ignacy Stecki">
Antoni Ignacy Stecki

Antoni Ignacy Stecki herbu Radwan – pisarz kijowski w latach 1718–1721, podczaszy owrucki w latach 1715–1718, pisarz grodzki kijowski.
Poseł na sejm z limity 1719/1720 roku z województwa kijowskiego.

</doc>
<doc id="4978882" url="https://pl.wikipedia.org/wiki?curid=4978882" title="Alicja Cmoluchowa">
Alicja Cmoluchowa

Alicja Cmoluchowa, z domu Sokołowska (ur. 6 stycznia 1931 w Stanisławowie Dużym) – polska heteropterolog.
Życiorys.
Studiowała na Uniwersytecie Mikołaja Kopernika w Toruniu, gdzie w 1955 uzyskała stopień magistra. W 1964 na Uniwersytecie Marii Curie-Skłodowskiej w Lublinie obroniła doktorat. Prowadziła badania nad morfologią, systematyką, faunistyką i ekologią lądowych pluskwiaków różnoskrzydłych Polski (Heteroptera). Opracowała skład jakościowy i strukturę ekologiczną Heteroptera zbiorowisk łąkowych, kserotermicznych i leśnych wschodniej Polski. Dorobek Alicji Cmoluchowej obejmuje 33 publikacje naukowe, w tym opublikowany przez PWN w 1978 Klucze do oznaczania owadów Polski cz. XVIII Pluskwiaki różnoskrzydłe. Zgromadziła kolekcję 3000 egzemplarzy Heteroptera Polski, która znajduje się Zakładzie Zoologii UMCS.

</doc>
<doc id="4978883" url="https://pl.wikipedia.org/wiki?curid=4978883" title="Stanisław Brejnak">
Stanisław Brejnak

Stanisław Marceli Brejnak (ur. 26 kwietnia 1907 w Sosnowcu, zm. 29 marca 1974 w San Diego) – podpułkownik pilot obserwator Wojska Polskiego, pilot doświadczalny.
Życiorys.
Syn Jana i Walerii, w 1926 roku zdał maturę w Korpusie Kadetów nr 2 i wstąpił do Oficerskiej Szkoły Lotnictwa w Dęblinie. Ukończył ją 15 sierpnia 1928 roku z 35. lokatą w II promocji OSL. W stopniu podporucznika obserwatora otrzymał przydział do nowo powstającej 212 eskadry niszczycielskiej nocnej.
W 1929 roku został skierowany na kurs pilotażu w Dęblinie, po jego ukończeniu został przydzielony do 112 eskadry myśliwskiej. W następnym roku został skierowany na studia na Wydziale Mechanicznym Politechniki Warszawskiej. W trakcie studiów, w 1935 roku, odbył wyższy kurs pilotażu w Grudziądzu. W tym samym roku został przydzielony do Instytutu Technicznego Lotnictwa jako kierownik Referatu Prób Zdatności Samolotów. Studia ukończył w 1936 roku i uzyskał dyplom inżyniera. 10 stycznia 1938 roku został mianowany dowódcą eskadry Samolotów Prototypowych Samodzielnego Dywizjonu Doświadczalnego ITL.
Zajmował się oblotem i badaniem nowych konstrukcji, m.in. jesienią 1938 roku rozbił na Okęciu samolot WZ-XII „Kogutek” II. Po wybuchu II wojny światowej odpowiadał za ewakuację sprzętu latającego ITL. 23 września 1939 roku przekroczył granicę rumuńską i przez Jugosławię i Włochy przedostał się do Francji. 12 października dotarł do Paryża, ale już 16 grudnia 1939 roku znalazł się na terenie Wielkiej Brytanii. Wstąpił do Polskich Sił Powietrznych w Wielkiej Brytanii i otrzymał numer służbowy RAF 76609.
26 marca 1940 roku został skierowany na szkolenie na brytyjskim sprzęcie w 15 Operation Training Unit (OTU) w Redhill, następnie w 18 OTU w Hucknall i 24 OTU w Penrhos. Po ukończeniu szkolenia 22 lipca 1940 roku otrzymał przydział do dywizjonu 301 na stanowisko dowódcy eskadry A. W okresie Bitwy o Wielką Brytanię wykonał trzy loty bojowe. 21 września atakował barki desantowe zebrane w porcie Boulogne, nalot na ten sam cel powtórzy w nocy 25 września. 12 października wykonał lot na bombardowanie barek oraz statków w porcie Ostenda. W nocy z 17 na 18 kwietnia 1941 roku wziął udział w pierwszym nalocie dywizjonu 301 na Berlin. 22 czerwca 1941 roku ukończył turę lotów bojowych i do listopada 1941 roku był dowódcą eskadry szkolnej w 18 OTU. 13 listopada 1941 roku objął dowództwo nad dywizjonem 307. Pomimo entuzjazmu do latania nie miał predyspozycji do bycia nocnym pilotem myśliwskim. Jerzy Damsz wspominał, że miał problemy z akomodacją wzroku. Dowództwo dywizjonu 307 zdał 21 lipca 1942 r. i otrzymał przydział do Wydziału Wyszkolenia Lotniczego Inspektoratu Lotnictwa.
Od kwietnia 1943 roku był słuchaczem Wyższej Szkoły Lotniczej, w lutym 1944 roku jako jej absolwent, otrzymał przydział na stanowisko szefa Wydziału Lotniczego w sztabie Naczelnego Wodza. W styczniu 1945 roku został oficerem łącznikowym w Maintenance Command, 14 maja został polskim oficerem łącznikowym w sztabach 91 i 92 Grupy RAF.
Po zakończeniu działań wojennych nie zdecydował się na powrót do Polski i pozostał na emigracji. Początkowo wykładał mechanikę na Uniwersytecie Polskim w Londynie, w 1948 roku wyjechał do USA, gdzie pracował w przemyśle lotniczym. Zmarł 29 marca 1974 r. w San Diego. Został pochowany na Holy Cross Cemetery and Mausoleum.
Ordery i odznaczenia.
Za swą służbę otrzymał odznaczenia:

</doc>
<doc id="4978886" url="https://pl.wikipedia.org/wiki?curid=4978886" title="Kadir van Lohuizen">
Kadir van Lohuizen

Kadir van Lohuizen (ur. 6 sierpnia 1963 w Utrechcie) – holenderski fotograf zamieszkały w Amsterdamie, współzałożyciel agencji fotograficznej NOOR.
Początkowo prowadził schronisko dla osób bezdomnych i uzależnionych od narkotyków. Uprawiał też żeglarstwo i był aktywistą squatterskim. Karierę fotograficzną rozpoczął w 1988, podczas intifady. Robił zdjęcia podczas konfliktów afrykańskich (Angola, Sierra Leone, Mozambik, Liberia, Kongo), jak również na innych kontynentach. Od 1990 do 1994 fotografował przejście od apartheidu do demokracji w Południowej Afryce. Dokumentował upadek ZSRR, a także pracował w Korei Północnej i Mongolii. Rozgłos przyniosły mu długoterminowe projekty: "Rivers" (o siedmiu rzekach na świecie), "Diamond Matters, the Diamond Industry" (o handlarzach diamentami) i "Via PanAm" (o migracjach panamerykańskich). W 2000 i 2002 zasiadał w jury konkursu World Press Photo, a potem wszedł w skład zarządu Fundacji World Press Photo. W 2016 był jurorem polskiego konkursu Grand Press Photo. Jest europejskim ambasadorem marki Nikon.
Jest laureatem m.in. dwóch nagród World Press Photo oraz jednej Visa d’Or za fotografie z Czadu. W 2004 przyznano mu holenderską Nagrodę im. Dicka Scherpenzeela za reportaże na temat krajów rozwijających się.

</doc>
<doc id="4978888" url="https://pl.wikipedia.org/wiki?curid=4978888" title="Damian Herczyk">
Damian Herczyk

Damian Herczyk (ur. 27 lipca 1977) – polski zawodnik mieszanych sztuk walki (MMA) oraz trener. Wicemistrz świata amatorskiego MMA w 2011. Założyciel klubu DAAS Berserker’s Team Bielsko-Biała.
Życiorys.
W wieku 14 lat zaczął trenować karate. Następnie zainteresował się judo, do którego dołożył treningi boksu oraz kickboxingu. W 2001 wyjechał do Irlandii. Dołączył do klubu SGB Ireland, gdzie rozpoczął treningi MMA, a potem przeszedł do Revolutions Team Ireland. W 2008 założył w Bielsku-Białej klub DAAS Berserker’s Team.
W latach 2009-2010 stoczył swoje dwie jedyne walki w zawodowej karierze i obie przegrał.
W 2011 w Belgradzie wywalczył wicemistrzostwo świata amatorskiego MMA (combat grappling) w kategorii do 80 kg pod patronatem federacji FILA. Po pokonaniu Serba – Marko Ignatovica, w finale przegrał z rosyjskim zawodnikiem, Andrelem Koshkinem. W 2012 podopieczny Herczyka, Rafał Haratyk, zdobył złoty medal.
W 2019 Herczyk zajął 2. miejsce w plebiscycie „Kroniki Beskidzkiej” na najlepszego trenera Podbeskidzia 2018 roku.

</doc>
<doc id="4978890" url="https://pl.wikipedia.org/wiki?curid=4978890" title="Historia ziem chorwackich przed przybyciem Słowian">
Historia ziem chorwackich przed przybyciem Słowian

Historia ziem chorwackich przed przybyciem Słowian – obejmuje dzieje ziem chorwackich, tj. Dalmacja, Lika, Istria, Panonia i Slawonia, przed przybyciem plemion słowiańskich ok. VI/VII w.
Starożytność.
Ludy iliryjskie.
Illirowie zamieszkiwali zachodnie obszary Półwyspu Bałkańskiego już w epoce brązu i wczesnego żelaza. Choć kwestia genezy i pochodzenia Ilirów wciąż nie została naukowo wyjaśniona, najprawdopodobniej plemiona te przybyły na Półwysep Bałkański ok. 2 tys. lat p.n.e i były jednym z najstarszych ludów zamieszkujących te tereny. Według innej hipotezy Ilirowie mogli być autochtonicznymi mieszkańcami Półwyspu Bałkańskiego, ponieważ wykazują pewną ciągłość z niektórymi wcześniejszymi kulturami odkrytymi na tym obszarze. Faktem jest, iż był to "de facto" zbiór wielu spokrewnionych plemion, których nie sposób od siebie łatwo odseparować, aniżeli jeden, homogeniczny lud. Na obszarach później zasiedlonych przez Chorwatów byli to: Jasowie w Chorwacji centralnej, Kolapiani i Varciani w Slawonii, Breuci w Srijemie, Liburni w Lice, Dalmatowie w Dalmacji, Daorsowie i Ardiajowie nad dolną Neretwą, Pleraje w górnej Dalmacji oraz Japodzi zamieszkujący tereny od jaskini Postojna w Słowenii do rzeki Krki. Część z tych plemion stanowiła mieszaninę ludności iliryjskiej z, przybyłymi z północnej Italii w IV w. p.n.e., Celtami. Na przestrzeni kolejnych wieków Celtowie zmieszali się z Ilirami. Jednym z plemion celtycko-iliryjskich obejmujących największy obszar było plemię Japodów, z ośrodkiem w "Metulum" (obecnie Josipdol), obejmujące obszerne terytorium od Słowenii do Bośni. Celtowie przynieśli ze sobą nową kulturę materialną, zwaną lateńską, swoje wierzenia oraz nieznane wcześniej plemionom iliryjskim, koło garncarskie.
Pierwsze wzmianki o plemieniu Histrów zamieszkującym półwysep Istria pojawiają się w XI w. p.n.e. Pochodzenie Histrów nie zostało ostatecznie wyjaśnione naukowo. Zamieszkiwali oni tereny od rzeki Reka (Słowenia) na zachodzie do rzeki Raša na wschodzie (Chorwacja) obejmując niemal cały półwysep. Ich główne ośrodek znajdował się w "Nesactium" obok Puli. Na północy półwyspu żyli Japodzi, a na wschód od rzeki Raš - Liburni. Ok. 400 r. p.n.e. przez półwysep przeszli Celtowie jednak ślady ich kultury materialnej się nie zachowały.
Od plemienia Histrów wziął nazwę półwysep Istria, od Dalmatów nazwę wzięła Dalmacja ("Delmat" oznaczał pasterza), od Liburnów – Liburnia (obecnie Lika).
Greckie kolonie.
Od I tysiąclecia p.n.e. coraz żywsze stawały się kontakty handlowe z cywilizacją grecką. W IV w. p.n.e., za czasów Dionizjusa Starszego, Grecy z sycylijskich Syrakuz zaczęli kolonizować wybrzeże dalmatyńskie. Najstarsza ich kolonia handlowa powstała przed 385 r. p.n.e. na wyspie "Issa" (obecnie Vis). Nowe fale kolonistów zakładały kolejne, m.in. na wyspie "Pharos" (Hvar) oraz na lądzie, m.in. "Traugurion" (Trogir), "Salona" (Solin), "Epetion" (Štobreč) i "Epidaurum" (Cavtat). Wyspę "Korkyra Melaina" (Korčula) zasiedlili Grecy z Knidos. Wraz z kolonizatorami na terytorium iliryjskie przenikała grecka kultura, język, pismo, a nawet system monetarny. Dzięki Grekom Ilirowie rozwinęli również uprawę winnic, oliwek i sadownictwa, umiejętność budowania statków i wyrabiania naczyń ceramicznych, sztukę żeglowania oraz zdolność do handlu oraz pismo.
Panowanie Cesarstwa Rzymskiego.
W III w. p.n.e. powstał w Dalmacji silny związek plemienny utworzony przez celtycko-iliryjskie plemię Ardiajów. Stający na jego czele król Agron podbił kolonie greckie na lądzie stałym, a następnie wyspę "Pharos" (Hvar). Po jego śmierci królowa Teuta przystąpiła, w 229 r. p.n.e., do podboju wyspy "Issa" (Vis). Grecy zagrożeni przez Ilirów zwrócili się o pomoc do Republiki rzymskiej i tak rozpoczęła się długa seria wojen rzymsko-iliryjskich. Na wybrzeżu Adriatyckim najsilniejszy opór stawiali Rzymianom, w 156 r. p.n.e., Dalmatowie, którzy utworzyli nowy potężny związek plemienny ze stolicą w Delminium, obejmujący ziemie od Neretwy do rzeki Rašy na Istrii. Państwo to przetrwało do I w. p.n.e. W 135 r. ponownie bunt podnieśli Ardiajowie, którzy szybko zostali zwyciężeni i przesiedleni karnie w głąb dzisiejszej Hercegowiny. Do połowy I w. p.n.e. nie udało się Rzymowi ujarzmić Ilirów. Plemiona iliryjskie wspomagały Pompejusza w walce z Cezarem (zob. wojna domowa Cezara z Pompejuszem). Dopiero Oktawian August podbił Japodów i Panonów w 35 r. p.n.e. tworząc tzw. rzymski limes "–" granicę na rzece Sawie umocnioną twierdzami z ośrodkiem w Siscium (Sisak). Rzymianie podbili również kolonie greckie, a przy tym przyswajali wpływy tamtejszej kultury. Ilirowie i Celtowie wciąż jednak nie byli pokonani, gdyż dwukrotnie, w 16 i 12 r. p.n.e., wzniecili powstania. W latach 12–9 p.n.e. Rzymianie podbili Panonów naddunajskich i Dalmatów – dwa ludy najdłużej stawiające opór. Do ostatniego buntu Ilirowie zerwali się w 6 r. n.e (zob. powstanie w Panonii). Po trzech latach walk wodzowie rzymscy rozbili powstańców. Wraz z upadkiem ostatniego powstania, podbój Ilirii został zakończony. W 10 r. n.e. utworzono rzymskie prowincje: Dalmację (na południu) i Panonię (na północy). Cesarz Trajan, na początku II w., podzielił prowincję Panonia na Górną Panonię ("Panonia Superior") na zachodzie i Dolną Panonię ("Panonia Inferior") na wschodzie. 
W III w. p.n.e. również Istria stanęła na drodze rzymskiego parcia na wschód. Po długich wojnach z Histrami ich główny ośrodek w "Nesactium" upadł w 177 r. p.n.e. Ok. 50 r. p.n.e. Rzymianie, po uprzednim pokonaniu Japodów, zwyciężyli również Liburnów przejmując kontrolę nad całym półwyspem. Ok. 12 r. p.n.e. Rzymianie przesunęli granicę włączając obszar Istrii do Italii jako "Venetia et Histria".
Na przełomie I i II w. n.e. Cesarstwo Rzymskie znajdowało się u szczytu swojej potęgi, jednak w połowie II w. zaczęło powoli słabnąć, jednocześnie sukcesywnie dochodziło do zwiększenia znaczenia Ilirii. Z Dalmacji, a konkretniej z "Salony" (Solin), pochodził m.in. cesarz Dioklecjan, który zmarł w 316 r. w wielkim pałacu wzniesionym na jego życzenie w "Spalatum" (Split), który zachował się do dnia dzisiejszego. Rzymianie nie narzucali podbitym ludom swoich obyczajów, religii, języka ani instytucji publicznych. Plemiona iliryjskie i celtyckie, a także greckie miasta na wybrzeżu zachowały swoją autonomię'. Kultura iliryjska koegzystowała z importowaną, romańską. Plemiona nierzadko wciąż żyły według swych dawnych zwyczajów, zachowały dawne wierzenia oraz używały rdzennej toponimii. Nie oznacza to, że latynizacja autochtonów w ogóle nie miała miejsca, jednak dotknęła ona głównie okolice ośrodków administracyjnych oraz garnizonów i warowni wojskowych. Tożsamość iliryjska zdecydowanie silniej opierała się romanizacji w głębi lądu. Miasta rzymskie rozwinęły się najwcześniej na Istrii i w Dalmacji, a następnie również w Panonii. W Panonii Dolnej założono m.in. miasta "Mursa" nad Drawą (Osijek) i "Sirmium" (Sremska Mitrovica)'. W części kontynentalnej istotną rolę odgrywały również miasta "Cibalae" (Vinkovci), "Andautonia" (Ščitarjevo), "Aquae Iasae" (Varaždinske Toplice) i "Marsonia" (Slavonski Brod). Na wybrzeżu jako ważne ośrodki rozwinęły się miasta "Iadera" (Zadar), "Narona" (Vid), "Aequum" (Čitluk), "Epidaurum" (Cavtat), "Scardona" (Skradin) oraz dawne kolonie greckie, które uzyskały status miasta, m.in. "Issa" (Vis) oraz "Pharus" (Stari Grad na wyspie Hvar). "Stolicą" prowincji iliryjskich (tzw. "Illiricum") była "Salona" (Solin), gdzie rozchodziły się drogi przecinające wnętrze kraju, prowadzące do "Siscium" (Sisak) i "Sirmium" (Sremska Mitrovica)'. Z powodów wojskowych, administracyjnych i handlowych prowincje iliryjskie były dobrze skomunikowane z Italią, a poszczególne ośrodki miejskie łączyły drogi lądowe (użytkowane jeszcze w średniowieczu') oraz rzeczne. Główna komunikacja odbywała się tzw. "drogą Flawiusza" ("via Flavia") od Triestu do Puli i drogą morską wzdłuż zachodniego wybrzeża Istrii. Na przełomie III i IV w. wierzenia chrześcijańskie zostały przyjęte przez szersze warstwy ludności miejskiej, a następnie wiejskiej. W ciągu wieków szczególnie tereny nadmorskie zostały niemal w całości schrystianizowane.
W IV w. chrześcijaństwo przekształciło się w religię państwową Cesarstwa Rzymskiego, a na Bałkanach powstała gęsta sieć gmin chrześcijańskich. We wszystkich większych miastach zakładano również biskupstwa, m.in. w Sisaku, Osijeku, Vinkovcach, Tomislavgradzie. Wraz z rozprzestrzenieniem się chrześcijaństwa wzmogły się procesy romanizacji ludności iliryjskiej. W VI–VII w. stopniowo ulegały zapomnieniu stare nazwy plemienne ludów iliryjskich. Panowanie Rzymian pozostawiło po sobie liczne obiekty użyteczności publicznej, tj. termy, świątynie, drogi, amfiteatry, z których wiele istnieje do dziś, m.in. amfiteatr w Puli, pałac Dioklecjana w Splicie, Łuk Sergiusza czy świątynia Augusta.
Cesarz Dioklecjan, w 297 r., wprowadził nowy podział administracyjny i podzielił całą Panonię na cztery części. Górną Panonię ("Panonia Superior") podzielono na: "Pannonia Savia" z centrum w grodzie "Siscium" (Sisak) i na "Panonię Prima" (lub "Panonię Superior"). Dolna Panonia została podzielona na "Panonię Secunda" (lub "Panonię Inferior") z ośrodkiem w "Sirmium" (Sremska Mitrovica) i na "Panonię Valeria" z ośrodkiem w "Sopianae" (Pecz). W 395 r. cesarz Teodozjusz Wielki podzielił cesarstwo między dwóch synów, tworząc cesarstwo wschodniorzymskie i zachodniorzymskie. Podział ten przebiegał wzdłuż linii Driny; historycznie miał ogromny wpływ na losy regionu i do dziś stanowi granicę wpływu kultury wschodu i zachodu – prawosławia i katolicyzmu. Po podziale wszystkie cztery Panonie oraz Dalmacja przypadły cesarstwu zachodniorzymskiemu. 
Po upadku Cesarstwa Rzymskiego.
W V w. kontynentalną część Półwyspu Bałkańskiego (w tym Panonię) pustoszyli Hunowie, których państwo rozpadło się w 453 r. po śmierci Attyli. Po upadku Rzymu Dalmację podbił, w 481 r., król Italii, germański wódz Odoaker, a po jego klęsce w 493 r., Dalmację opanował ostrogocki władca Teodoryk (zob. podbój Italii przez Gotów). Panonia weszła pod władanie Ostrogotów już w roku 453, a Istria – w 489. W tym czasie ludność mieszała się o czym zaświadczają gockie i germańsko-rzymskie groby, m.in. na Istrii. W okresie władcy ostrogockiej Dalmacja została połączona z "Panonią Savia" w jedną jednostkę administracyjno-wojskową, którą zarządzał "comes" z siedzibą w "Salonie", gdzie mieściła się również metropolia kościelna, której podlegali dalmatyńscy biskupi. Na początku VI w. wojny z Ostrogotami na obszarze Dalmacji prowadził cesarz bizantyjski – Justynian I; ostatecznie, po pokonaniu Ostrogotów w 535 r., Dalmacja (wraz z "Panonią Savią") stała się prowincją Cesarstwa Bizantyjskiego. Pod koniec VI w. Dalmacja podlegała bizantyńskiemu egzarchatowi Rawenny. Jednym z najlepiej zachowanych przykładów sztuki bizantyjskiej z tego okresu jest Bazylika Eufrazjana w Poreču. Po pokonaniu Ostrogotów rozpoczął się nowy okres wędrówki ludów w tym również Słowian i Awarów. W VI w. ludy awarsko-słowiańskie wkroczyły do Panonii, a na początku VII w. przez Dalmację dotarły do Adriatyku.

</doc>
<doc id="4978892" url="https://pl.wikipedia.org/wiki?curid=4978892" title="Wybór poezji (Szymborska)">
Wybór poezji (Szymborska)



</doc>
<doc id="4978901" url="https://pl.wikipedia.org/wiki?curid=4978901" title="Pocałunki">
Pocałunki



</doc>
<doc id="4978902" url="https://pl.wikipedia.org/wiki?curid=4978902" title="Pocałunki (Maria Pawlikowska-Jasnorzewska)">
Pocałunki (Maria Pawlikowska-Jasnorzewska)



</doc>
<doc id="4978904" url="https://pl.wikipedia.org/wiki?curid=4978904" title="Bayawan">
Bayawan

Bayawan – miasto na Filipinach, położone w regionie Środkowe Visayas, w prowincji Negros Oriental, na wyspie Negros.
Opis.
Miasto zostało założone w 1872 roku.Główną działalnością gospodarczą miasta jest rolnictwo i rybołówstwo. Głównymi produktami rolnymi są trzcina cukrowa, ryż, kukurydza i orzech kokosowy. W Bayawan znajduje się port rybny.

</doc>
<doc id="4978906" url="https://pl.wikipedia.org/wiki?curid=4978906" title="OBOS-ligaen (2021)">
OBOS-ligaen (2021)

1. divisjon 2021 – 73. edycja rozgrywek ligowych drugiego poziomu piłki nożnej mężczyzn w Norwegii. 
Ich sponsorem tytularnym była skandynawska grupa budownictwa mieszkaniowego OBOS, w związku z czym obowiązywała nazwa marketingowa OBOS-ligaen. 
Rozgrywki toczyły się w jednej grupie i brało w niej udział 16 drużyn, grających systemem kołowym. Rozgrywki rozpoczęły się 6 kwietnia 2021, a zakończyły 7 listopada 2021. 
Rozgrywki.
W sezonie 2021 drużyny rozegrały 30 kolejek ligowych po osiem meczów (razem 240 spotkań) w dwóch rundach – wiosennej i jesiennej. 
Po zakończeniu sezonu mistrz oraz wicemistrz awansowali bezpośrednio do Eliteserien, a najlepsza drużyna baraży między drużynami z miejsc 3–6 zagrała w barażach o awans z 14. drużyną Eliteserien. Dwie ostatnie drużyny spadły bezpośrednio do PostNord-ligaen (2. divisjon), a 14. drużyna zagrała w barażach o utrzymanie z najlepszym wicemistrzem PostNord-ligaen.
Baraże o Eliteserien.
FK Jerv wygrał w rzutach karnych z SK Brann finał baraży o miejsce w Eliteserien na sezon 2022, rozegrany między czterema drużynami OBOS-ligaen i jedną z Eliteserien.
Baraże o OBOS-ligaen.
 wygrał 5-3 z Hødd finał baraży o miejsce w OBOS-ligaen na sezon 2022, rozegrany między wicemistrzami PostNord-ligaen i czternastą drużyną z OBOS-ligaen.

</doc>
<doc id="4978907" url="https://pl.wikipedia.org/wiki?curid=4978907" title="Akademia Sztuki i Techniki Filmowej">
Akademia Sztuki i Techniki Filmowej

Akademia Sztuki i Techniki Filmowej (fr. "Académie des Arts et Techniques du Cinéma", zwykle zwana "Académie des César") – francuska organizacja z siedzibą w Paryżu przyznająca nagrodę Cezara. Powstała w 1975 roku z inicjatywy Georgesa Cravenne'a. W jej skład wchodzi ponad 4680 osób związanych zawodowo z filmem.
Powołaniem Akademii, zarządzanej przez Stowarzyszenie Promocji Kina (APC), jest nagradzanie najwybitniejszych osiągnięć, produkcji lub dzieł artystycznych kina francuskiego poprzez wręczanie im corocznie nagrody César, aby zachęcić do twórczości kinematograficznej i zwrócić na nią uwagę publiczności i mediów.
Zarząd.
Zarząd składa się z 50 członków oraz dodatkowych 13 członków wybranych ze względu na ich wkład w kinematografię. Zajmują się rekrutacjami, kryteriami i ogólnym zarządzaniem.
W lutym 2020 roku doszło do protestów dotyczących struktury zarządu. W liście otwartym podpisanym przez ponad 400 francuskich reżyserów i aktorów potępiono „nieprzejrzystość” struktury zarządu i brak demokratycznego zarządzania; członkowie Akademii nie wybierają przywództwa, w przeciwieństwie do podobnych organizacji, takich jak Amerykańskiej Akademii Sztuki i Wiedzy Filmowej czy BAFTY. W odpowiedzi cała rada dyrektorów zrezygnowała na kilka tygodni przed ceremonią wręczenia Cezarów 2019/2020.
Prezydenci Akademii.
Akademią od początku istnienia kieruje prezydent .

</doc>
<doc id="4978910" url="https://pl.wikipedia.org/wiki?curid=4978910" title="Acefilina">
Acefilina

Acefilina () – wielofunkcyjny organiczny związek chemiczny, karboksymetylowa pochodna teofiliny, stosowana w połączeniu z piperazyną w leczeniu astmy oskrzelowej oraz jako lek rozszerzający oskrzela, lek pobudzający układ sercowo-naczyniowy i lek moczopędny.

</doc>
<doc id="4978914" url="https://pl.wikipedia.org/wiki?curid=4978914" title="Francuska Akademia Sztuki i Techniki Filmowej">
Francuska Akademia Sztuki i Techniki Filmowej



</doc>
<doc id="4978918" url="https://pl.wikipedia.org/wiki?curid=4978918" title="Przybycie Chorwatów">
Przybycie Chorwatów

Przybycie Chorwatów – okres w dziejach Chorwatów od opuszczenia przez nich swoich siedzib (tzw. Białej Chorwacji) do zasiedlenia terenów dzisiejszej Chorwacji.
Przybycie Słowian.
Ok. VI/VII w. na obszar Ilirii przybywają plemiona słowiańskie, w tym Chorwaci. Według chorwackiej tradycji, odnotowanej przez Konstantyna VII Porfirogenetę w dziele "O zarządzaniu państwem", mieli oni przybyć w I poł. VII w. z położonej na północy praojczyzny, tzw. "Białej Chorwacji". Dokładne położenie rzekomej macierzy plemion chorwackich nie jest znane; za pewne uznaje się jedynie przybycie z północy. Dodatkowo zarówno autorstwo rozdziałów XXX i XXXI z dzieła Porfirogenety (z których pochodzą wzmianki o Chorwatach) jak i ich treść jest kwestionowana jako subiektywna i nie mająca charakteru kronikarskiego. Nie brakuje w niej również sprzeczność, m.in. w rozdziale XXIX i XXXI Porfirogeneta najpierw pisze, iż plemieniu Chorwatów przewodził bliżej nieznany książę, a następnie, że na jego czele stało 5 braci i 2 siostry. Podobny przekaz o podróżującym rodzeństwie jest rozpowszechniony wśród innych narodów słowiańskich, stąd wiarygodność tego źródła bywa kwestionowana.
Od dziesięcioleci toczy się spór historyczny, w którym przewijają się najróżniejsze lokalizacje rzekomej Białej Chorwacji – od, bardzo popularnej w chorwackiej świadomości narodowej, hipotezy małopolskiej (ściślej Krakowskiej), przez północne Czechy, aż po Karyntię i obszary na północ od Dunaju. Nie brakuje również historyków, którzy podają w wątpliwość sensowność całego sporu argumentując, iż podań o rzekomej etnogenezie Chorwatów nie sposób zweryfikować za pomocą źródeł pisanych, a i sama Biała Chorwacja mogła w ogóle nie istnieć. Historia o przybyciu Chorwatów z jednej, ściśle określonej praojczyzny według wielu badaczy nie jest przekazem historycznym, a właściwie legendarnym. Nazwy, których źródłosłów przypomina słowo Chorwat, najliczniej zachowały się w południowej Polsce i północno-wschodnich Czechach, jak również we wschodnich Niemczech oraz na Słowacji, co może wskazywać na potencjalną lokalizację chorwackiej praojczyzny w tych rejonach.
Osadnictwo Słowian i asymilacja ludności autochtonicznej.
Do czasów obecnych przetrwało bardzo mało źródeł archeologicznych oraz pisanych traktujących o pierwszych wiekach Chorwackiego osadnictwa. Badania językoznawcze dowodzą, iż slawizacja toponimii rozpoczęła się w I poł. VIII w. Nie wiadomo natomiast jak dokładnie przebiegał proces asymilacji przybyszów z autochtonami. Nie ma jasnej odpowiedzi czy osiedlanie się Słowian (nierzadko w towarzystwie innych plemion, zwłaszcza Awarów, z którymi tworzyli sojusze i związki plemienne) doprowadziło do przerwania istniejących na tym terenie tradycji iliryjskich czy ustanowienia swoistej kontynuacji. Nowsze badania kładą nacisk na proces koegzystencji, a następnie stapiania się obu grup, aniżeli na przekonanie o istnieniu dwóch diametralnie odmiennych, wyniszczających się etnosów: słowiańskiego i romańskiego. Konstantyn Porfirogeneta pisał jednak, iż w VII w., wraz z Awarami, Słowianie zniszczyli antyczne, rzymskie miasta Epidaurum i Salonę, lecz obecne badania nie potwierdzają tych doniesień. Jednakże historycznym faktem jest, iż Salona rzeczywiście przestała istnieć, a jej mieszkańcy przenieśli się do Splitu, być może zatem dochodziło do powolnego upadku miast romańskich pośrednio spowodowanego najazdami słowiańsko-awarskimi. 
Mimo że wraz z najazdami nowych przybyszów duża część diecezji została ograbiona, liczne kościoły zburzone, a kapłani byli zabijani, organizacja Kościoła nie została na tych terenach zupełnie zniszczona. Ponieważ duchowni reprezentowali wysoki poziom kultury i wykształcenia, czym również pomagali ludziom w uprawie ziemi, leczeniu chorób, hodowli bydła czy wznoszeniu domów, głoszoną przez nich wiarę stopniowo przyjmowali również najeźdźcy – Słowianie, a dawne, antyczne ośrodki wiary znowu się ożywiały. Po przybyciu Słowian nastąpił wielowiekowy proces asymilacji, który zaowocował zeslawizowaniem niemal całego regionu iliryjskiego. Znaleziska archeologiczne poświadczają, że nowi mieszkańcy przejęli od autochtonów technologię budowy gospodarstw domowych oraz sposoby pochówku zmarłych. W dalszej kolejności również kulturę żywienia, czyli sposoby uprawy płodów rolnych charakterystycznych dla klimatu śródziemnomorskiego, połowu ryb oraz technologię wytwarzania wina. Z całą pewnością zachowali własny język, który narzucili autochtonom. Na różnych obszarach procesy stapiania się Ilirów z przybyszami wyglądały odmiennie. Na terenach niezaludnionych (np. Panonia i Góry Dynarskie) łatwiej było Słowianom utrzymać własną kulturę i sposób życia; nad morzem i na wyspach, gdzie silniejsze ośrodki wykształciła kultura romańska, było to znacznie trudniejsze. Pewnym ewenementem oraz tajemnicą historii pozostaje w jaki sposób wyraźnie niższa cywilizacyjnie ludność przybyła na nieznane sobie wcześniej terytoria, zdołała skutecznie wchłonąć ludność autochtoniczną. Iliryjska tradycja romańska najdłużej zachował się na wyspach, o czym zaświadcza, wolniejsza niż na lądzie, slawizacja toponimii. Ostatni znany użytkownik języka dalmatyńskiego – Tuone Udaina, zmarł na wyspie Krk w 1898 r. Nazwa Ilirowie i Illyricum (łacińska nazwa prowincji rzymskiej) przetrwały nawet po osiedleniu się Słowian na Półwyspie Bałkańskim i wielokrotnie w historii powracały m.in. w postaci, utworzonych przez Napoleona, Prowincji Iliryjskich oraz w nazwie XIX wiecznego ruchu odrodzenia narodowego – Iliryzmu.

</doc>
<doc id="4978921" url="https://pl.wikipedia.org/wiki?curid=4978921" title="Nănești">
Nănești



</doc>
<doc id="4978922" url="https://pl.wikipedia.org/wiki?curid=4978922" title="Mirosław Karpierz">
Mirosław Karpierz

Mirosław Andrzej Karpierz (ur. 1963) – polski naukowiec, profesor nauk fizycznych o specjalności optyka. Profesor zwyczajny na Wydziale Fizyki Politechniki Warszawskiej. Prorektor ds. ogólnych PW w kadencji 2020–2024.
Życiorys.
Od 1987 związany z Politechniką Warszawską (PW) jako nauczyciel akademicki. W 1990 na Wydziale Fizyki Technicznej i Matematyki Stosowanej PW obronił pracę doktorską zatytułowaną: "Wpływ nieliniowości na transmisyjne i przełączeniowe własności falowodów optycznych", a 15 czerwca 2000 – już na Wydziale Fizyki PW – uzyskał habilitację na podstawie rozprawy pt. "Reorientacyjna i kaskadowa nieliniowość optyczna w światłowodach". Tytuł naukowy profesora w dziedzinie nauk fizycznych otrzymał 13 stycznia 2009. W ramach pracy naukowo-badawczej zajmuje się nieliniową optyką i fotoniką, w ukierunkowaniu na zastosowania w światłowodowych systemach przesyłania i przetwarzania informacji oraz w technikach pomiarowych. 
Od 2014 zatrudniony na stanowisku profesora zwyczajnego PW. Senator PW w latach 2005–2008 oraz 2012–2020. Członek Rady Programowej Centrum Studiów Zaawansowanych PW, a w latach 2010–2012 zastępca dyrektora CSZ PW. W latach 1999–2005 prodziekan WF PW, a w kadencjach 2012–2016 i 2016–2020 dziekan tego wydziału. W kadencji 2020–2024 prorektor PW ds. ogólnych. 
W kadencji 2016–2020 sekretarz, a od 2020 Przewodniczący Komitetu Fizyki Polskiej Akademii Nauk. W latach 2007–2012 przewodniczący Warszawskiego Oddziału Polskiego Towarzystwa Fizycznego. 

</doc>
<doc id="4978925" url="https://pl.wikipedia.org/wiki?curid=4978925" title="Ogród zoologiczny w Brnie">
Ogród zoologiczny w Brnie

Ogród zoologiczny w Brnie – ogród zoologiczny o powierzchni 65 ha założony w 1953 roku w mieście Brno, w Czechosłowacji.

</doc>
<doc id="4978926" url="https://pl.wikipedia.org/wiki?curid=4978926" title="William Morrison">
William Morrison



</doc>
<doc id="4978928" url="https://pl.wikipedia.org/wiki?curid=4978928" title="Czartoria (obwód lwowski)">
Czartoria (obwód lwowski)



</doc>
<doc id="4978930" url="https://pl.wikipedia.org/wiki?curid=4978930" title="Uusimaa (1992)">
Uusimaa (1992)



</doc>
<doc id="4978940" url="https://pl.wikipedia.org/wiki?curid=4978940" title="Kartuli ena">
Kartuli ena



</doc>
<doc id="4978941" url="https://pl.wikipedia.org/wiki?curid=4978941" title="Alejandro Rejón Huchin">
Alejandro Rejón Huchin

Wilberth Alejandro Rejón Huchin (Mérida, Yucatán, 18 maja 1997) – meksykański poeta, menadżer kultury i dziennikarz. Niektóre z jego tekstów zostały przetłumaczone na arabski, włoski, rumuński, grecki, francuski, kataloński i bengalski.
Życiorys.
Dyrektor pisma literackiego Marcapiel, był stypendystą Festiwalu Kultury Interfaz w Méridzie w 2016 roku. Publikował w kilku krajowych i międzynarodowych czasopismach i antologiach, takich jak: Poetas Allende de los mares (Hiszpania, 2019), Poetas del cosmovitral (Governo de Toluca, 2018 ), Pamięć 15 Międzynarodowego Festiwalu Poezji Quetzaltenango (Editorial Metáfora, 2019) i Fragua de preces (Editorial Alicios culture, Hiszpania, 2020). Jako przedstawiciel swojego kraju brał udział w kilku wydarzeniach literackich w Gwatemali i na Kubie. W marcu 2019 stworzył i wyreżyserował I Międzynarodowe Spotkanie Literatury i Edukacji na Międzynarodowych Targach Czytelnictwa w Yucatán. Jest współautorem kulturalnym kilku gazet, takich jak La Revista Peninsular, Senderos del Mayab i La Verdad. Jako antolog redagował antologię poezji współczesnej Jukatanu dla meksykańskiego magazynu Círculo de Poesía. Otrzymał międzynarodową nagrodę Harolda von Iora w dziedzinie poezji.

</doc>
<doc id="4978945" url="https://pl.wikipedia.org/wiki?curid=4978945" title="Myrolubiwka (rejon tarnopolski)">
Myrolubiwka (rejon tarnopolski)



</doc>
<doc id="4978950" url="https://pl.wikipedia.org/wiki?curid=4978950" title="Nowy Żuków">
Nowy Żuków



</doc>
<doc id="4978951" url="https://pl.wikipedia.org/wiki?curid=4978951" title="Stary Żuków">
Stary Żuków



</doc>
<doc id="4978956" url="https://pl.wikipedia.org/wiki?curid=4978956" title="Roddy Pipper">
Roddy Pipper



</doc>
<doc id="4978957" url="https://pl.wikipedia.org/wiki?curid=4978957" title="Stary Żuków (Ukraina)">
Stary Żuków (Ukraina)



</doc>
<doc id="4978958" url="https://pl.wikipedia.org/wiki?curid=4978958" title="Szary Zamek w Szczecinie">
Szary Zamek w Szczecinie

Szary Zamek (niem. "Graues Schloß") – kamienica w Szczecinie, która znajdowała się na narożniku dzisiejszego placu Żołnierza Polskiego i alei Niepodległości, na północno-zachodnim obrzeżu osiedla Stare Miasto, w dzielnicy Śródmieście. Zniszczona podczas II wojny światowej.
Historia.
Szary Zamek wzniesiono w latach 1904–1905 na miejscu dwupiętrowych zabudowań koszar, istniejących w latach 1729–1903. Na parterze mieściły się punkty handlowe oraz restauracje i kawiarnie. W hełmie wieńczącym narożnik znajdował się taras widokowy.
Kamienica została zbombardowana podczas nalotu na Szczecin brytyjskich sił Royal Air Force 5/6 stycznia 1944. Z powodu znacznych zniszczeń budynek rozebrano jeszcze przed zakończeniem II wojny światowej. Na przełomie lat 60. i 70. XX wieku na miejscu Szarego Zamku powstały dwa bliźniacze wieżowce według projektu Aliny Bursze, Teodora Bursze, Stanisława Płoskiego i Romana Szymborskiego.
Opis.
Kamienica była obiektem czterokondygnacyjnym, narożnym. Fasada od strony placu Żołnierza Polskiego była sześcioosiowa, przy czym dwie środkowe osie znajdowały się w ryzalicie zwieńczonym trójkątnym szczytem ze sterczynami. Do obu stron ryzalitu przylegały balkony. Narożniki budynku miały formę kanciastych wież pokrytych hełmami z iglicami. Fasady bocznych skrzydeł budynku były 8-osiowe. Trzy skrajne osie pierwszego i drugiego piętra obydwu bocznych skrzydeł umiejscowiono w wykuszach. Budynek był pokryty dachem mansardowym, który nad frontem budynku zaakcentowano wieżą z dwuczęściowym hełmem przedzielonym przezroczem.

</doc>
<doc id="4978960" url="https://pl.wikipedia.org/wiki?curid=4978960" title="Zasada Plancka">
Zasada Plancka

Zasada Plancka – pogląd, że zmiany naukowe nie zachodzą dlatego, że poszczególni naukowcy zmieniają swoje przekonania, ale raczej dlatego, że kolejne pokolenia naukowców przyjmują przekonania zgodne z tymi zmianami.
Pogląd ten został sformułowany przez Maxa Plancka następująco: 
Nieformalnie pogląd ten jest często parafrazowany jako "Nauka postępuje o jeden pogrzeb na raz".
Cytat Plancka został użyty przez Thomasa Kuhna, Paula Feyerabenda i innych, aby argumentować, że rewolucje naukowe są nieracjonalne i nie rozprzestrzeniają się poprzez "zwykłą siłę prawdy i faktów" .

</doc>
<doc id="4978962" url="https://pl.wikipedia.org/wiki?curid=4978962" title="Balthasar Rhaw">
Balthasar Rhaw

Balthasar Rhaw (ur. 1527 w Prudniku lub Nowogrodźcu, zm. 30 listopada 1601 w Greifswald) – niemiecki filolog, historyk i teolog ewangelicki.
Życiorys.
Rhaw urodził się w Prudniku lub Nowogrodźcu. Na swoim ślubie jako miejsce pochodzenia podał Nowogródek Pomorski ("Neuenburg"), natomiast Prudnik ("Neustadt") pojawia się w kazaniu żałobnym jego wnuka. Był synem Jakoba Rhawa i jego żony Anny Prybe. Uczęszczał do szkoły w swoim rodzinnym mieście, a od 1538 roku do szkoły we Wrocławiu. Z powodu choroby wrócił na pół roku do domu i w 1542 przeniósł się do liceum w Goldbergu. Rozpoczął studia na Uniwersytecie w Wittenberdze, gdzie uzyskał maturę 11 sierpnia 1548. Tutaj również uczęszczał na wykłady Filipa Melanchtona. Pierwsze studia na wydziale filozoficznym ukończył zgodnie z ówczesnymi zwyczajami.
15 października 1549 uzyskał stopień naukowy magistra filozofii i po kilku sporach został przyjęty do Senatu Wydziału Filozoficznego 1 maja 1552, co zgodnie z dzisiejszym orzeczeniem oznacza habilitację. W tym samym roku Uniwersytet w Wittenberdze został spustoszony przez dżumę, a siedziba uniwersytetu została przeniesiona do Torgau. Jednak Rhaw przyjął nominację na Uniwersytet w Greifswaldzie na polecenie Melanchtona.
W 1556 został nauczycielem synów księcia pomorskiego Jana Fryderyka i Bogusława XIII. W 1564 Wrócił do Wittenbergi, gdzie w semestrze letnim 1564 Został wybrany dziekanem wydziału filozoficznego i za jego kadencji uhonorował 38 osób tytułem magistra filozofii. Po ślubie w Wittenberdze 5 lutego 1566 z córką Augustina Schurffa – Anną (1544–1622), wrócił do Greifswaldu, gdzie był profesorem greki, etyki i historii. Rhau, który w 1584 uzyskał również doktorat z teologii w Greifswaldzie i był tam również profesorem teologii, podjął zadania organizacyjne na Uniwersytecie Greifswaldzkim. Był m.in. rektorem Alma Mater w latach 1568/1569, 1585/1586 i 1593/1594. Został pochowany 4 grudnia 1601 roku w katedrze w Greifswaldzie.

</doc>
<doc id="4978963" url="https://pl.wikipedia.org/wiki?curid=4978963" title="Pieronka (Pogwizdów Nowy)">
Pieronka (Pogwizdów Nowy)



</doc>
<doc id="4978964" url="https://pl.wikipedia.org/wiki?curid=4978964" title="Gordon Anthony Pantin">
Gordon Anthony Pantin

Gordon Anthony Pantin CSSp (ur. 27 sierpnia 1929 w Port-of-Spain, zm. 12 marca 2000) – trynidadzko-tobagijski duchowny rzymskokatolicki, duchacz, misjonarz, arcybiskup Port of Spain. Pierwszy biskup na tej katedrze pochodzący z Trynidadu i Tobago.
Życiorys.
Młodość i prezbiteriat.
W 1946 wstąpił do nowicjatu Zgromadzenia Ducha Świętego pod opieką Niepokalanego Serca Maryi Panny w Kanadzie. Tam też odbył studia licencjackie na Uniwersytecie Montrealskim. W 1949 powrócił na Trynidad, gdzie odbył staż nauczycielski w St Mary’s College. W 1952 wyjechał do Dublina w Irlandii, gdzie dokończył studia teologiczne. 3 lipca 1955 otrzymał święcenia prezbiteriatu i został kapłanem swojego zgromadzenia.
Po święceniach wyjechał jako misjonarz na Gwadelupę. W 1959 powrócił do ojczyzny, gdzie uczył w Fatima College w Port-of-Spain. W 1965 ponownie objął posadę w St Mary’s College i został wybrany przełożonym zakonnym.
Arcybiskup.
29 listopada 1967 papież Paweł VI mianował go arcybiskupem Port of Spain. 19 marca 1968 w katedrze w Port-of-Spain przyjął sakrę biskupią z rąk nuncjusza apostolskiego na Haiti abpa Marii-Josepha Lemieuxa OP. Współkonsekratorami byli przełożony generalny duchaczy abp Marcel Lefebvre CSSp oraz biskup pomocniczy Port of Spain William Michael Fitzgerald OP.
Urząd arcybiskupa sprawował do śmierci. Zmarł we śnie z powodu ostrej niewydolności serca 12 marca 2000.
Obecnie trwa jego proces beatyfikacyjny.

</doc>
<doc id="4978965" url="https://pl.wikipedia.org/wiki?curid=4978965" title="Karl Carvacchi">
Karl Carvacchi

Karl Carvacchi (też: "Carl Carvachi," ur. 23 sierpnia 1791 w Braniewie, zm. 10 maja 1869 w Kassel) – niemiecki kupiec i urzędnik państwowy.
Życiorys.
Jego ojciec, Johann Georg Karwatzi, był kupcem w Braniewie. Karl Carvacchi studiował matematykę i architekturę na Uniwersytecie w Królewcu. W 1810 roku rozpoczął pracę w dyrekcji infrastruktury kolejowej Królestwa Westfalii. Po jej rozwiązaniu w 1816 roku został członkiem cechu kupców w Kassel. W 1815 roku założył fabrykę farb i kopalnię torfu, za którą to działalność został odznaczony przez elektora Wilhelma I. Bardzo angażował się w działalność opozycyjnej grupy Schönfelder Kreis skupionej wokół elektorki Augusty Pruskiej.
Karl Carvacchi był w 1831 roku drużbą weselnym księcia elektora. Oprócz działalności jako przedsiębiorca studiował technologię i ekonomię państwa, a ponadto zajmował się archeologią oraz historią starożytną i średniowiecza. W 1832 roku został zatrudniony jako doradca podatkowy w głównym urzędzie skarbowym w Kassel.
W 1833 Carvacchi został oddelegowany do służby celnej w Münster. Pracował tam do utworzenia Niemieckiego Związku Celnego. W 1833 awansował na starszego radcę podatkowego, w 1834 na starszego radcę podatkowego, a w 1845 na tajnego starszego radcę podatkowego (g"eheimer Oberfinanzrat") Aż do przejścia na emeryturę w 1865 był przedstawicielem związku celnego Hesji w Münster. W Münster, podobnie jak w Hesji, był również członkiem wielu stowarzyszeń historycznych. Zebrał kolekcję artefaktów, której część zachowała się jako "kolekcja Carvacchiego" w heskim towarzystwie archeologiczno-historycznym, a druga część pozostała w stowarzyszeniu Mainzer Altertumsverein.
Utrzymywał zażyłe kontakty z pisarką Annette von Droste-Hülshoff.
W 1812 poślubił Margarethę Sattler, córkę kupca w Kassel Gottlieba Sattlera.

</doc>
<doc id="4978967" url="https://pl.wikipedia.org/wiki?curid=4978967" title="Andrew Morrison">
Andrew Morrison



</doc>
<doc id="4978970" url="https://pl.wikipedia.org/wiki?curid=4978970" title="Ferdinand English">
Ferdinand English

Ferdinand English (ur. ok. 1821 w Clifton, zm. 19 września 1862) – angielski duchowny rzymskokatolicki, misjonarz, arcybiskup Port of Spain.
Życiorys.
28 września 1860 papież Pius IX mianował go arcybiskupem Port of Spain. 11 listopada 1860 w katedrze w Clifton przyjął sakrę biskupią z rąk biskupa Clifton Williama Josepha Hugh Clifforda. Współkonsekratorami byli biskup Nottingham Richard Butler Roskell oraz biskup Plymouth William Vaughan.
Urząd arcybiskupa sprawował do śmierci 19 września 1862.

</doc>
<doc id="4978972" url="https://pl.wikipedia.org/wiki?curid=4978972" title="Poznać i Zrozumieć Świat – Focus">
Poznać i Zrozumieć Świat – Focus



</doc>
<doc id="4978975" url="https://pl.wikipedia.org/wiki?curid=4978975" title="Jean Reich">
Jean Reich

Jean Reich (ur. 12 czerwca 1873 w Sennwald, zm. 7 marca 1950 w Thal) – szwajcarski strzelec, trzykrotny medalista Olimpiady Letniej 1906, multimedalista mistrzostw świata.
Reich nie uczestniczył nigdy w igrzyskach olimpijskich, wystąpił jednak w ośmiu konkurencjach podczas Olimpiady Letniej 1906. W trzech z nich stawał na podium. Wraz z kolegami z drużyny (skład: Alfred Grütter, Marcel Meyer de Stadelhofen, Jean Reich, Louis Richardet, Konrad Stäheli) zdobył złoto w karabinie dowolnym w trzech postawach, osiągając drugi rezultat w szwajcarskim zespole. Indywidualnie wywalczył jeszcze srebro w strzelaniu z karabinu wojskowego z 300 m (przegrywając wyłącznie z Louisem Richardetem), a także brąz w strzelaniu z karabinu Gras z 200 m (pokonali go Léon Moreaux i ponownie Richardet).
Na przestrzeni lat 1904–1913, Jean Reich zdobył 22 medale na mistrzostwach świata (tyle samo co Louis Richardet), w tym 12 złotych, 7 srebrnych i 3 brązowe. Najwięcej zwycięstw odniósł w drużynowym strzelaniu z karabinu dowolnego w trzech postawach z 300 m (9), zaś największą liczbę medalowych pozycji osiągnął na turnieju w 1910 roku (5).
Wyniki.
Medale mistrzostw świata.
"Opracowano na podstawie materiałów źródłowych:"

</doc>
<doc id="4978979" url="https://pl.wikipedia.org/wiki?curid=4978979" title="Alp Arslan bin Chaghri">
Alp Arslan bin Chaghri



</doc>
<doc id="4978980" url="https://pl.wikipedia.org/wiki?curid=4978980" title="Gmina związkowa Rengsdorf-Waldbreitbach">
Gmina związkowa Rengsdorf-Waldbreitbach



</doc>
<doc id="4978981" url="https://pl.wikipedia.org/wiki?curid=4978981" title="Paweł Wawrzyński">
Paweł Wawrzyński

Paweł Wawrzyński (ur. 5 stycznia 1978 w Warszawie) – polski informatyk, doktor habilitowany nauk technicznych oraz ekonomista. Specjalizuje się w uczeniu maszynowym. Adiunkt na Wydziale Elektroniki i Technik Informacyjnych Politechniki Warszawskiej.
Życiorys.
Absolwent V Liceum Ogólnokształcącego im. Księcia Józefa Poniatowskiego w Warszawie. W 2001 ukończył studia magisterskie z informatyki na Wydziale Elektroniki i Technik Informacyjnych Politechniki Warszawskiej, a w 2004 – z ekonomii na Wydziale Nauk Ekonomicznych Uniwersytetu Warszawskiego. Doktoryzował się w 2005 na Wydziale Elektroniki i Technik Informacyjnych PW, pisząc pracę pt. "Intensywne uczenie się przez wzmacnianie", przygotowaną pod kierunkiem Andrzeja Pacuta, natomiast habilitację z informatyki uzyskał w 2016 na podstawie cyklu publikacji pt. "Wzbogacenie metodyki uczenia się przez wzmacnianie umożliwiające jej stosowanie w sterowaniu".
Od 2006 do 2017 pracował w Instytucie Automatyki i Informatyki Stosowanej PW, natomiast w 2017 rozpoczął pracę w Instytucie Informatyki, w latach 2018–2020 pełniąc tam funkcję zastępcy dyrektora ds. naukowych. W swojej działalności naukowej skupił się zagadnieniach związanych ze sztuczną inteligencją, w szczególności sieciami neuronowymi i uczeniem maszynowym przez wzmacnianie. Zajmuje się także robotyką oraz naukami kognitywnymi, przede wszystkim modelowaniem pamięci, świadomości i percepcji. Publikował prace w takich czasopismach jak „Neural Networks”, „International Journal of Machine Learning and Computing”, „Neurocomputing” czy „Robotics and Autonomous Systems”.

</doc>
<doc id="4978982" url="https://pl.wikipedia.org/wiki?curid=4978982" title="Marcel Meyer de Stadelhofen">
Marcel Meyer de Stadelhofen

Marcel Meyer de Stadelhofen (ur. 15 marca 1878 w Nyonie, zm. 3 kwietnia 1973 w Genewie) – szwajcarski strzelec i działacz sportowy, dwukrotny mistrz Olimpiady Letniej 1906, multimedalista mistrzostw świata.
Życiorys.
Urodził się w rodzinie rentiera Jeana i jego żony Louise Boggio.
Nie uczestniczył nigdy w igrzyskach olimpijskich, wystąpił jednak w ośmiu konkurencjach podczas Olimpiady Letniej 1906, wygrywając dwie z nich. Wraz z kolegami z drużyny (skład: Alfred Grütter, Marcel Meyer de Stadelhofen, Jean Reich, Louis Richardet, Konrad Stäheli) zdobył złoto w karabinie dowolnym w trzech postawach z 300 m, osiągając czwarty rezultat w szwajcarskim zespole. Indywidualnie wywalczył jeszcze złoto w strzelaniu z karabinu dowolnego w dowolnej postawie z 300 m.
Na przestrzeni lat 1906–1914, Meyer de Stadelhofen zdobył 11 medali na mistrzostwach świata, w tym 7 złotych, 1 srebrny i 3 brązowe. Wszystkie zwycięstwa odniósł w drużynowym strzelaniu z karabinu dowolnego w trzech postawach z 300 m, zaś największą liczbę medalowych pozycji osiągnął na turnieju w 1912 roku (3). Najlepszy wynik indywidualnie osiągnął również na zawodach w 1912 roku, zdobywając srebro w karabinie dowolnym klęcząc z 300 m (wyprzedził go wyłącznie Konrad Stäheli).
Był działaczem sportowym, m.in. w latach 1906–1909 przewodniczący Westschweizer Radsportverband Union Cycliste Suisse. Był jednym z członków założycieli Szwajcarskiego Komitetu Olimpijskiego (1912), zostając jego wiceprzewodniczącym. W latach 1915–1921 pełnił funkcję jego przewodniczącego. Poza sportem zajmował się prawem i polityką. Był członkiem genewskiej palestry, pełniąc później funkcję sędziego pierwszej instancji w jednym z tamtejszych sądów. W latach 1918–1935 zasiadał w Wielkiej Radzie Genewskiej (niem. "Genfer Grossrat"), będąc do 1930 roku politykiem niezrzeszonym, a od tegoż roku przedstawicielem Partii Chrześcijańsko-Socjalnej.
Wyniki.
Medale mistrzostw świata.
"Opracowano na podstawie materiałów źródłowych:"

</doc>
<doc id="4978985" url="https://pl.wikipedia.org/wiki?curid=4978985" title="Domenico Giambonini">
Domenico Giambonini

Domenico Giambonini (ur. 11 listopada 1868 w Lugano, zm. 8 sierpnia 1956 w Bellinzonie) – szwajcarski strzelec, medalista olimpijski, wicemistrz świata.
Pochodził z rodziny rusznikarskiej. W 1895 roku wygrał swoje pierwsze międzynarodowe zawody. W latach 1918-1940 zajmował się m.in. trenowaniem, a jako działacz był wiceprzewodniczącym zrzeszenia strzeleckiego kantonu Ticino.
Giambonini raz wystąpił na igrzyskach olimpijskich. Wydarzyło się to w Antwerpii w 1920 roku, gdzie wystartował w dwóch konkurencjach. Uplasował się na 9. miejscu w drużynowym strzelaniu z pistoletu dowolnego z 50 m (osiągając drugi wynik w zespole szwajcarskim), zaś w drużynowym strzelaniu z pistoletu wojskowego z 30 m stanął na najniższym stopniu podium, osiągając tym razem najsłabszy rezultat w drużynie (skład zespołu: Gustave Amoudruz, Hans Egli, Domenico Giambonini, Joseph Jehle, Fritz Zulauf).
Giambonini zdobył też jeden medal na mistrzostwach świata – było to drużynowe srebro w pistolecie dowolnym z 50 m, osiągnięte podczas mistrzostw świata w 1921 roku (skład drużyny: Mathias Brunner, Domenico Giambonini, Hans Hänni, Caspar Widmer, Fritz Zulauf). Uczestniczył także na mistrzostwach świata w latach 1912 i 1914, jednak bez zdobyczy medalowych.
Wyniki.
Medale mistrzostw świata.
"Opracowano na podstawie materiałów źródłowych:"

</doc>
<doc id="4978993" url="https://pl.wikipedia.org/wiki?curid=4978993" title="Jan Mikołajewicz Radziwiłł">
Jan Mikołajewicz Radziwiłł

Jan Mikołajewicz Radziwiłł „Brodaty” (lit. "Jonas Mikalojus Radvila") herbu Trąby (ur. 1474 r., zm. przed lipcem 1522 roku) – kasztelan trocki w 1522 roku, marszałek ziemski Wielkiego Księstwa Litewskiego w 1514 roku, marszałek hospodarski przed 1499 rokiem, starosta słonimski w latach 1505–1514, namiestnik wilkijski w latach 1495–1505.
Był czwartym synem Mikołaja Radziwiłłowicza i Zofii Anny z domu Moniwid.
Biografia.
Podobnie jak jego bracia, należał do elity politycznej Wielkiego Księstwa Litewskiego, ale odegrał mniejszą od nich rolę. Dobra ziemskie miał natomiast równie bogate jak oni, najważniejsze z jego posiadłości to Muśniki Stare, Krewno, Gieranony, Niehniewicze. Trzecia żona, Anna z rodu Kiszków, ślubem wniosła mu Ołykę, Łachwę i Nieśwież (będący początkiem i trwałą siedzibą jego rodu). Jego młodszy syn, Jan, zmarł bezpotomnie, co sprawiło, że większość jego majątku odziedziczył starszy z synów, Mikołaj II Radziwiłł zwany też „Czarnym".
Zmarł w 1522 roku i został pochowany w Kościele św. Franciszka i św. Bernardyna w Wilnie.
Życie prywatne.
Urodził się w 1474 roku jako syn Mikołaja Radziwiłłowicza h. Trąby i Zofii Anny Moniwid h. Leliwa. Miał czwórkę rodzeństwa; Mikołaja, Annę, Wojciecha i Jerzego. W 1492 roku wziął ślub z Elżbietą Gasztołdówną h. Abdank, która zmarła w 1503 roku. Kolejną małżonką Jana była Bohdana Łukomska h. Roch, z którą miał dwie córki, Annę i Zofię Radziwiłłówny. W 1513 r. ożenił się po raz trzeci z Anną Kiszką h. Dąbrowa, miał z nią dwóch synów Mikołaja i Jana Radziwiłłów.

</doc>
<doc id="4978998" url="https://pl.wikipedia.org/wiki?curid=4978998" title="Caspar Widmer">
Caspar Widmer

Caspar Widmer (ur. 28 maja 1874 w Ettiswil, zm. 27 marca 1953 w St. Gallen) – szwajcarski strzelec, multimedalista mistrzostw świata.
Widmer wystąpił w 4 konkurencjach podczas Olimpiady Letniej 1906, nie zdobywając jednak żadnego medalu. Najwyższe miejsce osiągnął w karabinie wojskowym klęcząc lub stojąc z 300 m, w którym uplasował się na 14. pozycji. Wystartował także w trzech drużynowych konkurencjach podczas Letnich Igrzysk Olimpijskich 1920, ponownie nie stając na podium (najbliżej tego osiągnięcia był w karabinie wojskowym leżąc z 300 m, w którym był na 4. miejscu).
Na przestrzeni lat 1899–1921, Caspar Widmer zdobył 18 medali na mistrzostwach świata, w tym 11 złotych, 4 srebrne i 3 brązowe. Najwięcej zwycięstw odniósł w drużynowym strzelaniu z karabinu dowolnego w trzech postawach z 300 m (8). W konkurencjach indywidualnych 7 razy plasował się na podium, w tym trzykrotnie na jego najwyższym stopniu.
Wyniki.
Medale mistrzostw świata.
"Opracowano na podstawie materiałów źródłowych:"

</doc>
<doc id="4979009" url="https://pl.wikipedia.org/wiki?curid=4979009" title="Josias Hartmann">
Josias Hartmann

Josias Hartmann (ur. 3 kwietnia 1893 w Says, zm. 29 października 1982 w Genewie) – szwajcarski strzelec, brązowy medalista olimpijski, multimedalista mistrzostw świata.
Hartmann wystąpił jeden raz na igrzyskach olimpijskich, co miało miejsce na zawodach w Paryżu w 1924 roku. Wystartował w jednej konkurencji, zdobywając brązowy medal w karabinie małokalibrowym leżąc z 50 m. Wśród 66 startujących strzelców pokonali go jedynie Pierre Coquelin de Lisle i Marcus Dinwiddie.
Na przestrzeni lat 1921–1939, Josias Hartmann zdobył 38 medali na mistrzostwach świata, w tym 15 złotych, 12 srebrnych i 11 brązowych. Najwięcej zwycięstw odniósł w drużynowym strzelaniu z karabinu dowolnego w trzech postawach z 300 m (5), zaś największą liczbę medalowych pozycji osiągnął na turnieju w 1929 roku (8 – najlepszy wynik tego turnieju). 26 spośród zdobytych przez niego medali wywalczył w zawodach indywidualnych, zostając ośmiokrotnym indywidualnym mistrzem świata. Jest jednym z najbardziej utytułowanych strzelców sportowych w historii. Z liczbą 26 indywidualnych medali na mistrzostwach świata plasuje się na trzecim miejscu w klasyfikacji wszech czasów (za swoimi rodakami: Konradem Stähelim i Karlem Zimmermannem). 
Wyniki.
Medale mistrzostw świata.
"Opracowano na podstawie materiałów źródłowych:"

</doc>
<doc id="4979013" url="https://pl.wikipedia.org/wiki?curid=4979013" title="Fritz Kuchen">
Fritz Kuchen

Fritz Kuchen (ur. 10 września 1877, zm. 26 maja 1973 w Winterthur) – szwajcarski strzelec, trzykrotny brązowy medalista olimpijski, medalista mistrzostw świata.
Życiorys.
W 1893 roku po raz pierwszy wziął udział w lokalnych zawodach, w których startował jeszcze w latach 60. XX wieku. Jego pierwszym większym sukcesem było zwycięstwo w Federalnym Festiwalu Strzeleckim 1907.
Kuchen wystąpił w 7 konkurencjach podczas Letnich Igrzysk Olimpijskich 1920, zdobywając w nich trzy brązowe medale (które wraz z innymi jego trofeami można oglądać w stołecznym Muzeum Strzelectwa w Bernie). Indywidualnie stanął na trzecim stopniu podium w karabinie wojskowym leżąc z 300 m, przegrywając z Otto Olsenem i Léonem Johnsonem. Wraz z drużyną zajmował trzecie miejsce w karabinie wojskowym leżąc z 300 i 600 m (skład zespołu: Eugene Addor, Joseph Jehle, Fritz Kuchen, Werner Schneeberger, Weibel), oraz w karabinie dowolnym w trzech postawach z 300 m (skład drużyny: Gustave Amoudruz, Ulrich Fahrner, Fritz Kuchen, Werner Schneeberger, Bernard Siegenthaler).
Na przestrzeni lat 1912–1929, Fritz Kuchen zdobył 8 medali na mistrzostwach świata, w tym 5 złotych, 1 srebrny i 2 brązowe. Najwięcej zwycięstw odniósł w drużynowym strzelaniu z karabinu dowolnego w trzech postawach z 300 m (3), zaś największą liczbę medalowych pozycji osiągnął na turnieju w 1912 roku (4). Podczas tych samych zawodów zdobył swój jedyny indywidualny tytuł mistrzowski, będąc najlepszym zawodnikiem w strzelaniu z karabinu wojskowego klęcząc z 300 m.
Poza sportem zajmował się mechaniką maszyn. Od 1913 roku był rusznikarzem i posiadał własny zakład, który był szczególnie znany z produkcji kusz.
Wyniki.
Medale mistrzostw świata.
"Opracowano na podstawie materiałów źródłowych:"

</doc>
<doc id="4979016" url="https://pl.wikipedia.org/wiki?curid=4979016" title="August Wiederkehr">
August Wiederkehr

August Wiederkehr (ur. 6 kwietnia 1893, zm. ?) – szwajcarski strzelec, mistrz świata.
Podczas swojej kariery August Wiederkehr zdobył trzy medale na mistrzostwach świata. Podczas turnieju w 1927 roku został indywidualnym wicemistrzem świata w pistolecie dowolnym z 50 metrów (pokonał go wyłącznie Wilhelm Schnyder), zaś w zawodach drużynowych wywalczył tytuł mistrzowski (skład zespołu: Fritz Balmer, Robert Blum, Wilhelm Schnyder, August Wiederkehr, Fritz Zulauf). Zdobycie złotego medalu w drużynie powtórzył rok później podczas turnieju w Loosduinen (skład zespołu – poza Fritzem Balmerem, którego zastąpił Jakob Fisher – był taki sam). 
Nazwisko Wiederkehra pojawia się w niektórych nowszych zestawieniach na liście medalistów olimpijskich z Antwerpii z 1920 roku. Według nich miał on wystartować w pistolecie wojskowym z 30 m drużynowo. Jego uczestnictwo w tych zawodach zostało jednak zakwestionowane (jego nazwisko nie pojawia się we współczesnych źródłach). Międzynarodowy Komitet Olimpijski wymienia go także jako uczestnika Letnich Igrzysk Olimpijskich 1924, jednak również nie zostało to potwierdzone w innych źródłach.
Medale mistrzostw świata.
"Opracowano na podstawie materiałów źródłowych:"

</doc>
<doc id="4979018" url="https://pl.wikipedia.org/wiki?curid=4979018" title="César Bettex">
César Bettex

César Bettex, także César de Bettex (ur. 25 grudnia 1863 w Yverdon-les-Bains, zm. ?) – szwajcarski lub francuski strzelec, olimpijczyk.
Olimpijczyk z Paryża (1900), gdzie wystąpił w jednej konkurencji. Uplasował się na czwartym miejscu w trapie (startowało 31 strzelców).

</doc>
<doc id="4979020" url="https://pl.wikipedia.org/wiki?curid=4979020" title="Joseph Jehle">
Joseph Jehle

Joseph Jehle – szwajcarski strzelec, dwukrotny brązowy medalista olimpijski.
Był związany z Fryburgiem, lecz później przeprowadził się do Berna. Z zawodu był architektem.
Jehle wystąpił w dwóch konkurencjach podczas Letnich Igrzysk Olimpijskich 1920, zdobywając w obu brązowe medale. Wraz z drużyną zajął trzecie miejsce w karabinie wojskowym leżąc z 300 i 600 m (skład zespołu: Eugene Addor, Joseph Jehle, Fritz Kuchen, Werner Schneeberger, Weibel), oraz w pistolecie wojskowym z 30 m (skład drużyny: Gustave Amoudruz, Hans Egli, Domenico Giambonini, Joseph Jehle, Fritz Zulauf), osiągając za każdym razem drugi najlepszy wynik w drużynie. 

</doc>
<doc id="4979021" url="https://pl.wikipedia.org/wiki?curid=4979021" title="Hans Egli">
Hans Egli

Hans Egli – szwajcarski strzelec, brązowy medalista olimpijski.
Pochodził z miasta Wil, z zawodu był inżynierem.
Egli wystąpił w dwóch konkurencjach podczas Letnich Igrzysk Olimpijskich 1920. Wraz z drużyną zajął trzecie miejsce w pistolecie wojskowym z 30 m (skład drużyny: Gustave Amoudruz, Hans Egli, Domenico Giambonini, Joseph Jehle, Fritz Zulauf), osiągając przedostatni wynik w drużynie. W drużynowym strzelaniu z pistoletu dowolnego z 50 m osiągnął dziewiątą pozycję (skład zespołu – poza Josephem Jehle, którego zastąpił Bernard Siegenthaler – był taki sam).

</doc>
<doc id="4979022" url="https://pl.wikipedia.org/wiki?curid=4979022" title="Bernard Siegenthaler">
Bernard Siegenthaler

Bernard Siegenthaler (ur. 1877, zm. w sierpniu 1949 w Montagny-la-Ville) – szwajcarski strzelec, medalista olimpijski.
Pochodził z Montagny-la-Ville, związany był także z miastem Payerne.
Siegenthaler wystąpił w trzech konkurencjach podczas Letnich Igrzysk Olimpijskich 1920. Wraz z drużyną zajął trzecie miejsce w karabinie dowolnym w trzech postawach z 300 m (skład drużyny: Gustave Amoudruz, Ulrich Fahrner, Fritz Kuchen, Werner Schneeberger, Bernard Siegenthaler), oraz dziewiątą pozycję w strzelaniu z pistoletu dowolnego z 50 m (skład zespołu: Gustave Amoudruz, Hans Egli, Domenico Giambonini, Bernard Siegenthaler, Fritz Zulauf). Był najsłabszym zawodnikiem szwajcarskim w obu konkurencjach.

</doc>
<doc id="4979023" url="https://pl.wikipedia.org/wiki?curid=4979023" title="Ulrich Fahrner">
Ulrich Fahrner

Ulrich Fahrner – szwajcarski strzelec, medalista olimpijski.
Fahrner wystąpił w dwóch konkurencjach podczas Letnich Igrzysk Olimpijskich 1920. Wraz z drużyną zajął trzecie miejsce w karabinie dowolnym w trzech postawach z 300 m (skład zespołu: Gustave Amoudruz, Ulrich Fahrner, Fritz Kuchen, Werner Schneeberger, Bernard Siegenthaler), osiągając przedostatni rezultat w szwajcarskim zespole.

</doc>
<doc id="4979024" url="https://pl.wikipedia.org/wiki?curid=4979024" title="Eugene Addor">
Eugene Addor

Eugene Addor – szwajcarski strzelec, brązowy medalista olimpijski.
Addor wystąpił w jednej konkurencji podczas Letnich Igrzysk Olimpijskich 1920. Wraz z drużyną zajął trzecie miejsce w karabinie wojskowym leżąc z 300 i 600 m (skład zespołu: Eugene Addor, Joseph Jehle, Fritz Kuchen, Werner Schneeberger, Weibel), osiągając najsłabszy wynik w drużynie. 

</doc>
<doc id="4979026" url="https://pl.wikipedia.org/wiki?curid=4979026" title="Weibel">
Weibel

Weibel – szwajcarski strzelec, brązowy medalista olimpijski.
Weibel wystąpił w jednej konkurencji podczas Letnich Igrzysk Olimpijskich 1920. Wraz z drużyną zajął trzecie miejsce w karabinie wojskowym leżąc z 300 i 600 m (skład zespołu: Eugene Addor, Joseph Jehle, Fritz Kuchen, Werner Schneeberger, Weibel), osiągając trzeci wynik w drużynie. 

</doc>
<doc id="4979027" url="https://pl.wikipedia.org/wiki?curid=4979027" title="Werner Schneeberger">
Werner Schneeberger

Werner Schneeberger – szwajcarski strzelec, dwukrotny brązowy medalista olimpijski.
Był związany z miastem Langenthal.
Schneeberger wystąpił w trzech konkurencjach podczas Letnich Igrzysk Olimpijskich 1920. Wraz z drużyną zajął trzecie miejsce w karabinie dowolnym w trzech postawach z 300 m (skład zespołu: Gustave Amoudruz, Ulrich Fahrner, Fritz Kuchen, Werner Schneeberger, Bernard Siegenthaler), osiągając trzeci rezultat w szwajcarskim zespole. Drugi brązowy medal wywalczył w karabinie wojskowym leżąc z 300 i 600 m (skład zespołu: Eugene Addor, Joseph Jehle, Fritz Kuchen, Werner Schneeberger, Weibel), będąc tym razem najlepszym szwajcarskim zawodnikiem. 

</doc>
<doc id="4979028" url="https://pl.wikipedia.org/wiki?curid=4979028" title="Common Travel Area">
Common Travel Area

Common Travel Area (CTA) – strefa podróży bezpaszportowej obejmująca Wielką Brytanię i Irlandię, a także dependencje Korony brytyjskiej – Wyspę Man, Guernsey i Jersey.
W ramach porozumienia między rządami obu krajów, obywatele Wielkiej Brytanii i Irlandii mogą przemieszczać się między tymi krajami bez ograniczeń i konieczności posiadania paszportu, a także mieszkać, uczyć się bądź pracować na terenie drugiego kraju. Porozumienie przewiduje także szeroki dostęp do zabezpieczeń społecznych oraz prawa wyborcze. Kontrola graniczna podróżujących między tymi krajami prowadzona jest w ograniczonym zakresie, szczególnie w przypadku osób przekraczających granicę lądową między Irlandią a Irlandią Północną.
Przywileje wynikające z porozumienia nie przysługują mieszkańcom tych krajów nieposiadającym odpowiedniego obywatelstwa, nie obejmują brytyjskich terytoriów zamorskich oraz nie dotyczą przepływu towarów.
Porozumienie zawarte zostało w 1922 roku, kiedy to niepodległość uzyskało Wolne Państwo Irlandzkie. Miało ono charakter nieformalny i nie zostało spisane w żadnym traktacie międzynarodowym między tymi krajami. Propozycja porozumienia wysunięta została przez stronę brytyjską, z punktu widzenia której wprowadzenie obowiązku paszportowego dla mieszkańców Irlandii nie przyniósłby żadnych korzyści, natomiast jego egzekwowanie stanowiłoby wyzwanie logistyczne. Warunkiem koniecznym do jego zawarcia była harmonizacja irlandzkich przepisów imigracyjnych oraz ścisła współpraca irlandzkich służb imigracyjnych z brytyjskimi. Współpraca w zakresie imigracji pomiędzy oboma krajami do dnia dzisiejszego pozostaje fundamentalną częścią umowy. Ze względów bezpieczeństwa narodowego porozumienie zostało zawieszone wkrótce po wybuchu II wojny światowej, jego wznowienie nastąpiło w 1952 roku.
Pierwszym aktem prawa międzynarodowego, w którym znalazł się zapis dotyczący Common Travel Area był traktat amsterdamski, na mocy którego strefa Schengen została włączona w ramy Unii Europejskiej. Traktat ten potwierdzał prawo obu krajów, które pozostawały poza strefą Schengen, do kontynuacji współpracy w ramach strefy Common Travel Area.
Zarówno Wielka Brytania jak i Irlandia zadeklarowały, że porozumienie w sprawie Common Travel Area pozostanie niezmienione po wystąpieniu Wielkiej Brytanii z Unii Europejskiej w 2020 roku.

</doc>
<doc id="4979029" url="https://pl.wikipedia.org/wiki?curid=4979029" title="Wilhelm Schnyder">
Wilhelm Schnyder

Wilhelm Rudolf Schnyder (ur. 24 stycznia 1894, zm. 12 marca 1946 w Balsthal) – szwajcarski strzelec, olimpijczyk, multimedalista mistrzostw świata. Ojciec Rudolfa, medalisty olimpijskiego w strzelectwie.
Schnyder wystąpił w dwóch konkurencjach podczas Letnich Igrzysk Olimpijskich 1924. Indywidualnie uplasował się na 41. pozycji w karabinie małokalibrowym leżąc z 50 m. Wraz z drużyną zajął czwarte miejsce w karabinie dowolnym (skład zespołu: Jakob Reich, Arnold Rösli, Wilhelm Schnyder, Conrad Stucheli, Albert Tröndle).
Na przestrzeni lat 1922–1933, Wilhelm Schnyder zdobył 19 medali na mistrzostwach świata, w tym 14 złotych, 2 srebrne i 3 brązowe. Najwięcej zwycięstw odniósł w drużynowym strzelaniu z pistoletu dowolnego z 50 m (8), zaś największą liczbę medalowych pozycji osiągnął na turnieju w 1930 roku (4). Indywidualnie wywalczył 10 medali, w tym 6 złotych (4 w pistolecie dowolnym z 50 metrów i 2 w karabinie wojskowym klęcząc z 300 m).
Wyniki.
Medale mistrzostw świata.
"Opracowano na podstawie materiałów źródłowych:"

</doc>
<doc id="4979030" url="https://pl.wikipedia.org/wiki?curid=4979030" title="Willy Schnyder">
Willy Schnyder



</doc>
<doc id="4979032" url="https://pl.wikipedia.org/wiki?curid=4979032" title="Gustaw Ludwig Wilhelm von Struve">
Gustaw Ludwig Wilhelm von Struve



</doc>
<doc id="4979034" url="https://pl.wikipedia.org/wiki?curid=4979034" title="Felicja Wysocka">
Felicja Wysocka

Felicja Elżbieta Wysocka, de domo "Koss" (ur. 4 stycznia 1929 w Krakowie, zm. 13 lipca 2020 tamże) – polska polonistka i językoznawczyni, profesor nauk humanistycznych, działaczka polonijna na Węgrzech.
Życiorys.
Urodziła się 4 stycznia 1929 w Krakowie jako Felicja Koss w polskiej rodzinie pochodzącej z Kresów Wschodnich. Była najstarszą córką historyka prawa dr. Władysława Kossa oraz nauczycielki filozofii i geografii Zofii Koss (de domo "Podwińskiej"). Latem 1938 wraz z rodzicami i czwórką rodzeństwa przeniosła się z Krakowa do Lwowa, gdzie rodzina zamieszkała przy ul. Norwida 5 (obecnie "ul. Hordyńskich", ukr. "вулиця Гординських"). We wrześniu 1939 ojciec Władysław Koss otrzymał pobór do Wojska Polskiego, później w czasie II wojny światowej jako oficer rezerwy został internowany w obozie Pesthidegkút (obecnie dzielnica Budapesztu) na Węgrzech. W listopadzie 1939 matka Zofia Koss ciężko zachorowała i po pobycie w szpitalu zmarła 28 grudnia tego samego roku. Po pogrzebie matki, Felicja Koss znajdowała się pod opieką przybranych rodziców, a majątek rodzinny Kossów został zajęty i splądrowany przez Sowietów. W grudniu 1943 pojawiła się możliwość dołączenia do internowanego na Węgrzech ojca. W latach 1943-1944 była uczennicą polskiego gimnazjum w Balatonboglár. W sierpniu 1945 powróciła wraz z ojcem i rodzeństwem do Polski.
Zmarła 13 lipca 2020 w swoim mieszkaniu w Krakowie. Została pochowana 20 lipca 2020 na cmentarzu Podgórskim (kwatera Vb-płd.-2).
Jej siostrzeńcem jest fizyk cząstek elementarnych, prof. dr hab. n. fiz. Krzysztof Meissner.
Kariera naukowa.
Promotorem jej pracy doktorskiej był prof. Marian Kucała.
W 1974 roku rozpoczęła pracę w Instytucie Języka Polskiego PAN.
11 czerwca 2015 postanowieniem Prezydenta RP Bronisława Komorowskiego uzyskała tytuł naukowy profesora nauk humanistycznych.

</doc>
<doc id="4979035" url="https://pl.wikipedia.org/wiki?curid=4979035" title="Ludwig von Struve">
Ludwig von Struve



</doc>
<doc id="4979036" url="https://pl.wikipedia.org/wiki?curid=4979036" title="PLDT">
PLDT

PLDT, Inc. (wcześniej "Philippine Long Distance Telephone Company") – filipińskie przedsiębiorstwo telekomunikacyjne z siedzibą w Makati.
Firma powstała w 1928 roku, jest najstarszą i największą firmą telekomunikacyjną na Filipinach pod względem majątku i przychodów.

</doc>
<doc id="4979039" url="https://pl.wikipedia.org/wiki?curid=4979039" title="Michael Pearson">
Michael Pearson



</doc>
<doc id="4979044" url="https://pl.wikipedia.org/wiki?curid=4979044" title="Technika „stopa w drzwiach”">
Technika „stopa w drzwiach”



</doc>
<doc id="4979045" url="https://pl.wikipedia.org/wiki?curid=4979045" title="Technika &quot;dwie stopy w drzwiach&quot;">
Technika &quot;dwie stopy w drzwiach&quot;



</doc>
<doc id="4979046" url="https://pl.wikipedia.org/wiki?curid=4979046" title="Technika drzwiami-w-twarz">
Technika drzwiami-w-twarz



</doc>
<doc id="4979052" url="https://pl.wikipedia.org/wiki?curid=4979052" title="Jan Janowicz Radziwiłł">
Jan Janowicz Radziwiłł

Jan Janowicz Radziwiłł herbu Trąby (ur. 1516, zm. 27 września 1551) – krajczy wielki litewski w 1544 roku, starosta tykociński.
Syn Jana Mikołajewicza Radziwiłła, marszałka wielkiego litewskiego, brat Mikołaja Radziwiłła zwanego Czarnym.
Biografia.
Był krajczym wielkim litewskim od 1544 roku. Swoją karierę rozpoczął u boku Zygmunta II Augusta wraz ze swoim bratem Mikołajem, ale w ciągu kilku lat przeszedł do opozycji politycznej wobec monarchy i stanął przeciw wpływowym Radziwiłłom, konfliktując się, nie tylko na płaszczyźnie politycznej, z niedawnymi sojusznikami, ale również majątkowej – dotyczącej podziału znacznego majątku odziedziczonego po rodzicach. Spór prowadził do coraz bardziej niekorzystnych dla obu braci prób ustalenia warunków, ostatecznie jednak rozwiązanie znalazło się w kuriozalnym i skrajnie niekorzystnym konsensusie, jakim był podział każdej możliwej włości i obiektu na pół. Bezprecedensowy spór między Mikołajem i Janem zakończyła niespodziewana bezpotomna śmierć Jana w 1551 roku.
Życie prywatne.
Jan III Radziwiłł był synem Jana I Mikołaja Radziwiłła i Anny Kiszki herbu Dąbrawa. Miał rodzonego brata Mikołaja i dwie przyrodnie siostry Annę i Zofię pochodzące z wcześniejszego małżeństwa ojca. Około roku 1547 wziął ślub z Elżbietą Herburt z Felsztyna herbu "własnego".

</doc>
<doc id="4979053" url="https://pl.wikipedia.org/wiki?curid=4979053" title="Achlya">
Achlya

Achlya Nees – rodzaj organizmów grzybopodobnych zaliczanych do lęgniowców.
Charakterystyka.
Do rodzaju "Achlya" należy ponad 80 szeroko rozprzestrzenionych gatunków grzybów wodnych. Większość to gatunki koprofilne zasiedlające odchody zwierząt wodnych, niektóre to grzyby pasożytnicze ryb i ikry. Wywołują u nich chorobę o nazwie saprolegnioza (pleśniawka). Kilka gatunków jest pasożytami ryżu.
Zsekwencjonowano genom "Achlya hypogyna" i jest dostępny w publicznych bazach danych online, na przykład na stronie internetowej NCBI (National Center for Biotechnology Information).

</doc>
<doc id="4979064" url="https://pl.wikipedia.org/wiki?curid=4979064" title="Józef Karśnicki">
Józef Karśnicki



</doc>
<doc id="4979065" url="https://pl.wikipedia.org/wiki?curid=4979065" title="Józef Karśnicki (zm. 1732)">
Józef Karśnicki (zm. 1732)

Józef Karśnicki (Karsznicki) herbu Leliwa (zm. w 1732 roku) – podkomorzy halicki w latach 1720-1732, cześnik owrucki w latach 1710-1720.
Poseł na sejm z limity 1719/1720 roku z ziemi halickiej.

</doc>
<doc id="4979067" url="https://pl.wikipedia.org/wiki?curid=4979067" title="Cryptops hortensis">
Cryptops hortensis

Cryptops hortensis – gatunek parecznika z rzędu skolopendrokształtnych i rodziny Cryptopidae. Pierwotnie zamieszkiwał tylko zachodnią i środkową część Palearktyki, jednak zawleczony został do innych krain zoogeograficznych.
Taksonomia.
Gatunek ten opisany został po raz pierwszy w 1810 roku przez Edwarda Donovana pod nazwą "Scolopendra hortensis". Jako miejsce typowe wskazano Exeter w Anglii. W 1815 roku Wiliam Elford Leach wyznaczył go gatunkiem typowym nowego rodzaju "Cryptops". Współcześnie klasyfikowany jest w jego podrodzaju nominatywnym. W jego obrębie formuje on grupę gatunków "C. hortensis" charakteryzującą się brakiem szwu poprzecznego przedniego na pierwszym tergicie przy jednoczesnym braku piłkowania na udzie ostatniej pary odnóży. Do grupy tej należą także "C. basilewskyi", "C. brignolii", "C. covertus", "C. daszaki", "C. decoratus", "C. inermipes", "C. lobatus", "C. mauritianus", "C. melanotypus", "C. nigropictus", "C. parisi", "C. songi", "C. stabilis".
W obrębie "C. hortensis" wyróżnia się pięć podgatunków:
Morfologia.
Parecznik ten osiąga od 20 do 30 mm długości ciała. Ubarwienie ma rudobrązowe, miejscami ochrowe, zawsze pozbawione ciemnej pigmentacji pod oskórkiem. Płytka grzbietowa głowy pozbawiona jest szwów paramedialnych tylnych, natomiast zaopatrzona jest w bardzo krótkie szwy podłużne przednie, sięgające tylko trochę poza nasady czułków. Nadustek wyposażony jest w parę szczecinek zaczułkowych, od 4 do 12 nieco nieregularnych szczecinek nadustkowych oraz od 6 do 12 szczecinek przedwargowych. Płaty boczne wargi górnej pozbawione są wcięć. Szczękonóża mają na goleni i "tarsungulum" maczugowate lub cylindryczne w kształcie ujścia tylnych gruczołów jadowych. "Coxosternum" szczękonóży nie ma wyraźnych płatów na przedniej krawędzi. Pierwszy segment tułowia nie ma szwu poprzecznego przedniego na tergicie. Dwudziesty pierwszy segment tułowia ma tylną krawędź sternitu nieco wklęśniętą. Pory koksopleuralne występują w liczbie około 30, tworząc pole niewykraczające poza tylny brzeg koksopleury. Na polu tym często rośnie pojedyncza szczecinka, ale może jej tam brakować. Odnóża kroczne pary od pierwszej do dwudziestej mają na przedstopiach bardzo drobne ostrogi dodatkowe. Ostatnia, zmodyfikowana para odnóży ma piłkowania z ząbków na goleni i stopie, natomiast jej przedudzie jest ich pozbawione, mając za to gładki podłużny rowek pośrodku spodniej strony.
Biologia i ekologia.
Wij ten zamieszkuje różne siedliska. Spotyka się go pod powalonymi kłodami, korą drzew, pniakami i głęboko osadzonymi kamieniami. W Fennoskandii wybiera stanowiska synantropijne. Aktywny jest nocą, kiedy to poluje na różne bezkręgowce.
Do rozrodu gatunek ten przystępuje latem. Samice wykazują troskę rodzicielską o jaja i potomstwo. Na miot przypada 7–19 młodych. W pierwszym stadium rozwojowym chronione są przez samicę, która okręca się tylną częścią ciała wokół nich stroną grzbietową na zewnątrz i przytrzymuje je odnóżami ponad gruntem. To noszone przez samicę stadium nazywane jest płodem ("fetus"). Młode w nim są nieruchome, kremowobiałe wskutek pozbawienia pigmentacji. Budową przypominają formy dorosłe, jednak ich ciało pozostaje zwinięte w okrąg o średnicy około 5 mm. Młode kolejnego stadium przypominają już wyglądem osobniki dorosłe, są jednak jaśniej ubarwione i mają zredukowaną liczbę porów koksopleuralnych oraz chetotaksję czułków, nadustka i koksopleurów. Wykazują się już aktywnością, wdrapując się jedno na drugie i zwiedzając komorę lęgową, stąd przypuszczenie, że opuszczają ją jeszcze w tym stadium. 
Rozprzestrzenienie.
Gatunek ten był pierwotnie zachodniopalearktyczny, jednak zawleczony został do kilku innych krain zoogeograficznych. 
W Europie znany jest z Portugalii, Hiszpanii, Irlandii, Wielkiej Brytanii, Francji, Holandii, Niemiec, Szwajcarii, Austrii, Włoch, Danii, Szwecji, Norwegii, Finlandii, Polski, Czech, Słowacji, Węgier, Ukrainy, Rumunii, Bułgarii, Słowenii, Chorwacji, Bośni i Hercegowiny, Serbii, Czarnogóry, Albanii, Macedonii Północnej, Grecji oraz europejskich części Turcji i Rosji. W Finlandii i Szwecji jest gatunkiem synantropijnym. Na brytyjskiej Czerwonej liście ma status gatunku najmniejszej troski (LC). W Polsce jest jedynym przedstawicielem rzędu skolopendr rozsiedlonym w całym kraju. Drugi, "C. parisi", ograniczony jest do regionów górskich na jego południu. Mimo szerszego zasięgu "C. hortensis" jest jednak rzadziej od niego znajdywany.
Poza Europą jego naturalny zasięg obejmuje Makaronezję, w tym Azory, Maderę i Wyspy Kanaryjskie, Afrykę Północną (Maroko) oraz tereny Azji od północnej Turcji, Gruzji, Azerbejdżanu i Armenii po Turkmenistan, Uzbekistan i Tadżykistan. Zawleczony natomiast został do kontynentalnych Stanów Zjednoczonych, Kolumbii Brytyjskiej, na Hawaje, Wyspę Bożego Narodzenia, Tasmanię i Wyspę Świętej Heleny.
Hodowla.
Przedstawiciele gatunku dają się utrzymywać w insektarium, również grupowo, pod warunkiem częstego dostarczania pożywienia, którym mogą być np. mniejsze świerszcze czy larwy mącznika młynarka. 2–4 dorosłe osobniki wymagają pojemnika o wymiarach 20×10×10 cm. Zaleca się podłoże o grubości co najmniej 4 cm i zraszanie celem zachowania wilgotności na poziomie 60–80%. Brak jest jednak raportów z udanych rozmnożeń w niewoli.

</doc>
<doc id="4979068" url="https://pl.wikipedia.org/wiki?curid=4979068" title="Speedway Ekstraliga (2021)">
Speedway Ekstraliga (2021)

Speedway Ekstraliga 2021 (spons. "PGE Ekstraliga") – dwudziesty drugi, od czasu uruchomienia Speedway Ekstraligi i 74. w historii sezon rozgrywek najwyższego szczebla o Drużynowe mistrzostwo Polski. Tytułu mistrza Polski z sezonu 2020 broniła , która wygrała cztery poprzednie edycje. Do Ekstraligi awans wywalczył , który zajął pierwsze miejsce w rozgrywkach I Ligi. Zespół z Torunia wrócił do najwyższej klasy rozgrywkowej po rocznej przerwie.
Inaugurację rozgrywek zaplanowano na 3 kwietnia.
Sezon 2021 przyniósł szereg zmian regulaminowych. W składach meczowych zespołów, pod numerami 1-5; 9-13, musiał znaleźć się zawodnik do lat 24., niezależnie od narodowości. Drużyny mogły skorzystać tylko z jednego "gościa", pod warunkiem potwierdzenia koronawirusa u jednego z 5. najskuteczniejszych zawodników w składzie. Zmieniony Regulamin Przynależności Klubowej wprowadził ograniczenie dla zawodników startujących w Ekstralidze. Poza polską ligą mogli wystąpić tylko w jednej lidze zagranicznej.
W rozegranych 18 czerwca w Toruniu Indywidualnych Międzynarodowych Mistrzostwach Ekstraligi im. Zenona Plecha, zwyciężył Jason Doyle. Australijczyk w finale zawodów pokonał Janusza Kołodzieja oraz obrońcę tytułu Bartosza Zmarzlika.
Z najwyższą klasą rozgrywkową po 15. latach pożegnał się . W meczach półfinałowych zmierzyły się ze sobą: z Fogo Unią Leszno oraz z .
W wielkim finale Betard Sparta Wrocław pokonała Motor Lublin (w dwumeczu 95–85) i zdobyła 5. tytuł Drużynowych Mistrzostw Polski i pierwszy od 15 lat. W meczu o brązowy medal Moje Bermudy Stal Gorzów Wielkopolski wygrała z Fogo Unią Leszno 98–82.
22 grudnia poinformowano o podpisaniu nowej umowy sponsorskiej pomiędzy Polską Grupą Energetyczną, a Speedway Ekstraligą. Przez trzy kolejne sezony Grupa PGE pozostanie sponsorem tytularnym rozgrywek.
Zespoły.
W rozgrywkach wzięło udział osiem zespołów. Siedem najlepszych ekip z poprzedniego sezonu oraz zwycięzca Nice 1. Ligi Żużlowej 2020 - . Zespół z Torunia zastąpi , który po jednym sezonie spadł z najwyższej klasy rozgrywkowej. W komunikacie Zespołu ds. Licencji z dnia 9 grudnia 2020, potwierdzono przyznanie licencji na sezon 2021 wszystkim ośmiu klubom PGE Ekstraligi.
Zmiany trenerów.
12 listopada 2020 GKM Grudziądz ogłosił, że nowym trenerem drużyny zostanie Janusz Ślączka. Zastąpił on Roberta Kempińskiego, który sprawował tę funkcję od 2008 roku.
Rozgrywki.
Runda zasadnicza.
Początek rundy zasadniczej zaplanowano na 3 kwietnia, a zakończenie na 22 sierpnia 2021. Inauguracyjny mecz nowego sezonu pomiędzy Motorem Lublin, a Włókniarzem Częstochowa został przełożony z powodu wystąpienia zakażenia koronawirusem u zawodników Motoru. Z tej samej przyczyny do skutku nie doszedł mecz między GKM Grudziądz, a Betard Spartą Wrocław. 4 kwietnia, w pierwszym meczu sezonu beniaminek pokonał 51–39. W pierwszej rundzie byliśmy również świadkami spotkania ubiegłorocznych: mistrza i wicemistrza Polski. przegrała na własnym stadionie z 42–48. Ta porażka zakończyła serię 30. wygranych spotkań z rzędu Unii na torze w Lesznie.
Play-off.
Start rundy play-off przewidziano na 5 września. Ostateczne rozstrzygnięcia poznaliśmy 26 września 2021. dzięki zwycięstwu nad na kolejkę przed końcem rundy zasadniczej, zapewniła sobie pierwsze miejsce w tabeli. Skład play-off uzupełniły Stal Gorzów, Motor Lublin oraz , która w 13. rundzie pokonała w Zielonej Górze Falubaz. Goście rozstrzygnęli to spotkanie w ostatnim wyścigu.
Źródło: PGE Ekstraliga
Półfinały.
W pierwszej parze półfinałowej rywalizowały i , a w drugiej z . Pierwsze mecze rozegrano 5, a rewanże 12 września.
Baraże.
W tym sezonie zrezygnowano z rozgrywania meczów barażowych pomiędzy 7. drużyną Ekstraligi, a 2. zespołem Pierwszej Ligi.

</doc>
<doc id="4979069" url="https://pl.wikipedia.org/wiki?curid=4979069" title="Cryptops parisi">
Cryptops parisi

Cryptops parisi – gatunek parecznika z rzędu skolopendrokształtnych i rodziny Cryptopidae. Pierwotnie zamieszkiwał tylko zachodnią część Palearktyki, jednak zawleczony został do Kanady.
Taksonomia.
Gatunek ten opisany został po raz pierwszy w 1920 roku przez Henriego Wilfreda Brölemanna na łamach „Bulletin de la Société d'Histoire Naturelle de Toulouse”. Jako miejsce typowe wskazano Saint-Seine-l’Abbaye we francuskim departamencie Côte-d’Or. Współcześnie klasyfikowany jest w podrodzaju nominatywnym rodzaju "Cryptops". W jego obrębie zalicza się on do grupy gatunków "C. hortensis", charakteryzującej się brakiem szwu poprzecznego przedniego na pierwszym tergicie przy jednoczesnym braku piłkowania na udzie ostatniej pary odnóży. Do grupy tej należą także "C. basilewskyi", "C. brignolii", "C. covertus", "C. daszaki", "C. decoratus", "C. hortensis", "C. inermipes", "C. lobatus", "C. mauritianus", "C. melanotypus", "C. nigropictus", "C. songi" i "C. stabilis".
W obrębie "C. parisi" wyróżniano do niedawna wiele podgatunków. W ramach rewizji taksonomicznej Johna G.E. Lewisa wszystkie je zsynonimizowano z podgatunkiem nominatywnym; wyjątkiem jest "Cryptops parisi sebini", którego uznano za "nomen dubium".
Morfologia.
Parecznik ten osiąga od 15 do 25 mm długości ciała. Ubarwienie ma rudobrązowe, pozbawione ciemnej pigmentacji pod oskórkiem. Płytka grzbietowa głowy ma bardzo krótkie szwy podłużne przednie, sięgające tylko trochę poza nasady czułków. U osobników dorosłych szwy paramedialne biegną przez tylną ⅓ długości płytki głowowej, natomiast u osobników młodocianych brak ich zupełnie. Nadustek wyposażony jest w od 8 do 15 szczecinek przedwargowych. Płaty boczne wargi górnej zwykle są powcinane, wskutek czego warga jest trójzębna. Zdarza się jednak, że wcięcie występuje tylko w jednym płacie bocznym, a u niektórych populacji zamieszkujących Półwysep Iberyjski wcięć na górnej wardze brak jest zupełnie. Szczękonóża mają rurkowate ujścia tylnych gruczołów jadowych sięgające w głąb do połowy długości "trochanteroprefemur" (człon powstały przez zrośnięcie się krętarza i przedudzia). "Coxosternum" szczękonóży ma przedni brzeg węższy i mocniej wystający niż w przypadku "C. hortensis", często zaopatrzony w cztery pary tęgich szczecin brzeżnych po bokach. Pierwszy segment tułowia nie ma szwu poprzecznego przedniego na tergicie. Pory koksopleuralne są małe i występują w liczbie co najmniej 50, tworząc pole wyposażone w od 8 do 20 szczecinek, sięgające prawie do tylnego brzegu koksopleury. Odnóża kroczne pary od pierwszej do dwudziestej mają na przedstopiach po dwie ostrogi dodatkowe, z których jedna jest krótka, a druga dłuższa. Ostatnia, zmodyfikowana para odnóży ma piłkę złożoną z od 6 do 12 ząbków na goleni i piłkę złożoną z od 4 do 8 zachodzących na siebie ząbków na stopie. Jej przedudzie jest natomiast pozbawione, tak piłki, jak i gładkiego podłużnego rowka pośrodku spodniej strony, charakterystycznego dla "C. hortensis".
Ekologia i występowanie.
Gatunek ten był pierwotnie zachodniopalearktyczny, jednak zawleczony został do Nearktyki. Jego natywny zasięg obejmuje Portugalię, Hiszpanię, Francję, Holandię, Niemcy, Szwajcarię, Austrię, Włochy, Polskę, Czechy, Słowację, Węgry, Ukrainę, europejską Rosję, Rumunię, Bułgarię, Słowenię, Chorwację, Bośnię i Hercegowinę, Serbię, Czarnogórę, Albanię, Macedonię Północną, Grecję oraz europejską i azjatycką część Turcji. Jako nierodzimy gatunek synantropijny występuje w Irlandii, Wielkiej Brytanii, Szwecji, Norwegii i Finlandii. Zawleczonym synantropem jest także w kanadyjskiej Nowej Fundlandii.
W Polsce jest jednym z dwóch przedstawicieli rzędu skolopendr. O ile "C. hortensis" obejmuje zasięgiem cały kraj, "C. parisi" ogranicza się do jego części południowej, szczególnie chętnie zamieszkując górskie buczyny. Mimo mniejszego zasięgu "C. parisi" jest częściej znajdowany w Polsce niż "C. hortensis".

</doc>
<doc id="4979071" url="https://pl.wikipedia.org/wiki?curid=4979071" title="Negrilești">
Negrilești



</doc>
<doc id="4979072" url="https://pl.wikipedia.org/wiki?curid=4979072" title="Stadion Miejski w Gdańsku">
Stadion Miejski w Gdańsku



</doc>
<doc id="4979074" url="https://pl.wikipedia.org/wiki?curid=4979074" title="Oancea">
Oancea



</doc>
<doc id="4979076" url="https://pl.wikipedia.org/wiki?curid=4979076" title="Olteni">
Olteni



</doc>
<doc id="4979077" url="https://pl.wikipedia.org/wiki?curid=4979077" title="Kjell Carlsson">
Kjell Carlsson

Kjell Carlsson (ur. 31 sierpnia 1918, zm. w 1993) – szwedzki żużlowiec. 
Największy sukces w karierze odniósł w 1955 w Oslo, zajmując III miejsce w finale europejskim i zdobywając awans do finału indywidualnych mistrzostw świata na żużlu w Londynie, w którym zajął XIII miejsce. W latach 1950–1955 czterokrotnie uczestniczył w finałach indywidualnych mistrzostw Szwecji (najlepszy wynik: Sztokholm 1955 – IV miejsce). W 1955 zdobył brązowy medal mistrzostw Szwecji par klubowych.
W lidze szwedzkiej startował w barwach klubów Gema Göteborg (1949), Filbyterna Linköping (1950–1951) oraz Kaparna Göteborg (1952–1956). Dwukrotny medalista drużynowych mistrzostw Szwecji: złoty (1950) oraz srebrny (1955).

</doc>
<doc id="4979078" url="https://pl.wikipedia.org/wiki?curid=4979078" title="Saprolegniaceae">
Saprolegniaceae

Saprolegniaceae Kütz. – rodzina grzybopodobnych organizmów zaliczanych do typu lęgniowców.
Charakterystyka.
Gatunki należące do rodziny "Saprolegniaceae" to grzyby wodne powszechnie występujące we wszystkich wodach słodkich. Niektóre ich gatunki są pasożytami ryb. Ich grzybnia przypominająca wyglądem puch bawełny rozwija się na skórze ryb. Infekuje rany spowodowane urazami lub bakteriami. Liczne gatunki tej rodziny są saprotrofamii szybko pojawiającymi się na martwych ciałach ryb lub jajach. Niektóre gatunki mogą atakować także narządy wewnętrzne ryb, takie jak pęcherz powietrzny i jelita. Jeszcze inne grzyby, zwłaszcza "Dermocystidium", są prawdopodobnie przyczyną najgorszych znanych chorób zakaźnych ostryg. Inne gatunki rodzaju "Dermocystidium" mogą u ostryg zaatakować muszlę i przyczep mięśnia przywodziciela do tej muszli. 
"Saprolegniaceae" tworzą strzępki bez sept. Zazwyczaj tworzą dwie formy pływek (zoospor). Pływki wtórne są charakterystycznie odmienione i poprzecznie rozwidlone. Mają dwie różniące się wici; jedna błyszcząca skierowana jest do przodu, druga typu "whiplash" skierowana jest do tyłu. Gatunki rodziny "Saprolegniaceae" wyróżniają się przede wszystkim cechami bezpłciowymi, zwłaszcza kształtem zoosporangium, sposobem uwalniania zoospor oraz sposobem odnowy zoosporangium. Istnieją różnice w postaciach między trzema głównymi grzybami "Saprolegniaceae" związanymi z chorobą ryb ("Aphanomyces", "Achlya" i "Saprolegnia"). Identyfikacja tych grzybów na poziomie gatunku zwykle zależy od produkcji struktur płciowych. 
Systematyka i nazewnictwo.
Pozycja w klasyfikacji według Index Fungorum: "Achlya, Saprolegniaceae, Saprolegniales, Saprolegniidae, Peronosporea, Incertae sedis, Oomycota, Chromista".
Rodzina "Saprolegniaceae" została utworzona w 1823 r. przez Friedricha Traugotta Kützinga. Według Index Fungorum, który bazuje na "Dictionary of the Fungi" należą do niej rodzaje

</doc>
<doc id="4979080" url="https://pl.wikipedia.org/wiki?curid=4979080" title="Waipatia">
Waipatia

Waipatia – wymarły rodzaj ssaka, walenia z rodziny Waipatiidae.
Skamieniałości nieznanego wcześniej zwierzęcia znaleziono w Nowej Zelandii, w dolinie Waitaki. Znajdują się tam późnooligoceńskie skały, wśród których znajduje się kamieniołom Otekaike, gdzie znaleziono pozostałości zwierzęcia. Leży on w obrębie skierowanego ku północy klifu nad brzegiem strumienia Waipati. Jak zaznaczono później w opisie lokalizacji typowej, miejsce to leży 1,2 km na północ od The Earth-quakes oraz 5 km w kierunku zachodnio-południowo-zachodnim od Duntroon. Znalezione szczątki obejmowały pozostałości głowy.
Czaszka mierzyła 60,0 cm. Długi i wąski pysk zaopatrzony był w ostre, smukłe, bardziej leżące niż stojące w szczękach siekacze, natomiast liczne zęby policzkowe różniły się od siebie. Fordyce opisuje sięgającą daleko w tył kość szczękową, ograniczoną do podstawy czaszki zatokę klinową, szeroką kość podniebienną. Zwierzę zaliczono do waleni, jednak odmienności wskazywały na nową rodzinę tych zwierząt. Fordyce nadał mu nazwę rodzajową "Waipatia", od której utworzył nazwę rodziny Waipatiidae. Nazwa rodzajowa wywodzi się z języka maoryskiego i oznacza miejsce Waipati, w pobliżu którego dokonano odkrycia. "Wai" oznacza po maorysku wodę, a "pati" znaczy płytki. Do rodzaju jego kreator zaliczył pojedynczy gatunek "Waipatia maerewhenua". Rodzinę tą zaliczył do podrzędu zębowców oraz grupy Planistoidea. Dostrzegł większe podobieństwo do Squalodelphidae i Platanistidae, mniejsze zaś do Squalodontidae. W 2015 w rodzaju umieszczono drugi gatunek "Waipatia hectori", zaliczany uprzednio do rodzaju "Microcetus".
Fordyce zamieszcza w swym opisie rodzaju następujący kladogram:
Nowszy pogląd przedstawia z kolei następujący kladogram autorstwa Churchill i in., autorów opisu "Echovenator" (uproszczono):

</doc>
<doc id="4979082" url="https://pl.wikipedia.org/wiki?curid=4979082" title="Antoni Grabianka">
Antoni Grabianka

Antoni Grabianka herbu Leszczyc (zm. w 1743 roku) – podkomorzy czerski w 1739 roku, chorąży czerski w 1726 roku, podczaszy czerski w 1723 roku, podczaszy warszawski w 1720 roku.
Syn Franciszka Wojciecha i Barbary Biejkowskiej. Żonaty z Teresą z Bekierskich miał synów: Adama, Józefa, Jana i Jacentego oraz córki Annę i Magdalenę.
Poseł na sejm z limity 1719/1720 roku z ziemi halickiej.

</doc>
<doc id="4979083" url="https://pl.wikipedia.org/wiki?curid=4979083" title="Hydronema">
Hydronema



</doc>
<doc id="4979085" url="https://pl.wikipedia.org/wiki?curid=4979085" title="Ujków">
Ujków



</doc>
<doc id="4979090" url="https://pl.wikipedia.org/wiki?curid=4979090" title="Sălcioara (gmina w okręgu Jałomica)">
Sălcioara (gmina w okręgu Jałomica)

Sălcioara – gmina w Rumunii, w okręgu Jałomica. Obejmuje miejscowości Rași i Sălcioara. W 2011 roku liczyła 2336 mieszkańców. 

</doc>
<doc id="4979093" url="https://pl.wikipedia.org/wiki?curid=4979093" title="Sălcioara (okręg Jałomica)">
Sălcioara (okręg Jałomica)

Sălcioara – wieś w Rumunii, w okręgu Jałomica, w gminie Sălcioara. W 2011 roku liczyła 1211 mieszkańców.

</doc>
<doc id="4979094" url="https://pl.wikipedia.org/wiki?curid=4979094" title="Rași">
Rași

Rași – wieś w Rumunii, w okręgu Jałomica, w gminie Sălcioara. W 2011 roku liczyła 1125 mieszkańców.

</doc>
<doc id="4979096" url="https://pl.wikipedia.org/wiki?curid=4979096" title="Sărățeni (gmina w okręgu Jałomica)">
Sărățeni (gmina w okręgu Jałomica)

Sărățeni – gmina w Rumunii, w okręgu Jałomica. Obejmuje tylko jedną miejscowość Sărățeni. W 2011 roku liczyła 1290 mieszkańców. 

</doc>
<doc id="4979098" url="https://pl.wikipedia.org/wiki?curid=4979098" title="Sărățeni (okręg Jałomica)">
Sărățeni (okręg Jałomica)

Sărățeni – wieś w Rumunii, w okręgu Jałomica, w gminie Sărățeni. W 2011 roku liczyła 1290 mieszkańców.

</doc>
<doc id="4979102" url="https://pl.wikipedia.org/wiki?curid=4979102" title="Săveni (gmina)">
Săveni (gmina)

Săveni – gmina w Rumunii, w okręgu Jałomica. Obejmuje miejscowości Frățilești i Săveni. W 2011 roku liczyła 3276 mieszkańców. 

</doc>
<doc id="4979105" url="https://pl.wikipedia.org/wiki?curid=4979105" title="Săveni (okręg Jałomica)">
Săveni (okręg Jałomica)

Săveni – wieś w Rumunii, w okręgu Jałomica, w gminie Săveni. W 2011 roku liczyła 2857 mieszkańców.

</doc>
<doc id="4979106" url="https://pl.wikipedia.org/wiki?curid=4979106" title="Frățilești">
Frățilești

Frățilești – wieś w Rumunii, w okręgu Jałomica, w gminie Săveni. W 2011 roku liczyła 419 mieszkańców.

</doc>
<doc id="4979107" url="https://pl.wikipedia.org/wiki?curid=4979107" title="Scânteia (gmina w okręgu Jałomica)">
Scânteia (gmina w okręgu Jałomica)

Scânteia – gmina w Rumunii, w okręgu Jałomica. Obejmuje miejscowości Iazu i Scânteia. W 2011 roku liczyła 3851 mieszkańców. 

</doc>
<doc id="4979109" url="https://pl.wikipedia.org/wiki?curid=4979109" title="Scânteia (okręg Jałomica)">
Scânteia (okręg Jałomica)

Scânteia – wieś w Rumunii, w okręgu Jałomica, w gminie Scânteia. W 2011 roku liczyła 2773 mieszkańców.

</doc>
<doc id="4979111" url="https://pl.wikipedia.org/wiki?curid=4979111" title="Iazu (okręg Jałomica)">
Iazu (okręg Jałomica)

Iazu – wieś w Rumunii, w okręgu Jałomica, w gminie Scânteia. W 2011 roku liczyła 1078 mieszkańców.

</doc>
<doc id="4979112" url="https://pl.wikipedia.org/wiki?curid=4979112" title="Ulf Ericsson">
Ulf Ericsson

Ulf Ericsson – szwedzki żużlowiec. 
Największy sukces w karierze odniósł w 1956 w Oslo, zajmując IV miejsce w finale europejskim i zdobywając awans do finału indywidualnych mistrzostw świata na żużlu w Londynie, w którym zajął XV miejsce. W latach 1955–1959 trzykrotnie uczestniczył w finałach indywidualnych mistrzostw Szwecji (najlepsze wyniki: Sztokholm 1955 i Göteborg 1959 – VI miejsca). W 1954 zdobył brązowy medal mistrzostw Szwecji par klubowych. 
W lidze szwedzkiej startował w barwach klubów Vargarna Norrköping (1953–1954) oraz Monarkerna Sztokholm (1955–1959, 1961). Siedmiokrotny medalista drużynowych mistrzostw Szwecji: czterokrotnie złoty (1953, 1954, 1955, 1956), srebrny (1958) oraz dwukrotnie brązowy (1957, 1959).

</doc>
<doc id="4979113" url="https://pl.wikipedia.org/wiki?curid=4979113" title="Sfântu Gheorghe (gmina w okręgu Jałomica)">
Sfântu Gheorghe (gmina w okręgu Jałomica)

Sfântu Gheorghe – gmina w Rumunii, w okręgu Jałomica. Obejmuje miejscowości Butoiu, Malu i Sfântu Gheorghe. W 2011 roku liczyła 2038 mieszkańców. 

</doc>
<doc id="4979118" url="https://pl.wikipedia.org/wiki?curid=4979118" title="Sfântu Gheorghe (okręg Jałomica)">
Sfântu Gheorghe (okręg Jałomica)

Sfântu Gheorghe – wieś w Rumunii, w okręgu Jałomica, w gminie Sfântu Gheorghe. W 2011 roku liczyła 865 mieszkańców.

</doc>
<doc id="4979120" url="https://pl.wikipedia.org/wiki?curid=4979120" title="Kamienica przy ulicy Mickiewicza 18 w Katowicach">
Kamienica przy ulicy Mickiewicza 18 w Katowicach

Kamienica przy ulicy Adama Mickiewicza 18 w Katowicach – kamienica mieszkalno-handlowa w Katowicach, położona na obszarze Śródmieścia, przy ulicy Adama Mickiewicza 18. Pochodzi ona z początku XX wieku i jest w pisana do gminnej ewidencji zabytków miasta Katowice. Według stanu z kwietnia 2021 roku, w rejestrze REGON przy ulicy A. Mickiewicza 18 było zarejestrowanych 19 firm.
Historia.
Kamienica znajdowała się dokładnie vis-a-vis budynku zarządu kompleksu Synagogi Wielkiej (niem. "Groẞe Synagoge") oraz samej synagogi. Obecnie w przebudowanym budynku zarządu synagogi znajduje się zespół przychodni miejskich. W tamtym czasie nawierzchnia tego odcinka ulicy była wyłożona korkiem, aby odgłosy ruchu ulicznego nie przeszkadzały modlącym się. Dokładna data jej wybudowania nie jest znana, natomiast pojawia się ona już na planie miasta z 1898, 1900 i 1910 roku. Jednakże to, że rzut kamienicy znajdował się na planie miasta, nie oznaczał jeszcze, że budynek był oddany do użytkowania – w 1898 roku mógł to być projekt budowlany na różnym etapie realizacji. Przeglądając historyczne pocztówki z fotografiami ulicy możemy zawęzić rok wybudowania. Na podstawie fotografii pocztówkowych można zauważyć, że zabudowania przy południowej pierzei obecnej ulicy A. Mickiewicza powstawały w trzech etapach. W latach 1897–1899 powstały kamienice pod nr.: 8 (koniec XIX wieku), 10 (lata 1897–1898), 12 (1898 rok) i 16 (1899 rok). Następnie na fotografiach po zachodniej stronie od nr. 16 pojawia się kamienica pod nr. 18. W roku 1905 wybudowana zostaje kamienica pod nr. 14 i 20, a w podobnym czasie pod nr. 22. Oddanie do użytkowania kamienicy pod nr. 18 musiało więc nastąpić w latach 1900–1904, najprawdopodobniej na początku tego okresu, biorąc pod uwagę fakt, że rzut kamienicy widoczny jest na planie miasta z 1898 roku, a budowa budynku o takiej kubaturze w tamtych czasach zajmowała 1–2 lata. Nie znamy budowniczego tej kamienicy. 
Według innego źródła kamienia powstała w 1906 roku. W późniejszym czasie została ona nadbudowana.
Mieszkańcy i właściciele kamienicy.
W niemieckojęzycznej księdze adresowej z 1905 roku ("Adressbuch für Kattowitz") jako właściciel kamienicy podany jest kupiec Adolf Centaver (Centawer), który prowadził sprzedaż mąki i innych produktów hurtowo i detalicznie w Katowicach i był prawdopodobnie pierwszym właścicielem kamienicy przy ulicy A. Mickiewicza 18. Mieszkańcami kamienicy w tym czasie byli: Hermann Danziger (prawnik, niem. "Rechtsanwalt"), Fritz Dams (dekorator, niem. "Dekorateur"), Louise Fischer (praczka, niem. "Wäscherin"), Emil Kreffin (wysoki urzędnik, niem. "Regierungsrat"), Wilhelm Krett (maszynista, niem. "Maschinist"), Paul Lesch (inżynier, niem. "Ingenieur"), Gustav Weber (Reg. Baumftr.?), Arnold Singer (kupiec drewna, niem. "Holzkaufmann"), Max Strobl (zawiadowca odcinka drogowego-toromistrz, niem. "Bahnmeister"), Kurt Schneider (majster, niem. "Werkmeister"), Mylius Wagner (kupiec, niem. "Kaufmann"), Louis Wechselmann (kupiec, niem. "Kaufmann"), Pauline Witton (wdowa, niem. "Witwe"), Albert Babelberg (inżynier, niem. "Ingenieur").
Wg niemieckojęzycznej księgi adresowej z roku 1910 ("Adressbuch für Kattowitz und Umgegend"), właścicielem kamienicy był emeryt Louis (imię hebrajskie Jehuda) Tichauer, który umiera w 1915 roku i zostaje pochowany na cmentarzu gminy synagogalnej w Katowicach, przy dzisiejszej ulicy Kozielskiej, a rok później zostaje pochowana w tej samej mogile jego żona Fanny Tichauer z domu Boss. Z księgi adresowej dowiadujemy się również, że gospodynią domu (niem. "Hausmeister") była Pani Krett. Lokatorami w tamtym czasie byli głównie kupcy (Siegfried Glücksmann, Arnold Singer, Salo Eisner, Mylius Wagner, Franz Raczeck), inżynier (Alfred Dix), księgowy (Georg Hirsch), mistrz krawiecki (Paul Wrobel), piwniczny (Erich Bartnik), fotograf (Friedrich Weinmann), robotnik (Rudolf Pawlitza). Na podstawie tego historycznego źródła nie wiemy jednak czy właściciel kamienicy również tam zamieszkiwał i dokładnie które lokale były zamieszkiwane przez poszczególnych lokatorów. Księga adresowa z 1912 roku ujawnia, że właścicielem kamienicy był Centawer A. und Genossen.
Znacznie więcej informacji uzyskujemy z Księgi Adresowej Miasta Wielkich Katowic z 1935/36 roku. Zmienił się właściciel budynku – był nim Feliks Wieczorek, który zamieszkiwał mieszanie nr 5, na 1. piętrze. Pozostałe mieszkania zamieszkiwali: Klara Gross (m.1, parter), stróżka Elżbieta Zimmermann i przedstawiciel Gabryel Brathspiess (m. 2, parter), krawiec Józef Rek (m. 4, parter), kupiec Arnold Singer (m. 6, 1. piętro) – mieszkał już w 1910 r., kupiec Herman Wiener (m. 9, 3. piętro), dyrektor Henryk Gehlken (m. 10, 3. piętro), maszynista Wilhelm Krett (m. 11, poddasze) – najprawdopodobniej krewny Pani Krett – gospodyni z poprzedniego spisu, ślusarz Wilhelm Buzig (m. 12, poddasze), szofer Józef Schwierkott (m. 13, poddasze), swoje lokale usługowe mieli wtedy również: kupiec Dawid Wessertheil, adwokat Leon Warmski, lekarz dentysta Borkowska-Kornacewicz, Bielskie wyroby sukienne wł. Braff, Franciszek Jeckel siodlarstwo i tapicerstwo. Najprawdopodobniej piętro drugie nie było wtedy zamieszkałe. Na tamten czas 7 osób miało zainstalowany telefon, numery od 304-53 (Herman Wiener) do 348-54 (Józef Rek). Obecnie na parterze budynku frontowego i oficyny, pierwszym piętrze oraz częściowo drugim i trzecim piętrze znajdują się lokale użytkowe, pozostałe pomieszczenia stanowią lokale mieszkalne.
Architektura zewnętrzna.
Kamienica została wybudowana w stylu secesyjnym charakterystycznym dla przełomu XIX i XX w. Wzniesiono ją na planie prostokąta, z oficyną boczną od strony wschodniej. Zwarta bryła posiadała 3 piętra, podpiwniczenie, poddasze, elewacja frontowa jest 9-osiowa. Pierwotnie budynek posiadał dwuspadowy dach o stromej połaci frontowej z dwiema lukarnami w osi balkonów oraz trzema mansardami pomiędzy nimi. Pierwotny wygląd kamienicy można zobaczyć na pocztówce z 1908 roku przedstawiającej plac Synagogi (trzecia kamienica od prawej). Od tego czasu przebudowano poddasze kamienicy – zlikwidowano szczyty, mansardy, dach dwuspadowy przebudowano na jednospadowy. Nie znamy przyczyny przebudowy poddasza, być może był to wynik pożaru, a być może zaplanowana przebudowa.
Powierzchnia użytkowa kamienicy wynosi 1298,12 m², natomiast powierzchnia budynku 394,75 m². Kamienica jest wpisana do Gminnej Ewidencji Zabytków – kartę opracowało Biuro Konserwatora Zabytków Urzędu Miasta Katowice w 2012 roku.
Wystrój wnętrz.
We wnętrzu zachowały się oryginalne dwubiegowe drewniane schody z tralkowaną balustradą, oryginalna mozaikowa posadzka na klatce schodowej oraz w przejeździe bramnym, w większości zachowała się oryginalna dwuskrzydłowa stolarka drzwiowa wejściowa. W części mieszkań zachowały się ozdobne piece kaflowe oraz wewnętrzna stolarka drzwiowa. Wysokość pomieszczeń na piętrach 1-3 wynosi ok. 3,3 m, na parterze ok. 4 m. Rozkład pomieszczeń w mieszkaniach najczęściej odbiega od pierwotnego układu.

</doc>
<doc id="4979121" url="https://pl.wikipedia.org/wiki?curid=4979121" title="Malu (Rumunia)">
Malu (Rumunia)

Malu – wieś w Rumunii, w okręgu Jałomica, w gminie Sfântu Gheorghe. W 2011 roku liczyła 421 mieszkańców.

</doc>
<doc id="4979124" url="https://pl.wikipedia.org/wiki?curid=4979124" title="Butoiu">
Butoiu

Butoiu – wieś w Rumunii, w okręgu Jałomica, w gminie Sfântu Gheorghe. W 2011 roku liczyła 752 mieszkańców.

</doc>
<doc id="4979126" url="https://pl.wikipedia.org/wiki?curid=4979126" title="Sinești (gmina w okręgu Jałomica)">
Sinești (gmina w okręgu Jałomica)

Sinești – gmina w Rumunii, w okręgu Jałomica. Obejmuje miejscowości Boteni, Cătrunești, Hagiești, Lilieci, Livedea i Sinești. W 2011 roku liczyła 2972 mieszkańców. 

</doc>
<doc id="4979128" url="https://pl.wikipedia.org/wiki?curid=4979128" title="Sinești (okręg Jałomica)">
Sinești (okręg Jałomica)

Sinești – wieś w Rumunii, w okręgu Jałomica, w gminie Sinești. W 2011 roku liczyła 1329 mieszkańców.

</doc>
<doc id="4979129" url="https://pl.wikipedia.org/wiki?curid=4979129" title="Boteni (okręg Jałomica)">
Boteni (okręg Jałomica)

Boteni – wieś w Rumunii, w okręgu Jałomica, w gminie Sinești. W 2011 roku liczyła 46 mieszkańców.

</doc>
<doc id="4979131" url="https://pl.wikipedia.org/wiki?curid=4979131" title="Cătrunești">
Cătrunești

Cătrunești – wieś w Rumunii, w okręgu Jałomica, w gminie Sinești. W 2011 roku liczyła 660 mieszkańców.

</doc>
<doc id="4979132" url="https://pl.wikipedia.org/wiki?curid=4979132" title="Hagiești (okręg Jałomica)">
Hagiești (okręg Jałomica)

Hagiești – wieś w Rumunii, w okręgu Jałomica, w gminie Sinești. W 2011 roku liczyła 163 mieszkańców.

</doc>
<doc id="4979134" url="https://pl.wikipedia.org/wiki?curid=4979134" title="Lilieci (okręg Jałomica)">
Lilieci (okręg Jałomica)

Lilieci – wieś w Rumunii, w okręgu Jałomica, w gminie Sinești. W 2011 roku liczyła 728 mieszkańców.

</doc>
<doc id="4979135" url="https://pl.wikipedia.org/wiki?curid=4979135" title="Livedea (okręg Jałomica)">
Livedea (okręg Jałomica)

Livedea – wieś w Rumunii, w okręgu Jałomica, w gminie Sinești. W 2011 roku liczyła 46 mieszkańców.

</doc>
<doc id="4979139" url="https://pl.wikipedia.org/wiki?curid=4979139" title="Stelnica (gmina)">
Stelnica (gmina)

Stelnica – gmina w Rumunii, w okręgu Jałomica. Obejmuje miejscowości Maltezi, Retezatu i Stelnica. W 2011 roku liczyła 1774 mieszkańców. 

</doc>
<doc id="4979143" url="https://pl.wikipedia.org/wiki?curid=4979143" title="Maltezi">
Maltezi

Maltezi – wieś w Rumunii, w okręgu Jałomica, w gminie Stelnica. W 2011 roku liczyła 381 mieszkańców.

</doc>
<doc id="4979144" url="https://pl.wikipedia.org/wiki?curid=4979144" title="Retezatu">
Retezatu

Retezatu – wieś w Rumunii, w okręgu Jałomica, w gminie Stelnica. W 2011 roku pozostawała niezamieszkała.

</doc>
<doc id="4979145" url="https://pl.wikipedia.org/wiki?curid=4979145" title="Stelnica">
Stelnica

Stelnica – wieś w Rumunii, w okręgu Jałomica, w gminie Stelnica. W 2011 roku liczyła 1393 mieszkańców.

</doc>
<doc id="4979147" url="https://pl.wikipedia.org/wiki?curid=4979147" title="Sudiți (gmina)">
Sudiți (gmina)

Sudiți – gmina w Rumunii, w okręgu Jałomica. Obejmuje miejscowości Gura Văii i Sudiți. W 2011 roku liczyła 2026 mieszkańców. 

</doc>
<doc id="4979150" url="https://pl.wikipedia.org/wiki?curid=4979150" title="Sudiți (okręg Jałomica)">
Sudiți (okręg Jałomica)

Sudiți – wieś w Rumunii, w okręgu Jałomica, w gminie Sudiți. W 2011 roku liczyła 1710 mieszkańców.

</doc>
<doc id="4979151" url="https://pl.wikipedia.org/wiki?curid=4979151" title="Gura Văii (okręg Jałomica)">
Gura Văii (okręg Jałomica)

Gura Văii – wieś w Rumunii, w okręgu Jałomica, w gminie Sudiți. W 2011 roku liczyła 316 mieszkańców.

</doc>
<doc id="4979152" url="https://pl.wikipedia.org/wiki?curid=4979152" title="Lista światowego dziedzictwa UNESCO w Szwajcarii">
Lista światowego dziedzictwa UNESCO w Szwajcarii

Lista światowego dziedzictwa UNESCO w Szwajcarii – lista miejsc w Szwajcarii wpisanych na listę światowego dziedzictwa UNESCO, ustanowionej na mocy Konwencji w sprawie ochrony światowego dziedzictwa kulturowego i naturalnego, przyjętej przez UNESCO na 17. sesji w Paryżu 16 listopada 1972 i ratyfikowanej przez Szwajcarię 17 września 1975 roku.
Obecnie (stan na 2023 rok) na liście znajduje się 13 obiektów: 9 dziedzictwa kulturowego i 3 o charakterze przyrodniczym.
Na szwajcarskiej liście informacyjnej UNESCO – liście obiektów, które Szwajcaria zamierza rozpatrzyć do zgłoszenia do wpisu na listę światowego dziedzictwa – znajduje się 1 obiekt (stan na rok 2023).
Obiekty na liście światowego dziedzictwa UNESCO.
Poniższa tabela przedstawia szwajcarskie obiekty na liście światowego dziedzictwa UNESCO:
Obiekty na szwajcarskiej liście informacyjnej UNESCO.
Poniższa tabela przedstawia obiekty na szwajcarskiej liście informacyjnej UNESCO:

</doc>
<doc id="4979155" url="https://pl.wikipedia.org/wiki?curid=4979155" title="Traian (gmina w okręgu Jałomica)">
Traian (gmina w okręgu Jałomica)

Traian – gmina w Rumunii, w okręgu Jałomica. Obejmuje tylko jedną miejscowość Traian. W 2011 roku liczyła 3168 mieszkańców. 

</doc>
<doc id="4979156" url="https://pl.wikipedia.org/wiki?curid=4979156" title="Traian (okręg Jałomica)">
Traian (okręg Jałomica)

Traian – wieś w Rumunii, w okręgu Jałomica, w gminie Traian. W 2011 roku liczyła 3168 mieszkańców.

</doc>
<doc id="4979157" url="https://pl.wikipedia.org/wiki?curid=4979157" title="Nagroda literacka dziennika Aftonbladet">
Nagroda literacka dziennika Aftonbladet

Nagroda literacka dziennika Aftonbladet (szw. "Aftonbladets litteraturpris") – szwedzka nagroda literacka, przyznawana co roku od 1957 roku. Nagroda wręczana jest ,wyłącznie w oparciu o wartość artystyczną szwedzkiemu pisarzowi, który znajduje się w fazie twórczego rozwoju", a kwota nagrody w 2014 roku wynosiła 50 000 SEK.

</doc>
<doc id="4979158" url="https://pl.wikipedia.org/wiki?curid=4979158" title="Valea Ciorii (gmina)">
Valea Ciorii (gmina)

Valea Ciorii – gmina w Rumunii, w okręgu Jałomica. Obejmuje miejscowości Bucșa, Dumitrești, Murgeanca i Valea Ciorii. W 2011 roku liczyła 1855 mieszkańców. 

</doc>
<doc id="4979161" url="https://pl.wikipedia.org/wiki?curid=4979161" title="Bucșa (okręg Jałomica)">
Bucșa (okręg Jałomica)

Bucșa – wieś w Rumunii, w okręgu Jałomica, w gminie Valea Ciorii. W 2011 roku liczyła 147 mieszkańców.

</doc>
<doc id="4979163" url="https://pl.wikipedia.org/wiki?curid=4979163" title="Dumitrești (okręg Jałomica)">
Dumitrești (okręg Jałomica)

Dumitrești – wieś w Rumunii, w okręgu Jałomica, w gminie Valea Ciorii. W 2011 roku liczyła 148 mieszkańców.

</doc>
<doc id="4979165" url="https://pl.wikipedia.org/wiki?curid=4979165" title="Murgeanca">
Murgeanca

Murgeanca – wieś w Rumunii, w okręgu Jałomica, w gminie Valea Ciorii. W 2011 roku liczyła 459 mieszkańców.

</doc>
<doc id="4979167" url="https://pl.wikipedia.org/wiki?curid=4979167" title="Valea Ciorii">
Valea Ciorii

Valea Ciorii – wieś w Rumunii, w okręgu Jałomica, w gminie Valea Ciorii. W 2011 roku liczyła 1101 mieszkańców.

</doc>
<doc id="4979170" url="https://pl.wikipedia.org/wiki?curid=4979170" title="Valea Măcrișului (gmina)">
Valea Măcrișului (gmina)

Valea Măcrișului – gmina w Rumunii, w okręgu Jałomica. Obejmuje miejscowości Grindași i Valea Măcrișului. W 2011 roku liczyła 1892 mieszkańców. 

</doc>
<doc id="4979172" url="https://pl.wikipedia.org/wiki?curid=4979172" title="Anciennes Terres">
Anciennes Terres

Anciennes Terres (niem. "Alte Landschaft", pol. "Stare Ziemie") – tereny w obecnym kantonie Fryburg w Szwajcarii, będące najstarszymi posiadłościami Fryburga, naturalne zaplecze miasta po obu stronach Sarine i biegnącej podobnie francusko-niemieckiej granicy językowej, na które społeczność miejska stopniowo rozszerzała swoją dominację od XIII do XV wieku.
Pierwsza wzmianka o "Anciennes Terres" pochodzi z 1549 roku i służy odróżnieniu dawnych posiadłości miasta od nabytych później baliwatów, zwanych – dla odróżnienia – Nowymi Ziemiami (fr. "Nouvelles Terres").
Stosowane były również w odniesieniu do nich inne określenia: nazwa „Bezpośrednie zależności” (fr. "Les dépendances immédiates") wyraża bezpośrednie poddanie się mieszkańców tych ziem władzom miasta, bez pośrednictwa baliwów, zaś nazwa „24 parafie” (fr. "Les 24 paroisses") nawiązuje bezpośrednio do ilości parafii, na jakie tereny te zostały podzielone w 1648 r. W tym drugim zakresie Stare Ziemie odpowiadały dekanatowi Fryburga, ustanowionemu po założeniu miasta. Pod względem gospodarczym miasto, jako centrum targowe i wieś również były ze sobą ściśle powiązane. 
W przeciwieństwie do Berna, Fryburg w niewielkim stopniu wykorzystywał przyjmowanie w szeregi burżuazji ludności pochodzenia chłopskiego jako instrumentu rozwoju terytorialnego. Ważniejsze było nabywanie przez obywateli miasta okolicznych lenn, pochodzących zwłaszcza z majątków Thiersteinów (pierwsza wzmianka w 1363 r.).
Formowanie Starych Ziem zakończyło się zakupem lenn Thiersteinów przez miasto w 1442 roku, inkorporacją wsi z baliwatu Hauterive w 1452 roku i ustaleniem granic terytorialnych z Bernem w 1467 roku.
Anciennes terres obejmowały region między rzeką Singine i potokiem Macconnens, między Villars-les-Moines i Tütschbach, strumieniem w pobliżu Planfayon. Aż do zaniknięcia w 1798 r. nie uzyskały one ani statusu prawnego zorganizowanego podmiotu, ani prawa reprezentacji we władzach. Po 1798 r. utworzyły one ówczesny dystrykt Fryburg.
Ziemie te zostały dołączone przed 1404 r. do trzech, a potem czterech dzielnic miasta i następnie podzielone na cztery banderie: l'Auge i Bourg na wschód od Sarine, a l'Hôpital i Neuveville na zachód od tej rzeki. Dowodzący nimi bannereci otrzymali do wypełniania, obok obowiązków wojskowych, również funkcje suwerenów przydzielonych im ziem. Oprócz praw zwyczajowych i feudalnych zastosowanie miało także prawo miejskie. W parafiach, podzielonych na okręgi wyborcze (niem. "Schrote") istniały sądy wiejskie. Wyższa instancja sprawiedliwości należała do pana miasta, a następnie do samego miasta.
Pod rządami "Ancien Régime'u" patrycjusze fryburscy zbudowali na Starych Ziemiach wiele wiejskich domów, będących z reguły ośrodkami przyległych gospodarstw rolnych. Ludność tych ziem wspierała patrycjat miejski aż do jego upadku.

</doc>
<doc id="4979173" url="https://pl.wikipedia.org/wiki?curid=4979173" title="Valea Măcrișului">
Valea Măcrișului

Valea Măcrișului – wieś w Rumunii, w okręgu Jałomica, w gminie Valea Măcrișului. W 2011 roku liczyła 1312 mieszkańców.

</doc>
<doc id="4979174" url="https://pl.wikipedia.org/wiki?curid=4979174" title="Grindași">
Grindași

Grindași – wieś w Rumunii, w okręgu Jałomica, w gminie Valea Măcrișului. W 2011 roku liczyła 580 mieszkańców.

</doc>
<doc id="4979176" url="https://pl.wikipedia.org/wiki?curid=4979176" title="Vlădeni (gmina w okręgu Jałomica)">
Vlădeni (gmina w okręgu Jałomica)

Vlădeni – gmina w Rumunii, w okręgu Jałomica. Obejmuje tylko jedną miejscowość Vlădeni. W 2011 roku liczyła 2156 mieszkańców. 

</doc>
<doc id="4979178" url="https://pl.wikipedia.org/wiki?curid=4979178" title="Vlădeni (okręg Jałomica)">
Vlădeni (okręg Jałomica)

Vlădeni – wieś w Rumunii, w okręgu Jałomica, w gminie Vlădeni. W 2011 roku liczyła 2156 mieszkańców.

</doc>
<doc id="4979180" url="https://pl.wikipedia.org/wiki?curid=4979180" title="Mistrzostwa Szwajcarii w Skokach Narciarskich 2020">
Mistrzostwa Szwajcarii w Skokach Narciarskich 2020

Mistrzostwa Szwajcarii w Skokach Narciarskich 2020 – zawody mające na celu wyłonić mistrza Szwajcarii, które rozegrane zostały 24 października na skoczniach HS117 (mężczyźni) i HS77 (kobiety) w kompleksie Schanzen Einsiedeln w Einsiedeln.
Zawody początkowo miały odbyć się dwa tygodnie wcześniej, jednak, ze względu na pandemię COVID-19 i pozytywne testy na obecność koronawirusa u Killiana Peiera i Andreasa Schulera, zostały przełożone na termin późniejszy. Tytuły mistrzów kraju indywidualnie wywalczyli Sina Arnet i Gregor Deschwanden.
Podczas 1. serii konkursu mężczyzn upadł Killian Peier, który w efekcie doznał poważnej kontuzji kolana (zerwanie więzadła krzyżowego przedniego) i musiał opuścić cały sezon zimowy 2020/2021.
Wyniki.
Konkurs indywidualny mężczyzn (24.10.2020).
Opracowano na podstawie:
Konkurs indywidualny kobiet (24.10.2020).
Opracowano na podstawie:

</doc>
<doc id="4979182" url="https://pl.wikipedia.org/wiki?curid=4979182" title="Zapora Sanetsch">
Zapora Sanetsch

Zapora Sanetsch – zapora wodna w Alpach Berneńskich w Szwajcarii, nieco poniżej przełęczy Sanetsch. Po przegrodzeniu przez nią źródłowego odcinka rzeki Sarine powstało jezioro zaporowe Sanetsch. Zapora powstała w celu produkcji energii elektrycznej. Jej właścicielem i dysponentem była firma Kraftwerk Sanetsch AG. Aktualnie (wrzesień 2020) właścicielami są (w równych połowach) szwajcarskie przedsiębiorstwa energetyczne BKW Energie SA (BKW) i Energie Wasser Bern (EWB).
Położenie.
Pomimo iż zapora znajduje się po północnej stronie głównego grzbietu Alp Berneńskich (który stanowi w tym rejonie część głównego wododziału europejskiego), leży na terenie gminy Savièse, należącej do kantonu Valais. Zapora znajduje się ok. 3,3 km na północ od przełęczy Sanetsch.
Z punktu widzenia tektoniki rejon zapory Sanetsch charakteryzuje się uskokiem tektonicznym, tzw. uskokiem Sanetsch. Uskok przebiega niedaleko prawego przyczółka zapory.
Historia budowy.
Pierwszy etap budowy miał miejsce w latach 1959-1963. Po wprowadzeniu zmian w projekcie, polegających na podwyższeniu zapory o 5 metrów, prace kontynuowano w latach 1964-1966.
W trakcie przygotowywania projektu zapory zbadano w szczególności przepuszczalność dna przyszłego zbiornika oraz skał, na których będzie posadowiony fundament zapory. Założono możliwy wzrost przepuszczalności podłoża skalnego w wyniku wypełnienia zbiornika wodą i zwiększenia ciśnienia hydrostatycznego.
Ze względu na tę sytuację geologiczną, zapora została zbudowana w dwóch etapach od 1959 do 1963 (wysokość piętrzenia do 2029 m n.p.m.) i 1964 do 1966 (podniesienie wysokości piętrzenia do 2034 m n.p.m.). Jednak produkcję energii można było rozpocząć już 8 maja 1963 roku.
Obserwacje, prowadzone od momentu oddania zapory do eksploatacji wykazały, że warunki hydrogeologiczne pod dnem zbiornika są stabilne, a zatem korzystniejsze niż zakładano na etapie planowania.
Plac budowy został udostępniony od strony północnej poprzez budowę dwulinowej kolei linowej o nośności 3,5 tony, pracującej w ruchu wahadłowym. Jej długość wynosiła około 2100 m. Prowadziła z Innnergsteig w dolinie Sarine do Sanetschalp, ze stacją pośrednią przy otworze technicznym tunelu ciśnieniowego, przeznaczonego do prowadzenia wody do budowanej niżej elektrowni wodnej.
W przypadku transportu betonu zdecydowano się na rozbudowę, a częściowo budowę nowej, 21-kilometrowej drogi technicznej z miejscowości Savièse, położonej po drugiej stronie przełęczy, zamiast budowy kolei linowej z Innergsteig o znacznie zwiększonym udźwigu.
Uroczysta inauguracja zapory miała miejsce 23 września 1966 r.
Od października 2020 r. do lutego 2021 r. elektrownia była nieczynna. Kosztem ok. 3 mln. franków przeprowadzono prace modernizacyjne, obejmujące głównie systemy nadzoru i sterowania, dzięki którym obiekt będzie mógł pracować w trybie quasiautonomicznym.
Parametry techniczne.
Zapora liniowa, żelbetowa typu ciężkiego, z pustymi, szczelinowymi przestrzeniami wewnątrz muru. Podłoże stanowią masywne wapienie. Wysokość zapory, posadowionej na wysokości 1993 m n.p.m., wynosi 42 m, długość jej korony - 214 m. Objętość betonu w zaporze to 37 000 m3. Przepustowość dolnego wylotu wynosi 31 m3/s. Wydajność przepustu przelewowego (powodziowego, wolny przelew) to 36 m3/s.
Wody zapory zasilają niewielką elektrownię wodną usytuowaną poniżej zapory, w Innergsteig. Użyteczny spadek wody wynosi 837 m, a moc zainstalowana – 18 MW. Przeciętna produkcja energii elektrycznej tej elektrowni wynosi rocznie 37 GWh, co odpowiada zużyciu przez ok. 8 tys. gospodarstw domowych.
Powierzchnia zbiornika zaporowego wynosi 29,3 ha, a jego objętość 2,6 mln m3. Maksymalna wysokość lustra wody to 2034 m n.p.m. Powierzchnia zlewni powyżej zapory wynosi 10,7 km2.

</doc>
<doc id="4979183" url="https://pl.wikipedia.org/wiki?curid=4979183" title="Addycja Michaela">
Addycja Michaela



</doc>
<doc id="4979184" url="https://pl.wikipedia.org/wiki?curid=4979184" title="Jakob Lang">
Jakob Lang

Jakob Lang – szwajcarski strzelec, mistrz świata.
Podczas swojej kariery Jakob Lang zdobył jeden medal na mistrzostwach świata – było to złoto w pistolecie dowolnym z 50 metrów drużynowo podczas mistrzostw świata w 1902 roku (skład drużyny: Karl Hess, Jakob Lang, Achille Roch, Conrad Karl Röderer, Konrad Stäheli). Jego wynik (392 pkt.) był najsłabszym rezultatem w szwajcarskiej drużynie. 
Medale mistrzostw świata.
"Opracowano na podstawie materiałów źródłowych:"

</doc>
<doc id="4979187" url="https://pl.wikipedia.org/wiki?curid=4979187" title="Konrad Wüger">
Konrad Wüger

Konrad Wüger – szwajcarski strzelec, mistrz świata.
Był związany z Lucerną i Zurychem. 
Podczas swojej kariery Konrad Wüger zdobył jeden medal na mistrzostwach świata – było to drużynowe złoto w karabinie dowolnym w trzech postawach z 300 m, osiągnięte podczas mistrzostw świata w 1903 roku (skład drużyny: Alfred Grütter, Emil Kellenberger, Louis Richardet, Adolf Tobler, Konrad Wüger). 
Medale mistrzostw świata.
"Opracowano na podstawie materiałów źródłowych:"

</doc>
<doc id="4979189" url="https://pl.wikipedia.org/wiki?curid=4979189" title="Dzielnica Ajapnyak">
Dzielnica Ajapnyak



</doc>
<doc id="4979190" url="https://pl.wikipedia.org/wiki?curid=4979190" title="Eric Boothroyd">
Eric Boothroyd

Eric Boothroyd (ur. 26 kwietnia 1927 w Halifaksie) – brytyjski żużlowiec.
Największy sukces w karierze odniósł w 1956, awansując do finału indywidualnych mistrzostw świata na żużlu, w którym zajął X miejsce. W 1962 r. zdobył srebrny medal indywidualnych mistrzostw Szkocji.
W lidze brytyjskiej startował w barwach klubów Tamworth (1950), Cradley (1950), Birmingham (1951−1957), Bradford (1957), Oxford (1958, 1960), Leicester (1959), Middlesbrough (1961−1963), Long Eaton (1964) oraz Halifax (1965-1968). Trzykrotny medalista drużynowych mistrzostw Wielkiej Brytanii: złoty (1966), srebrny (1952) oraz brązowy (1953).
Po zakończeniu czynnej kariery sportowej był promotorem klubu Halifax Dukes.

</doc>
<doc id="4979198" url="https://pl.wikipedia.org/wiki?curid=4979198" title="Tirggel">
Tirggel

Tirggel (schw. "Züri Tirggel") – twarde, cienkie ciastka miodowe z Zurychu, charakterystyczne dla kuchni szwajcarskiej. Cechą charakterystyczną tego wypieku są historyczne motywy zuryskie odciśnięte na wierzchu.
Tirggel jest eleganckim wypiekiem wykonanym z miodu (30%), imbiru, anyżu, kolendry, wody różanej i mąki. Piecze się je w wysokich temperaturach przy użyciu tylko ciepła od góry, w związku z czym są brązowe od góry i blade od dołu. Po raz pierwszy wymieniono je w XV wieku. W tym czasie ciastka, z uwagi na kosztowne składniki, dostępne były wyłącznie dla elit. Z biegiem czasu Tirggel stał się popularny jako tradycyjny przysmak spożywany w okresie świątecznym lub w dni wolne. Zwyczajowo jest przyrządzany w chłodniejszych miesiącach roku, z kulminacją w okresie bożonarodzeniowym.
Do 1840 ciastka mogły być produkowane tylko przez piekarzy miejskich w Zurychu. Wraz z wprowadzeniem wolnego handlu wyrób zaczął być wytwarzany przez piekarzy wiejskich, co doprowadziło do silnej konkurencji. Dotyczyło to głównie tworzenia nietypowych i nowych motywów do dekoracji ciastek, co dało początek szerokiej różnorodności wzorów. Ta różnorodność przetrwała do dziś, a każda piekarnia oferująca Tirggel stara się posiadać oryginalne drewniane formy ze swoimi wzorami.

</doc>
<doc id="4979200" url="https://pl.wikipedia.org/wiki?curid=4979200" title="Tiomocznikowe organokatalizatory">
Tiomocznikowe organokatalizatory



</doc>
<doc id="4979204" url="https://pl.wikipedia.org/wiki?curid=4979204" title="François Jacques">
François Jacques

François Jacques – szwajcarski strzelec, mistrz świata.
Był związany z miejscowością Fleurier. 
Podczas swojej kariery Jacques zdobył dwa medale na mistrzostwach świata, obydwa na turnieju w 1905 roku. Wywalczył złoto w karabinie dowolnym w trzech postawach z 300 m drużynowo (skład drużyny: Alfred Grütter, François Jacques, Jean Reich, Louis Richardet, Konrad Stäheli), oraz srebro w pistolecie dowolnym z 50 m drużynowo (skład drużyny: Mathias Brunner, François Jacques, Karl Hess, Louis Richardet, Konrad Stäheli). W obu konkurencjach uzyskiwał czwarty rezultat w szwajcarskiej drużynie.
Medale mistrzostw świata.
"Opracowano na podstawie materiałów źródłowych:"

</doc>
<doc id="4979206" url="https://pl.wikipedia.org/wiki?curid=4979206" title="Baybay">
Baybay

Baybay – miasto na Filipinach, położone w regionie Leyte, w prowincji Negros Oriental, na wyspie Leyte.
Opis.
Miasto zostało założone w 1620 roku.Baybay jest drugie miasto na zachodnim wybrzeżu Leyte. Znajduje się tu port morski, z którego istnieją regularne linie promowe do Cebu. W miejscowości znajduje się Uniwersytet Stanowy Visayas.

</doc>
<doc id="4979210" url="https://pl.wikipedia.org/wiki?curid=4979210" title="Mistrzostwa Czech w Skokach Narciarskich 2020">
Mistrzostwa Czech w Skokach Narciarskich 2020

Mistrzostwa Czech w Skokach Narciarskich 2020 – zawody mające na celu wyłonić mistrza Czech, które rozegrane zostały 20 września na skoczni normalnej HS106 w kompleksie Areal Horečky w miejscowości Frenštát pod Radhoštěm.
Początkowo 16 września 2020 miał odbyć się konkurs na skoczni dużej w Libercu, jednak, ze względu na pandemię COVID-19, rywalizację w kompleksie Ještěd odwołano, a w to miejsce cztery dni później zdecydowano się zorganizować rywalizację na skoczni normalnej w kompleksie Areal Horečky w miejscowości Frenštát pod Radhoštěm. Mistrzami kraju zostali Čestmír Kožíšek i Klára Ulrichová.
Wyniki.
Konkurs indywidualny mężczyzn (24.09.2020).
Opracowano na podstawie:
Konkurs indywidualny kobiet (24.09.2020).
Opracowano na podstawie:

</doc>
<doc id="4979217" url="https://pl.wikipedia.org/wiki?curid=4979217" title="Ulica Pszenna we Wrocławiu">
Ulica Pszenna we Wrocławiu

Ulica Pszenna – ulica położona we Wrocławiu, łącząca ulicę Żytnią z placem Rozjezdnym i ulicą Jęczmienną, na osiedlu Przedmieście Świdnickie w dawnej dzielnicy Stare Miasto. Ulica ma długości. Współcześnie charakterystyczną cechą tej ulicy jest jej przebieg wzdłuż nasypu kolejowego, na którym przebiegają linie kolejowe: linia kolejowa nr 271 i linia kolejowa nr 273, a cała zabudowa znajduje się po jej północnej stronie i obejmuje kamienice ujęte w gminnej ewidencji zabytków.
Historia.
Ulica Pszenna położona jest na terenach należących niegdyś do dawnej wsi Gajowice. W XIX wieku granica miasta przebiegała wzdłuż polnej drogi na śladzie której wytyczono w 1845 r. ówcześnie nową ulicę "Friedrichstrasse", która dziś podzielona jest na trzy odrębnie nazwane ulice: Wojciecha Bogusławskiego, Kolejowa i Nasypowa. Już rok później, w 1846 r., zbudowano linię kolejową, łączącą trzy wrocławskie dworce kolejowe, w poziomie terenu, biegnącą na północ od dzisiejszej ulicy Pszennej. Budowa linii kolejowej w poziomie terenu spowodowała ograniczenia w rozwoju zabudowy i przeszkadzała w codziennej komunikacji.
Projekty wytyczenia ulic w tym rejonie powstawały już od 1873 r.. W latach 1881-1882 jeszcze na polach wsi Gajowice został przez właścicieli gruntów u zbiegu Pszennej i Jęczmiennej założony plac Rozjezdny, którego układ urbanistyczny zdeterminowany był przebiegiem linii kolejowej i starszych ulic. W latach 80. XIX wieku zbudowano w okolicy domy czynszowe w zabudowie pierzejowej. Również przy zachodnim krańcu ówczesnej ulicy – dziś nieistniejącym – do skrzyżowania z krótką wówczas ulicą biegnącą od ulicy Grabiszyńskiej do torów kolejowych (dziś stanowiącą część ulicy Zaporoskiej), powstała zwarta zabudowa kamienicowa.
W latach 1900-1905 linię kolejową wyniesiono na estakadę kolejową, nasyp i wiadukty (estakada kolejowa we Wrocławiu), zbudowaną w latach 1900-1905 (1896-1901), przesuwając zachodni przebieg linii kolejowej nieco bardziej na południe, w ten sposób, że teren przy ulicy Pszennej znalazł się po północnej stronie nasypu i został on włączony do Przedmieścia Świdnickiego.
Znaczna część zabudowy w tym rejonie uległa zniszczeniu w wyniku działań wojennych prowadzonych podczas oblężenia Wrocławia w 1945 r. W latach 60. XX wieku przeprowadzono porządkowanie ulic bocznych Grabiszyńskiej, a w latach 1962-1967 zrealizowano nową zabudowę budynkami mieszkalnymi cztero- i ośmio- piętrowymi w obszarze od pl. Rozjezdnego do Grabiszyńskiej. W czasie realizacji nowej zabudowy tego rejonu w latach 60. XX wieku likwidacji uległ zachodni odcinek ulicy, od ulicy Żytniej do ulicy Zaporoskiej.
Nazwy.
W swojej historii ulica nosiła następujące nazwy:
Niemiecka nazwa ulicy upamiętnia Friedricha Wilhelma von Seydlitza, urodzonego 3 lutego 1721 r. w Kalkar, zmarłego 27 sierpnia 1773 r. w Oławie, pruskiego generała, dowódcę kawalerii. Współczesna nazwa ulicy została nadana przez Zarząd Wrocławia i ogłoszona w okólniku nr 12 z 7.03.1946 r.. W okolicy oprócz ulicy Pszennej znajdują się trzy inne ulice o nazwach przyjętych od zbóż: Jęczmienna, Żytnia i Owsiana.
Układ drogowy.
Do ulicy Pszennej przypisana jest droga gminna nr 105049D (numer ewidencyjny drogi G1050490264011) o długości , łącząca ulicę Żytnią z placem Rozjezdnym i ulicą Jęczmienną, klasy dojazdowej. Szerokość ulicy w liniach rozgraniczających w określony miejscu wynosi .
Ulica łączy się z następującymi drogami publicznymi, kołowymi, oraz innymi drogami:
Ulica wraz z łącznikiem i niewielkim zieleńcem położona jest na działce ewidencyjnej o polu powierzchni wynoszącym .
Droga gminna przypisana do ulicy posiada nawierzchnię wykonaną z granitowej kostki brukowej. Jest ona w całości objęta strefą ograniczenia prędkości . W ramach wymienionej strefy ruchu uspokojonego przeznaczona jest także dla ruchu rowerowego.
Zabudowa i zagospodarowanie.
Zabudowa przy ulicy Pszennej obejmuje kamienice o pięciu kondygnacjach położone w zwartej zabudowie pierzejowej po północnej stronie ulicy. U zbiegu z ulicą Jęczmienną położony jest skwer o powierzchni , z placem zabaw oraz okalającym go od strony ulic szpalerem drzew i niewielki zieleniec, z podlegającą ochronie zielenią parkową – grupa drzew. W przeciwieństwie do okolicznych ulic, zarówno parzysta jak i nieparzysta numeracja adresowa dotyczy tej jednej zabudowanej, północnej strony i obejmuje numery 12, 13, 14, 15 i 16. Na zachodnim krańcu ulica kończy się wolnym terenem zieleni, a na wschodnim budynkiem z usługami ukierunkowanymi na obsługę pojazdów, położonym przy placu Rozjezdnym 1. Natomiast południowa strona to jak wyżej zaznaczono nasyp z trzema torami kolejowymi.
Ulica przebiega przez teren o wysokości bezwzględnej od 119,5 do 120,0 m n.p.m.. Zabudowa przy ulicy objęta jest rejonem statystycznym numer 933460, przy czym dostępne dane pochodzą z 31.12.2019 r. W rejonie tym przy zameldowanych 764 osobach gęstość zaludnienia wynosi .
Ochrona i zabytki.
W rejonie ulicy ochronie podlega skwer położony pomiędzy ulicą Pszenną i Jęczmienną, przylegający do czynszowej zabudowy kamienicowej. Przy ulicy i w najbliższym sąsiedztwie znajdują się następujące zabytki i inne obiekty historyczne (wszystkie położone w pierzei północnej ulicy):
Baza TERYT.
Dane Głównego Urzędu Statystycznego z bazy TERYT, spis ulic (ULIC):

</doc>
<doc id="4979219" url="https://pl.wikipedia.org/wiki?curid=4979219" title="Alan Hunt">
Alan Hunt

Alan Hunt (ur. w 1924, zm. 2 lutego 1957 w Johannesburgu) – brytyjski żużlowiec.
W czasie swojej kariery czterokrotnie awansował do finałów indywidualnych mistrzostw świata na żużlu, w latach 1951 (XVI miejsce), 1953 (XIV miejsce), 1954 (jako zawodnik rezerwowy) oraz 1956 (XI miejsce). W 1956 r. zdobył złoty medal indywidualnych mistrzostw Republiki Południowej Afryki oraz srebrny medal indywidualnych mistrzostw Rodezji. Był również dwukrotnym medalistą drużynowych mistrzostw RPA: złotym (1956, klub Durban Hornets) oraz srebrnym (1955, klub Wembley Lions).
W lidze brytyjskiej startował w barwach klubów Cradley Heath Heathens (1947–1950) oraz Birmingham Brummies (1951–1956). Trzykrotny medalista drużynowych mistrzostw Wielkiej Brytanii: srebrny (1952) oraz dwukrotnie brązowy (1953, 1956).
Zmarł 2 lutego 1957 w wyniku obrażeń, które odniósł w wypadku podczas zawodów żużlowych w Johannesburgu.

</doc>
<doc id="4979223" url="https://pl.wikipedia.org/wiki?curid=4979223" title="Skoki narciarskie w Serbii">
Skoki narciarskie w Serbii

Skoki narciarskie w Serbii zaczęto uprawiać już za czasów Jugosławii, kiedy to powstały pierwsze skocznie w tym kraju. Po rozpadzie Jugosławii skoki narciarskie w Serbii straciły na popularności, ponieważ najlepsi jugosłowiańscy skoczkowie zaczęli reprezentować głównie Słowenię, przez co Serbowie nie mieli reprezentantów wykazujących wysoki poziom sportowy. Pierwszym serbskim skoczkiem reprezentującym ten kraj po rozpadzie Jugosławii był Nikola Stevanović, który 9 lutego 2019 roku zadebiutował w FIS Cupie w Rastbüchl na skoczni HS78, zajmując 75. miejsce. Mistrzostwa Jugosławii w skokach narciarskich po jej rozpadzie nie są kontynuowane w Serbii.
Skocznie narciarskie w Serbii.
Na terenie Serbii na przestrzeni lat powstało 5 skoczni narciarskich, z czego do tej pory przetrwała tylko jedna, jednak nie jest ona wykorzystywana.
Rekord kraju w długości skoku.
Rekordzistą Serbii w długości skoku jest jedyny w historii tego kraju skoczek zarejestrowany przez FIS, Nikola Stevanović.
Zobacz też.
Skoki narciarskie w Jugosławii

</doc>
<doc id="4979224" url="https://pl.wikipedia.org/wiki?curid=4979224" title="Mathias Brunner">
Mathias Brunner

Mathias Brunner – szwajcarski strzelec, 15-krotny medalista mistrzostw świata.
Był związany ze szwajcarskimi miastami Brugg i Glarus, należał do miejskiego stowarzyszenia strzeleckiego w Glarus ("Stadtschützengesellschaft Glarus"). 
Podczas swojej kariery Brunner zdobył 15 medali na mistrzostwach świata (w latach 1905–1924). Czterokrotnie stawał na podium w zawodach indywidualnych, zdobywając po dwa medale na turniejach w latach 1913 (srebro w karabinie dowolnym klęcząc z 300 m, brąz w karabinie dowolnym w trzech postawach z 300 m) i 1914 (srebro w pistolecie dowolnym z 50 m, brąz w karabinie dowolnym klęcząc z 300 m). Pozostałe 11 medali osiągnął w zmaganiach drużynowych, w tym 6 złotych, 4 srebrne i 1 brązowy. Najwięcej, bo 5 tytułów, osiągnął z drużyną w karabinie dowolnym w trzech postawach z 300 m, tylko raz zwyciężał z zespołem w pistolecie dowolnym z 50 m.
Medale mistrzostw świata.
"Opracowano na podstawie materiałów źródłowych:"

</doc>
<doc id="4979227" url="https://pl.wikipedia.org/wiki?curid=4979227" title="Jakob Schalcher">
Jakob Schalcher

Jakob Schalcher – szwajcarski strzelec, medalista mistrzostw świata.
Był związany z gminą Schönenwerd. Podczas krajowych zawodów wystąpił w jednej z konkurencji już w 1898 roku. Zwyciężył podczas zawodów krajowych w latach 1906 i 1910.
Podczas swojej kariery Schalcher zdobył dwa medale na mistrzostwach świata. Dwukrotnie zajął drugie miejsce w pistolecie dowolnym z 50 m drużynowo. Po raz pierwszy dokonał tego na zawodach w 1906 roku, gdzie osiągnął wynik 501 punktów, co było drugim rezultatem w zespole (skład: Konrad Stäheli, Jakob Schalcher, Karl Hess, Louis Richardet, Conrad Karl Röderer). Na turnieju w 1907 roku uzyskał 472 punkty, co tym razem było przedostatnim osiągnięciem w drużynie (skład: Mathias Brunner, Karl Hess, Jakob Schalcher, Konrad Stäheli, Caspar Widmer). 
Medale mistrzostw świata.
"Opracowano na podstawie materiałów źródłowych:"

</doc>
<doc id="4979234" url="https://pl.wikipedia.org/wiki?curid=4979234" title="Ernst Stumpf">
Ernst Stumpf

Ernst Stumpf – szwajcarski strzelec, mistrz świata.
Był związany z St. Gallen.
Podczas swojej kariery Stumpf zdobył pięć medali na mistrzostwach świata. Indywidualnie dwukrotnie stawał na podium w karabinie dowolnym klęcząc z 300 m (srebro w 1906 i brąz w 1907 roku). W zawodach drużynowych został trzykrotnie mistrzem świata (1906, 1907, 1910). Na turnieju w 1906 roku był indywidualnie najlepszym szwajcarskim strzelcem (961 punktów po zsumowaniu strzelań we wszystkich trzech postawach).
Medale mistrzostw świata.
"Opracowano na podstawie materiałów źródłowych:"

</doc>
<doc id="4979235" url="https://pl.wikipedia.org/wiki?curid=4979235" title="Nadleśnictwo Skrwilno">
Nadleśnictwo Skrwilno

Nadleśnictwo Skrwilno – jednostka organizacyjna Lasów Państwowych, podległa Regionalnej Dyrekcji Lasów Państwowych w Toruniu. Jedno z 27 nadleśnictw w dyrekcji toruńskiej. Siedzibą nadleśnictwa jest Skrwilno. Całkowita powierzchnia nadleśnictwa to 20103,53 ha.
Nadleśnictwo podzielone jest na 3 obręby (Skępe, Skrwilno, Urszulewo). W ich skład wchodzi 15 leśnictw: Brodniczka, Głęboczek, Huta, Jasień, Kamienica, Karnkowo, Kłuśno, Koziołek, Okalewo, Płociczno, Podole, Sosnowo, Ugoszcz, Urszulewo, Wielgie. W ramach nadleśnictwa działa także Szkółka Leśna Okalewo.
Terytorium.
Nadleśnictwo znajduje się na terenie:
Historia.
Obecne nadleśnictwo powstawało następująco:

</doc>
<doc id="4979236" url="https://pl.wikipedia.org/wiki?curid=4979236" title="Bryan Elliott">
Bryan Elliott

Bryan Elliott (ur. 12 kwietnia 1930 w Halifaksie, zm. 27 listopada 2015) – brytyjski żużlowiec.
Największy sukces w karierze odniósł w 1960, awansując do finału indywidualnych mistrzostw świata na żużlu, w którym zajął XVI miejsce. W 1964 wystąpił w finale indywidualnych mistrzostw Wielkiej Brytanii, zajmując XIII miejsce.
W lidze brytyjskiej startował w barwach klubów Leicester Hunters (1954–1962), Coventry Bees (1962–1964) oraz Halifax Dukes (1965). Trzykrotny medalista drużynowych mistrzostw Wielkiej Brytanii: dwukrotnie srebrny (1959, 1964) oraz brązowy (1962).

</doc>
<doc id="4979238" url="https://pl.wikipedia.org/wiki?curid=4979238" title="Eugen Wanner">
Eugen Wanner

Eugen Wanner – szwajcarski strzelec, medalista mistrzostw świata.
Był związany z Zurychem. 
Jeden z sześciu strzelców szwajcarskich, którzy zostali powołani do reprezentacji Szwajcarii w pistolecie dowolnym na Mistrzostwa Świata w Strzelectwie 1909. Wraz z kolegami z reprezentacji uplasował się na drugiej pozycji w tejże konkurencji (skład drużyny: Mathias Brunner, Karl Hess, Conrad Karl Röderer, Konrad Stäheli, Eugen Wanner). Był to zarazem jedyny medal mistrzostw świata zdobyty przez Wannera. 
Medale mistrzostw świata.
"Opracowano na podstawie materiałów źródłowych:"

</doc>
<doc id="4979241" url="https://pl.wikipedia.org/wiki?curid=4979241" title="Stroisz">
Stroisz

Stroisz – gałęzie drzew iglastych (chrust) pozyskiwane dla celów dekoracyjnych (do wyrobu wieńców i stroików) oraz służące do okrywania zimą kwietników i rabat (naturalny materiał izolacyjny chroniący rośliny przed mrozem). Najczęściej używane są jedlina i świerczyna.

</doc>
<doc id="4979242" url="https://pl.wikipedia.org/wiki?curid=4979242" title="Jakob Bryner">
Jakob Bryner

Jakob Bryner – szwajcarski strzelec, mistrz świata.
Bryner jest pięciokrotnym medalistą mistrzostw świata, zdobywając wszystkie medale na turnieju w 1911 roku. Indywidualnie został wicemistrzem świata w karabinie dowolnym w trzech postawach z 300 m i w karabinie dowolnym leżąc z 300 m, zaś w postawie klęczącej i stojącej stawał na trzecim stopniu podium. Jedyne złoto osiągnął w drużynowym strzelaniu w trzech postawach (skład zespołu: Jakob Bryner, Mathias Brunner, Jean Reich, Konrad Stäheli, Caspar Widmer), zdobywając drugi wynik w zespole po Stähelim. 
Medale mistrzostw świata.
"Opracowano na podstawie materiałów źródłowych:"

</doc>
<doc id="4979244" url="https://pl.wikipedia.org/wiki?curid=4979244" title="Jules Landry">
Jules Landry

Jules Landry – szwajcarski strzelec, medalista mistrzostw świata.
Był związany z miastem Lugano. Na zawodach krajowych startował już w 1902 roku, a zwyciężył w nich w 1913 roku.
Landry raz w swojej karierze stanął na podium mistrzostw świata. Miało to miejsce w Rzymie w 1911 roku, gdzie wraz z kolegami z reprezentacji uplasował się na trzeciej pozycji w pistolecie dowolnym z 50 m (skład drużyny: Mathias Brunner, Jules Landry, Conrad Karl Röderer, Konrad Stäheli, Caspar Widmer). 
Medale mistrzostw świata.
"Opracowano na podstawie materiałów źródłowych:"

</doc>
<doc id="4979245" url="https://pl.wikipedia.org/wiki?curid=4979245" title="Bryne Stadion">
Bryne Stadion

Bryne Stadion – stadion sportowy w Bryne, w Norwegii. Został otwarty w 1946 roku. Może pomieścić 4000 widzów, z czego 2507 miejsc jest siedzących. Swoje spotkania na stadionie rozgrywają piłkarze klubu Bryne FK.

</doc>
<doc id="4979246" url="https://pl.wikipedia.org/wiki?curid=4979246" title="Ernst Uhler">
Ernst Uhler

Ernst Uhler – szwajcarski strzelec, mistrz świata.
Związany z miejscowością Emmishofen, był przedsiębiorcą. 
Podczas swojej kariery Uhler zdobył jeden medal na mistrzostwach świata, co wydarzyło się na zawodach w 1913 roku. Wywalczył złoto w karabinie dowolnym w trzech postawach z 300 m drużynowo (skład drużyny: Matthias Brunner, Jean Reich, Konrad Stäheli, Caspar Widmer, Ernst Uhler). Na tym turnieju był jednym z ośmiu reprezentantów Szwajcarii w konkurencjach karabinowych.
Medale mistrzostw świata.
"Opracowano na podstawie materiałów źródłowych:"

</doc>
<doc id="4979247" url="https://pl.wikipedia.org/wiki?curid=4979247" title="Emil Zäch">
Emil Zäch

Emil Zäch – szwajcarski strzelec, wicemistrz świata.
Zäch (z miejscowości Oberriet) pojawił się wśród zawodników powołanych przez Szwajcarski Komitet Olimpijski na Letnie Igrzyska Olimpijskie 1920 (w strzelaniu z karabinu), jednak jego start na igrzyskach nie został potwierdzony w innych źródłach.
Podczas swojej kariery Emil Zäch zdobył jeden medal na mistrzostwach świata – było to drużynowe srebro w karabinie dowolnym w trzech postawach z 300 m, osiągnięte podczas mistrzostw świata w 1921 roku (skład drużyny: Gustave Amoudruz, Josias Hartmann, Hans Hänni, Emil Zäch, Karl Zimmermann). 
Medale mistrzostw świata.
"Opracowano na podstawie materiałów źródłowych:"

</doc>
<doc id="4979250" url="https://pl.wikipedia.org/wiki?curid=4979250" title="Nowa Nadzieja (izraelska partia polityczna)">
Nowa Nadzieja (izraelska partia polityczna)

Nowa Nadzieja (hebr. תקווה חדשה, "Tikwa Chadasza"), pełna nazwa Nowa Nadzieja – Jedność dla Izraela (hebr. תקווה חדשה – אחדות לישראל, "Tikwa Chadasza – achdut le-Jisra’el") – izraelska partia uznawana za prawicową lub centro-prawicową, założona przez byłego prominentnego polityka Likudu Gidona Sa’ara 8 grudnia 2020 roku.
Powstanie partii.
W listopadzie 2019 roku Sa’ar wezwał premiera Binjamina Netanjahu do ustąpienia ze stanowiska przewodniczącego partii Likud. Głównym oskarżeniem wobec premiera był brak zdolności koalicyjnych i działanie na szkodę wizerunku partii. Wówczas uznano ten ruch za próbę przewrotu w Likudzie. Ostateczny wynik wyborów na przewodniczącego (72,5% – Netanjahu; 27,5% – Sa’ar) wskazał premiera jako zwycięzcę. Największe wsparcie Netanjahu uzyskał w miejscowościach wokół Strefy Gazy i na południu Izraela, które wówczas były zagrożone ostrzałami rakietowymi Hamasu.
8 grudnia 2020 roku Sa’ar ogłosił odejście z Likudu i zrzeczenie się mandatu poselskiego. Decyzję motywował tym, iż premier zatracił dziedzictwo ideologiczne Likudu, wykorzystując partię do swoich partykularnych interesów. Jednocześnie poinformował o utworzeniu nowej partii o nazwie Nowa Nadzieja.
9 grudnia dwóch posłów frakcji Derech Erec – minister komunikacji Jo’az Hendel oraz Cewi Hauzer z ogłosili, że przechodzą do nowej partii. Za tę decyzję przewodniczący Niebiesko-Białych Beni Ganc zwolnił Hendla ze stanowiska ministra.
12 grudnia Sa’ar zapowiedział, że jeżeli powstanie kolejny rząd, któremu przewodzić będzie Netanjahu, to Nowa Nadzieja będzie partią opozycyjną.
Do partii przystąpili także inni politycy Likudu Jifat Szasza-Bitton (wcześniej My Wszyscy), Szaren Haskel, Michal Szir Segman, Ze’ew Elkin, Michal Diamant (wnuczka Icchaka Szamira), Cachi Diksztejn (były przewodniczący Rady Osadników Samarii).
Program partii.
Oficjalny program partii podaje siedem punktów:
Partia chce się skupić na rozwoju rolnictwa w Galilei oraz na Negewie, a take osadnictwa na Zachodnim Brzegu, Wzgórzach Golan i w pasie od Arawy po Ejlat.

</doc>
<doc id="4979251" url="https://pl.wikipedia.org/wiki?curid=4979251" title="Saprolegnia">
Saprolegnia

Saprolegnia Nees – rodzaj organizmów grzybopodobnych zaliczanych do lęgniowców.
Charakterystyka.
Do rodzaju "Saprolegnia" należą szeroko rozprzestrzenione gatunki grzybów wodnych. Większość to grzyby saprotroficzne, głównie koprofilne, odżywiające się odchodami ryb i inną martwą materią organiczną, ale są wśród nich także pasożyty kolonizujące skórę ryb i powodujące u nich chorobę zwaną saprolegniozą. Mogą jednak zainfekować tylko rany na skórze, nie rozwijają się na skórze nieuszkodzonej. Na opanowanych przez nie rybach widoczne są cienkie, białe włókna, wyglądem przypominające puch bawełny.
Są odporne na szeroki zakres temperatur od 3 do 33° C, ale częściej występują w niższych temperaturach. Chociaż najczęściej występuje w wodach słodkich, tolerują również wodę słonawą, a nawet wilgotną glebę.
W fazie bezpłciowej "Saprolegnia" uwalnia pływki (zoospory). Pierwsza pływka w ciągu kilku minut otorbia się, kiełkuje i uwalnia kolejną pływkę. Druga pływka żyje dłużej; porusza się w wodzie szukając pokarmu, a jeśli go nie znajdzie znów otorbia się i uwalnia nową pływkę. Proces ten zwany poliplanetyzmem może powtarzać się kilka razy, u ."S. parasitica" 6-krotnie. Kiedy pływka dzięki zdolnościom chemotaktycznym znajdzie odpowiednie podłoże, otaczającymi ją włoskami przyczepia się do niego i może rozpocząć fazę rozmnażania płciowego. Najbardziej patogenne gatunki mają na końcach włosów małe haczyki, które zwiększają ich zdolność przyczepiania się do ryb. Rozmnażanie płciowe rozpoczyna się od wytworzenia odpowiednio męskiego i żeńskiego gametangium (plemnia i lęgnia). Te łączą się z sobą za pomocą włostka. W wyniku zapłodnienia powstaje zygota, a z niej oospora.
Przedstawiciele rodzaju "Saprolegnia" odróżniają się od grzybów kilkoma cechami:

</doc>
<doc id="4979253" url="https://pl.wikipedia.org/wiki?curid=4979253" title="Hans Hänni">
Hans Hänni

Hans Hänni – szwajcarski strzelec, mistrz świata.
Był związany z miastem Solura. 
Hänni jest siedmiokrotnym medalistą mistrzostw świata. Trzy medale wywalczył na turnieju w 1921 roku, gdzie zdobył złoto w pistolecie dowolnym z 50 metrów, oraz dwa srebra w drużynowych strzelaniach z pistoletu dowolnego i karabinu dowolnego w trzech postawach z 300 m. Indywidualnie wygrał jeszcze w pistolecie dowolnym w roku 1922, zaś w drużynie zwyciężał w 1922 i 1924 roku. W 1925 roku był drużynowym wicemistrzem świata. 
Medale mistrzostw świata.
"Opracowano na podstawie materiałów źródłowych:"

</doc>
<doc id="4979256" url="https://pl.wikipedia.org/wiki?curid=4979256" title="Hans Pfeiderer">
Hans Pfeiderer

Hans Pfeiderer – szwajcarski strzelec, wicemistrz świata.
Podczas swojej kariery Hans Pfeiderer zdobył cztery medale na mistrzostwach świata – za każdym razem był to srebrny medal. Podczas turnieju w 1922 roku wywalczył trzy srebrne medale, w tym dwa w konkurencjach indywidualnych (w karabinie wojskowym w trzech postawach z 300 m, oraz w karabinie wojskowym klęcząc z 300 m) i jeden w drużynowym strzelaniu z karabinu dowolnego w trzech postawach z 300 m (skład drużyny: Josias Hartmann, Walter Lienhard, Hans Pfeiderer, Arnold Rösli, Karl Zimmermann). W tej ostatniej konkurencji zdobył także srebro na zawodach w 1924 roku (skład zespołu – poza Jakobem Reichem, który zastąpił Arnolda Rösliego – był taki sam). 
Na zawodach krajowych startował jeszcze w 1934 roku, gdy reprezentował Lucernę podczas rywalizacji kantonów w strzelaniu z pistoletu.
Medale mistrzostw świata.
"Opracowano na podstawie materiałów źródłowych:"

</doc>
<doc id="4979259" url="https://pl.wikipedia.org/wiki?curid=4979259" title="Albert Tröndle">
Albert Tröndle

Albert Tröndle (ur. 28 lutego 1886, zm. ?) – szwajcarski strzelec, olimpijczyk, wicemistrz świata.
Pochodził z Zurychu.
Tröndle dwukrotnie wystąpił na igrzyskach olimpijskich (IO 1920, IO 1924), nie zdobywając jednak żadnego medalu. Dwa razy plasował się na czwartym miejscu w konkurencjach drużynowych, po raz pierwszy osiągając to w 1920 roku w karabinie wojskowym leżąc z 300 m, a po raz drugi w 1924 roku w karabinie dowolnym.
Szwajcar zdobył też jeden medal na mistrzostwach świata – było to srebro wywalczone w karabinie wojskowym stojąc z 300 m na turnieju w 1922 roku (przegrał jedynie z Włochem Carlo Ernesto Panzą).
Wyniki.
Medale mistrzostw świata.
"Opracowano na podstawie materiałów źródłowych:"

</doc>
<doc id="4979265" url="https://pl.wikipedia.org/wiki?curid=4979265" title="Jonasz Gogol">
Jonasz Gogol



</doc>
<doc id="4979266" url="https://pl.wikipedia.org/wiki?curid=4979266" title="Arnold Rösli">
Arnold Rösli

Arnold Rösli (ur. 7 sierpnia 1879, zm. ?) – szwajcarski strzelec, olimpijczyk, wicemistrz świata.
Tröndle dwukrotnie wystąpił na igrzyskach olimpijskich (IO 1920, IO 1924), nie zdobywając jednak żadnego medalu. Dwa razy plasował się na czwartym miejscu w konkurencjach drużynowych, po raz pierwszy osiągając to w 1920 roku w karabinie wojskowym leżąc z 300 m, a po raz drugi w 1924 roku w karabinie dowolnym.
Szwajcar zdobył też jeden medal na mistrzostwach świata – było to drużynowe srebro, osiągnięte w karabinie dowolnym w trzech postawach z 300 m na turnieju w 1922 roku (skład zespołu: Josias Hartmann, Walter Lienhard, Hans Pfeiderer, Arnold Rösli, Karl Zimmermann).
Wyniki.
Medale mistrzostw świata.
"Opracowano na podstawie materiałów źródłowych:"

</doc>
<doc id="4979281" url="https://pl.wikipedia.org/wiki?curid=4979281" title="Alexandru Odobescu (gmina)">
Alexandru Odobescu (gmina)

Alexandru Odobescu – gmina w Rumunii, w okręgu Călărași. Obejmuje miejscowości Alexandru Odobescu, Gălățui i Nicolae Bălcescu. W 2011 roku liczyła 2816 mieszkańców. Nazwa gminy pochodzi od imienia rumuńskiego pisarza Alexandru Odobescu.

</doc>
<doc id="4979282" url="https://pl.wikipedia.org/wiki?curid=4979282" title="Eric Williams (żużlowiec)">
Eric Williams (żużlowiec)

Eric Williams (ur. 17 listopada 1927 w Port Talbot, zm. 24 lipca 2009 w Mackay) – brytyjski żużlowiec pochodzenia walijskiego. 
Trzykrotnie uczestniczył w finałach indywidualnych mistrzostw świata na żużlu, w latach 1951 (XII miejsce), 1953 (XIII miejsce) oraz 1955 (IV miejsce). Dwukrotnie reprezentował Wielką Brytanię w turniejach eliminacyjnych drużynowych mistrzostw świata (w latach 1960 i 1961). W 1956 r. zdobył w Christchurch srebrny medal indywidualnych mistrzostw Nowej Zelandii.
W lidze brytyjskiej startował w barwach klubów Birmingham Brummies (1949) oraz Wembley Lions (1950–1956). Siedmiokrotny medalista drużynowych mistrzostw Wielkiej Brytanii: czterokrotnie złoty (1950, 1951, 1952, 1953), dwukrotnie srebrny (1954, 1956) oraz brązowy (1955).
Jego dwaj bracia, Freddie Williams oraz Ian Williams, również byli żużlowcami.

</doc>
<doc id="4979284" url="https://pl.wikipedia.org/wiki?curid=4979284" title="Ostap Hohol">
Ostap Hohol

Ostap Hohol, pol. Eustachy Hohoł, herbu Jastrzębiec ( ; ur. pocz. XVII w. w Hohołach, powiat latyczowski, zm. 9 stycznia 1679 w Dymerze, powiat kijowski) – pułkownik wojsk zaporoskich, od 1675 do 1679 hetman nakaźny Prawobrzeżnej Ukrainy.
Życiorys.
Ostap Hohol urodził się w rodowym majątku Hohoły (ukr. "Гоголі", Hoholi), położonym koło miasta Bar na Podolu. Pochodził z ruskiego uszlachconego rodu Hohoł (Hohol), polskiego herbu Jastrzębiec. 
Brał udział w powstaniu Chmielnickiego. Od 1658 roku aż do jego rozwiązania w 1676 roku był pułkownikiem pułku mohylowskiego podolskiego (pułku dniesterskiego), a w 1649 i ponownie w 1674 pułkownikiem pułku winnickiego. W roku 1676 roku został mianowany przez Jana III Sobieskiego hetmanem prawobrzeżnej Ukrainy, zastępując Mychajło Chanenkę. Zmarł w 1679 roku w swojej hetmańskiej rezydencji w podkijowskim Dymerze i został pochowany w Kijowie w Monasterze Międzygórskim.
Uważany jest za przodka Nikołaja Gogola.

</doc>
<doc id="4979285" url="https://pl.wikipedia.org/wiki?curid=4979285" title="Toffen">
Toffen

Toffen – gmina (niem. "Einwohnergemeinde") w Szwajcarii, w kantonie Berno, w regionie administracyjnym Bern-Mittelland, w okręgu Bern-Mittelland. 31 grudnia 2020 zamieszkiwana przez 2 547 mieszkańców.
Transport.
Przez teren gminy przebiega droga główna nr 221.

</doc>
<doc id="4979286" url="https://pl.wikipedia.org/wiki?curid=4979286" title="Alexandru Odobescu (okręg Călărași)">
Alexandru Odobescu (okręg Călărași)

Alexandru Odobescu – wieś w Rumunii, w okręgu Călărași, w gminie Alexandru Odobescu. W 2011 roku liczyła 1066 mieszkańców.

</doc>
<doc id="4979290" url="https://pl.wikipedia.org/wiki?curid=4979290" title="Gălățui">
Gălățui

Gălățui – wieś w Rumunii, w okręgu Călărași, w gminie Alexandru Odobescu. W 2011 roku liczyła 366 mieszkańców.

</doc>
<doc id="4979293" url="https://pl.wikipedia.org/wiki?curid=4979293" title="Nicolae Bălcescu (gmina Alexandru Odobescu)">
Nicolae Bălcescu (gmina Alexandru Odobescu)

Nicolae Bălcescu – wieś w Rumunii, w okręgu Călărași, w gminie Alexandru Odobescu. W 2011 roku liczyła 1384 mieszkańców.

</doc>
<doc id="4979295" url="https://pl.wikipedia.org/wiki?curid=4979295" title="Josef Špak">
Josef Špak

Josef Špak (ur. 10 lipca 1929 w Litomyšlu, zm. 12 września 2016 w Pradze) – czeski duchowny protestancki, szósty patriarcha Czechosłowackiego Kościoła Husyckiego.
Życiorys.
Urodził się 10 lipca 1929 w Litomyšlu, jego ojcem był były legionista i policjant Josef Špak, a matką Františka. Pochodził z rodziny katolickiej, jednak już w szkole uczęszczał na katechezy husyckie.
Po nagłej śmierci ojca w 1945 roku, rodzina przeprowadziła się do Ďáblic, Josef pozostał jednak w Litomyšlu, aby dokończyć naukę w tamtejszym liceum. Przez pewien czas mieszkał w domu studenckim prowadzonym przez pijarów. Zaangażował się także w działalność ruchu skautowego. W 1948 rozpoczął studia teologiczne na Uniwersytecie Karola, które ukończył w 1952.
W 1952 roku przyjął święcenia kapłańskie. Po ukończeniu zasadniczej służby wojskowej pracował jako pastor w miejscowości Suché Vrbné pod Czeskimi Budziejowicami. Jako bardzo zaangażowany duchowny, znajdował się pod obserwacją czechosłowackich służb specjalnych. Na przełomie 1973 i 1974 roku został zmuszony do ustąpienia z funkcji duszpasterskich i zatrudniony został w zakładach Škody, w których pracował do 1989.
W marcu 1990 roku powrócił do pracy duszpasterskiej i został proboszczem w Czeskich Budziejowicach. We wrześniu tego samego roku został przeniesiony na stanowisko proboszcza na Starym Mieście w Pradze. W 1994 roku wybrany został na kolejnego patriarchę Czechosłowackiego Kościoła Husyckiego, urząd ten pełnił do 2001.
Po ustąpieniu z urzędu patriarchy zamieszkał w Strašnicach, gdzie pracował jako duchowny aż do śmierci 12 września 2016 roku.
Życie prywatne.
W 1953 ożenił się z Antoniną, kaznodzieją Kościoła Czechosłowackiego (zm. 1989). W 1990 roku ożenił się ponownie, z Janą, również duchownym CČSH. Miał troje dzieci z pierwszego małżeństwa: Daniela, Josefa i Lydię.

</doc>
<doc id="4979297" url="https://pl.wikipedia.org/wiki?curid=4979297" title="Lac de Sanetsch">
Lac de Sanetsch

Lac de Sanetsch (fr. dawniej: "Lac de Sénin", niem. "Sanetschsee") – zbiornik zaporowy w Alpach Berneńskich w Szwajcarii, nieco poniżej przełęczy Sanetsch (po jej północnej stronie), powstały po przegrodzeniu źródłowego odcinka rzeki Sarine zaporą Sanetsch.
Położenie.
Zbiornik znajduje się na terenie wsi Savièse w dystrykcie Sion w kantonie Valais. Leży tuż po północnej stronie przełęczy Sanetsch. Jest dostępny drogą jedynie od południa, od strony doliny Rodanu przez wspomnianą przełęcz Sanetsch.
Historia zbiornika.
Pierwszy etap budowy zapory, piętrzącej wody zbiornika, miał miejsce w latach 1959-1963. Po wprowadzeniu zmian w projekcie, polegających na podwyższeniu zapory prace kontynuowano w latach 1964-1966.
W trakcie przygotowywania projektu zapory zbadano przepuszczalność dna przyszłego zbiornika oraz skał, na których będzie posadowiony fundament zapory. Założono możliwy wzrost przepuszczalności podłoża skalnego w wyniku wypełnienia zbiornika wodą i zwiększenia ciśnienia hydrostatycznego. Właśnie ze względu na niepewną sytuację geologiczną, zapora została zbudowana w dwóch etapach: po ukończeniu pierwszego etapu i wypełnieniu zbiornika zostały przeprowadzone niezbędne obserwacje i pomiary. Ich wyniki pozwoliły kontynuować budowę.
Obserwacje, prowadzone od momentu ostatecznego oddania zapory do eksploatacji wykazały, że warunki hydrogeologiczne pod dnem zbiornika są stabilne, a jednocześnie korzystniejsze niż zakładano na etapie planowania. Wielkość przesiąkania przez podłoże w przypadku maksymalnego wypełnienia zbiornika oszacowano na ok. 300 l/min.
Aktualna powierzchnia zbiornika wynosi 29,3 ha, a jego objętość użyteczna 2,6 mln m3. Maksymalna wysokość lustra wody 2034 m n.p.m. Powierzchnia zlewni powyżej zapory wynosi 10,7 km2.
Znaczenie turystyczne.
W 1989 roku stara linowa kolej z czasów budowy zapory, wiodąca z Innnergsteig w dolinie Sarine, została zastąpiona nową, kabinową, ośmioosobową koleją linową, przeznaczoną dla ruchu turystycznego. Kolej ta jest ogólnodostępna w miesiącach letnich od 1994 roku. Od tego czasu okolice zbiornika są często odwiedzane przez turystów, zwłaszcza, że w sezonie kilkakrotnie w ciągu dnia z Sion, doliną Morge i przez przełęcz Sanetsch aż do zapory kursują także autobusy spółki CarPostal.

</doc>
<doc id="4979298" url="https://pl.wikipedia.org/wiki?curid=4979298" title="Bijaći">
Bijaći

Bijaći – nazwa obszaru historycznego znajdującego się w rejonie Trogiru i Miasta Kaštela, nad Divulje, w kierunku zboczy góry Kozjak, na północ od Trečanicy, na zachód od Trnošćaka. 
Historia.
W starożytności istniała tam osada "Siculi", którą cesarz Klaudiusz zasiedlał weteranami. Przyjmuje się, że Bijaći było również okresowo siedzibą chorwackich władców. Tam książę Trpimir I wydał, w 852 r., statut potwierdzający nadanie księciu Misławowi metropolii splickiej, w którym po raz pierwszy pojawia się nazwa "Chorwat". W miejscu zwanym "Stombrate" znajdują się ruiny kościoła św. Marty, który był wspominany w dokumentach z czasów księcia Muncimira (892 r.)"". 
W rejonie Bijaći odnaleziono liczne zabytki archeologiczne m.in. rzeźby, grobowce, kamienne fragmenty z motywem tzw. plecionki chorwackiej"". Liczne artefakty znajdują się obecnie w Muzeum Chorwackich Zabytków Archeologicznych w Splicie"".

</doc>
<doc id="4979302" url="https://pl.wikipedia.org/wiki?curid=4979302" title="Ekstraliga polska w unihokeju kobiet 2020/2021">
Ekstraliga polska w unihokeju kobiet 2020/2021

Ekstraliga polska w unihokeju kobiet 2020/2021 – 21. edycja najwyższych w hierarchii rozgrywek ligowych polskiego klubowego unihokeja w Polsce.
Tytułu broni zespół Interplastic Olimpia Osowa Gdańsk.
W sezonie 2020/2021 zwyciężył zespół Podhale Nowy Targ, w finale pokonując Jedynkę Trzebiatów, trzecie miejsca zajął zaś zespół Olimpia Osowa Gdańsk I.
Tabela sezonu zasadniczego.
Ostatnia aktualizacja: 2.06.2021
Punktacja kanadyjska.
Ost.akt: 2.06.2021

</doc>
<doc id="4979306" url="https://pl.wikipedia.org/wiki?curid=4979306" title="Yesterday (film 2019)">
Yesterday (film 2019)

Yesterday – brytyjska komedia romantyczna z 2019 roku w reżyserii Danny'ego Boyle'a i według scenariusza Richarda Curtisa, oparta na opowiadaniu Jacka Bartha i Curtisa. 
W roli głównej wystąpił Himesh Patel, który wcielił się w postać próbującego bez powodzenia zaistnieć w świecie muzycznym gitarzysty Jacka Malika. Malik w trakcie czegoś w rodzaju globalnego, kilkunastosekundowego blackoutu ulega wypadkowi jadąc na rowerze, a później odkrywa, iż jest jedyną w świecie osobą, która zna Beatlesów i ich muzykę. Staje się sławny po przypisaniu sobie autorstwa ich piosenek. W filmie występuje także Lily James jako przyjaciółka z dzieciństwa bohatera i jego dziewczyna, Kate McKinnon jako jego menedżer i Ed Sheeran jako on sam.
Kręcenie filmu rozpoczęło się w kwietniu 2018 głównie w Norfolk i Halesworth w Suffolk. Zdjęcia odbywały się również na stadionie Wembley, Principality Stadium w Cardiff oraz w Los Angeles. Twórcy filmu zapłacili 10 milionów dolarów za prawa do korzystania z muzyki Beatlesów; chociaż żaden z członków zespołu nie był zaangażowany. Boyle otrzymał zgodę na projekt od nich oraz od ich rodzin.
Film miał światową premierę na Tribeca Film Festival 4 maja 2019, a ukazał się w Wielkiej Brytanii i Stanach Zjednoczonych 28 czerwca 2019.
Obsada.
Ponadto James Corden i Michael Kiwanuka pojawiają się jako oni sami, a Robert Carlyle pojawia się jako John Lennon.

</doc>
<doc id="4979309" url="https://pl.wikipedia.org/wiki?curid=4979309" title="Jan Firlej (starosta wolbromski)">
Jan Firlej (starosta wolbromski)

Jan Firlej herbu Lewart (zm. 1641) – starosta wolbromski w latach 1616–1641. Syn Agnieszki Tęczyńskiej i Mikołaja Firleja.
Kształcił się w katolickich uczelniach w Ingolstadt i Lowanium. Brał udział w misjach dyplomatycznych. Był w składzie oficjalnej delegacji Jerzego Ossolińskiego, która przybyła do Londynu 27 marca 1621 r. aby przekonać króla Anglii Jakuba I do wstawiennictwa u Gustawa Adolfa w celu wstrzymania kroków wojennych wobec Polski (mieli też skłonić Anglię do pomocy Polsce w wojnie z Turcją). Od 1616 r. do bezpotomnej śmierci w 1641 r. był starostą wolbromskim.

</doc>
<doc id="4979314" url="https://pl.wikipedia.org/wiki?curid=4979314" title="Ian Williams">
Ian Williams

Ian Williams (ur. 4 sierpnia 1931 w Port Talbot) – brytyjski żużlowiec pochodzenia walijskiego. 
Największy sukces w karierze odniósł w 1957, awansując do finału indywidualnych mistrzostw świata na żużlu, w którym zajął XIV miejsce. W 1960 reprezentował Wielką Brytanię w turnieju eliminacyjnym drużynowych mistrzostw świata. W 1962 wystąpił w finałowych turniejach indywidualnych mistrzostw Wielkiej Brytanii, zajmując w końcowej klasyfikacji XV miejsce.
W lidze brytyjskiej startował w barwach klubu Swindon Robins (1952–1963). Złoty medalista drużynowych mistrzostw Wielkiej Brytanii (1957).
Jego dwaj bracia, Freddie Williams oraz Eric Williams, również byli żużlowcami.

</doc>
<doc id="4979316" url="https://pl.wikipedia.org/wiki?curid=4979316" title="Carac">
Carac

Carac – niewielkich rozmiarów szwajcarski wypiek przygotowywany z kruchego ciasta, czekolady, śmietany i zielonego lukru. 
Jest szczególnie popularny we francuskojęzycznej części kraju. Chociaż większość tych wypieków jest przygotowywana w małych rozmiarach, to można je również powiększyć na świąteczne spotkania, kiedy to podaje się je w plasterkach, tak jak zwykłe ciasta lub ciastka.
Pochodzenie karaku jest słabo poznane, ale wiadomo, że ciasto to było dostępne na początku XX wieku. Ciastko rzadko wyrabiano w domu, było natomiast popularne w cukierniach. Po II wojnie światowej wypiek pojawia się po raz pierwszy w technicznych podręcznikach cukierniczych dla studentów i profesjonalistów. Obecnie jest powszechnie dostępny w szwajcarskich cukierniach, gdzie z uwagi na atrakcyjny wygląd zewnętrzny, stanowi element dekoracyjny witryn.
Nazwa "carac" jest fonetycznie związana z wysokiej jakości gatunkiem kakao produkowanym w Wenezueli, której stolicą jest Caracas. 

</doc>
<doc id="4979320" url="https://pl.wikipedia.org/wiki?curid=4979320" title="Aleksej Pokuševski">
Aleksej Pokuševski

Aleksej Pokuševski (cyr. Алексеј Покушевски; gre. Αλεξέι Ποκουσέβσκι; ur. 26 grudnia 2001 w Belgradzie) − serbski koszykarz, występujący na pozycjach niskiego lub silnego skrzydłowego, posiadający także greckie obywatelstwo, obecnie zawodnik Oklahoma City Thunder.
W 2017 wystąpił w meczu wschodzących gwiazd − Jordan Brand Classic.

</doc>
<doc id="4979322" url="https://pl.wikipedia.org/wiki?curid=4979322" title="Triggel">
Triggel



</doc>
<doc id="4979332" url="https://pl.wikipedia.org/wiki?curid=4979332" title="Gesner (rodzina)">
Gesner (rodzina)

Gesner, Geßner – rodzina szwajcarska.

</doc>
<doc id="4979338" url="https://pl.wikipedia.org/wiki?curid=4979338" title="Billy Bales">
Billy Bales

Billy Bales, właśc. Raymond Arthur Bales (ur. 6 czerwca 1929 w Norwich) – brytyjski żużlowiec.
Największy sukces w karierze odniósł w 1955, awansując do finału indywidualnych mistrzostw świata na żużlu, w którym zajął XI miejsce. Dwukrotnie wystąpił w finałach indywidualnych mistrzostw Wielkiej Brytanii, w latach 1962 (XVI miejsce) oraz 1964 (XIV miejsce).
W lidze brytyjskiej startował w barwach klubów Yarmouth Bloaters (1948–1950), Norwich Stars (1952–1964) oraz Sheffield Tigers (1965–1969). Trzykrotny medalista drużynowych mistrzostw Wielkiej Brytanii: dwukrotnie srebrny (1958, 1963) oraz brązowy (1964).

</doc>
<doc id="4979341" url="https://pl.wikipedia.org/wiki?curid=4979341" title="Michał Aleksander Potocki">
Michał Aleksander Potocki

Michał Aleksander Potocki herbu Pilawa (ur. w 1790 roku – zm. w 1855 roku) – hrabia, senator-kasztelan Królestwa Polskiego od 1824 roku, poseł z powiatu warszawskiego województwa mazowieckiego na sejm 1818 i 1820 roku.
Syn Aleksandra i Teresy Czapskiej. Żonaty z Ludwiką Ostrowską, miał synów: Tomasza Aleksandra, Henryka, Władysława i Stefana oraz córki: Teresę i Paulinę. 
W 1828 roku był członkiem Sądu Sejmowego, mającego osądzić osoby oskarżone o zdradę stanu

</doc>
<doc id="4979343" url="https://pl.wikipedia.org/wiki?curid=4979343" title="Tomasz Potocki">
Tomasz Potocki



</doc>
<doc id="4979347" url="https://pl.wikipedia.org/wiki?curid=4979347" title="Neotamias">
Neotamias

Neotamias – rodzaj ssaka z podrodziny afrowiórek (Xerinae) w obrębie rodziny wiewiórkowatych (Sciuridae). 
Zasięg występowania.
Rodzaj obejmuje gatunki występujące w Ameryce Północnej.
Morfologia.
Długość ciała (bez ogona) 106–227 mm, długość ogona 80,3–119 mm; masa ciała 35,8–180 g.
Systematyka.
Etymologia.
"Neotamias": "neos" „nowy”; rodzaj "Tamias" (pręgowiec).
Podział systematyczny.
Takson tradycyjnie umieszczany w randze podrodzaju w obrębie "Tamias" lecz badania przeprowadzone w 2015 roku wykazały, że jest to odrębny rodzaj. Do rodzaju "Neotamias" zaliczane są następujące gatunki&lt;ref name="Burgin&amp;inni"/&gt;:
Opisano również gatunek wymarły z miocenu Ameryki Północnej:

</doc>
<doc id="4979348" url="https://pl.wikipedia.org/wiki?curid=4979348" title="Wiechcica">
Wiechcica

Wiechcica, wiechetka ("Ptilodon") – rodzaj motyli z rodziny garbatkowatych.
Motyle o krępym, gęsto owłosionym ciele. Głowa jest zaopatrzona w niecałkowicie owłosione oczy złożone i uwstecznioną ssawkę, natomiast pozbawiona jest przyoczek. Czułki osiągają niewiele ponad ⅓ długości przedniego skrzydła i wykazują dymorfizm płciowy w budowie, będąc piłkowanymi i orzęsionymi u samca, zaś cienkimi i ząbkowanymi u samicy. Włosowate łuski tułowia formują sterczący pionowo czub pośrodku grzbietu. Przednie skrzydło ma zewnętrzny brzeg ząbkowany, zaś tylne zaokrąglony.
Gąsienice są foliofagami żerującymi na liściach brzóz, buków, czeremch, dębów, głogów, grujeczników, jarząbów, jabłoni, kasztanowców, klon, leszczyn, lip, olch, róż, topól, wiązów i wierzb. Owady dorosłe nie pobierają pokarmu i są aktywne nocą.
Przedstawiciele rodzaju zamieszkują krainy: nearktyczną, palearktyczną i orientalną.
Takson ten wprowadzony został w 1822 roku przez Jacoba Hübnera. Zalicza się doń 11 opisanych gatunków:

</doc>
<doc id="4979349" url="https://pl.wikipedia.org/wiki?curid=4979349" title="Geßner (rodzina)">
Geßner (rodzina)



</doc>
<doc id="4979350" url="https://pl.wikipedia.org/wiki?curid=4979350" title="Ptilodon">
Ptilodon



</doc>
<doc id="4979351" url="https://pl.wikipedia.org/wiki?curid=4979351" title="Wiechetka">
Wiechetka



</doc>
<doc id="4979353" url="https://pl.wikipedia.org/wiki?curid=4979353" title="Lophopteryx">
Lophopteryx



</doc>
<doc id="4979358" url="https://pl.wikipedia.org/wiki?curid=4979358" title="Fred Brand">
Fred Brand

Fred Brand, właśc. Charles Fredrick Brand (ur. 3 lutego 1925 w Spalding, zm. 2 grudnia 2016) – brytyjski żużlowiec.
Największy sukces w karierze odniósł w 1954, awansując do finału indywidualnych mistrzostw świata na żużlu, w którym zajął VIII miejsce.
W lidze brytyjskiej startował w barwach klubu Norwich Stars (1953–1955).

</doc>
<doc id="4979361" url="https://pl.wikipedia.org/wiki?curid=4979361" title="Tribeca Film Festival">
Tribeca Film Festival

Tribeca Film Festival – coroczny festiwal organizowany przez Tribeca Enterprises. Odbywa się każdej wiosny w Nowym Jorku, prezentując różnorodny wybór filmów, przemówień, muzyki, gier, grafiki i różnorodnych programów. Festiwal został założony w 2001 roku przez Roberta De Niro, Jane Rosenthal i Craiga Hatkoffa, aby pobudzić gospodarczą i kulturalną rewitalizację w Lower Manhattan po atakach na World Trade Center.
Każdego roku na festiwalu odbywa się ponad 600 pokazów, w których bierze udział około 150 000 widzów i nagradza niezależnych artystów w 23 jurorowanych konkursach.

</doc>
<doc id="4979362" url="https://pl.wikipedia.org/wiki?curid=4979362" title="Technika drzwiami w twarz">
Technika drzwiami w twarz



</doc>
<doc id="4979366" url="https://pl.wikipedia.org/wiki?curid=4979366" title="Szymon Bańka">
Szymon Bańka

Szymon Bańka (ur. 1988) – kapłan bractwa św. Piusa X, były redaktor naczelny dwumiesięcznika „Zawsze wierni”, rektor Szkoły Podstawowej i Liceum im. Św. Tomasza z Akwinu w Józefowie koło Warszawy.
Życiorys.
Pochodzi z okolic Krasnegostawu. Wykształcenie zdobył w seminarium duchownym w Zaitzkofen (). Z rąk biskupa Bernarda Tissier de Mallerais 28 czerwca 2014 roku otrzymał święcenia kapłańskie. Odprawił Mszę prymicyjną 6 lipca 2014 roku w swojej rodzinnej miejscowości – Stężycy Nadwieprzańskiej koło Krasnegostawu na Lubelszczyźnie. Publikuje filmy na kanale YouTube „Szkoły Akwinaty".
Życie prywatne.
Jego rodzonym bratem jest br. Maksymilian OFMCap, który również działa w Bractwie św. Piusa X.

</doc>
<doc id="4979368" url="https://pl.wikipedia.org/wiki?curid=4979368" title="Odd Andersen">
Odd Andersen

Odd Andersen (ur. w Oslo) – norweski fotograf.
Pierwsze jego fotografie opublikowano w lokalnej prasie, gdy miał dwanaście lat. Od 1986 pracował dla tygodnika "Dagbladet", zaś następnie przeszedł do agencji France-Presse. W latach 90. XX wieku wykonywał zdjęcia m.in. w Południowej Afryce, Jordanii oraz Bośni. Od 2006 do 2010 pracował dla Associated Press, odpowiadając za region Europy, Afryki i Bliskiego Wschodu. Robił zdjęcia w trakcie upadku ZSRR, konfliktu w Zatoce Perskiej, jak również wojen i starć w Somalii, Izraelu (w tym Gazie), Kongu, Libanie, Chorwacji, Libii i Syrii. Obsługiwał też trzy Mundiale i dziesięć Olimpiad. W 2010 powrócił do agencji France-Presse. Obecnie jest fotoreporterem w Berlinie.
Trzykrotnie otrzymał nagrodę Picture of the Year International. W 2016 był jurorem polskiego konkursu fotograficznego Grand Press Photo.

</doc>
<doc id="4979373" url="https://pl.wikipedia.org/wiki?curid=4979373" title="Henryk Potocki">
Henryk Potocki



</doc>
<doc id="4979386" url="https://pl.wikipedia.org/wiki?curid=4979386" title="Kościół Matki Bożej Królowej Polski w Zacharzynie">
Kościół Matki Bożej Królowej Polski w Zacharzynie

Kościół Matki Bożej Królowej Polski w Zacharzynie – rzymskokatolicki kościół filialny należący do parafii św. Józefa w Raczynie (dekanat chodzieski archidiecezji gnieźnieńskiej).
Kościół został zbudowany w 1877 roku. Budowla jest orientowana, wybudowana na planie prostokąta z półkolistą absydą prezbiterium oraz wieżą na planie kwadratu z przodu. Elewacje ceglane są symetrycznie rozczłonkowane dwupoziomowo umieszczonymi otworami okiennymi zamkniętymi półkoliście, pomiędzy którymi lizeny są zwieńczone skromnym ceglanym fryzem, na absydzie fryzem arkadowym. Wnętrze jednonawowe nakrywa drewniany strop z ozdobnymi ściągaczami. Nawę obiegają z trzech stron drewniane empory podparte równomiernie umieszczonymi słupami z dekoracją ciesielską. Prezbiterium otwarte jest od nawy arkadą i nakrywa je murowane sklepienie konchowe. Budowla to przykład wiejskiej świątyni ewangelickiej, charakterystycznej dla północno-zachodniej Polski, zbudowanej w formach zaczerpniętych z architektury romańskiej i renesansowej, według wzorów przyjętych dla architektury sakralnej końca XIX stulecia. Świątynia jest dominantą architektoniczną wsi Zacharzyn. W 2006 roku została wykonana iluminacja kościoła. W 2011 roku zostało udzielone przez Konserwatora Zabytków pozwolenie na wymalowanie ścian wewnętrznych świątyni z zachowaniem ich obecnej kolorystyki oraz przebudowę ogrodzenia wokół świątyni.

</doc>
<doc id="4979388" url="https://pl.wikipedia.org/wiki?curid=4979388" title="Underground w hip-hopie">
Underground w hip-hopie



</doc>
<doc id="4979390" url="https://pl.wikipedia.org/wiki?curid=4979390" title="Maciej Bilicer">
Maciej Bilicer

Maciej Bilicer (ur. 22 grudnia 1550 w Prudniku, zm. 1616 tamże) – śląski szlachcic z rodu Bilicerów, burmistrz Prudnika.
Życiorys.
Był synem właściciela ziemskiego w Prudniku Macieja Bilicera i jego żony Jadwigi Wilde.
W połowie XVI wieku Bilicer był szanowanym prudnickim mieszczaninem. Wkroczył na scenę polityczną na przełomie XVI i XVII wieku. Piastował w Prudniku szereg funkcji publicznych. Był rektorem miejscowej szkoły, od 1581 podpisywał księgę miejską, przed 1587 został municypalnym pisarzem popieranym przez starostę księstwa opolsko-raciborskiego Jana Prószkowskiego, w 1598 założył księgę wieczystą dla pobliskiej Jasiony, a w latach 1599–1615 był burmistrzem miasta.
Historyk regionalny Jan Piotr Chrząszcz w swojej pracy na temat historii Prudnika, charakteryzując Macieja Bilicera podał, że był to: „(...) uczony w prawie człowiek, który następnie przez wiele lat piastował urząd burmistrza”. Innym razem opisał go jako „(...) porządnego człowieka, duszę całego zarządu miejskiego”.
Z uwagi na podeszły wiek, Bilicer chciał zrezygnować z funkcji burmistrza Prudnika, jednak władze zwierzchnie konsekwentnie nie wyrażały na to zgody. Kamera Śląska, zajmując stanowisko w sprawie jego prośby z 1614, stwierdziła, że „(...) chociaż już zeszłego roku zabiegał (...) o zwolnienie z urzędu i dzisiajtakże nalega, to ze względu na jego wierną służbę, która przyczyniła się do rozkwitu miasta i za co otrzymał przed kilku laty roczną rekompensatę i prowizję, do końca życia powinien on (...) na swoim urzędzie pozostać”.
W 1607 został podniesiony przez cesarza Rudolfa II Habsburga do stanu szlacheckiego.
Bilicer został oskarżony przez mieszkańców Prudnika o niegospodarność finansową i poczynienie zbytnich wydatków przy budowie kościoła i szkoły. Przeciwko niemu w 1616 wystąpił nawet jego krewny, pisarz miejski Piotr Bilicer, który według historyka Augustina Weltzela, „mógł się w znacznym stopniu przyczynić do powstałych niesnasek”.
Maciej Bilicer zmarł w 1616 roku. Wraz z żoną Rosiną Heinrich miał pięcioro dzieci: Macieja (książęcy brandenburski radca i kanclerz), Adama, Fryderyka, Krzysztofa (nadworny medyk księcia Hohenzollerna) i Krystynę.

</doc>
<doc id="4979416" url="https://pl.wikipedia.org/wiki?curid=4979416" title="Belciugatele (gmina)">
Belciugatele (gmina)

Belciugatele – gmina w Rumunii, w okręgu Călărași. Obejmuje miejscowości Belciugatele, Cândeasca, Cojești, Mataraua i Măriuța. W 2011 roku liczyła 2484 mieszkańców. 

</doc>
<doc id="4979418" url="https://pl.wikipedia.org/wiki?curid=4979418" title="Berta Jacobs">
Berta Jacobs

Berta Jacobsdochter, znana też jako Suster Bertken, czyli Siostra Bertka (ur. w 1426 lub 1427 r. w Utrechcie, zm. 25 czerwca 1514 tamże) – pisarka, poetka i rekluza z Utrechtu.
Zachowały się dwie książki jej autorstwa, obie o charakterze religijnym. Pierwsza to "Het boecxken van dye passie" (Księga Męki Pańskiej), zawierająca prozatorskie rozważania na temat Męki Pańskiej. Druga, tytułowana "Suster Bertkens boeck tractierende van desen puncten" (Książka Siostry Bertken traktująca o następujących sprawach), zawiera szereg modlitw, traktat bożonarodzeniowy, dialog między wierzącą duszą a oblubieńcem Chrystusem i osiem pieśni. 

</doc>
<doc id="4979422" url="https://pl.wikipedia.org/wiki?curid=4979422" title="Belciugatele">
Belciugatele

Belciugatele – wieś w Rumunii, w okręgu Călărași, w gminie Belciugatele. W 2011 roku liczyła 1101 mieszkańców.

</doc>
<doc id="4979423" url="https://pl.wikipedia.org/wiki?curid=4979423" title="Cândeasca">
Cândeasca

Cândeasca – wieś w Rumunii, w okręgu Călărași, w gminie Belciugatele. W 2011 roku liczyła 488 mieszkańców.

</doc>
<doc id="4979426" url="https://pl.wikipedia.org/wiki?curid=4979426" title="Cojești">
Cojești

Cojești – wieś w Rumunii, w okręgu Călărași, w gminie Belciugatele. W 2011 roku liczyła 282 mieszkańców.

</doc>
<doc id="4979427" url="https://pl.wikipedia.org/wiki?curid=4979427" title="Mataraua">
Mataraua

Mataraua – wieś w Rumunii, w okręgu Călărași, w gminie Belciugatele. W 2011 roku liczyła 56 mieszkańców.

</doc>
<doc id="4979430" url="https://pl.wikipedia.org/wiki?curid=4979430" title="Măriuța (okręg Călărași)">
Măriuța (okręg Călărași)

Măriuța – wieś w Rumunii, w okręgu Călărași, w gminie Belciugatele. W 2011 roku liczyła 557 mieszkańców.

</doc>
<doc id="4979439" url="https://pl.wikipedia.org/wiki?curid=4979439" title="Borcea (gmina)">
Borcea (gmina)

Borcea – gmina w Rumunii, w okręgu Călărași. Obejmuje tylko jedną miejscowość Borcea. W 2011 roku liczyła 7986 mieszkańców. 

</doc>
<doc id="4979442" url="https://pl.wikipedia.org/wiki?curid=4979442" title="Borcea (okręg Călărași)">
Borcea (okręg Călărași)

Borcea – wieś w Rumunii, w okręgu Călărași, w gminie Borcea. W 2011 roku liczyła 7986 mieszkańców.

</doc>
<doc id="4979443" url="https://pl.wikipedia.org/wiki?curid=4979443" title="Căscioarele (gmina)">
Căscioarele (gmina)

Căscioarele – gmina w Rumunii, w okręgu Călărași. Obejmuje tylko jedną miejscowość Căscioarele. W 2011 roku liczyła 1912 mieszkańców. 

</doc>
<doc id="4979444" url="https://pl.wikipedia.org/wiki?curid=4979444" title="Adam Lach">
Adam Lach

Adam Lach (ur. 1983 w Poznaniu) – polski fotograf.
Życiorys.
Ukończył Akademię Fotografii Wrocławskiej Szkoły Fotografii AFA. Był współzałożycielem agencji fotograficznej "Napo Images", a także wiceprezesem fundacji "Napo". W latach 2006–2013 pracował dla "Newsweek Polska". Publikował również w takich czasopismach jak "Polityka", "The New York Times", "Le Monde", "L'Espresso", "Die Zeit", "International Herald Tribune", "Solid Ground", "Newsweek" i "Svenska Dagbladet". Wystawiał w Paryżu, w Pradze, na terenie Chin i w HSBC Gallery. Wydał album autorski "Stigma" (2014), a następnie "Neverland" (2016) i "How to Rejuvenate and Eagle / Rewizje" (2020).
Nagrody.
Otrzymał m.in. takie nagrody jak:

</doc>
<doc id="4979446" url="https://pl.wikipedia.org/wiki?curid=4979446" title="Căscioarele (okręg Călărași)">
Căscioarele (okręg Călărași)

Căscioarele – wieś w Rumunii, w okręgu Călărași, w gminie Căscioarele. W 2011 roku liczyła 1912 mieszkańców.

</doc>
<doc id="4979448" url="https://pl.wikipedia.org/wiki?curid=4979448" title="Chirnogi (gmina)">
Chirnogi (gmina)

Chirnogi – gmina w Rumunii, w okręgu Călărași. Obejmuje tylko jedną miejscowość Chirnogi. W 2011 roku liczyła 7455 mieszkańców. 

</doc>
<doc id="4979452" url="https://pl.wikipedia.org/wiki?curid=4979452" title="Chirnogi (okręg Călărași)">
Chirnogi (okręg Călărași)

Chirnogi – wieś w Rumunii, w okręgu Călărași, w gminie Chirnogi. W 2011 roku liczyła 7455 mieszkańców.

</doc>
<doc id="4979453" url="https://pl.wikipedia.org/wiki?curid=4979453" title="Robert Blum (strzelec)">
Robert Blum (strzelec)

Robert Blum – szwajcarski strzelec, wielokrotny mistrz świata.
Był związany z Genewą. 
Podczas swojej kariery Robert Blum zdobył osiem medali na mistrzostwach świata. Wśród nich dwukrotnie stawał na podium w zawodach indywidualnych w pistolecie dowolnym z 50 m, osiągając srebro w 1925 (uplasował się za Wilhelmem Schnyderem) i brąz w 1922 (wyprzedzili go Hans Hänni i Camillo Isnardi). W zawodach drużynowych w pistolecie dowolnym z 50 metrów pięciokrotnie wywalczył tytuł mistrza świata, raz zostając wicemistrzem globu. 
Medale mistrzostw świata.
"Opracowano na podstawie materiałów źródłowych:"

</doc>
<doc id="4979455" url="https://pl.wikipedia.org/wiki?curid=4979455" title="Blockchain.com">
Blockchain.com

Blockchain.com (dawniej Blockchain.info) – serwis internetowy z usługą eksploracji bloków Bitcoin, a także portfel kryptowalut i kryptogiełda obsługująca Bitcoin, Bitcoin Gotówka i Ethereum. Zapewniają również wykresy danych Bitcoin, statystyki i informacje rynkowe.
Historia.
Blockchain.com został uruchomiony w sierpniu 2011 roku i został założony przez Bena Reevesa, członka zespołu założycielskiego giełdy kryptowalut Coinbase. Reeves miał odmienne zdanie na temat przyszłości Coinbase, więc opuścił firmę, by uruchomić Blockchain.com.
W lutym 2014 roku firma Apple Inc. usunęła aplikację Blockchain.com ze sklepu App Store, co wywołało ostrą reakcję społeczności Blockchain oraz publiczne oburzenie w społeczności bitcoin, w szczególności w społeczności Reddit. W lipcu 2014 r. Firma Apple przywróciła aplikację Blockchain.com.
W październiku 2014 r. Blockchain.com zamknął proces pozyskiwania środków w wysokości 30,5 mln USD od Lightspeed Venture Partners i Mosaic Ventures, która była wówczas największym procesem finansowania w sektorze walut cyfrowych.
W lipcu 2019 roku Blockchain.com uruchomił giełdę kryptowalut. We wrześniu 2020 roku firma dołączyła do Koalicji na rzecz App Fairness, której celem jest negocjowanie lepszych warunków umieszczania aplikacji w sklepach z aplikacjami.

</doc>
<doc id="4979458" url="https://pl.wikipedia.org/wiki?curid=4979458" title="Chiselet (gmina)">
Chiselet (gmina)

Chiselet – gmina w Rumunii, w okręgu Călărași. Obejmuje tylko jedną miejscowość Chiselet. W 2011 roku liczyła 3392 mieszkańców. 

</doc>
<doc id="4979460" url="https://pl.wikipedia.org/wiki?curid=4979460" title="Antoni Rząd">
Antoni Rząd

Antoni Rząd (ur. w 1865 w Gałęzowie, zmarł 1 lipca 1940 w Warszawie) – polski lekarz pediatra, działacz społeczny i spółdzielczy, poseł do Dumy Państwowej I i III kadencji, poseł na Sejm Ustawodawczy.
Życiorys.
W 1892 ukończył studia na Wydziale Lekarskim Uniwersytetu Warszawskiego, po czym specjalizował się w zakresie pediatrii na uniwersytecie w Berlinie. Po krótkim pobycie w Krasnymstawie pracował w Łodzi. Kierował tam Uniwersytetem Ludowym i współorganizował Polską Macierz Szkolną (zasiadał w ogólnopolskich władzach tej organizacji). W 1910 współtworzył Bank Towarzystw Spółdzielczych, do którego władz należał do 1939. W czasach studenckich należał do Związku Młodzieży Polskiej „Zet”, od 1910 - do Ligi Narodowej, a także do Stronnictwa Narodowo-Demokratycznego. podczas wojny rosyjsko-japońskiej służył jako lekarz wojskowy na Krymie. 
W okresie I wojny światowej działał w Komitecie Obywatelskim Miasta Stołecznego Warszawy i Radzie Głównej Opiekuńczej. Po odzyskaniu przez Polskę niepodległości został wybrany do Sejmu Ustawodawczego z listy Komitetu Wyborczego Włościan Bezpartyjnych w okręgu nr 31 (Piotrków). Należał do klubu Związku Sejmowego Ludowo-Narodowego. Brał udział w pracach Komisji Skarbowo-Budżetowej i Spółdzielczej. Jako poseł był orędownikiem nadania polskiej walucie nazwy "złoty". W latach 20. był członkiem zarządu Banku Towarzystw Współdzielczych. Opublikował "Poradnik dla towarzystw drobnego kredytu" nakładem członków zarządu Banku Towarzystw Spółdzielczych (Warszawa 1912), "O potrzebie organizacji kapitału w Polsce; Projekt ustawy o spółdzielniach" (Bank Towarzystw Spółdzielczych, Warszawa 1925). Współpracował z „Nowinami Lekarskimi”.
Był mężem Zofii z domu Kowerskiej (córki pisarki i krytyczki literackiej Zofii Kowerskiej). Spoczywa na cmentarzu Powązkowskim w Warszawie (kwatera 226-1-28/29).

</doc>
<doc id="4979461" url="https://pl.wikipedia.org/wiki?curid=4979461" title="Chiselet">
Chiselet

Chiselet – wieś w Rumunii, w okręgu Călărași, w gminie Chiselet. W 2011 roku liczyła 3392 mieszkańców.

</doc>
<doc id="4979462" url="https://pl.wikipedia.org/wiki?curid=4979462" title="Giełda kryptowalut">
Giełda kryptowalut



</doc>
<doc id="4979465" url="https://pl.wikipedia.org/wiki?curid=4979465" title="Ciocănești (gmina w okręgu Călărași)">
Ciocănești (gmina w okręgu Călărași)

Ciocănești – gmina w Rumunii, w okręgu Călărași. Obejmuje tylko jedną miejscowość Ciocănești. W 2011 roku liczyła 4257 mieszkańców. 

</doc>
<doc id="4979467" url="https://pl.wikipedia.org/wiki?curid=4979467" title="Fritz König">
Fritz König

Fritz König – szwajcarski strzelec, mistrz świata.
Był związany z Bernem.
Podczas swojej kariery Fritz König zdobył trzy medale na mistrzostwach świata. Wszystkie wywalczył w drużynowym strzelaniu z pistoletu dowolnego z 50 m, osiągając dwukrotnie złoty medal (1922, 1924) i jeden raz srebrny medal (1925). 
Medale mistrzostw świata.
"Opracowano na podstawie materiałów źródłowych:"

</doc>
<doc id="4979468" url="https://pl.wikipedia.org/wiki?curid=4979468" title="Ciocănești (okręg Călărași)">
Ciocănești (okręg Călărași)

Ciocănești – wieś w Rumunii, w okręgu Călărași, w gminie Ciocănești. W 2011 roku liczyła 4257 mieszkańców.

</doc>
<doc id="4979469" url="https://pl.wikipedia.org/wiki?curid=4979469" title="Kanał Nidau-Büren">
Kanał Nidau-Büren

Kanał Nidau-Büren (niem. "Nidau-Büren-Kanal", fr. "Canal de Nidau-Büren") – kanał wodny w północno-zachodniej Szwajcarii, w regionie Seeland, prowadzący na pewnym odcinku wody rzeki Aare po zmianie jej biegu w XIX w.
Historia.
Kanał został wykopany w latach 1868--1873. Powstał jako pierwszy element prac związanych z tzw. pierwszą korektą wód Jury. Wcześniej Aare przepływała przez Aarberg i Büren an der Aare, około siedmiu-ośmiu kilometrów na wschód od jeziora Bienne. Dzieliła się tam na kilka odnóg, a tereny te były często zalewane. W okolicach Büren wpadała do niej Thielle, stanowiąca odpływ z jeziora Bienne. Podczas korygowania wód Jury przekopano kanał Hagneck między Aarberg a jeziorem Bienne w celu odprowadzenia rzeki Aare i wszystkich niesionych przez nią aluwiów do jeziora Bienne.
Charakterystyka.
Kanał Nidau-Büren został wykopany między Nidau i Büren an der Aare, aby pomieścić dodatkowy wypływ wód z jeziora Bienne, spowodowany wpływającymi do niego (przez kanał Hagneck) wodami Aare. Na skutek tego kanał stanowi nowy, sztuczny odcinek koryta rzeki Aare. Ma długość 11,7 km i praktycznie niezauważalny spadek ok. 0,5 m na całej długości. Poziom wody w trzech jeziorach Seelandu jest regulowany przez zaporę regulacyjną w Port, zbudowaną w poprzek kanału między Port a Brügg, poniżej Nidau.
W trakcie prowadzonych w latach 1962–1973 prac w ramach tzw. drugiej korekty wód Jury kanał został znacząco przebudowany kosztem blisko 39 mln. franków szwajcarskich. Został pogłębiony i oczyszczony z ok. 2,5 mln m3 osadów, a jego brzegi i częściowo dno zostały wyłożone i umocnione 523 tys. m3 kamiennych bloków. Szerokość kanału między krawędziami umocnień brzegowych wynosi ok. 85 m, zaś w dnie ok. 35 m. Głębokość kanału wynosi 10-11 m powyżej zapory regulacyjnej w Port oraz 7–10 m poniżej tej zapory.
W kanale żyją pstrąg potokowy, okoń pospolity, płoć, sandacz pospolity, szczupak pospolity i in. Jego wody są dostępne dla wędkarstwa sportowego.

</doc>
<doc id="4979472" url="https://pl.wikipedia.org/wiki?curid=4979472" title="Crivăț (gmina)">
Crivăț (gmina)

Crivăț – gmina w Rumunii, w okręgu Călărași. Obejmuje tylko jedną miejscowość Crivăț. W 2011 roku liczyła 2243 mieszkańców. 

</doc>
<doc id="4979475" url="https://pl.wikipedia.org/wiki?curid=4979475" title="Roger Isenegger">
Roger Isenegger

Roger Isenegger (ur. 1885, zm. 1 maja 1966) – szwajcarski strzelec i piłkarz, wicemistrz świata w strzelectwie i reprezentant Szwajcarii w piłce nożnej.
Życiorys.
Związany z Lozanną, z zawodu był lekarzem. W młodości uprawiał piłkę nożną (napastnik), występując w klubie Montriond Sports w sezonach 1907/1908 i 1908/1909. Został również powołany do kadry narodowej, w której zagrał w jednym meczu. Miało to miejsce 5 kwietnia 1908 roku, kiedy to wystąpił w wygranym przez Szwajcarów spotkaniu z reprezentacją Niemiec (5–3; Isenegger nie zdobył gola). Był to pierwszy w historii mecz międzynarodowy reprezentacji Niemiec i trzeci mecz dla Szwajcarii (pierwszy wygrany). 
W 1924 roku zajął szóste miejsce w strzelaniu z karabinu w trzech postawach na zawodach federalnych w Aarau. W krajowych zawodach startował jeszcze w latach 30., m.in. w 1934, 1935 i 1937 roku. W latach 40. startował także w zawodach narciarskich weteranów.
Podczas swojej kariery Roger Isenegger raz zdobył medal na mistrzostwach świata. Dokonał tego podczas turnieju w 1925 roku, kiedy zajął drugie miejsce w karabinie wojskowym leżąc z 300 m. Wyprzedził go jedynie Francuz Raoul Miard. Podczas tych samych zawodów był rezerwowym w innych konkurencjach karabinowych.
Zmarł nagle w 1966 roku. Odznaczony Orderem Świętego Sawy.
Medale mistrzostw świata.
"Opracowano na podstawie materiałów źródłowych:"

</doc>
<doc id="4979478" url="https://pl.wikipedia.org/wiki?curid=4979478" title="Crivăț (okręg Călărași)">
Crivăț (okręg Călărași)

Crivăț – wieś w Rumunii, w okręgu Călărași, w gminie Crivăț. W 2011 roku liczyła 2243 mieszkańców.

</doc>
<doc id="4979480" url="https://pl.wikipedia.org/wiki?curid=4979480" title="Curcani (gmina)">
Curcani (gmina)

Curcani – gmina w Rumunii, w okręgu Călărași. Obejmuje miejscowości Curcani i Sălcioara. W 2011 roku liczyła 5672 mieszkańców. 

</doc>
<doc id="4979484" url="https://pl.wikipedia.org/wiki?curid=4979484" title="Kazimierz Brodzikowski">
Kazimierz Brodzikowski

Kazimierz Brodzikowski (ur. 8 stycznia 1897 we Włocławku, zm. 12 lipca 1979 w Warszawie) – polski aktor i reżyser teatralny, dyrektor teatrów, aktor filmowy oraz tłumacz.
Życiorys.
Syn Aleksandra i Stefanii z Jarzynów. Ukończył szkołę realną we Włocławku. Podczas nauki należał tam do Związku Młodzieży Postępowo-Niepodległościowej, za co był aresztowany i więziony. W 1914 roku zdał maturę. Następnie podjął studia (m.in. prawnicze) na Uniwersytetach: Warszawskim i Jagiellońskim. Od 1916 roku był członkiem Polskiej Organizacji Wojskowej. Podczas wojny polsko-bolszewickiej brał udział m.in. w walkach o Przemyśl.
W latach 1920-1921 uczęszczał do Warszawskiej Szkoły Dramatycznej, a w latach 1922-1923 uczył się w Instytucie Reduty. W 1922 roku zdał egzamin aktorski ZASP. W kolejnych latach - oprócz gry w przedstawieniach Reduty w Warszawie i Wilnie - występował na scenach: Teatru im. Wojciecha Bogusławskiego w Warszawie (1923-1924), Teatru im. Juliusza Słowackiego w Krakowie (1926-1927), Teatru Nowego w Poznaniu (1927-1929, 1931-1932, 1933), Teatru Miejskiego w Bydgoszczy (1929-1930, 1931), Teatru Miejskiego w Toruniu (1930-1931), Teatru Polskiego w Warszawie (1931-1932), Teatru im. Stefana Żeromskiego w Warszawie (1932), Teatru Kameralnego w Warszawie (1932) oraz Teatru Wołyńskiego im. Juliusza Słowackiego w Łucku (1934). Kolejne lata spędził w Częstochowie, gdzie - zaangażowany przez Iwo Galla - był najpierw aktorem, a następnie reżyserem i dyrektorem (od 1935 roku) Teatru Miejskiego Kameralnego.
Podczas II wojny światowej nie angażował się scenicznie, pracując w Warszawskiej Izbie Rolniczej. Po zakończeniu walk powrócił do Częstochowy, gdzie reaktywował w lutym 1945 roku tamtejszy Teatr Miejski. Następnie przeniósł się do Krakowa, gdzie ukończył prawo na Uniwersytecie Jagiellońskim i rozpoczął kolejne studia (m.in. historię sztuki). Występował na scenach teatrów Krakowskich: Starego, im. Juliusza Słowackiego oraz Kameralnego TUR. Gościnnie reżyserował w Opolu i Gorzowie Wielkopolskim. W 1949 roku miał zostać dyrektorem objazdowego Teatru Młodego Widza, ostatecznie jednak zespół nie powstał. Brodzikowski kolejne lata spędził w Bielsku-Białej, gdzie występował i reżyserował w tamtejszym Teatrze Polskim (1949-1953). Następnie pracował w Teatrach Dramatycznych w Szczecinie (1953-1954) oraz w teatrach łódzkich: Powszechnym i Młodego Widza (1954-1957). W tym czasie nawiązał współpracę z łódzką Państwową Wyższą Szkołą Teatralną, gdzie w latach 1957-1966 reżyserował spektakle dyplomowe. W 1956 roku został uhonorowany Złotym Krzyżem Zasługi.
W 1957 roku przeniósł się do Warszawy, gdzie występował w Teatrze Młodej Warszawy (nast. Kameralnym, Rozmaitości) aż do przejścia na emeryturę w 1968 roku. Później grywał jeszcze pojedyncze role. W latach 1959-1977 wystąpił również w siedmiu spektaklach Teatru Telewizji. Ponadto zajmował się również tłumaczeniami z języka rosyjskiego sztuk Aleksandra Ostrowskiego, Iwana Turgieniewa, Nikołaja Gogola, Walentina Katajewa i Dienisa Fonwizina.
Kazimierz Brodzikowski był dwukrotnie żonaty: z Haliną Zieleniewską (1924) oraz ze scenografką Marią Powala-Niedźwiedzką. Został pochowany na cmentarzu Powązkowskim w Warszawie.

</doc>
<doc id="4979488" url="https://pl.wikipedia.org/wiki?curid=4979488" title="Curcani (okręg Călărași)">
Curcani (okręg Călărași)

Curcani – wieś w Rumunii, w okręgu Călărași, w gminie Curcani. W 2011 roku liczyła 5609 mieszkańców.

</doc>
<doc id="4979489" url="https://pl.wikipedia.org/wiki?curid=4979489" title="Mistrzostwa Polski w Skokach Narciarskich 2021">
Mistrzostwa Polski w Skokach Narciarskich 2021

95. Mistrzostwa Polski w Skokach Narciarskich 2021 – zawody mające na celu wyłonić mistrza Polski, które rozegrane zostały 22 grudnia 2020 na skoczni narciarskiej im. Adama Małysza (HS134) w Wiśle.
Impreza początkowo miała się odbyć 26 grudnia 2020 w Zakopanem, jednak, ze względu na pandemię COVID-19, wymuszającą na reprezentacji Polski wcześniejszy wyjazd na 69. Turniej Czterech Skoczni, jej termin został zmieniony, a następnie zawody zostały przeniesione do Wisły. Po raz pierwszy w historii mistrzostw Polski konkurs kobiet rozegrano na skoczni dużej.
Zawody odbywały się w trudnych warunkach atmosferycznych – silne podmuchy wiatru sprawiały problemy wielu skoczkom, a skok Karola Niemczyka zakończył się upadkiem. Ostatecznie druga seria została przerwana i odwołana po tym jak w jej trakcie upadku doznała Kinga Rajda, a za końcowe wyniki przyjęto rezultaty po pierwszej części zmagań. Tytuły mistrzów kraju wywalczyli Tomasz Pilch oraz Kamila Karpiel.
Wyniki.
Konkurs indywidualny mężczyzn (22.12.2020).
Opracowano na podstawie:
Konkurs indywidualny kobiet (22.12.2020).
Opracowano na podstawie:

</doc>
<doc id="4979490" url="https://pl.wikipedia.org/wiki?curid=4979490" title="Szwajcaria na World Games 2017">
Szwajcaria na World Games 2017

Szwajcaria na World Games 2017 reprezentowana była przez 89 sportowców. Zawodnicy łącznie zdobyli 14 medali: 3 złote, 8 srebrnych i 3 brązowe. W końcowej klasyfikacji uplasowała się na 16. miejscu. 

</doc>
<doc id="4979493" url="https://pl.wikipedia.org/wiki?curid=4979493" title="Sălcioara (okręg Călărași)">
Sălcioara (okręg Călărași)

Sălcioara – wieś w Rumunii, w okręgu Călărași, w gminie Curcani. W 2011 roku liczyła 63 mieszkańców.

</doc>
<doc id="4979497" url="https://pl.wikipedia.org/wiki?curid=4979497" title="Cuza Vodă (gmina w okręgu Călăraşi)">
Cuza Vodă (gmina w okręgu Călăraşi)

Cuza Vodă – gmina w Rumunii, w okręgu Călărași. Obejmuje miejscowości Călărașii Vechi, Ceacu i Cuza Vodă. W 2011 roku liczyła 4045 mieszkańców. 

</doc>
<doc id="4979498" url="https://pl.wikipedia.org/wiki?curid=4979498" title="Pędzlogon">
Pędzlogon

Pędzlogon ("Graphiurus") – rodzaj ssaka z podrodziny pędzlogonów (Graphiurinae) w obrębie rodziny popielicowatych (Gliridae).
Zasięg występowania.
Rodzaj obejmuje gatunki występujące w Afryce.
Morfologia.
Długość ciała (bez ogona) 69–160 mm, długość ogona 54–150 mm, długość ucha 9–25 mm, długość tylnej stopy 14–30 mm; masa ciała 12–104 g.
Systematyka.
Podział systematyczny.
Do rodzaju wyróżnia się następujące gatunki zgrupowane w trzech podrodzajach:

</doc>
<doc id="4979499" url="https://pl.wikipedia.org/wiki?curid=4979499" title="Graphiurinae">
Graphiurinae



</doc>
<doc id="4979502" url="https://pl.wikipedia.org/wiki?curid=4979502" title="Wiatrak w Samoklęskach">
Wiatrak w Samoklęskach

Wiatrak w Samoklęskach – niewielki rolkowy młyn wiatrowy, zbudowany w 1950 (lub 1936), znajdujący się w miejscowości Samoklęski.
Nieduże drewniane chłopskie wiatraki gospodarskie były charakterystycznym akcentem krajobrazu Pogórza w prawie całym XX w.
Historia.
Drewniany wiatrak rolkowy zbudował na własnej działce Józef Ciomcio w 1950 w Samoklęskach z przeznaczeniem do przemiału zboża, głównie na własne potrzeby. Reprezentuje grupę małych chłopskich młynów wiatrowych masowo powstałych w pierwszej połowie i na początku drugiej XX w. na Pogórzu. Na obszarze obejmującym kilkadziesiąt miejscowości w okolicach Gorlic, Jasła, Krosna, Strzyżowa i Brzozowa w czasie jednego półwiecza zbudowano blisko 2 000 wiatraków, a w okolicy Nowego Żmigrodu około 35–40 tego typu budowli. Niespotykane nigdzie indziej w Polsce powszechne zainteresowanie budową małych wiatraków gospodarskich uzasadnione było warunkami społeczno-gospodarczymi ludności Podkarpacia. Duże rozdrobnienie gospodarstw chłopskich, nadmiar rąk do pracy, duża migracja zarobkowa hamowały postęp techniczny na wsi i sprzyjały utrzymywaniu się tradycyjnych form gospodarowania. Mimo dużej liczby młynów wodnych, 80% zużywanego w gospodarstwie chłopskim ziarna przerabiane było w ręcznych żarnach lub w nożnych stępach. Dlatego budowa własnego wiatraka zastępowała niezmiernie uciążliwą i czasochłonną pracę przy żarnach. Zwykle pracowały one na potrzeby jednego gospodarstwa.
Elektryfikacja wsi spowodowała, że razem z nadejściem trzeciej ćwierci XX w. niemal wszystkie pogórzańskie wiatraki odeszły do historii. Obiekt w Samoklęskach to jeden z nielicznych zachowanych.
Opis.
Pogórzańskie wiatraki różniły się od dużych tego typu młynów wiatrowych przede wszystkim wielkością budynku, jego konstrukcją, rozwiązaniem technicznym skrzydeł oraz wyposażeniem wnętrza. Omawiany wiatrak charakteryzuje się nietypowym ustawieniem koła wiatrowego. Wał skrzydłowy umieszczony jest tutaj na przekątnej rzutu budynku, co sprawia, że skrzydła znajdują się przy narożniku młyna. W praktyce pozwalało to ustawić żarna w narożniku młyna i wygodniejszą ich obsługę.
Wiatrak z Samoklęsk reprezentuje typ paltrakowy. Pod podłogą młyna znajdują się 3 metalowe kółka, które tocząc się po prowadnicy umieszczonej na betonowej podstawie, pozwalają obrócić i ustawić wiatrak do kierunku wiatru. Zbudowany jest na rzucie kwadratu o długości boku 175 cm. Ściany o wysokości 200 cm konstrukcji szkieletowej, proste, oszalowane pionowo deskami. Nakryty dachem brogowym, pokrytym dranicami. 
System transmisji siły wiatru na kamienie żarnowe składa się z następujących elementów połączonych ze sobą:
Znaczenie.
W latach 90. XX w. rodzina właściciela w sposób świadomy podtrzymywała tradycje użytkowania wiatraka, aby utrzymać go w dobrym stanie. Według oceny byłego Wojewódzkiego Konserwatora Zabytków w Przemyślu ze względu na zastosowane w nim rozwiązania konstrukcyjne charakterystyczne terenowi jego występowania obiekt powinien być chroniony.
W Gminnym programie opieki nad zabytkami gminy Osiek Jasielski na lata 2019–2022 wiatrak w Samoklęskach został ujęty w gminnym spisie zabytków nieruchomych jako wiatrak w Samoklęskach przy nr 148 (data powstania 1936). Jest to jeden z dwóch wiatraków ujętych w tym rejestrze; drugi znajduje się w Mrukowej. 

</doc>
<doc id="4979503" url="https://pl.wikipedia.org/wiki?curid=4979503" title="WrestleMania 37">
WrestleMania 37

WrestleMania 37 – trzydziesta siódma galą wrestlingu z cyklu WrestleMania wyprodukowana przez federację WWE dla zawodników z brandów Raw i SmackDown. Odbyła się 10 i 11 kwietnia 2021 w Raymond James Stadium w Tampie w stanie Floryda. Początkowo miała odbyć się w Hollywood, 28 marca 2021, ale pandemia COVID-19 utrudniła te plany. Była to druga WrestleMania, zaraz po 36 edycji gali, która odbyła się w dwie noce. Emisja była przeprowadzana na żywo za pośrednictwem serwisu strumieniowego Peacock w Stanach Zjednoczonych i WWE Network na całym świecie oraz w systemie pay-per-view.
Podczas gali odbyło się czternaście walk podzielonych na dwie noce, na gali niebyło walk podczas pre-show. W walce wieczoru pierwszej nocy, Bianca Belair pokonała Sashę Banks zdobywając SmackDown Women’s Championship. W innych ważnych walkach, Bad Bunny i Damian Priest pokonali The Miza i Johna Morrisona, Braun Strowman pokonał Shane’a McMahnona w Steel Cage matchu, AJ Styles i Omos pokonali The New Day (Kofiego Kingstona i Xaviera Woodsa) zdobywając Raw Tag Team Championship przez co Styles został trzydziestym drugim Triple Crown Championem oraz dwudziestym drugim Grand Slam Championem oraz w pierwszej walce, Bobby Lashley pokonał Drew McIntyre’a poprzez techniczne poddanie broniąc WWE Championship. W walce wieczoru drugiej nocy, Roman Reigns pokonał Edge’a i Daniela Bryana w Triple Threat matchu broniąc Universal Championship. W innych ważnych walkach, Apollo Crews pokonał Big E w Nigerian Drum Fightcie zdobywając Intercontinental Championship, Sheamus pokonał Riddle’a i zdobył United States Championship, Rhea Ripley zdobyła Raw Women’s Championship pokonując Asukę oraz w pierwszej walce Randy Orton pokonał The Fienda.
Produkcja.
Przygotowania.
WrestleMania jest sztandarowym cyklem gal pay-per-view federacji WWE, potocznie nazywa się ją Super Bowlem rozrywki sportowej. Cykl rozpoczął się wraz z pierwszą galą, 31 marca 1985. WrestleMania 37 była trzydziestą siódmą galą chronologii, pierwszą organizowaną w Raymond James Stadium w Tampie. Bilety w przedsprzedaży były następnie dostępne 18 marca, zanim bilety trafiły do sprzedaży następnego dnia. Udostępniono także bilety indywidualne na każdą noc, a także dwudniowe pakiety pakietowe, które mogą pomieścić maksymalnie 25 000 widzów na każdą noc. 19 marca potwierdzono, że WWE Hall of Famerzy Hulk Hogan i Titus O’Neil poprowadzą WrestleManię 37.
WrestleMania oferowała walki profesjonalnego wrestlingu z udziałem wrestlerów należących do brandów Raw i SmackDown. Oskryptowane rywalizacje (storyline’y) kreowane są podczas cotygodniowych gal "Raw" i "SmackDown". Wrestlerzy są przedstawieni jako heele (negatywni, źli zawodnicy i najczęściej wrogowie publiki) i face’owie (pozytywni, dobrzy i najczęściej ulubieńcy publiki), którzy rywalizują pomiędzy sobą w seriach walk mających budować napięcie. Kulminacją rywalizacji jest walka wrestlerska lub ich seria.
Oficjalnymi motywami muzycznymi gali były „Save Your Tears” autorstwa The Weeknd, „Head Up High” autorstwa Fitza oraz „All The Gold” autorstwa def rebel.
Wpływ COVID-19.
W wyniku pandemii COVID-19, która zaczęła wpływać na branżę w połowie marca, WWE musiało zaprezentować większość swojego programu z zestawu bez udziału realnej publiczności. Początkowo programy telewizyjne Raw i SmackDown oraz pay-per-view odbywały się w WWE Performance Center w Orlando w stanie Floryda. Ograniczona liczba stażystów Performance Center oraz przyjaciół i członków rodzin wrestlerów została później wykorzystana jako publiczność na żywo. Pod koniec sierpnia programy WWE na Raw i SmackDown zostały przeniesione do bezpiecznej biologicznie bańki zwanej WWE ThunderDome, która odbywała się w Amway Center w Orlando. Wybrana publiczność na żywo nie była już wykorzystywana, ponieważ bańka pozwalała fanom uczestniczyć w wydarzeniach praktycznie za darmo i być widzianymi na prawie 1000 tablicach LED na arenie. Dodatkowo ThunderDome wykorzystał różne efekty specjalne, aby jeszcze bardziej wzmocnić wejścia wrestlerów, a dźwięk z areny został zmiksowany z chantami wirtualnych fanów. Po przyjęciu przez Amway Center. ThunderDome zostało przeniesione do Tropicana Field w St. Petersburgu w stanie Floryda w grudniu.
W październiku 2020 roku, "Wrestling Observer Newsletter" poinformował, że WWE przenosi WrestleManię 37 na stadion Raymond James Stadium w Tampie w stanie Floryda, ponieważ stan pandemii w Kalifornii sprawił, że jest mało prawdopodobne, aby wydarzenie mogło się odbyć z udziałem widzów w pierwotnie planowanej datcie. Z kolei Floryda oficjalnie zniosła ograniczenia pojemności dla imprez sportowych pod koniec sierpnia, ale lokalne organizacje sportowe nadal dobrowolnie ograniczały swoją pojemność zgodnie z wytycznymi CDC. Promocja rywalizująca All Elite Wrestling (AEW) organizowało nagrania z widzami w Daily’s Place w Jacksonville od końca sierpnia 2020 roku przy 15% pojemności obiektu. Tampa Bay Buccaneers z National Football League (NFL) zaczęli przyjmować fanów na swoje mecze na Raymond James Stadium w październiku, z maksymalną pojemnością 25%, podczas gdy Super Bowl LV był gospodarzem stadionu 7 lutego 2021 roku, z oficjalną frekwencją 24 835 widzów.
16 stycznia 2021 roku WWE ogłosiło, że WrestleMania 37 odbędzie się na Raymond James Stadium w Tampie i podobnie jak WrestleMania 36 będzie dwudniowym wydarzeniem, które odbędzie się 10 i 11 kwietnia 2021 roku. WWE potwierdziło również, że SoFi Stadium zamiast tego będzie gospodarzem WrestleManii 39 w 2023 roku, ponieważ WrestleMania 38 w 2022 była zaplanowana na AT&amp;T Stadium w Arlington w Teksasie. Burmistrz Tampa, Jane Castor, stwierdziła, że wydarzenie będzie „w prawdziwym stylu WWE, idealna historia powrotu i stanowi wyraźną wskazówkę, że nasze piękne miasto jest gotowe odbić się silniejsze niż kiedykolwiek”. Burmistrz Inglewood James T. Butts Jr. z zadowoleniem przyjął decyzję WWE o zezwoleniu Tampie na „należny im moment WrestleManii”. W wywiadzie dla TMZ Sports 19 stycznia, dyrektor ds. marki WWE, Stephanie McMahon, potwierdziła plan WWE dotyczący obecności fanów na żywo na WrestleManię 37, stwierdzając, że „miejmy nadzieję, że będzie to dla nas pierwsza okazja, aby nasi fani wrócili na widownię”. Powiedziała również, że będą obserwować, jak NFL radzi sobie z organizacją Super Bowl, aby dowiedzieć się logistycznie, co działa, a co nie.
W lutym, "Wrestling Observer Newsletter" poinformował, że WWE planuje ograniczyć frekwencję do 30 000 widzów każdej nocy, ale później poinformował, że promocja liczy na 45 000, jeśli zostanie zatwierdzona przez miasto Tampa. 17 marca Tampa Bay Times potwierdził, że każda noc będzie mogła pomieścić 25 000 widzów, a uczestnicy będą oddzieleni kapsułami z zachowaniem dystansu fizycznego. Potwierdzili również, że stadion będzie przeprowadzał kontrole temperatury i badania odnowy biologicznej, że maski będą wymagane i będą dostępne bezpłatne maski, a wszelkie transakcje będą odbywały się bez użycia papieru.
Pandemia spowodowała również nieobecność Johna Ceny, który chociaż od 2016 roku mocno koncentrował się na swojej karierze aktorskiej, walczył lub pojawiał się na każdej WrestleManii od WrestleManii XIX w 2003 roku. Cena miał walczyć lub przynajmniej pojawić się na WrestleManii 37, ale ze względu na jego harmonogram kręcenia serialu HBO Max Peacemaker, który był kręcony w Kanadzie, uniemożliwiło mu to logistycznie podróż na Florydę, ponieważ po powrocie do Kanady, musiałby poddać się dwutygodniowej kwarantannie, co spowodowałoby wstrzymanie produkcji serialu. Dwa inne wielkie nazwiska, których nie było na gali to Brock Lesnar i Goldberg. Lesnar ostatnio pojawił się na WrestleManii 36, a jego kontrakt wygasł w sierpniu 2020 roku i chociaż uważano, że WWE spróbuje wynegocjować nowy kontrakt dla Lesnara, nie było planów, aby pojawił się na WrestleManii 37 do lutego 2021 roku. Goldberg, który wciąż miał jeszcze jedną walkę w kontrakcie na ten rok, był krótko dyskutowany o występie na gali, ale w lutym ostatecznie został wykluczony z jakichkolwiek planów.
Inne wydarzenia tygodnia WrestleManii.
W ramach galii WrestleMania podczas tygodnia gali, WWE zorganizowało szereg wydarzeń przez cały tydzień. WrestleMania 37 Week rozpoczęła się 5 kwietnia na odcinku "Raw". Ceremonia WWE Hall of Fame 2021 została następnie wyemitowana następnej nocy 6 kwietnia. Brand NXT należący do WWE zorganizował swoją główną galę w dniach 7 i 8 kwietnia, podczas gdy specjalny odcinek NXT UK zatytułowany „Prelude” został również wyemitowany w południe 8 kwietnia. 9 kwietnia, w noc poprzedzającą noc pierwszą WrestleManii 37, WWE wyemitowało specjalny „WrestleMania Edition” SmackDown. Odcinek zawierał André the Giant Memorial Battle Royal, który wygrał Jey Uso i który wcześniej odbywał się na samej WrestleManii (z wyjątkiem WrestleManii 36, ​​w której walka została odwołana z powodu obaw związanych z pandemią). mistrzostwo Tag Team SmackDown był również broniony w tym odcinku w Fatal 4-Way Tag Team matchu, w którym tytuł obronili Dolph Ziggler i Robert Roode. Wczesnym rankiem 11 kwietnia Peacock i WWE Network mieli premierę nowego odcinka Broken Skull Sessions Stone Colda Steve’a Austina, w którym wystąpił Chris Jericho z AEW po raz pierwszy w programach WWE od prawie trzech lat. Tydzień został zakończony przez Raw po WrestleManii w poniedziałek 12 kwietnia, a potem na końcu NXT zaczęło nadawać w nowym wtorkowym slocie nocnym.
Zaangażowanie celebrytów.
Zgodnie z tradycją WrestleManii, na galach w różnych rolach wzięły udział gwiazdy branży rozrywkowej. 6 kwietnia ogłoszono, że amerykańska artystka Bebe Rexha zaśpiewa „America the Beautiful” podczas pierwszej nocy na początku show, dwa dni później ogłoszono, że Ashland Craft zaśpiewa ten sam utwór tylko że na początku show drugiej nocy. Dwie gwiazdy były bezpośrednio zaangażowane w walki na galach. Raper Bad Bunny walczył w Tag Team matchu, razem z Damianem Priestem przeciwko The Mizowi i Johnowi Morrisonowi na Night 1, podczas gdy osobowość YouTube, aktor i bokser Logan Paul był gościem na narożniku Samiego Zayna w jego walce z Kevinem Owensem na Night 2. Dodatkowo dwóch artystów muzycznych wykonało na żywo motywy wejściowe do wejść wrestlerów na nocy 2. Artystka Ash Costello z zespołu New Years Day wykonała piosenkę wejściową Rhei Ripley „Brutality”, oraz raper Wale wykonał utwór „Feel The Power”, który jest motywem wejściowym Big E.
Rywalizacje.
Zaraz po WrestleManii XXVII w kwietniu 2011, Edge, który w tamtym czasie był posiadaczem nieistniejącego już World Heavyweight Championship, został zmuszony do przejścia na emeryturę i rezygnacji z tytułu z powodu poważnej kontuzji szyi. Edge został następnie wprowadzony do WWE Hall of Fame w 2012 roku. Po dziewięciu latach i dwóch operacjach szyi Edge powrócił jako niespodziewany uczestnik Royal Rumble matchu, docierając do finałowej trójki. W następnym roku Edge zadeklarował swój udział w Royal Rumble 2021, przysięgając, że wygra męski Royal Rumble match, aby mógł przejść na WrestleManię 37 i ponownie zostać mistrzem świata, ponieważ nigdy nie stracił swojego tytułu. Podczas gali, która miała miejsce 31 stycznia, Edge wszedł do meczu jako numer jeden i wygrał jako wrestler Raw i zdobył wybrany przez siebie walkę o mistrzostwo świata na WrestleManii 37. W ciągu następnego tygodnia Edge pojawiał się na "Raw", "NXT" i "SmackDown", konfrontując się z mistrzem świata każdego brandu, ale stwierdził, że z podjęciem decyzji poczeka do Elimination Chamber. Po tym, jak Universal Champion ze SmackDown, Roman Reigns, utrzymał swój tytuł w starciu z Danielem Bryanem, pojawił się Edge i wykonał Spear na Reignsie. Następnie wskazał na znak WrestleManiai wskazując, że Edge zdecydował się rzucić wyzwanie Reignsowi o Universal Championship, co zostało później potwierdzone. Nastąpiło to po tym, jak Reigns zażądał od Edge’a wybrania go, i po tym jak Reigns zaatakował Edge’a Spearem 19 lutego na odcinku "SmackDown". Jednak Bryan także chciał od Reignsaa kolejną walkę o mistrzostwo, szydząc z Reignsa za obronę tytułu przed nim natychmiast po tym, jak Bryan wygrał SmackDown Elimination Chamber Match. Na Fastlane Bryan ponownie zmierzył się z Reignsem o mistrzostwo, a Edge występował jako sędzia specjalny; Reigns wygrał walkę po tym, jak Edge zaatakował obu stalowym krzesłem. 26 marca na odcinku "SmackDown" WWE official Adam Pearce ogłosił, że Reigns będzie bronił Universal Championship przeciwko Bryanowi i Edge’owi w Triple Threat matchu na WrestleManii.
Podczas Royal Rumble, Bianca Belair ze SmackDown wygrała Royal Rumble match kobiet, aby zdobyć wybraną przez siebie walkę o mistrzostwo kobiet na WrestleManii 37. Belair omówiła zmierzenie się z mistrzyniami trzech brandów w ciągu najbliższych kilku tygodni, ale przede wszystkim zaangażowała się w segmenty ze SmackDown Women’s Champion Sashą Banks. Chociaż Banks pochwaliła Belair, twierdziła, że Belair nie była najlepsza, ponieważ nie miała mistrzostwa kobiet SmackDown, grając gimmich "EST" Belair. 26 lutego na odcinku "SmackDown" Belair zdecydowała, że wyzwie Banks na walkę o SmackDown Women’s Championship na WrestleManii 37.
Na Elimination Chamber, Drew McIntyre wygrał Raw Elimination Chamber match, aby zachować WWE Championship. Jednak po walce McIntyre został brutalnie zaatakowany przez Bobby’ego Lashleya, co pozwoliło The Mizowi wykorzystać swój kontrakt Money in the Bank i zdobyć tytuł. W ramach umowy, którą Miz zawarł z menadżerem Lashleya MVP, Miz miał bronić mistrzostwo przed Lashleyem, który pokonał Miza w Lumberjack matchu i zdobył tytuł 1 marca na odcinku "Raw". 15 marca Lashley twierdził, że zniszczył McIntyre’a na Elimination Chamber i zrobi to ponownie na WrestleManii 37, potwierdzając, że Lashley będzie bronił tytułu przeciwko McIntyre’owi podczas tego wydarzenia. McIntyre wyszedł i pogratulował Lashleyowi zdobycia tytułu mistrzowskiego, zauważając, że obaj mieli długą drogę do zdobycia WWE Championship – 16 lat dla Lashleya i 17 lat dla McIntyre’a. Jednak McIntyre kpił z Lashleya, ponieważ McIntyre po raz pierwszy zdobył mistrzostwo na WrestleManii 36 pokonując Brocka Lesnara, podczas gdy Lashley zdobył mistrzostwo, dokonując podstępnej umowy i pokonując Miza w odcinku "Raw". McIntyre następnie zadeklarował, że odzyska mistrzostwo na WrestleManii. W następnym tygodniu McIntyre pokonał Cedrica Alexandra i Sheltona Benjamina z The Hurt Business w Handicap matchu, banując Alexandra i Benjamina z okolic ringu podczas WWE Championship matchu na WrestleManii.
Rozwścieczony faktem, że opuścił walkę Raw Elimination Chamber match, Braun Strowman miał problem z WWE officials Shane’em McMahonem i Adamem Pearce’em. Próbując naprawić sytuację, Shane wyznaczył Strowmanowi współpracę z Pearce’em, aby zmierzyć się z The Hurt Business (Cedric Alexander i Shelton Benjamin) o Raw Tag Team Championship. Strowman wygrywał walkę, jednak po wykonaniu Running Powerslam na Benjaminie, Shane zasygnalizował Pearce’owi znak aby zmienił się ze Strowmanem aby przypiąć, ale Benjamin przypiął Pearce’a ruchem roll-up, aby zachować tytuł, co jeszcze bardziej rozwścieczyło Strowmana. Shane następnie zaczął obrażać inteligencję Strowmana. Strowman następnie wyzwał Shane’a na pojedynek 15 marca na odcinku "Raw". Jednak walka nigdy się oficjalnie nie rozpocząła, a zamiast tego obaj walczyli z Shane’em, który nazwał Strowmana głupcem. Doprowadziło to do zabookowania walki pomiędzy nimi w Fastlane. Ta walka również nie odbyła się z powodu kontuzji kolana Shana podczas treningu; wybrał Eliasa jako swojego zastępcę, aby stawić czoła Strowmanowi, który pokonał Eliasa. Następnej nocy na odcinku "Raw" Shane, wraz z Eliasem i Jaxsonem Rykerem, nadal drwili ze Strowmana, który wyszedł i pokonał Eliasa w rewanżu. Po walce Shane zaatakował Strowmana kulą, ujawniając, że Shane udawał, że jest kontuzjowany. Shane następnie wycofał się, po czym Strowman wyzwał Shane’a na pojedynek na WrestleManii 37, a Shane się zgodził. W następnym tygodniu Strowman wybrał Steel Cage match jako stypulację.
Na Royal Rumble, The Miz próbował przekonać rapera Bad Bunny’ego, który wykonał jego piosenkę „Booker T” podczas gali, do zawarcia kontraktu na zostanie supergwiazdą WWE pod jego opieką; jednak Bad Bunny odrzucił ofertę. Później, podczas walki Royal Rumble, gdy Miz wszedł, zniszczył sprzęt DJ-ski Bad Bunny’ego. Zirytowany Bad Bunny wyszedł i odwrócił uwagę Miza, pozwalając Damianowi Priestowi go wyeliminować. Następnej nocy na odcinku "Raw" Bad Bunny był gościem w „Miz TV”. Miz przeprosił za swoje czyny, a Bad Bunny przyjął przeprosiny, ale nie przeprosił za własne czyny. Bad Bunny stwierdził następnie, że jednym z jego marzeń było zostać wrestlerem WWE, w czym Miz ponownie twierdził, że może mu pomóc, ale ponownie został odrzucony. Bad Bunny stwierdził wtedy, że jedynym powodem, dla którego się tam znalazł, był jego przyjaciel Priest, który zadebiutował na Raw i pokonał Miza w walce. W ciągu następnych kilku tygodni Miz i jego partner Tag Teamowy, John Morrison, nieustannie drwili z Bad Bunny’ego. 23 marca na odcinku "Raw" Miz wyzwał Bad Bunny’ego na pojedynek na WrestleManii 37. Po walce Miza, Bad Bunny zaatakował Miza i zaakceptował wyzwanie. Jednak po tym, jak Miz i Morrison zdewastowali Bugatti za 3 miliony dolarów Bad Bunny’ i zaatakowali Bad Bunny’ego 5 kwietnia, warunki walki zostały zmienione, ponieważ Priest i Bad Bunny wyzwali Miza i Morrisona na Tag Team match, który Miz i Morrison zaakceptowali.
Na gali w grudniu 2020 Randy Orton pokonał „The Fiend” Braya Wyatta w walce Firefly Inferno match. Po walce Orton oblał martwe ciało The Fienda benzyną i podpalił go. Po tym incydencie Alexa Bliss, która kilka miesięcy wcześniej sprzymierzyła się z The Fiendem, zaczęła nawiedzać Ortona co tydzień, w tym powodując, że przegrał wiele walk. 15 marca na odcinku "Raw" Bliss wyzwała Ortona na Intergender match na Fastlane, a Orton zgodził się na wyrzucenie Bliss ze swojego życia. Na Fastlane Bliss pokonała Ortona dzięki powrotowi The Fienda, który wyglądał bardzo groteskowo ze zwęgloną skórą. Następnej nocy na odcinku "Raw" Orton próbował wezwać The Fienda. Bliss pojawiła się na scenie trzymając Jack-in-the-box sygnalizując powrót The Fienda, po czym światła zgasły. Kiedy wrócili, The Fiend stał na ringu. Orton wykonał RKO w The Fiendzie, po czym Bliss weszła do ringu, by drwić z Ortona. Następnie The Fiend wstał i zaatakował Ortona Sister Abigail. Bliss następnie wskazała na znak WrestleManii, sygnalizując wyzwanie, które później zostało potwierdzone.
Po nieudanej próbie pokonania Big E o Intercontinental Championship w styczniu, Apollo Crews przeszedł heel turn i zaczął wykorzystywać swoje królewskie nigeryjskie korzenie, w tym mówić z nigeryjskim akcentem. 19 lutego na odcinku "SmackDown", po przegranej Crewsa z Shinsuke Nakamurą, gdzie komentował Big E, Crews zaatakował Nakamurę po walce. Big E pomógł Nakamurze, jednak Crews zaatakował Big E stalowymi schodami, wyłączając go z akcji na kilka tygodni. Big E powrócił 12 marca i zawołał Crewas, który nie odpowiedział. Big E następnie rzucił otwarte wyzwanie o Intercontinental Championship, gdzie zachował tytuł przeciwko Samiemu Zaynowi. Po walce Crews zaskoczył Big E i ponownie zaatakował go stalowymi schodami. Następnie ogłoszono, że Big E będzie bronić Intercontinental Championship przeciwko Crewsowi na Fastlane. Na Fastlane, Big E pokonał Crewsa, aby ponownie zachować tytuł, po czym Crews zaciekle zaatakował Big E. 26 marca na odcinku "SmackDown", Crews przypiął Big E w Six-man Tag Team matchu. Kolejna walka pomiędzy nimi o tytuł został następnie zaplanowana na WrestleManii 37. W następnym tygodniu Crews zmienił stypulacje walki na Nigerian Drum Fight.

</doc>
<doc id="4979504" url="https://pl.wikipedia.org/wiki?curid=4979504" title="Cuza Vodă (okręg Călărași)">
Cuza Vodă (okręg Călărași)

Cuza Vodă – wieś w Rumunii, w okręgu Călărași, w gminie Cuza Vodă. W 2011 roku liczyła 2170 mieszkańców.

</doc>
<doc id="4979507" url="https://pl.wikipedia.org/wiki?curid=4979507" title="Giuseppe Pelli">
Giuseppe Pelli

Giuseppe Pelli (ur. ?, zm. 1964) – szwajcarski strzelec, mistrz świata.
Podczas swojej kariery Giuseppe Pelli zdobył trzy razy złoty medal na mistrzostwach świata. Za każdym razem dokonał tego w tej samej konkurencji, czyli w karabinie dowolnym w trzech postawach z 300 m drużynowo (1925, 1927, 1928). W 1925 i 1927 roku był czwartym zawodnikiem drużyny, a na turnieju w 1929 roku uzyskał najsłabszy rezultat w szwajcarskim zespole. 
Był związany z Bellinzoną. W jednym z wywiadów Pelli stwierdził, iż jest pierwszym strzelcem z kantonu Ticino, który wziął udział w imprezie o randze mistrzostw świata.
Był m.in. chronometrażystą w biegach na orientację organizowanych w kantonie Ticino. Zmarł w 1964 roku.
Medale mistrzostw świata.
"Opracowano na podstawie materiałów źródłowych:"

</doc>
<doc id="4979508" url="https://pl.wikipedia.org/wiki?curid=4979508" title="Ceacu">
Ceacu

Ceacu – wieś w Rumunii, w okręgu Călărași, w gminie Cuza Vodă. W 2011 roku liczyła 1233 mieszkańców.

</doc>
<doc id="4979510" url="https://pl.wikipedia.org/wiki?curid=4979510" title="Călărașii Vechi">
Călărașii Vechi

Călărașii Vechi – wieś w Rumunii, w okręgu Călărași, w gminie Cuza Vodă. W 2011 roku liczyła 642 mieszkańców.

</doc>
<doc id="4979515" url="https://pl.wikipedia.org/wiki?curid=4979515" title="Fritz Balmer">
Fritz Balmer

Fritz Balmer – szwajcarski strzelec, mistrz świata.
Podczas swojej kariery Fritz Balmer zdobył dwa medale na mistrzostwach świata. Wszystkie wywalczył w drużynowym strzelaniu z pistoletu dowolnego z 50 m, wygrywając złoty medal na turnieju w 1927 roku (skład zespołu: Fritz Balmer, Robert Blum, Wilhelm Schnyder, August Wiederkehr, Fritz Zulauf) i srebrny medal na zawodach w 1925 roku (skład drużyny: Fritz Balmer, Robert Blum, Hans Hänni, Fritz König, Wilhelm Schnyder). Podczas turnieju w 1927 roku uzyskał najsłabszy rezultat w szwajcarskiej drużynie (495 pkt.).
Medale mistrzostw świata.
"Opracowano na podstawie materiałów źródłowych:"

</doc>
<doc id="4979516" url="https://pl.wikipedia.org/wiki?curid=4979516" title="Popielice">
Popielice

Popielice (Glirinae) – podrodzina ssaków z rodziny popielicowatych (Gliridae).
Zasięg występowania.
Podrodzina obejmuje gatunki występujące w Eurazji.
Podział systematyczny.
Do podrodziny należą następujące występujące współcześnie rodzaje:
Opisano również rodzaje wymarłe:

</doc>
<doc id="4979517" url="https://pl.wikipedia.org/wiki?curid=4979517" title="Dichiseni (gmina)">
Dichiseni (gmina)

Dichiseni – gmina w Rumunii, w okręgu Călărași. Obejmuje miejscowości Coslogeni, Dichiseni, Libertatea i Satnoeni. W 2011 roku liczyła 1734 mieszkańców. 

</doc>
<doc id="4979519" url="https://pl.wikipedia.org/wiki?curid=4979519" title="Żegluga Wisła-Bałtyk">
Żegluga Wisła-Bałtyk



</doc>
<doc id="4979524" url="https://pl.wikipedia.org/wiki?curid=4979524" title="Coslogeni">
Coslogeni

Coslogeni – wieś w Rumunii, w okręgu Călărași, w gminie Dichiseni. W 2011 roku liczyła 819 mieszkańców.

</doc>
<doc id="4979525" url="https://pl.wikipedia.org/wiki?curid=4979525" title="Dichiseni">
Dichiseni

Dichiseni – wieś w Rumunii, w okręgu Călărași, w gminie Dichiseni. W 2011 roku liczyła 433 mieszkańców.

</doc>
<doc id="4979527" url="https://pl.wikipedia.org/wiki?curid=4979527" title="Ernst Tellenbach">
Ernst Tellenbach

Ernst Tellenbach – szwajcarski strzelec, mistrz świata.
Był związany z miastem Olten.
Na przestrzeni lat 1928–1947, Ernst Tellenbach zdobył 10 medali na mistrzostwach świata, w tym 5 złotych, 3 srebrne i 2 brązowe. W zawodach indywidualnych wyłącznie dwukrotnie stawał na podium. W 1928 roku został mistrzem świata w karabinie wojskowym klęcząc z 300 m, zaś 9 lat później uplasował się na trzecim miejscu w karabinie dowolnym klęcząc z 50 m (pokonali go jedynie Harald Kivioja i Jacques Mazoyer). 
Medale mistrzostw świata.
"Opracowano na podstawie materiałów źródłowych:"

</doc>
<doc id="4979528" url="https://pl.wikipedia.org/wiki?curid=4979528" title="Libertatea (okręg Călărași)">
Libertatea (okręg Călărași)

Libertatea – wieś w Rumunii, w okręgu Călărași, w gminie Dichiseni. W 2011 roku pozostawała niezamieszkała.

</doc>
<doc id="4979533" url="https://pl.wikipedia.org/wiki?curid=4979533" title="Jakob Fisher">
Jakob Fisher

Jakob Fisher, także Jakob Fischer – szwajcarski strzelec, mistrz świata.
Jakob Fisher zdobył trzy medale na mistrzostwach świata. Dwukrotnie wywalczył złoto w drużynie w pistolecie dowolnym z 50 m, co miało miejsce w latach 1928 (skład zespołu: Robert Blum, Jakob Fisher, Wilhelm Schnyder, August Wiederkehr, Fritz Zulauf) i 1929 (skład ekipy – poza Augustem Wiederkehrem, którego zastąpił Jean Révilliod de Budé – był taki sam). Ponadto na turnieju w 1929 roku został indywidualnym wicemistrzem świata, przegrywając wyłącznie ze swoim rodakiem Fritzem Zulaufem. W 1928 roku ukończył zawody indywidualne na piątym miejscu.
Medale mistrzostw świata.
"Opracowano na podstawie materiałów źródłowych:"

</doc>
<doc id="4979534" url="https://pl.wikipedia.org/wiki?curid=4979534" title="Eduard Zumstein">
Eduard Zumstein

Eduard Zumstein – szwajcarski strzelec, medalista mistrzostw świata.
Był związany z Zurychem.
Zumstein zdobył w swojej karierze jeden medal na mistrzostwach świata. Dokonał tego podczas turnieju w 1929 roku, w którym uplasował się na trzeciej pozycji w strzelaniu z karabinu wojskowego klęcząc z 300 m. Lepsze wyniki od niego osiągnęli wyłącznie Karl Zimmermann i Camillo Isnardi. Na tym samym turnieju nalazł się w drużynie szwajcarskiej w strzelaniu z karabinu dowolnego z 50 m, jednak Helweci uplasowali się na 5. miejscu (Zumstein uzyskał 378 pkt., a więc przedostatni wynik w drużynie). W karabinie wojskowym w trzech postawach Zumstein zajął 25. pozycję (490 pkt.).
Medale mistrzostw świata.
"Opracowano na podstawie materiałów źródłowych:"

</doc>
<doc id="4979536" url="https://pl.wikipedia.org/wiki?curid=4979536" title="Paltin">
Paltin



</doc>
<doc id="4979540" url="https://pl.wikipedia.org/wiki?curid=4979540" title="Jean Révilliod de Budé">
Jean Révilliod de Budé

Jean Révilliod de Budé (ur. w latach 60. XIX w., zm. 1942 w Nyonie) – szwajcarski strzelec, mistrz świata.
Révilliod de Budé zdobył cztery medale na mistrzostwach świata – wszystkie złote. W 1929 roku w swoim pierwszym starcie w drużynie szwajcarskiej na mistrzostwach świata, liczący wówczas ponad 60 lat Szwajcar wywalczył złoto w drużynowym strzelaniu z pistoletu dowolnego z 50 m, zajmując indywidualnie 14. miejsce na 52 startujących strzelców. Podczas turnieju rozegranego rok później, Révilliod de Budé został podwójnym mistrzem świata – zwyciężył bowiem zarówno indywidualnie jak i drużynowo. Ostatnie złoto wywalczył podczas mistrzostw we Lwowie w 1931 roku w drużynie. 
Medale mistrzostw świata.
"Opracowano na podstawie materiałów źródłowych:"

</doc>
<doc id="4979541" url="https://pl.wikipedia.org/wiki?curid=4979541" title="Lean Revilliod de Bude">
Lean Revilliod de Bude



</doc>
<doc id="4979547" url="https://pl.wikipedia.org/wiki?curid=4979547" title="Păulești">
Păulești



</doc>
<doc id="4979548" url="https://pl.wikipedia.org/wiki?curid=4979548" title="Fernand Demièrre">
Fernand Demièrre

Fernand Demièrre – szwajcarski strzelec, mistrz świata.
Strzelectwo zaczął uprawiać około 1923 roku. Był związany z Genewą i Lucerną, pracował w banku.
Podczas swojej kariery Fernand Demièrre sześciokrotnie stawał na podium mistrzostw świata. Trzykrotnie zdobył medale w drużynowych zawodach z karabinu dowolnego w trzech postawach z 300 m, w tym dwukrotnie złote (1931, 1933) i raz srebrny (1930). Ponadto wywalczył trzy indywidualne podia. W 1933 roku został mistrzem świata w karabinie dowolnym w trzech postawach z 300 m i wicemistrzem w karabinie dowolnym klęcząc z 300 m (poniósł porażkę wyłącznie z Bertilem Rönnmarkiem). W 1930 roku Demièrre, mający wówczas niespełna 30 lat, uplasował się na trzeciej pozycji w karabinie dowolnym leżąc z 300 m (pokonali go Finowie Kullervo Leskinen i Sven Lindgren). 
Medale mistrzostw świata.
"Opracowano na podstawie materiałów źródłowych:"

</doc>
<doc id="4979552" url="https://pl.wikipedia.org/wiki?curid=4979552" title="Florian Bullo">
Florian Bullo

Florian Bullo – szwajcarski strzelec, mistrz świata.
Bullo raz w swojej karierze stanął na podium mistrzostw świata. Miało to miejsce w Grenadzie w 1933 roku, gdzie wraz z kolegami z reprezentacji zwyciężył w pistolecie dowolnym z 50 m (skład drużyny: Ernst Andres, Florian Bullo, Ernst Flückiger, Severin Crivelli, Wilhelm Schnyder). 
Medale mistrzostw świata.
"Opracowano na podstawie materiałów źródłowych:"

</doc>
<doc id="4979553" url="https://pl.wikipedia.org/wiki?curid=4979553" title="Charmey">
Charmey

Charmey – wieś i dawna gmina w kantonie Fryburg w Szwajcarii. Obecnie w dystrykcie Gruyère.
Po połączeniu z dniem 1 stycznia 2014 r. z sąsiednią gminą Cerniat utworzyły one nową, obecną gminę Val-de-Charmey.
Położenie.
Leży w Alpach Fryburskich w południowo-wschodniej części kantonu Fryburg. Zabudowania 6 tworzących ją przysiółków są rozrzucone w dolinie rzeki Jogne i na otaczających ją stokach. Jest największą miejscowością w całym kantonie. 44,9 % powierzchni miejscowości zajmują tereny wykorzystywane rolniczo (prawie w całości łąki i pastwiska), 44,9 % lasy, 2,1 % tereny zamieszkane i infrastruktura, 16,6 % nieużytki.
Miejscowość znajduje się w granicach Parc naturel régional Gruyère-Pays d'Enhaut.
Historia.
Wspominana po raz pierwszy w 1211 r. jako Chalmeis, następnie aż do 1760 r. jako Feiguières. W języku niemieckim występowała jako Galmis. W 1811 r. liczyła 609 mieszkańców, w 1900 r. - 1247, w 1950 r. - 1282, w 2000 r. - 1547, a w 2010 1849 mieszkańców.
W dokumencie klasztoru z Rougemont z 1115 r. miejsce to było oznaczone jako opuszczone. Podział seniorii Corbières w 1249 r. stworzył konseniorię Charmey, której panowie rezydowali na zamku Sur la Roche (w 1736: En la Motte du château). Ród Corbières z Charmey wymarł przed 1361 rokiem, ale Charmey pozostało wsią odpowiedzialną za utrzymanie zamku (którego ostatnia część zawaliła się w 1824 roku). W 1454 r. Charmey przeszło we władanie hrabiów Gruyère, a w 1555 r. dostało się we władanie Fryburga, stanowiąc część baliwatu Corbières. Opór przeciwko płaceniu podatku wojskowego został złamany w 1614 r. Parafia jest poświadczona w 1228 r. (kościół pw. Św. Krzyża, od 1735 r. Św. Wawrzyńca).
Położona w regionie o starych tradycjach hodowli bydła Charmey – zwłaszcza jej przysiółek La Tzintre - stała się ważnym ośrodkiem wędrówek transhumancyjnych między równinami a górami (Pays-d'Enhaut i Gessenay) w XVII i XVIII wieku. Wraz z rozwojem hodowli bydła mlecznego, eksport sera gruyère do Lyonu przyniósł znaczne dochody wielu rodzinom i rodzinnym przedsiębiorstwom, takim jak Bracia i Bratankowie Pettolaz (kapitał 500 000 do 600 000 écu około 1780 r.) i przyspieszył przejmowanie ziemi przez patrycjuszy z Fryburga (40% użytków rolnych w 1760 r.), czemu towarzyszyła znaczna emigracja chłopstwa, zwłaszcza do Francji.
Poza hodowlą bydła i przetwórstwem mleka mieszkańcy, zwłaszcza w sezonie zimowym, zajmowali się chałupnictwem. Produkowano wyroby z drewna, a także plecione ze słomy. Kryzys bezrobocia, jaki nastąpił na przełomie XIX i XX w. w tej drugiej gałęzi rzemiosła (20% ludności pracującej w 1880 r., jedynie 5% w 1910 r.) rozwiązany został dopiero po uruchomieniu w 1898 r. w Broc fabryki czekolady przez Alexandre Caillera.
Ukończenie w 1881 r. drogi Bulle-Boltigen (przez przełęcz Jaun) zakończyło uciążliwą izolację wsi, która stała się punktem postojowym kursujących tędy dyliżansów pocztowych. Już na początku XX w. Charmey zaczęło być postrzegane jako „..."urokliwie położona miejscowość letniskowa"”, w której funkcjonowały już dwa hotele: Hôtel du Sapin i Hôtel du Maréchal-Ferrant.
Budowa w 1962 roku ośrodka narciarskiego w masywie Vounetse (1626 m n.p.m.), wzbogaconego następnie o liczne atrakcje letnie (m.in. kąpielisko - "Les Bains de la Gruyère"), przyczyniła się do znacznego rozwoju turystyki (2920 miejsc noclegowych w 2000 roku). Na terenie gminy powstało wiele domów letniskowych. Liczba stałych mieszkańców rośnie także dzięki przebudowie starych farm na komfortowe obiekty mieszkalne, zajmowane głównie przez przedstawicieli wolnych zawodów.
W 1991 roku zostało otwarte Muzeum Regionalne.
Ośrodek narciarski.
Szczyt Vounetse (1626 m n.p.m.) został zagospodarowany z przeznaczeniem głównie dla narciarstwa zjazdowego. Składają się nań:
Latem na turystów czeka szereg oznakowanych tras wycieczkowych. W rejonie szczytu działa park linowy (fr. Vallée des Tyroliennes), dysponujący zjazdami „tyrolskimi” aż do La Petit-Ganet. Na szczycie znajduje się wytwórnia serów alpejskich Piller, w której w sezonie można codziennie obserwować proces produkcji sera. Góra jest również wykorzystywana przez miłośników paraglajdingu.
Osoby związane z miejscowością.
W Charmey urodzili się:
Polonica.
Tereny Alp Fryburskich między Charmey, Lac Noir i Jaun badał w roku 1918 polski geolog Ludwik Horwitz, pracujący wówczas na Uniwersytecie w Lozannie. Mapa geologiczna, przedstawiająca wyniki tych badań, została wówczas przekazana szwajcarskiej Komisji Geologicznej.
W dolinie na wschód od Charmey w latach II wojny światowej (1940-1945) znajdował się jeden z obozów dla internowanych żołnierzy polskich z 2 Dywizji Strzelców Pieszych generała Bronisława Prugara-Ketlinga. Budowali oni tu jedną z dróg górskich między dolinami potoków Gros Mont i Motélon, do dziś nazywaną Route des Polonais. Pamiątką po tych czasach jest wykuta przez żołnierzy w skale kapliczka z figurką Matki Boskiej.

</doc>
<doc id="4979554" url="https://pl.wikipedia.org/wiki?curid=4979554" title="Ernst Andres">
Ernst Andres

Ernst Andres – szwajcarski strzelec, mistrz świata.
Andres trzykrotnie w swojej karierze stał na podium mistrzostw świata, zdobywając za każdym razem złoty medal w drużynowym strzelaniu z pistoletu dowolnego z 50 m (miało to miejsce w latach 1933, 1935 i 1939). 
Medale mistrzostw świata.
"Opracowano na podstawie materiałów źródłowych:"

</doc>
<doc id="4979557" url="https://pl.wikipedia.org/wiki?curid=4979557" title="Severin Crivelli">
Severin Crivelli

Severin Crivelli – szwajcarski strzelec, mistrz świata.
Crivelli jest siedmiokrotnym medalistą mistrzostw świata. Indywidualnie zdobył dwukrotnie brązowe medale. Po raz pierwszy dokonał tego na turnieju we Lwowie w 1931 roku, gdzie uplasował się na trzeciej pozycji (za Marcelem Bonin i Václavem Kreckiem). Dwa lata później ukończył zawody na tej samej pozycji, a pokonali go wyłącznie Torsten Ullman i Charles des Jammonières. Pozostałe pięć medali zdobył w drużynowym strzelaniu z pistoletu dowolnego z 50 m, za każdym razem wygrywając turniej (zwyciężył w latach: 1930, 1931, 1933, 1935 i 1937). 
Medale mistrzostw świata.
"Opracowano na podstawie materiałów źródłowych:"

</doc>
<doc id="4979560" url="https://pl.wikipedia.org/wiki?curid=4979560" title="Pietroasa">
Pietroasa



</doc>
<doc id="4979564" url="https://pl.wikipedia.org/wiki?curid=4979564" title="Poiana">
Poiana



</doc>
<doc id="4979566" url="https://pl.wikipedia.org/wiki?curid=4979566" title="Satnoeni">
Satnoeni

Satnoeni – wieś w Rumunii, w okręgu Călărași, w gminie Dichiseni. W 2011 roku liczyła 482 mieszkańców.

</doc>
<doc id="4979572" url="https://pl.wikipedia.org/wiki?curid=4979572" title="Maciej Bilicer (kanclerz)">
Maciej Bilicer (kanclerz)

Maciej Bilicer (ur. 20 listopada 1578 w Prudniku, zm. 28 marca 1620 w Karniowie) – śląski szlachcic z rodu Bilicerów, doktor obojga praw, książęcy brandenburski radca i kanclerz w Karniowie.
Życiorys.
Był synem burmistrza Prudnika Macieja Bilicera i jego żony Rosiny Heinrich.
Studiował medycynę w Jenie, jednakże po zaprzyjaźnieniu się ze studentem Mikołajem Henelem, który również pochodził z Prudnika i dzielił pokój z Bilicerem, oboje zdecydowali zrezygnować z medycyny i podjąć studia prawnicze.
11 listopada 1608 ożenił się z Urszulą Biedermann, córką Carla Biedermanna. Mieli dwoje dzieci: Macieja i Hansa.
Posiadał tytuł doktora obojga praw, czyli kanonicznego i rzymskiego. Był książęcym radcą Rady Brandenburskiej, a od 1618 był kanclerzem księstwa karniowskiego w Karniowie.

</doc>
<doc id="4979575" url="https://pl.wikipedia.org/wiki?curid=4979575" title="Jesper Lindstrøm">
Jesper Lindstrøm

Jesper Grænge Lindstrøm (ur. 29 lutego 2000 w Taastrup) – duński piłkarz występujący na pozycji pomocnika w Eintrachcie Frankfurt.
Kariera klubowa.
Początki.
Lindstrøm karierę piłkarską zaczynał w Taastrup FC. Kiedy grał w drużynach do lat 13, dołączył do Brøndby IF.
Brøndby IF.
W pierwszym zespole Brøndby zadebiutował 22 listopada 2018 w wygranym 4:1 meczu Pucharu Danii z BK Marienlyst. W 80. minucie tego spotkania zastąpił Simona Tibblinga. Latem 2019 został przeniesiony do pierwszej drużyny zespołu. Pierwszą bramkę w Superligaen strzelił 28 lipca 2019 w wygranym 3:2 meczu z Odense Boldklub. 1 sierpnia 2019 w rewanżowym spotkaniu eliminacji Ligi Europy z Lechią Gdańsk zdobył 2 gole w dogrywce, zapewniając Brøndby awans do następnej rundy rozgrywek. W tym meczu na murawie pojawił się w 90. minucie. W lipcu 2020 klub przedłużył z nim kontrakt do 2023 roku.
W rundzie jesiennej sezonu 2020/21 zdobył 8 bramek oraz zaliczył 4 asysty. Dzięki temu wynikowi został wybrany przez trenerów klubów Superligaen na najlepszego zawodnika rundy jesiennej tych rozgrywek. Na koniec sezonu został ogłoszony najlepszym młodym zawodnikiem ligi duńskiej, w którym łącznie strzelił 10 bramek i zaliczył 11 asyst w 29 spotkaniach. W tym sezonie również zdobył mistrzostwo Danii.
Eintracht Frankfurt.
11 lipca 2021 został zawodnikiem Eintrachtu Frankfurt. Podpisał z tym klubem kontrakt do końca czerwca 2026 roku. W sezonie 2021/22 jego zespół zwyciężył rozgrywki Ligi Europy.
Kariera reprezentacyjna.
Lindstrøm karierę reprezentacyjną rozpoczynał w kadrze do lat 19. Występował także w zespole U-21. W 2021 został powołany na Mistrzostwa Europy do lat 21.
W pierwszej reprezentacji zadebiutował 11 listopada 2020 w wygranym 2:0 meczu towarzyskim ze Szwecją. W 86. minucie tego spotkania zastąpił Lucasa Andersena. Pierwszą bramkę strzelił 29 marca 2022 w meczu towarzyskim z Serbią (3:0).

</doc>
<doc id="4979576" url="https://pl.wikipedia.org/wiki?curid=4979576" title="Sławomir Piskorz">
Sławomir Piskorz

Sławomir Maksymilian Piskorz (ur. 24 stycznia 1934 w Michałowicach) – polski geograf specjalizujący się w dydaktyce geografii, profesor nauk o Ziemi, profesor zwyczajny Akademii Pedagogicznej w Krakowie (obecnie Uniwersytet Pedagogiczny im. KEN).
Życiorys.
W 1957 ukończył studia geograficzne w Wyższej Szkole Pedagogicznej w Krakowie. Napisał pracę magisterską pt. "Zarys monograficzny północnej części Garbu Wodzisławskiego," pod kier doc. dra Jana Flisa. Po studiach przez 5 lat pracował jako nauczyciel geografii w XII LO w Krakowie. W latach 1963–1967 odbył studia doktoranckie w WSP w Krakowie. Stopień doktora nauk przyrodniczych w zakresie dydaktyki geografii nadała mu w 1968 r. Rada Wydziału Geograficzno-Biologicznego WSP w Krakowie na podstawie rozprawy pt. "Nauczanie problemowe w grupach na lekcjach geografii i jego skuteczność", przygotowanej pod kierunkiem prof. Rodiona Mochnackiego.
Od 1967 do 2008 pracował w WSP/AP/UP jako asystent, adiunkt, docent prof. nadzwyczajny i prof. zwyczajny. Badania naukowe S. Piskorza ogniskowały się wokół transformacji dorobku geografii jako nauki do geografii jako przedmiotu nauczania, optymalizacji procesu geograficznego kształcenia, kształcenia nauczycieli geografii oraz historii geografii szkolnej i jej dydaktyki. W 1980 r. Rada Wydziału Humanistycznego WSP nadała mu stopień doktora habilitowanego nauk humanistycznych w zakresie dydaktyki geografii na podstawie pracy pt. "Dobór i układ treści w szkolnym podręczniku geografii". W 1998 r. uzyskał tytuł profesora nauk o Ziemi ,z rekomendacji Rady Wydziału Geografii i Studiów Regionalnych Uniwersytetu Warszawskiego Jest pierwszym w Polsce profesorem tytularnym specjalizującym się w zakresie dydaktyki geografii. Ma w swoim dorobku ok. 170 publikacji naukowych i popularnonaukowych. Wśród tych ostatnich są podręczniki geografii dla szkoły podstawowej i średniej. W Instytucie Geografii WSP, AP przez 22 lata kierował Zakładem Dydaktyki Geografii, 6 lat Studium Podyplomowym Geografii. Wykształcił 180 magistrów, 6 doktorów (był promotorem m.in. późniejszych samodzielnych pracowników nauki: Elżbiety Szkurłat, Bożeny Wójtowicz, Wiktora Osucha i Danuty Piróg). 
Należał do Polskiej Zjednoczonej Partii Robotniczej, był członkiem egzekutywy OOP PZPR w WSP.
Aktywnie działał w Polskim Towarzystwie Geograficznym (w ZG PTG i w Olimpiadzie Geograficznej), był ministerialnym recenzentem podręczników geografii i przyrody, był członkiem Komitetu Redakcyjnego "Geografii w Szkole", pracował w Głównej Komisji Kwalifikacyjnej ds. Stopni Specjalizacji Zawodowej Nauczycieli oraz był wiceprzewodniczącym Rady Naukowej Ośrodka Badawczo-Rozwojowego Pomocy Naukowych i Sprzętu Szkolnego .
Nagrody i odznaczenia.
Otrzymał liczne nagrody Rektora WSP/AP, dwie nagrody zespołowe Ministra Nauki, Szkolnictwa Wyższego i Technik oraz Ministra Edukacji Narodowej, został odznaczony  Złotym Krzyżem Zasługi, Złotą Odznaką za Zasługi dla Ziemi Krakowskiej, Krzyżem Kawalerskim Orderu Odrodzenia Polski, Medalem KEN, Medalem UP, Złotą Odznaką i Medalem PTG.

</doc>
<doc id="4979577" url="https://pl.wikipedia.org/wiki?curid=4979577" title="Benedykt Matarewicz">
Benedykt Matarewicz

Benedykt Matarewicz (ur. 2 kwietnia 1894 w Wilnie, zm. 15 kwietnia 1975 w Londynie) – major piechoty Wojska Polskiego, kawaler Orderu Virtuti Militari.
Życiorys.
Urodził się w Wilnie, w rodzinie Stanisława. Do Wojska Polskiego został przyjęty z byłych Korpusów Wschodnich i byłej armii rosyjskiej. W grudniu 1918 był dowódcą III batalionu, który stacjonował w Łyntupach i wchodził w skład 1 Pułku Brygady Samoobrony. Następnie został dowódcą 4. kompanii Wileńskiego Pułku Strzelców. Wyróżnił się w bitwie nad Czernicą, w czasie której „kierował dzielnie przeciwnatarciem w celu odzyskania utraconych stanowisk nowogródzkiego pułku. Przykład nieustraszonego zachowania się jego, wzmocnił na duchu kompanię. Idąc na czele kompanii, wtargnął w masy nacierającego nieprzyjaciela, walcząc na bliską odległość. Został przytem ranny. Kompania 4-a zagrzana jednak jego odwagą, nie ustała w wysiłku i zdobyła dwa karabiny maszynowe”. Od 9 października 1920 do 1921 dowodził I batalionem pułku.
Po zakończeniu działań wojennych nadal służył w Wileńskim Pułku Strzelców, który został przemianowany na 85 Pułk Piechoty i dyslokowany w Nowej Wilejce. 3 maja 1922 został zweryfikowany w stopniu kapitana ze starszeństwem z 1 czerwca 1919 i 1430. lokatą w korpusie oficerów piechoty. Jako osadnik wojskowy otrzymał działkę w m. Poręby Górańskie, w gminie Mickuny powiatu wileńsko-trockiego. 23 czerwca 1925 został przeniesiony z macierzystego oddziału do Korpusu Ochrony Pogranicza. 18 lutego 1928 został mianowany majorem ze starszeństwem z 1 stycznia 1928 i 120. lokatą w korpusie oficerów piechoty. W tym samym roku był kwatermistrzem 21 Baonu Granicznego w Niemenczynie. W marcu 1930 został przeniesiony z KOP do 85 pp na stanowisko dowódcy batalionu. W kwietniu 1934 został przesunięty na stanowisko kwatermistrza. W 1938 został przeniesiony do Komendy Rejonu Uzupełnień Krzemieniec na stanowisko komendanta rejonu uzupełnień.
Zmarł 15 kwietnia 1975 w Londynie. Został pochowany na Chiswick Cemetery.
Benedykt był żonaty z Aliną (1900–1986), córką Józefa Lewkowicza, z którą miał syna Jerzego (1923–2011). Żona i syn w 1940 zostali aresztowani przez funkcjonariuszy NKWD Zachodniej Białorusi. Jerzy Matarewicz służył później w Polskich Siłach Powietrznych w Wielkiej Brytanii, w stopniu plutonowego pilota.

</doc>
<doc id="4979583" url="https://pl.wikipedia.org/wiki?curid=4979583" title="Popești">
Popești



</doc>
<doc id="4979584" url="https://pl.wikipedia.org/wiki?curid=4979584" title="Kosmatka dębówka">
Kosmatka dębówka



</doc>
<doc id="4979594" url="https://pl.wikipedia.org/wiki?curid=4979594" title="Mistrzostwa Świata w Gimnastyce Sportowej 2013">
Mistrzostwa Świata w Gimnastyce Sportowej 2013

Mistrzostwa Świata w Gimnastyce Sportowej 2013 – 44. edycja mistrzostw świata w gimnastyce sportowej. Zawody zostały rozegrane w dniach 30 września - 6 października w Sportpaleis Antwerp w Antwerpii.
Uczestnicy.
W mistrzostwach wzięło udział 393 zawodników z 73 państw.
Występy reprezentantów Polski.
W zawodach wzięło udział czworo zawodników: Marta Pihan-Kulesza, Paula Plichta, Roman Kulesza oraz Marek Łyszczarz.

</doc>
<doc id="4979595" url="https://pl.wikipedia.org/wiki?curid=4979595" title="Anna Krystyna Cendrier">
Anna Krystyna Cendrier

Anna Krystyna Cendrier (ur. 18 października 1940 w Warszawie, zm. 28 sierpnia 2012 w Paryżu) – architekt.
Życiorys.
Córka Jolanty i Wandalina Kazimierza z książąt Massalskich, siostra Moniki Massalskiej-Dobrowolskiej. Absolwentka liceum im. Marii Skłodowskiej-Curie, maturę zdała w 1958. W 1964 uzyskała dyplom na Wydziale Architektury Politechniki Warszawskiej u prof. Jerzego Hryniewieckiego.
Wyszła za mąż za Marca Cendriera i zamieszkała we Francji. Jej praca obejmowała mieszkalnictwo, obiekty handlowo-rozrywkowe (Disneyland we Francji), dekorację wnętrz (posiadłość książęca w Rijadzie w Arabii Saudyjskiej). 
Była członkiem Zrzeszenia Architektów, oraz Stowarzyszenia Architektów Polskich we Francji.
Zmarła w Paryżu, pochowana została w grobie rodzinny męża w Romorantin w regionie Solonia.

</doc>
<doc id="4979597" url="https://pl.wikipedia.org/wiki?curid=4979597" title="The Hurt Business (wrestling)">
The Hurt Business (wrestling)

The Hurt Business – męski tag team w profesjonalnym wrestlingu, w którego skład wchodzą Shelton Benjamin i Cedric Alexander, występujący w federacji WWE, przynależąc do brandu Raw. Wcześniej Hurt Business było stajnią, której oryginalny skład obejmował również Montela Vontaviousa Portera (MVP), który był oryginalnie liderem oraz Bobby'ego Lashleya.
Stajnia jest nawiązaniem do Beat Down Clan, innej grupy istniejącej w Total Nonstop Action Wrestling, w której skład wchodzili dwaj byli członkowie Hurt Business, Bobby Lashley i MVP oraz inni zawodnicy TNA, Kenny King, Low Ki, Homicide, Samoa Joe i Hernandez.
Historia.
Formacja grupy (2020).
11 maja 2020 na "Raw" MVP zaoferował pomoc Bobby'emu Lashley'owi, w zdobyciu WWE Championship z rąk Drew McIntyre'a. Na Backlash Lashley nie zdołał zdobyć tytułu, po tym jak jego żona Lana rozproszyła go i kosztowała go walkę. Następnego dnia Lashley za namową MVP i sfrustrowaniem sytuacją z zeszłej nocy zażądał od Lany rozwodu.
22 czerwca Lashley zaatakował ówczesnego posiadacza United States Championship Apollo Crewsa. MVP następnie zaprezentował nowy projekt pasa, reprezentującego United States Championship, nazywając siebie prawdziwym mistrzem. Tego samego dnia Lashley zwyciężył Crewsa, w walce bez tytułu na szali, wskutek czego MVP otrzymał walkę o mistrzostwo na The Horror Show at Extreme Rules, którą jego lider wygrał przez walkower, przez co nie zdobył mistrzostwa, aczkolwiek sam ogłosił się nowym mistrzem. Następnego dnia na "Raw" do grupy dołączył Shelton Benjamin, któremu wcześniej Lashley i MVP pomogli zdobyć 24/7 Championship. Ugrupowanie zostało następnie nazwane The Hurt Business. 3 sierpnia powracający Crews pokonał MVP'iego, broniąc mistrzostwa United States i zarazem odbierając mu nowy pas mistrzowski. Do rywalizacji włączyli się sojusznicy Crewsa - Ricochet i Cedric Alexander. Grupy wymieniały między sobą zwycięstwa przez kolejne tygodnie.
Przejęcie mistrzostw (2020–2021).
Na SummerSlam MVP podjął kolejnej, nieudanej próby zdobycia United States Championship od Crewsa. Tydzień później na Payback Lashley odebrał tytuł Crewsowi. 7 września Cedric Alexaner zdradził swoją drużynę, dołączając do Hurt Business.
Hurt Business następnie rozpoczęli feud z Raw Tag Team Championami The New Day. New Day zdołało dwukrotnie zachować nad nimi tytuły, lecz na gali , 20 grudnia, Cedric Alexander i Shelton Benjamin, reprezentujący grupę, zwyciężyli mistrzów i zdobyli tytuły. 
Począwszy od grudnia Lashley rywalizował z Riddle'm, który niedługo potem stał się pretendentem do dierżawionego przez niego mistrzostwa Stanów Zjednoczonych WWE. Lashley zdołał utrzymać nad nim mistrzostwo 1 lutego 2021, kiedy spowodował dyskwalifikację, zapinając mu "full nelson", dookoła lin. Riddle co tydzień wygrywał z innymi członkami Hurt Business, doprowadzając nawet do kontuzji MVP'iego. 8 lutego, Keith Lee pokonał Riddle'a, a następnie Lashley zaatakował ich obu, na skutek czego WWE zaplanowało Triple Threat o tytuł Lashleya na Elimination Chamber. Na gali Lee został zastąpiony przez Johna Morrisona, którego podczas meczu przypiął Riddle, aby zdobyć WWE United States Championship. Lashley pojawił się jeszcze tego samego dnia, po walce wieczoru gali, gdzie zaatakował świętującego mistrza WWE, Drew McIntyre'a, pomagając Mizowi pomyślnie zrealizować kontrakt Money in the Bank na McIntyre.
Nieco ponad tydzień później, Lashley pokonał Miza na "Raw" z 1 marca 2021, aby wygrać WWE Championship po raz pierwszy, w swojej karierze. Po 85 dniach panowania, 15 marca 2021, Benjamin i Alexander stracili tytuły Raw Tag Team z powrotem do New Day. . Tydzień później McIntyre pokonał byłych mistrzów Raw Tag Team, w handicap matchu, usuwając ich z okolic ringu podczas pojedynku na WrestleManii 37, przeciwko Lashleyowi o dzierżawione przez niego WWE Championship. Tydzień później MVP i Lashley wyrzucili Alexandra i Benjamina z grupy Hurt Business, z powodu tego, że we dwójkę nie potrafili „zniszczyć” McIntyre'a. Podczas pierwszej części WrestleManii 37 Lashley pokonał McIntyre'a, broniąc WWE Championship. 
Reformacja (2021–2022).
27 września na "Raw" Cedric Alexander i Shelton Benjamin pomogli Lashleyowi odeprzeć atak ze strony New Day, reformując Hurt Business. Cała czwórka została wybrana przez brand Raw podczas Draftu 2021. 22 listopada Alexander zdobył WWE 24/7 Championship, pokonując Reggiego, jednakże szybko utracił tytuł na rzecz Dany Brooke. 
Współpraca Alexandra z Bejaminem (od 2022).
Hurt Business ponownie rozpadło się 10 stycznia 2022 na "Raw", wbrew Benjamin i Alexander kontynuowali współpracę jako duet. 

</doc>
<doc id="4979602" url="https://pl.wikipedia.org/wiki?curid=4979602" title="Poșta">
Poșta



</doc>
<doc id="4979617" url="https://pl.wikipedia.org/wiki?curid=4979617" title="Szwajcarska Biblioteka Narodowa">
Szwajcarska Biblioteka Narodowa

Szwajcarska Biblioteka Narodowa – biblioteka narodowa w Bernie w Szwajcarii.
Historia.
W 1894 roku Rada Kantonów i Rada Narodu uchwaliły ustawę o bibliotece narodowej. Biblioteka rozpoczęła działalność 2 maja 1895 roku w czteropokojowym mieszkaniu w centrum Berna. Nosiła nazwę Biblioteka Publiczna. W 1899 roku przeniesiono ją do budynku Archiwum Narodowego, co pozwoliło na udostępnienie zbiorów czytelnikom. Dopiero w 1931 roku biblioteka przeniosła się do obecnej siedziby znajdującej się w dzielnicy Kirchfeld w Bernie. Podstawą działalności biblioteki jest ustawa federalna o Szwajcarskiej Bibliotece Narodowej z 18 grudnia 1992 roku ("Bundesgesetz über die Schweizerische Nationalbibliothek").
Zbiory.
W Szwajcarii nie ma przepisów pozwalających na otrzymywanie przez Bibliotekę Narodową egzemplarza obowiązkowego. W 1915 roku biblioteka zawarła dobrowolną umowę z wydawcami, którzy zobowiązali się do przekazywania kopii wydawanych druków do biblioteki. Nie wszyscy jednak zawarli taką umowę. Zdarza się, że 10% wydawnictw z terenu Szwajcarii nie dociera do biblioteki. Biblioteka od 1901 roku publikuje bibliografię bieżącą. W 1992 roku rozpoczęto digitalizację zbiorów. Biblioteka gromadzi szwajcarskie publikacje wydawane od 1848 roku. 
Budynek.
Budynek biblioteki został zbudowany w latach 1927–1931. Konkurs na projekt wygrali: Alfred Oeschger, Emil Hostettler i Josef Kaufmann. Po otwarciu był to jeden z najbardziej nowoczesnych budynków w Szwajcarii. Główny budynek ma dwa symetryczne skrzydła i ośmiopiętrowy magazyn z tyłu. W 1991 roku podjęto decyzję o modernizacji i rozbudowie siedziby. Modernizację starego budynku ukończono w 2001 roku. Dodatkowo zbudowano podziemny magazyn po wschodniej stronie budynków, a drugi w latach 2005–2009 po zachodniej stronie. Magazyny te powinny wystarczyć bibliotece do 2038 roku. 

</doc>
<doc id="4979623" url="https://pl.wikipedia.org/wiki?curid=4979623" title="Joachim Fryderyk Bilicer">
Joachim Fryderyk Bilicer

Joachim Fryderyk Bilicer (ur. 1616, zm. 7 września 1645) – śląski szlachcic z rodu Bilicerów, kapitan-porucznik cesarskiego majestatu.
Życiorys.
Pochodził z prudnickiego rodu Bilicerów. Jego ojcem był Adam Bilicer, syn burmistrza Prudnika Macieja Bilicera, a matką Helena Schmeiß von Ehrenpreisberg.
Był właścicielem Jakuszowa i Grzymalina. Zmarł 7 września 1645 roku. Został pochowany w Legnicy w katedrze Świętych Apostołów Piotra i Pawła.

</doc>
<doc id="4979626" url="https://pl.wikipedia.org/wiki?curid=4979626" title="Râmnicelu">
Râmnicelu



</doc>
<doc id="4979634" url="https://pl.wikipedia.org/wiki?curid=4979634" title="Magiczna deskorolka">
Magiczna deskorolka

Magiczna deskorolka (ang. "The Skateboard Kid") – amerykański film fabularny z 1993 roku w reżyserii Larry'ego Swerdlove'a. Zaliczany jest do gatunków filmów familijnych, fantasy oraz komediowych. 
Fabuła.
Główny bohater, Zack, jest znudzonym chłopcem. Pojawiając się w nowym mieście nie ma przyjaciół. Chłopcy z sąsiedztwa, jeżdżący na deskorolkach, nie odzywają się do niego. Wszystko się zmienia, gdy pewnego razu Zack znajduje w domu magiczną deskorolkę.

</doc>
<doc id="4979637" url="https://pl.wikipedia.org/wiki?curid=4979637" title="Wilhelm Marschall">
Wilhelm Marschall

Wilhelm Marschall (ur. 30 września 1886 w Augsburgu, zm. 20 marca 1976 w Mölln) – niemiecki admirał.
Życiorys.
Podczas I wojny światowej był dowódcą okrętów podwodnych SM UC-74 i SM UB-105. Zatopił 43 statki i slup wojenny HMS „Cowslip”. Jego zasługi zostały uhonorowane najwyższym niemieckim orderem wojskowym Pour le Mérite. Po zakończeniu konfliktu służył w marynarce Republiki Weimarskiej, a później III Rzeszy. W 1934 roku został dowódcą pancernika kieszonkowego „Admiral Schreer”. W 1936 roku wstąpił do Oberkommando der Marine, a po wybuchu hiszpańskiej wojny domowej dowodził marynarką niemiecką operującą u wybrzeży Hiszpanii. W 1939 roku awansowano go do stopnia Admirala i powierzono mu stanowisko . Gdy rozpoczęła się II wojna światowa, Marschall pływał na pancerniku „Scharnhorst”. 23 listopada tego roku jego okręty zatopiły brytyjski krążownik pomocniczy HMS „Rawalpindi”. Podczas inwazji na Norwegię w 1940 roku przeprowadził operację „Juno”, podczas której udało się Niemcom zatopić liczne okręty alianckie, w tym lotniskowiec HMS „Glorious” i dwa niszczyciele. „Scharnhorst” został jednak uszkodzony, co rozsierdziło dowództwo. Marschall został zastąpiony jako Flottenchef Güntherem Lütjensem. Admirał zajął się nadzorowaniem edukacji marynarzy. W 1942 roku został dowódcą Kriegsmarine w okupowanej Francji. 1 lutego 1943 roku awansowano go do Generaladmirala, jednak również zastąpiono Theodorem Kranckem. Do końca wojny nie pełnił ważniejszych funkcji. Od 1945 roku przebywał w niewoli alianckiej, z której zwolniono go w 1947 roku.
Marschall wydał wspomnienia swojej służby na okrętach podwodnych w formie książkowej. W Polsce ukazały się ona pod tytułem "Uwaga torpeda! Pal!".

</doc>
<doc id="4979643" url="https://pl.wikipedia.org/wiki?curid=4979643" title="Jan Jarczyk">
Jan Jarczyk

Jan Jarczyk (ur. 7 października 1947 w Krakowie, zm. 3 sierpnia 2014 w Montrealu) – polski muzyk jazzowy, pianista, kompozytor, aranżer, muzyk sesyjny, pedagog. Jego siostrą jest skrzypaczka Halina Jarczyk.
Życiorys.
Pochodzi z muzycznej rodziny. Początkowo gry na fortepianie uczył go jego ojciec Jan, który w 1954 roku posłał go do Ogólnokształcącej Szkoła Muzycznej I st. przy ul. Basztowej w Krakowie. Jest absolwentem Liceum Muzycznego (ul. Basztowa) w klasie fortepianu. W murach tej uczelni po raz pierwszy zetknął się z muzyką jazzową i z takimi muzykami jak: Zbigniew Seifert, Tomasz Stańko, Janusz Stefański, czy Jan Gonciarczyk. Studiował na wydziale Teorii i Kompozycji Państwowej Wyższej Szkoły Muzycznej w Warszawie w klasie Lucjana Kaszyckiego (1972).
Profesjonalną karierę muzyczną rozpoczynał na początku lat 60. XX w. w krakowskim klubie jazzowym "Helikon", gdzie współpracował z zespołami Tomasza Stańki i Leszka Żądło. Mimo zakazu, już na II roku studiów nagrywał muzykę dla Telewizji Polskiej wraz z siostrą Haliną, Markiem Podkanowiczem, Zygmuntem Kaczmarskim i Zbigniewem Wodeckim; występował i komponował na zamówienie. Również jako student prowadził zajęcia z improwizacji na fortepianie na Wydziale Pedagogicznym w swojej macierzystej uczelni.
Od 1962 roku razem z Janem Gonciarczykiem (kontrabas) i Januszem Stefańskim (perkusja) współtworzył Kwartet Zbigniewa Seiferta, który zanim poświęcił się graniu na skrzypcach, jawił się jako obiecujący saksofonista jazzowy.
Zespół zadebiutował w 1965 roku podczas krakowskich Zaduszek Jazzowych i zdobył dwie nagrody podczas wrocławskiego Jazzu nad Odrą. W 1968 zajął II miejsce, zaś w 1969 uplasował się na I miejscu – oprócz tego pianista otrzymał prywatną nagrodę jurorów: Jana „Ptaszyna” Wróblewskiego, Andrzeja Trzaskowskiego i Włodzimierza Nahornego. W latach 1969–1970 Kwartet Zbigniewa Seiferta prezentował własne kompozycje na festiwalu Jazz Jamboree. Jesienią 1970 roku formacja przestała istnieć, zaś pianista wybrał Warszawę i pracę w niezliczonych projektach studyjnych.
Od 1970 r. był pierwszym nauczycielem w klasie fortepianu na Warsztatach Jazzowych w Chodzieży, a już w nowym stuleciu został dyrektorem artystycznym festiwalu (pełnił tę funkcję do 2011 roku), odznaczonym Orderem Honorowym miasta Chodzież za zasługi dla kultury. W latach 1971-1976 regularnie pracował ze Studiem Jazzowym Polskiego Radia, przez moment był także członkiem zespołu Zbigniewa Namysłowskiego (1972–1973). Współpracował na scenie i w studiu m.in. z Tomaszem Stańką, Januszem Muniakiem, Janem „Ptaszynem” Wróblewskim, czy Włodzimierzem Nahornym, prowadził własny kwartet (Jarczyk, Muniak, Suchanek, Bezucha), z którym na Jazz Jamboree'74 śpiewała Ewa Bem – zespół wystąpił także na festiwalu Jazz nad Odrą'75 i koncertował za granicą.
Pianista nagrywał razem ze Studiem Instrumentalnym pod kier. Piotra Figla, w 1974 roku koncertował z grupą Czesława Niemena podczas tournée w Finlandii, komponował na potrzeby filmu i telewizji (m.in. do cyklicznych "Spotkań z balladą"), występował w skandynawskim Uncle Albin’s Band i nagrywał gościnnie z Show Bandem pod kier. Anatola Wojdyny. W roku 1974 otrzymał Grand Prix w konkursie fortepianowym solo w Lyonie we Francji. Wówczas poznał swoją przyszłą (trzecią) żonę, Kanadyjkę Danielle. Zimą 1976 roku wziął udział w warsztatach jazzowych „Radost ’76” w Mąchocicach k. Kielc, co zostało uwiecznione w filmie dokumentalnym pt. „Gramy Standard!” w reż. Andrzeja Wasylewskiego.
W 1977 roku otrzymał stypendium i wyemigrował do Stanów Zjednoczonych. W latach 1977–1980 studiował w bostońskim Berklee College of Music w klasie puzonu, po czym wrócił do Europy i przez niemal rok grywał zarobkowo w Szwecji, a w latach 1980-1985 był wykładowcą kompozycji i harmonii na swojej dawnej uczelni w Bostonie. W 1979 roku nagrał w Szwecji swój debiutancki album solowy – wydany w Polsce pt. "To And Fro". W ślad za nim ukazywały się kolejne płyty, wydawane zarówno w Kanadzie, jak i w Polsce, m.in. "Cliffs / Les Falaise", czy poruszający krążek "Fall Songs", który pianista nagrał samodzielnie. W 1985 roku zamieszkał w Kanadzie, zaś od 1990 wykładał na Uniwersytecie McGill w Montrealu aranżację i harmonię oraz prowadził zajęcia praktyczne.
W 2001 roku zdobył I nagrodę za kompozycję na Festival International de Jazz de Montréal, w 2010 roku zagrał obok Johna McLaughlina na płycie wybitnego wiolonczelisty Matta Haimovitza pt. "Meeting Of The Spirits". Album doczekał się nominacji do nagrody Nagrody Grammy. W roku 2011 pianista został odznaczony Srebrnym Krzyżem Zasługi. Efektem poszukiwania nowych pomysłów i odejścia od starannie zaaranżowanych form o skomplikowanej budowie na rzecz improwizacji są albumy "Smoked Pianos" (w duecie z pianistą Johnem Stetchem), czy "Full Circle", zarejestrowany z sekcją rytmiczną: Fraser Hollins (kontrabas) i Jim Doxas (perkusja), która w ostatnich latach była stałą podporą jego pracy. Zmarł 3 sierpnia 2014 roku w Montrealu z powodu choroby nowotworowej.

</doc>
<doc id="4979644" url="https://pl.wikipedia.org/wiki?curid=4979644" title="Odznaka „Za Zasługi dla Miasta Łodzi”">
Odznaka „Za Zasługi dla Miasta Łodzi”

Odznaka „Za Zasługi dla Miasta Łodzi” – polskie odznaczenie samorządowe przyznawane przez radę miasta Łodzi "osobom zasłużonym dla Miasta". Odznaka nadawana jest od 1992.
Charakterystyka.
Odznakę „Za Zasługi dla Miasta Łodzi” nadaje Rada gminy za działalność na rzecz Miasta godną szczególnego uznania. Może być nadawana osobom fizycznym i organizacjom społecznym a także może być nadana jako Odznaka pośmiertna kandydatom, od śmierci których nie upłynęło więcej niż 5 lat.
Odznakę tą nadaje się dwa razy w roku, z okazji: Święta Niepodległości (11 listopada) i Święta Miasta Łodzi (15 maja).
Nadaje się ją na wniosek: 
Nadanie Odznaki potwierdza się wydaniem legitymacji osobie fizycznej, a okazjonalnego dyplomu organizacji społecznej. 
Ewidencję podmiotów odznaczonych oraz sprawy organizacyjno-techniczne związane z nadawaniem Odznaki prowadzi Biuro Rady Miejskiej.
Odznaczeni.
Od ustanowienia do 12 października 2022 otrzymało ją 1029 osób lub organizacji. W edycji wiosennej w roku 2022 otrzymało ją 9 osób. 

</doc>
<doc id="4979648" url="https://pl.wikipedia.org/wiki?curid=4979648" title="Wolfgang Müller von Königswinter">
Wolfgang Müller von Königswinter

Wolfgang Müller von Königswinter (ur. 15 marca 1816 w Königswinter, zm. 29 czerwca 1873 w Bad Neuenahr) – niemiecki powieściopisarz, poeta, polityk i lekarz
Życiorys.
Absolwent Królewskiego Gimnazjum w Düsseldorfie. W latach 1835-1838 studiował medycynę na uniwersytecie w Bonn. Studia lekarskie ukończył w 1840 w Berlinie, po czym przez dwa lata służył jako chirurg w pruskiej armii. Po zwolnieniu z wojska kontynuował edukację w Paryżu, gdzie poznał Heinricha Heinego i Georga Herwegha. Śmierć ojca (również lekarza) zmusiła go do otwarcia praktyki lekarskiej w Düsseldorfie. W tym okresie sympatyzował z ideami socjalistycznymi i otaczał opieka lekarską ubogich. Był też lekarzem rodziny Roberta Schumanna. W 1848 był posłem do parlamentu frankfurckiego. Prawdopodobnie był autorem recenzji sztuki publikowanych od 1846 do 1851 przez "Düsseldorfer Zeitung". W latach 1851-1852 redagował "Düsseldorfer Künstler-Albums" wydawnictwa Arnz &amp; Comp. W 1853 wraz z rodziną przeniósł się do Kolonii, gdzie poświęcił się w pełni literaturze z przerwą na służbę lekarza wojskowego w wojnie francusko-pruskiej. W 1871 bez powodzenia kandydował w wyborach do Reichstagu. Został pochowany na cmentarzu Melaten w Kolonii. Jest patronem ulicy w Kolonii-Marienburgu.
Artysta przyjął przydomek "von Königswinter", aby odróżnić się od Wilhelma Müllera. Inspiracją dużej części jego poezji była przyroda, legendy i obyczaje mieszkańców Nadrenii. Jego najbardziej znane wiersze to: "Merlin der Zauberer" (Czarownik Merlin, 1857) i "Mein Herz ist am Rhein" (Moje serce jest nad Renem). Całość twórczości Müllera została zebrana w sześciotomowym wydawnictwie "Dichtungen eines rheinischen Poeten" (Wiersze nadreńskiego poety, 1871-1876). 

</doc>
<doc id="4979650" url="https://pl.wikipedia.org/wiki?curid=4979650" title="USADSB (album)">
USADSB (album)

USADSB – drugi studyjny album duńskiego zespołu Nephew, wydany w 2004 roku przez wytwórnię Copenhagen Records.

</doc>
<doc id="4979655" url="https://pl.wikipedia.org/wiki?curid=4979655" title="Bayugan">
Bayugan

Bayugan – miasto na Filipinach, położone w regionie Caraga, w prowincji Agusan del Sur, na wyspie Mindanao.
Miasto zostało założone w 1961 roku.Bayugan jest węzłem komunikacyjnym autostrady A162 we wschodniej części wyspy Mindanao.

</doc>
<doc id="4979659" url="https://pl.wikipedia.org/wiki?curid=4979659" title="Anchietea peruviana">
Anchietea peruviana

Anchietea peruviana Melch. – gatunek roślin z rodziny fiołkowatych ("Violaceae"). Występuje naturalnie w północno-zachodnim Peru. 

</doc>
<doc id="4979669" url="https://pl.wikipedia.org/wiki?curid=4979669" title="Jonas Omlin">
Jonas Omlin

Jonas Omlin (ur. 10 stycznia 1994 w Sarnen) – szwajcarski piłkarz występujący na pozycji bramkarza w niemieckim klubie Borussia Mönchengladbach oraz w reprezentacji Szwajcarii.
Kariera klubowa.
SC Kriens.
1 lipca 2012 podpisał kontrakt ze szwajcarskim klubem SC Kriens. Zadebiutował 28 kwietnia 2013 w meczu 1. Liga Promotion przeciwko FC Tuggen (1:1).
FC Luzern.
1 lipca 2014 przeszedł do drużyny FC Luzern. Zadebiutował 21 marca 2015 w meczu Swiss Super League przeciwko FC Basel (1:4). W kwalifikacjach do Ligi Europy zadebiutował 13 lipca 2017 w meczu przeciwko NK Osijek (2:0).
FC Le Mont.
6 lipca 2015 udał się na roczne wypożyczenie do FC Le Mont. Zadebiutował 19 lipca 2015 w meczu Swiss Challenge League przeciwko FC Chiasso (1:1).
FC Basel.
1 lipca 2018 podpisał kontrakt z klubem FC Basel. Zadebiutował 21 lipca 2018 w meczu Swiss Super League przeciwko FC Sankt Gallen (1:2). W kwalifikacjach do Ligi Mistrzów zadebiutował 24 lipca 2018 w meczu przeciwko PAOK FC (2:1). 15 maja 2019 wystąpił w finale Pucharu Szwajcarii przeciwko FC Thun (2:1) i zdobył trofeum. W sezonie 2018/19 jego zespół zajął drugie miejsce w tabeli zdobywając wicemistrzostwo Szwajcarii. 19 września 2019 zadebiutował w fazie grupowej Ligi Europy w meczu przeciwko FK Krasnodar (5:0).
Montpellier HSC.
15 sierpnia 2020 przeszedł do francuskiej drużyny Montpellier HSC. Zadebiutował 29 sierpnia 2020 w meczu Ligue 1 przeciwko Stade Rennais (2:1).
Kariera reprezentacyjna.
Szwajcaria.
W 2020 roku otrzymał powołanie do reprezentacji Szwajcarii. Zadebiutował 7 października 2020 w meczu towarzyskim przeciwko reprezentacji Chorwacji (1:2).

</doc>
<doc id="4979671" url="https://pl.wikipedia.org/wiki?curid=4979671" title="Jan Radziwiłł (zm. 1542)">
Jan Radziwiłł (zm. 1542)

Jan II Radziwiłł herbu Trąby (ur. ok. 1492 Goniądz, zm. w styczniu 1542 w Chochle) – podczaszy wielki litewski syn Mikołaja II Radziwiłła.
Biografia.
Był podczaszym wielkim litewskim od 1522 roku, dzierżawcą markowskim i wasiliskim, senatorem I RP w latach 1535-1542. Pełnił funkcję starosty żmudzkiego od 1535 roku, a także starosty kowalewskiego i bielskiego.
Życie prywatne.
Był synem Mikołaja II Radziwiłła herbu Trąby i Elżbiety Sakowicz herbu Pomian. Miał dwójkę rodzeństwa Mikołaja i Sofię Radziwiłłów. W 1524 roku wziął ślub z Anną Kostewicz herbu Leliwa i miał z nią trzy córki, Annę, Petronelę i Elżbietę Radziwiłłówny.

</doc>
<doc id="4979672" url="https://pl.wikipedia.org/wiki?curid=4979672" title="Carlo Ceroni">
Carlo Ceroni

Carlo Ceroni , (ur. około 1647 w Valsolda, zm. 19 kwietnia 1721 w Warszawie) – włoski architekt, działający w Polsce.
Życiorys.
Przybył do Polski prawdopodobnie w latach 1680, do zamieszkałej tam słynnej rodziny Fontanów, której był krewnym. Ceroni był architektem cywilnym Warszawy za panowania Jana III Sobieskiego, a w 1714 otrzymał tytuł architekta królewskiego. W Warszawie w latach 1684-92 kontynuował dzieło I. Affaitatiego- kościół Przemienienia Pańskiego w Warszawie, którego budowę nadzorował. Ponadto zaprojektował i wybudował 2 kościoły w Węgrowie: bazylikę Wniebowzięcia NMP i kościół śś. Antoniego i Piotra. Jednak w większości przypadków działalność Ceroniego ograniczała się do kierowania pracami, jak przy budowie pałacu Krasińskich w Warszawie (1677-1683), gdzie współpracowali z nim architekci: Tylman z Gameren i Izydor Affaita.
W tym samym czasie w Polsce pracowali i zmarli dwaj inni architekci o tym samym nazwisku: Domenico Ceroni (zmarł w 1715 r.) i Giovanni Battista Ceroni (zmarł być może w 1732 r.)

</doc>
<doc id="4979678" url="https://pl.wikipedia.org/wiki?curid=4979678" title="Dieter Schnebel">
Dieter Schnebel

Dieter Schnebel (ur. 14 marca 1930 w Lahr, zm. 20 maja 2018 w Berlinie) – niemiecki kompozytor.
Życiorys.
Jako dziecko uczył się gry na fortepianie u Wilhelma Sieblera. W latach 1945–1949 był uczniem Wilhelma Rescha w Villingen, następnie w latach 1949–1952 studiował teorię i historię muzyki w Hochschule für Musik we Fryburgu Bryzgowijskim u Ericha Dofleina. W 1950 roku uczestniczył w Międzynarodowych Letnich Kursach Nowej Muzyki w Darmstadcie. Od 1952 do 1955 roku studiował teologię, filozofię i muzykologię na uniwersytecie w Tybindze, uzyskując tytuł doktora na podstawie pracy o muzyce Arnolda Schönberga. Po ukończeniu studiów kontynuował naukę fortepianu u Hansa von Besele w Musikhochschule w Stuttgarcie. Od 1963 do 1970 roku pracował jako nauczyciel religii we Frankfurcie nad Menem, następnie od 1970 do 1976 roku w gimnazjum w Monachium. Od 1976 do 1995 roku uczył muzyki eksperymentalnej i teorii w Hochschule der Künste w Berlinie.
W 1972 roku założył Arbeitsgemeinschaft für Neue Musik, przygotowując z uczniami łatwy repertuar muzyki współczesnej i organizując koncerty. Członek berlińskiej Akademie der Künste (1991), Freie Akademie der Künste w Lipsku (1991) i Bayerische Akademie der Schönen Künste w Monachium (1995). Był autorem prac "Mauricio Klagel: Musik, Theater, Film" (1970), "Denkbare Musik: Schriften 1952–1972" (1972), "MO-NO: Musik zum Lesen" (1973), "Anschläge-Ausschläge: Texte zur Neuen Musik" (1994).
Twórczość.
Początkowo pod wpływem kursów darmsztadzkich interesował się serializmem, jednak pod wpływem Johna Cage’a przyjął skrajną postawę, wykorzystując dźwięki niezależnie od ich walorów estetycznych i źródła pochodzenia. Interesował się procesem wydobywania dźwięku i jego artykulacji, wielu kompozycjom nadając formę szkicową, konceptualną. Jako źródło dźwięku wykorzystywał m.in. oddech czy krzyk, posługiwał się także elementami wizualnymi, gestami i ruchami ciała. Odrzucił tradycyjne pojęcie dzieła muzycznego, swoje kompozycje układał w cykle oparte na wspólnym założeniu.
W latach 70. wrócił do bardziej tradycyjnych form i zaczął sięgać do muzyki poprzednich epok, nie porzucając jednak awangardowego języka dźwiękowego. Typowy dla tego okresu twórczości jest cykl "Re-Visionen", w którym dokonał daleko idących opracowań fragmentów lub wyrywkowych momentów dzieł wielkich kompozytorów od Beethovena do Weberna.

</doc>
<doc id="4979679" url="https://pl.wikipedia.org/wiki?curid=4979679" title="Eray Cömert">
Eray Cömert

Eray Cömert (ur. 4 lutego 1998 w Rheinfelden) – szwajcarski piłkarz pochodzenia tureckiego występujący na pozycji obrońcy w hiszpańskim klubie Valencia CF oraz w reprezentacji Szwajcarii.
Kariera klubowa.
FC Basel.
W 2009 roku dołączył do akademii FC Basel. Zadebiutował 7 maja 2016 w meczu Swiss Super League przeciwko FC Zürich (2:3). 1 lipca 2016 został na stałe przesunięty do pierwszego zespołu. W sezonie 2015/16 jego zespół zajął pierwsze miejsce w tabeli zdobywając mistrzostwo Szwajcarii. W kwalifikacjach do Ligi Mistrzów zadebiutował 1 sierpnia 2018 w meczu przeciwko PAOK FC (0:3). Pierwszą bramkę zdobył 23 sierpnia 2018 w meczu kwalifikacji do Ligi Europy przeciwko Apollon Limassol (3:2). Pierwszą bramkę w lidze zdobył 25 listopada 2018 w meczu przeciwko FC Luzern (1:1). 15 maja 2019 jego drużyna zwyciężyła w finale Pucharu Szwajcarii przeciwko FC Thun (2:1) i zdobyła trofeum. W sezonie 2018/19 jego zespół zajął drugie miejsce w tabeli zdobywając wicemistrzostwo Szwajcarii. 19 września 2019 zadebiutował w fazie grupowej Ligi Europy w meczu przeciwko FK Krasnodar (5:0).
FC Lugano.
3 marca 2017 udał się na półroczne wypożyczenie do drużyny FC Lugano. Zadebiutował 19 marca 2017 w meczu Swiss Super League przeciwko BSC Young Boys (0:2).
FC Sion.
6 lipca 2017 został wysłany na roczne wypożyczenie do klubu FC Sion. Zadebiutował 23 lipca 2017 w meczu Swiss Super League przeciwko FC Thun (0:1).
Kariera reprezentacyjna.
Szwajcaria.
W 2019 roku otrzymał powołanie do reprezentacji Szwajcarii. Zadebiutował 18 listopada 2019 w meczu eliminacji do Mistrzostw Europy 2020 przeciwko reprezentacji Gibraltaru (1:6).

</doc>
<doc id="4979681" url="https://pl.wikipedia.org/wiki?curid=4979681" title="Otto Rüfenacht">
Otto Rüfenacht

Otto Rüfenacht (ur. 27 października 1919, zm. 1 listopada 1982) – szwajcarski szermierz, brązowy medalista igrzysk olimpijskich.
Życiorys.
Rüfenacht reprezentował Szwajcarię na Letnich Igrzyskach Olimpijskich 1948 odbywających się w Londynie. W szpadzie drużynowo zajął 5. miejsce. Podczas igrzysk 1952 w Helsinkach w tej samej konkrecji zdobył brązowy medal wraz z Paulem Meisterem, Oswaldem Zappellim, Paulem Barthem, Willym Fittingiem i Mario Valotą, po porażce w rundzie finałowej z reprezentacjami Włoch i Szwecji oraz zwycięstwie nad zespołem z Luksemburga.

</doc>
<doc id="4979686" url="https://pl.wikipedia.org/wiki?curid=4979686" title="Hansen Natural">
Hansen Natural



</doc>
<doc id="4979688" url="https://pl.wikipedia.org/wiki?curid=4979688" title="Bećir Omeragić">
Bećir Omeragić

Bećir Omeragić (ur. 20 stycznia 2002 w Genewie) – szwajcarski piłkarz występujący na pozycji obrońcy w szwajcarskim klubie FC Zürich oraz w reprezentacji Szwajcarii.
Kariera klubowa.
FC Zürich.
1 lipca 2018 podpisał kontrakt ze szwajcarskim klubem FC Zürich. Zadebiutował 4 maja 2019 w meczu Swiss Super League przeciwko FC Basel (3:0).
Kariera reprezentacyjna.
Szwajcaria.
W 2020 roku otrzymał powołanie do reprezentacji Szwajcarii. Zadebiutował 7 października 2020 w meczu towarzyskim przeciwko reprezentacji Chorwacji (1:2).

</doc>
<doc id="4979692" url="https://pl.wikipedia.org/wiki?curid=4979692" title="Paul Barth">
Paul Barth



</doc>
<doc id="4979693" url="https://pl.wikipedia.org/wiki?curid=4979693" title="Richard Jones (Stereophonics)">
Richard Jones (Stereophonics)

Richard Jones (ur. 23 maja 1974) – walijski muzyk, basista i wokalista wspierający rockowego zespołu Stereophonics.

</doc>
<doc id="4979694" url="https://pl.wikipedia.org/wiki?curid=4979694" title="AnandTech">
AnandTech

AnandTech – serwis internetowy poświęcony technice. Jego tematyka koncentruje się na sprzęcie i podzespołach komputerowych.
Na łamach witryny publikuje się aktualności i analizy dotyczące najnowszych procesorów, chipsetów i płyt głównych. Serwis oferuje także forum dyskusyjne.
Portal został uruchomiony w 1997 roku, a jego założycielem jest Anand Lal Shimpi. W ciągu miesiąca serwis odnotowuje ponad 5 mln wizyt.

</doc>
<doc id="4979695" url="https://pl.wikipedia.org/wiki?curid=4979695" title="T.M. Thomas Isaac">
T.M. Thomas Isaac

T.M. Thomas Isaac (ur. 26 września 1952) – indyjski polityk i ekonomista.
Życiorys.
Urodził się w Kottapuram. Uzyskał doktorat z ekonomii na Jawaharlal Nehru University w stolicy kraju, Nowym Delhi (1985). W życie polityczne zaangażował się w czasie studiów, związał się z Federacją Studentów Indii (SFI) afiliowaną przy Komunistycznej Partii Indii (Marksistowskiej), kierował jej keralskimi strukturami.
W życiu zawodowym wykładowca akademicki, między innymi w Centre for Development Studies w Thiruvananthapuram. Autor przeszło 50 książek i publikacji naukowych, tak w języku malajalam jak i w języku angielskim. Poruszał w nich choćby tematykę związaną z keralskim modelem rozwojowym i demokratyzacją miejsca pracy. Jego praca "Keralam: Mannum Manushyanum" otrzymała nagrodę Kerala Sahithya Academy w 1989.
Był członkiem stanowej rady ds. planowania (1996–2001). Po raz pierwszy zasiadł w Zgromadzeniu Ustawodawczym Kerali w 2001, mandat odnawiał kolejno w 2006, 2011 i 2016. Sekretarz KPI (M) w legislatywie (2001–2006). Ceniony przedstawiciel marksowskiej myśli ekonomicznej, był ministrem finansów rodzinnego stanu w rządzie V.S. Achuthanandana (2006–2011). Po zwycięstwie lewicowej koalicji w wyborach stanowych z 2016 objął tą samą funkcję w gabinecie Pinarayi Vijayana. Nie otrzymał miejsca na partyjnej liście kandydatów w wyborach z 2021.
Długoletni członek władz KPI (M), wchodzi w skład jej stanowego komitetu (od 1991) oraz Komitetu Centralnego (od 2008).
Był głównym architektem "kampanii planowania ludowego", zainicjowanej przez rząd E.K. Nayanara w 1996. Przedsięwzięcie to, zasadniczo radykalny eksperyment z zakresu decentralizacji i partycypacji społecznej, uznawane jest za pierwszą tego typu inicjatywę w historii Indii. 
Poślubił Natę Duvvury, małżeństwo ostatecznie zakończyło się rozwodem. Para doczekała się dwóch córek.

</doc>
<doc id="4979696" url="https://pl.wikipedia.org/wiki?curid=4979696" title="Abd al-Rahman Sanchuelo">
Abd al-Rahman Sanchuelo



</doc>
<doc id="4979699" url="https://pl.wikipedia.org/wiki?curid=4979699" title="Namiestnik Wielkiego Mistrza Zakonu Maltańskiego">
Namiestnik Wielkiego Mistrza Zakonu Maltańskiego

Namiestnik Wielkiego Mistrza Zakonu Maltańskiego (, ) – zgodnie z Konstytucją Zakonu Maltańskiego pozostaje na stanowisku przez rok z takimi samymi uprawnieniami jak Wielki Mistrz. Namiestnik Wielkiego Mistrza musi ponownie zebrać Pełną Radę Państwa przed końcem swojego mandatu.
Namiestnik Wielkiego Mistrza musi w pełni poświęcić się rozwojowi dzieł Zakonu i być przykładem dla wszystkich członków w zakresie praktyk religijnych. Ma on najwyższy autorytet. Wraz z Radą Suwerenną wydaje przepisy prawne nieprzewidziane w Karcie Konstytucyjnej, ogłasza akty prawne rządu i ratyfikuje umowy międzynarodowe.
Namiestnik Wielkiego Mistrza rezyduje w siedzibie Zakonu Maltańskiego, Pałacu Magistralnym w Rzymie.

</doc>
<doc id="4979701" url="https://pl.wikipedia.org/wiki?curid=4979701" title="Jordan Lotomba">
Jordan Lotomba

Jordan Lotomba (ur. 29 września 1998 w Yverdon-les-Bains) – szwajcarski piłkarz pochodzenia angolsko-kongijskiego występujący na pozycji obrońcy we francuskim klubie OGC Nice oraz w reprezentacji Szwajcarii.
Kariera klubowa.
FC Lausanne-Sport.
W 2013 dołączył do akademii FC Lausanne-Sport. Zadebiutował 30 maja 2015 w meczu Swiss Challenge League przeciwko FC Wil (4:0). 1 lipca 2015 został na stałe przesunięty do pierwszego zespołu. Pierwszą bramkę zdobył 17 kwietnia 2016 w meczu ligowym przeciwko FC Le Mont (0:2). W sezonie 2015/16 jego zespół zajął pierwsze miejsce w tabeli i zdobył mistrzostwo Swiss Challenge League.
BSC Young Boys.
1 lipca 2017 podpisał kontrakt z klubem BSC Young Boys. Zadebiutował 26 lipca 2017 w meczu kwalifikacji do Ligi Mistrzów przeciwko Dynamo Kijów (3:1). W Swiss Super League zadebiutował 29 lipca 2017 w meczu przeciwko Grasshopper Club Zürich (0:4). Pierwszą bramkę zdobył 2 sierpnia 2017 w meczu kwalifikacji do Ligi Mistrzów przeciwko Dynamo Kijów (2:0). W fazie grupowej Ligi Europy zadebiutował 14 września 2017 w meczu przeciwko FK Partizan (1:1). W sezonie 2017/18 jego zespół zajął pierwsze miejsce w tabeli zdobywając mistrzostwo Szwajcarii. W sezonie 2018/19 jego drużyna powtórzyła sukces i ponownie została mistrzem Szwajcarii. W sezonie 2019/20 jego klub zdobył dublet, zdobywając Puchar Szwajcarii i zostając mistrzem Szwajcarii trzeci raz z rzędu.
OGC Nice.
3 sierpnia 2020 przeszedł do francuskiej drużyny OGC Nice. Zadebiutował 23 sierpnia 2020 w meczu Ligue 1 przeciwko RC Lens (2:1). Pierwszą bramkę zdobył 23 grudnia 2020 w meczu ligowym przeciwko FC Lorient (2:2).
Kariera reprezentacyjna.
Szwajcaria.
W 2020 roku otrzymał powołanie do reprezentacji Szwajcarii. Zadebiutował 7 października 2020 w meczu towarzyskim przeciwko reprezentacji Chorwacji (1:2).
Życie prywatne.
Lotomba urodził się w Szwajcarii. Jego ojciec jest Angolczykiem, a matka Kongijką.

</doc>
<doc id="4979707" url="https://pl.wikipedia.org/wiki?curid=4979707" title="Eliteserien (2020)">
Eliteserien (2020)

Eliteserien 2020 – 76. edycja najwyższych w hierarchii rozgrywek ligowych piłki nożnej mężczyzn w Norwegii. Rozgrywki toczyły się w jednej grupie i brało w niej udział 16 drużyn, grających systemem kołowym. Rozgrywki z powodu zagrożenia epidemicznego po wybuchu pandemii COVID-19 rozpoczęły się 16 czerwca 2020, a zakończyły 22 grudnia 2020 (pierwotnie miały rozpocząć się 4 kwietnia 2020, a zakończyć 29 listopada 2020); ponadto w dniu 28 grudnia 2020 rozegrano finałowy mecz barażowy o pozostanie w / awans do Eliteserien.
Tytuł mistrzowski zdobyła drużyna FK Bodø/Glimt, dla której był to 1. tytuł w historii. Tytuł króla strzelców zdobył Kasper Junker (FK Bodø/Glimt), który strzelił 27 goli.
Eliteserien.
Drużyny.
W Eliteserien w sezonie 2020 występowało 16 drużyn.
Objaśnienia:
Rozgrywki.
W sezonie 2020 drużyny rozegrają 30 kolejek ligowych po osiem meczów (razem 240 spotkań) w dwóch rundach – wiosennej i jesiennej.
Po zakończeniu sezonu mistrz zapewni sobie start w eliminacjach do Ligi Mistrzów, a wicemistrz i 3. drużyna oraz zwycięzca Pucharu Norwegii zagrają w eliminacjach do Ligi Europy UEFA.
Dwie ostatnie drużyny spadną bezpośrednio do OBOS-ligaen (1. divisjon), a 14. drużyna zagra w barażach o utrzymanie z najlepszą drużyną baraży między drużynami z miejsc 3–6 OBOS-ligaen.
Najlepsi strzelcy.
Źródło: .

</doc>
<doc id="4979708" url="https://pl.wikipedia.org/wiki?curid=4979708" title="WISE 1639-6847">
WISE 1639-6847

WISE 1639–6847 – brązowy karzeł położony w gwiazdozbiorze Trójkąta Południowego. Jest odległy o około 14 lat świetlnych od Słońca, należy do najbliższych brązowych karłów.
Nazwa.
Skrótowiec „WISE” pochodzi od nazwy teleskopu kosmicznego Wide-field Infrared Survey Explorer, obserwującego niebo w podczerwieni, który wykonał zdjęcia, na których odnaleziono obiekt. Liczby w nazwie oznaczają współrzędne astronomiczne tego ciała niebieskiego.
Charakterystyka.
Jest to obiekt typu widmowego Y0, bardzo chłodny jak na ten podtyp. Ocenia się, że temperatura WISE 1639-6847 zawiera się w zakresie około 90–120 °C.

</doc>
<doc id="4979711" url="https://pl.wikipedia.org/wiki?curid=4979711" title="SAR-1500">
SAR-1500

Kutry typu SAR-1500 – seria polskich szybkich łodzi hybrydowych budowanych od 1997 roku przez stocznię Damen Shipyards Gdynia, używanych jako ratownicze przez Morską Służbę Poszukiwania i Ratownictwa, a także jako patrolowce przez Straż Graniczną.
Dla ratownictwa morskiego.
Kutry typu SAR-1500 zostały zamówione przez Polskie Ratownictwo Okrętowe dla zastąpienia starych i powolnych kutrów ratowniczych typu R-17. Dokumentacja techniczna została przekazana nieodpłatnie przez Królewski Holenderski Instytut Łodzi Ratunkowych. Budowane były przez stocznię Damen Shipyards Gdynia. Kadłub wykonano ze stopu aluminium wraz z integralną pokładówką. Podzielony jest na komory: skrajnik dziobowy, przedział mechanizmów pomocniczych, siłownia, przedział pędników strugowodnych. Pneumatyczna komora wypornościowa z tworzywa sztucznego okalająca kadłub podzielona jest na 10 segmentów. Charakteryzują się bardzo wysoką dzielnością morską, są zdolne do żeglugi po całym Morzu Bałtyckim łącznie z akwenami pokrytymi cienkim pokruszonym lodem.
Dla PRO zbudowano jednostki (data wejścia do służby, miejsce stacjonowania):
Od 2002 roku zadania PRO w zakresie ratowania życia na morzu zostały przejęte przez Morską Służbę Poszukiwania i Ratownictwa.
Dla Straży Granicznej.
5 października 1999 roku Morski Oddział Straży Granicznej zamówił w stoczni Damen Shipyards dwie jednostki na bazie projektu SAR-1500 do zadań kontrolnych i interwencyjnych na Bałtyku. Są one nieco lżejsze i mogą rozwijać większą prędkość 35 węzłów. Zostały także wkomponowane w ogólny system poszukiwawczo-ratowniczy. Uzbrojenie stanowi demontowany karabin maszynowy PK/PKM kalibru 7,62 mm na podstawie słupkowej. Załoga liczy cztery osoby. Budowę kadłubów stocznia podzleciła spółkom Alu International i Stoczni Wisła. 
Pierwsza weszła do służby 29 kwietnia 2000 roku pod nazwą „Strażnik 1” (SG-211) w skład Pomorskiego Dywizjonu Straży Granicznej w Kołobrzegu, a druga 9 lipca 2000 roku pod nazwą „Strażnik 2” (SG-212) w skład Kaszubskiego Dywizjonu Straży Granicznej w Gdańsku. Były one pierwszymi większymi nowo zbudowanymi jednostkami otrzymanymi przez Morski Oddział Straży Granicznej od czasu jego utworzenia.

</doc>
<doc id="4979713" url="https://pl.wikipedia.org/wiki?curid=4979713" title="Hans Otte">
Hans Otte

Hans Günther Franz Otte (ur. 3 grudnia 1926 w Plauen, zm. 25 grudnia 2007 w Bremie) – niemiecki kompozytor i pianista.
Życiorys.
Studiował w Weimarze (1946–1947), Stuttgarcie (1948–1950) i na Yale University (1950–1951). Jego nauczycielami byli Johann Nepomuk David i Paul Hindemith (kompozycja), Walter Gieseking i Bronisław von Poźniak (fortepian) oraz Hermann Abendroth (dyrygentura) i Fernando Germani (organy). W 1959 roku przebywał na stypendium w Rzymie. Przez wiele lat koncertował i nagrywał jako pianista. Od 1959 do 1984 roku kierował redakcją muzyczną radia w Bremie. Był propagatorem muzyki współczesnej. W 1961 roku zorganizował w Bremie cieszący się międzynarodowym uznaniem festiwal Pro Musica Nova, gdzie wykonywano odrzucane na kursach darmsztadzkich utwory Johna Cage’a i La Monte Younga.
Twórczość.
Początkowo pozostawał pod wpływem Paula Hindemitha, później przeszedł na pozycje awangardowe, adaptując serializm i aleatoryzm. W latach 60. w poszukiwaniu nowych środków wyrazu zaczął komponować utwory multimedialne, z eksperymentalnymi tekstami, dźwiękiem i instalacjami świetlnymi. W latach 80. zainteresował się medytacją zen, w konsekwencji zbliżając się do nurtu new age.

</doc>
<doc id="4979717" url="https://pl.wikipedia.org/wiki?curid=4979717" title="Nagroda Bożonarodzeniowa Towarzystwa Dziewięciu">
Nagroda Bożonarodzeniowa Towarzystwa Dziewięciu

Nagroda Bożonarodzeniowa Towarzystwa Dziewięciu (szw. "De Nios julpris") – szwedzka nagroda literacka przyznawana przez szwedzkie Towarzystwo Dziewięciu, ufundowane testamentem szwedzkiej pisarki Lotten von Kræmer.
Nagroda.
Nagroda została przyznana po raz pierwszy w 2014 roku. Jest przyznawana w tygodniu przedświątecznym.
Nagroda jest zawsze nadawana bez podania przez Towarzystwo Dziewięciu kryteriów i uzasadnienia.
Wysokość nagrody wynosi od 30 000 do 50 000 koron szwedzkich.
Laureaci.
Od 2014 Towarzystwo ogłosiło następujących laureatów:

</doc>
<doc id="4979718" url="https://pl.wikipedia.org/wiki?curid=4979718" title="Szkoła Podstawowa nr 3 w Lędzinach">
Szkoła Podstawowa nr 3 w Lędzinach



</doc>
<doc id="4979721" url="https://pl.wikipedia.org/wiki?curid=4979721" title="SACROEXPO - Międzynarodowa Wystawa Budownictwa i Wyposażenia Kościołów, Sztuki Sakralnej i Dewocjonaliów">
SACROEXPO - Międzynarodowa Wystawa Budownictwa i Wyposażenia Kościołów, Sztuki Sakralnej i Dewocjonaliów



</doc>
<doc id="4979723" url="https://pl.wikipedia.org/wiki?curid=4979723" title="Sielsowiet wiktorowski">
Sielsowiet wiktorowski

Sielsowiet wiktorowski () – jednostka administracyjna (osiedle wiejskie) wchodząca w skład rejonu korieniewskiego w оbwodzie kurskim w Rosji.
Centrum administracyjnym sielsowietu jest wieś (ros. деревня, trb. dieriewnia) Wiktorowka.
Geografia.
Powierzchnia sielsowietu wynosi 71,05 km².
Historia.
Status i granice sielsowietu zostały określone ustawami z 2004 i z 2010 roku.
Demografia.
W 2017 roku sielsowiet zamieszkiwało 713 mieszkańców.
Miejscowości.
W skład sielsowietu wchodzą miejscowości: Wiktorowka, Biachowo, Gordiejewka, Troickoje, Uspienowka, Wniezapnoje.

</doc>
<doc id="4979724" url="https://pl.wikipedia.org/wiki?curid=4979724" title="Dom Pod Głowami w Krakowie">
Dom Pod Głowami w Krakowie

Dom Pod Głowami (także Kamienica Trembeckich) – zabytkowa kamienica, znajdująca się w Krakowie, w dzielnicy I Stare Miasto, na Kleparzu, przy ulicy Długiej 5.
Jest to budynek wzniesiony w stylu neorenesansowym w 1889 roku według projektu Maksymiliana Nitscha dla znanego krakowskiego kamieniarza Adama Trembeckiego. W 2020 roku kamienica przeszła remont konserwatorski.
Kamienicę cechuje bardzo bogato zdobiona elewacja frontowa. Nad bramą wejściową, poniżej wykuszu, znajduje się rzeźba potężnych rozmiarów orła, z kolei ponad oknami na parterze – kartusze z rzeźbionymi wizerunkami Stefana Czernieckiego, Juliana Ursyna Niemcewicza, Tadeusza Kościuszki oraz Hugona Kołłątaja. Całość dekoracji fasady została wykonana przez Michała Korpala.

</doc>
<doc id="4979727" url="https://pl.wikipedia.org/wiki?curid=4979727" title="Studium Nauczycielskie w Toruniu">
Studium Nauczycielskie w Toruniu

Studium Nauczycielskie w Toruniu – szkoła pomaturalna kształcąca przyszłych nauczycieli, istniejąca w latach 1954–1972 w Toruniu.
Lokalizacja.
Siedziba szkoły znajdowała się w zachodniej części dzielnicy Mokre, na rogu ulic: Grudziądzkiej i Jagiellońskiej.
Historia.
Szkołę powołano do życia 1 września 1954 roku, a jej siedzibą stał się budynek przedwojennego Wojewódzkiego Biura Funduszu Pracy przy ul. Grudziądzkiej 46/48. Była to jedna z siedmiu tego tupu szkół utworzonych w tym czasie w Polsce. Nadzór pedagogiczny nad nią sprawowało Kuratorium Okręgu Szkolnego Bydgoskiego w Toruniu. Słuchacze toruńskiego SN kształcili swoje umiejętności pedagogiczne w Szkole Ćwiczeń SN znajdującej się przy ul. Bażyńskich (obecnie Szkoła Podstawowa nr 10). W 1972 roku w wyniku reformy szkolnictwa Uczelnię zlikwidowano, a część jej wykładowców zasiliło kadrę utworzonej w 1969 roku Wyższej Szkoły Nauczycielskiej w Bydgoszczy. 
Warto dodać, że na przełomie lat 60. i 70. XX w. na bazie SN-ów były powoływane do życia Wyższe Szkoły Nauczycielskie, jednak w Toruniu, ze względu na działający w mieście od 1945 roku Uniwersytet, takiej uczelni nie utworzono.
Studium Nauczycielskie w Toruniu ukończyło od początku jego istnienia ponad siedem tysięcy słuchaczy, zasilających szeregi nauczycieli w Toruniu i w Polsce północnej.

</doc>
<doc id="4979728" url="https://pl.wikipedia.org/wiki?curid=4979728" title="Eddie Rigg">
Eddie Rigg

Edward „Eddie” Rigg (ur. 5 grudnia 1919 w Burnley, zm. w 1991) – brytyjski żużlowiec.
W latach 1951 i 1954 dwukrotnie awansował do finałów indywidualnych mistrzostw świata na żużlu, w obu przypadkach zajmując VII miejsca.
W lidze brytyjskiej startował w barwach klubów Odsal Boomerangs/Odsal Tudors (1947–1956) oraz Belle Vue Aces (1957–1958). Dwukrotny medalista drużynowych mistrzostw Wielkiej Brytanii: srebrny (1957) i brązowy (1954).

</doc>
<doc id="4979729" url="https://pl.wikipedia.org/wiki?curid=4979729" title="Malinowszczyzna (obwód witebski)">
Malinowszczyzna (obwód witebski)

Malinowszczyzna – dawna wieś i folwark. Tereny, na których leżały, znajdują się obecnie na Białorusi, w obwodzie witebskim, w rejonie głębockim, w sielsowiecie Koroby.
Historia.
W czasach zaborów w gminie Sitce, w powiecie wilejskim, w guberni wileńskiej Imperium Rosyjskiego..
W dwudziestoleciu międzywojennym wieś i folwark leżały w Polsce, w województwie wileńskim, w powiecie duniłowickim, od 1926 w powiecie dziśnieńskim, w gminie Porpliszcze, a następnie w gminie Głębokie.
Według Powszechnego Spisu Ludności z 1921 roku zamieszkiwało:
Wierni należeli do parafii rzymskokatolickiej w Dzierkowszczyźnie i prawosławnej w Głębokiem. Miejscowość podlegała pod Sąd Grodzki w Głębokiem i Okręgowy w Wilnie; właściwy urząd pocztowy mieścił się w Głębokiem.

</doc>
<doc id="4979730" url="https://pl.wikipedia.org/wiki?curid=4979730" title="Românești">
Românești



</doc>
<doc id="4979732" url="https://pl.wikipedia.org/wiki?curid=4979732" title="Sielsowiet komarowski (obwód kurski)">
Sielsowiet komarowski (obwód kurski)

Sielsowiet komarowski () – jednostka administracyjna (osiedle wiejskie) wchodząca w skład rejonu korieniewskiego w оbwodzie kurskim w Rosji.
Centrum administracyjnym sielsowietu jest wieś (ros. село, trb. sieło) Komarowka.
Geografia.
Powierzchnia sielsowietu wynosi 67,19 km².
Historia.
Status i granice sielsowietu zostały określone ustawami z 2004 i z 2010 roku.
Demografia.
W 2017 roku sielsowiet zamieszkiwało 641 osób.
Miejscowości.
W skład sielsowietu wchodzą miejscowości: Komarowka, 10-yj Oktiabr, Apanasowka, Wiszniowka.

</doc>
<doc id="4979734" url="https://pl.wikipedia.org/wiki?curid=4979734" title="Masłowicze">
Masłowicze



</doc>
<doc id="4979738" url="https://pl.wikipedia.org/wiki?curid=4979738" title="Marek Nejman">
Marek Nejman

Marek Nejman (ur. w 1945 w Radomsku) – polski pisarz, reżyser, scenarzysta filmowy, dziennikarz, publicysta, satyryk.
Życiorys.
Studiował prawo na Uniwersytecie Łódzkim i dziennikarstwo na Uniwersytecie Warszawskim. Jego teksty publikowano w „Szpilkach”, „Karuzeli”, „Kulturze”, „Tygodniku Kulturalnym”, „Zarzewiu”, a utwory dla dzieci w „Misiu”, „Świerszczyku” i „Płomyczku”. Marek Nejman współpracował także z ogólnopolskim tygodnikiem „Wspólnota”. Jako felietonista i twórca tekstów satyrycznych współpracował również z Polskim Radiem. W 1989 ukazał się zbiór jego opowiadań satyrycznych "Na gapę do raju," natomiast wcześniej, w 1986 wydał powieść-pamiętnik "Nie upoluję słonia", w której wspomina rodzinne historie. Jest też autorem bajki "Zemsta maślaka" o proekologicznej wymowie.
Przez wiele lat współpracował ze studiem Se-Ma-For w Łodzi oraz ze Studiem Filmów Rysunkowych w Bielsku-Białej, gdzie na podstawie jego scenariuszy powstały filmy animowane: "Syzyf" (1970) i nagradzany kilkakrotnie "Bruk" (1971), dotykający tematyki związanej z ochroną środowiska. Zagadnienia ekologiczne poruszał także w pracy dziennikarskiej.
W autorskim duecie.
Najbardziej znaną częścią jego pracy jest twórczość dla dzieci: zarówno animowane seriale telewizyjne, jak i książki pisane w duecie ze Sławomirem Grabowskim. Obaj założyli spółkę autorską na początku lat 70. i stworzyli wiele scenariuszy, na podstawie których powstały znane filmy animowane i aktorskie, m.in. "Koń by się uśmiał" (1975), "Kowalski przy tablicy" (1975), "Piękna filiżanka" (1978), "Kleks" (1979), "Wystarczy polubić deszcz" (1989).
Do najbardziej znanych seriali animowanych ich autorstwa należy licząca 30 odcinków seria "Przygód kilka wróbla Ćwirka (1983–1989)," a także "s"eria o kocie Filemonie i jego towarzyszu Bonifacym. Na temat przygód kota Filemona powstało nie tylko kilka książek, lecz również produkcji telewizyjnych ("Dziwny świat kota Filemona, Przygody kota Filemona, Gwiazdka kota Filemona, Kocia Wielkanoc") oraz film kinowy "Filemon i przyjaciele". 

</doc>
<doc id="4979739" url="https://pl.wikipedia.org/wiki?curid=4979739" title="Roșiori">
Roșiori



</doc>
<doc id="4979741" url="https://pl.wikipedia.org/wiki?curid=4979741" title="Trevor Redmond">
Trevor Redmond

Trevor John Redmond (ur. 16 czerwca 1927 w Christchurch, zm. 17 września 1997 w Glastonbury) – nowozelandzki żużlowiec. 
Dwukrotny uczestnik finałów indywidualnych mistrzostw świata na żużlu, w latach 1952 (jako zawodnik rezerwowy) oraz 1954 (XIII miejsce). Dwukrotnie reprezentował Nową Zelandię w turniejach eliminacyjnych drużynowych mistrzostw świata (w latach 1960 i 1961). W 1950 r. zdobył w Wellington brązowy medal indywidualnych mistrzostw Nowej Zelandii. Był również dwukrotnym medalistą indywidualnych mistrzostw Szkocji: złotym (1961) oraz brązowym (1962).
W lidze brytyjskiej startował w barwach klubów Aldershot Shots (1950-1951), Wembley Lions (1951–1956), Bradford Tudors (1957), Swindon Robins (1959), Bristol Bulldogs (1960), Wolverhampton Wolves (1961), Neath Welsh Dragons (1962), St Austell Gulls (1963) oraz Glasgow Tigers (1964). Sześciokrotny medalista drużynowych mistrzostw Wielkiej Brytanii: trzykrotnie złoty (1951, 1952, 1953), dwukrotnie srebrny (1954, 1956) oraz brązowy (1955).

</doc>
<doc id="4979742" url="https://pl.wikipedia.org/wiki?curid=4979742" title="Dor Mărunt (gmina)">
Dor Mărunt (gmina)

Dor Mărunt – gmina w Rumunii, w okręgu Călărași. Obejmuje miejscowości Dâlga, Dâlga-Gară, Dor Mărunt, Înfrățirea, Ogoru i Pelinu. W 2011 roku liczyła 6809 mieszkańców. 

</doc>
<doc id="4979744" url="https://pl.wikipedia.org/wiki?curid=4979744" title="Sielsowiet korieniewski (obwód kurski)">
Sielsowiet korieniewski (obwód kurski)

Sielsowiet korieniewski () – jednostka administracyjna (osiedle wiejskie) wchodząca w skład rejonu korieniewskiego w оbwodzie kurskim w Rosji.
Centrum administracyjnym sielsowietu jest wieś (ros. село, trb. sieło) Korieniewo.
Geografia.
Powierzchnia sielsowietu wynosi 58,56 km².
Historia.
Status i granice sielsowietu zostały określone ustawami z 2004 i z 2010 roku.
Demografia.
W 2017 roku sielsowiet zamieszkiwało 2390 osób.
Miejscowości.
W skład sielsowietu wchodzą miejscowości: Korieniewo, Łobanowka, Matwiejewka, Nikipiełowka.

</doc>
<doc id="4979746" url="https://pl.wikipedia.org/wiki?curid=4979746" title="69. Turniej Czterech Skoczni">
69. Turniej Czterech Skoczni

69. Turniej Czterech Skoczni (niem. "69. Vierschanzentournee") – edycja Turnieju Czterech Skoczni, która rozegrana została w sezonie 2020/2021 na skoczniach w Niemczech i Austrii w ramach Pucharu Świata w skokach narciarskich.
Turniej rozpoczął się 28 grudnia 2020 roku kwalifikacjami do pierwszego konkursu indywidualnego, który rozegrany został dzień później w Oberstdorfie. 1 stycznia 2021 odbył się konkurs w Garmisch-Partenkirchen. 3 stycznia rozegrane zostały zawodu w Innsbrucku, natomiast 6 stycznia zawody przeniosły się do Bischofshofen, gdzie odbył się finał turnieju.
Kwalifikacje w Oberstdorfie, które zostały rozegrane 28 grudnia 2020 odbyły się bez udziału polskich skoczków z powodu wykrycia u Klemensa Murańki wirusa SARS-CoV-2. Później jednak, gdy kolejne dwa wykonane testy miały wynik negatywny, do startu w zawodach dopuszczono wszystkich 62 skoczków zgłoszonych do konkursu i zrezygnowano z rywalizacji w systemie KO.
Po pierwszym konkursie prowadził Niemiec Karl Geiger, drugi był Polak Kamil Stoch, a na trzecim miejscu plasował się Norweg Marius Lindvik.
Drugi konkurs wygrał Dawid Kubacki, wyprzedzając Halvora Egnera Graneruda i Piotra Żyłę.
Na podium konkursu w Innsbrucku, będącego trzecim konkursem w rywalizacji Turnieju Czterech Skoczni znów znalazło się dwóch Polaków: był to zwycięzca konkursu Kamil Stoch i Dawid Kubacki, zajmujący trzecią pozycję. Drugie miejsce zajął Słoweniec Anže Lanišek. Po tym triumfie Kamil Stoch wysunął się na prowadzenie w klasyfikacji generalnej Turnieju.
W Bischofshofen wygrał Kamil Stoch, miejsce drugie zajął Marius Lindvik, a trzecie - Karl Geiger.
Skocznie.
Konkursy Turnieju Czterech Skoczni zostały rozegrane – jak co roku – na czterech położonych niedaleko siebie (ale w dwóch krajach) obiektach: dwóch w Niemczech, tj. w Oberstdorfie i Garmisch-Partenkirchen, oraz na dwóch w Austrii, tj. w Innsbrucku i Bischofshofen. Wszystkie cztery obiekty to duże skocznie – punkt konstrukcyjny skoczni w Oberstdorfie i Innsbrucku usytuowany jest na 120. metrze, a obiektów w Bischofshofen i Garmisch-Partenkirchen – na 125. metrze.
W tabeli podano rekordy skoczni obowiązujące przed rozpoczęciem Turnieju Czterech Skoczni 2020/2021 lub ustanowione bądź wyrównane w trakcie jego trwania (wyróżnione wytłuszczeniem).
Wyniki.
Oberstdorf.
Konkurs główny (29.12.2020).
Opracowano na podstawie:
Garmisch-Partenkirchen.
Konkurs główny (1.01.2021).
Opracowano na podstawie:
Innsbruck.
Konkurs główny (3.01.2021).
Opracowano na podstawie:
Bischofshofen.
Konkurs główny (6.01.2021).
Opracowano na podstawie:
Klasyfikacja końcowa.
Opracowano na podstawie:

</doc>
<doc id="4979748" url="https://pl.wikipedia.org/wiki?curid=4979748" title="Koleje Południowo-Kaukaskie">
Koleje Południowo-Kaukaskie



</doc>
<doc id="4979749" url="https://pl.wikipedia.org/wiki?curid=4979749" title="Dor Mărunt">
Dor Mărunt

Dor Mărunt – wieś w Rumunii, w okręgu Călărași, w gminie Dor Mărunt. W 2011 roku liczyła 3754 mieszkańców.

</doc>
<doc id="4979751" url="https://pl.wikipedia.org/wiki?curid=4979751" title="Salcia">
Salcia



</doc>
<doc id="4979752" url="https://pl.wikipedia.org/wiki?curid=4979752" title="Dâlga (okręg Călărași)">
Dâlga (okręg Călărași)

Dâlga – wieś w Rumunii, w okręgu Călărași, w gminie Dor Mărunt. W 2011 roku liczyła 707 mieszkańców.

</doc>
<doc id="4979753" url="https://pl.wikipedia.org/wiki?curid=4979753" title="Dâlga-Gară">
Dâlga-Gară

Dâlga-Gară – wieś w Rumunii, w okręgu Călărași, w gminie Dor Mărunt. W 2011 roku liczyła 1449 mieszkańców.

</doc>
<doc id="4979755" url="https://pl.wikipedia.org/wiki?curid=4979755" title="Înfrățirea (okręg Călărași)">
Înfrățirea (okręg Călărași)

Înfrățirea – wieś w Rumunii, w okręgu Călărași, w gminie Dor Mărunt. W 2011 roku liczyła 425 mieszkańców.

</doc>
<doc id="4979757" url="https://pl.wikipedia.org/wiki?curid=4979757" title="Ogoru">
Ogoru

Ogoru – wieś w Rumunii, w okręgu Călărași, w gminie Dor Mărunt. W 2011 roku liczyła 366 mieszkańców.

</doc>
<doc id="4979758" url="https://pl.wikipedia.org/wiki?curid=4979758" title="Sielsowiet lubimowski (rejon korieniewski)">
Sielsowiet lubimowski (rejon korieniewski)

Sielsowiet lubimowski () – jednostka administracyjna (osiedle wiejskie) wchodząca w skład rejonu korieniewskiego w оbwodzie kurskim w Rosji.
Centrum administracyjnym sielsowietu jest wieś (ros. село, trb. sieło) Lubimowka.
Geografia.
Powierzchnia sielsowietu wynosi 81,01 km².
Historia.
Status i granice sielsowietu zostały określone ustawami z 2004 i z 2010 roku.
Demografia.
W 2017 roku sielsowiet zamieszkiwało 720 osób.
Miejscowości.
W skład sielsowietu wchodzą miejscowości: Lubimowka, Obuchowka.

</doc>
<doc id="4979760" url="https://pl.wikipedia.org/wiki?curid=4979760" title="Pelinu (okręg Călărași)">
Pelinu (okręg Călărași)

Pelinu – wieś w Rumunii, w okręgu Călărași, w gminie Dor Mărunt. W 2011 roku liczyła 108 mieszkańców.

</doc>
<doc id="4979763" url="https://pl.wikipedia.org/wiki?curid=4979763" title="Sârbi">
Sârbi



</doc>
<doc id="4979764" url="https://pl.wikipedia.org/wiki?curid=4979764" title="Masłowicze (obwód witebski)">
Masłowicze (obwód witebski)

Masłowicze (; ) – wieś na Białorusi, w obwodzie witebskim, w rejonie dokszyckim, w sielsowiecie Dokszyce.
Historia.
W czasach zaborów ówczesny zaścianek leżał w powiecie wilejskim w guberni wileńskiej Imperium Rosyjskiego.
W dwudziestoleciu międzywojennym wieś leżała w Polsce, w województwie wileńskim, w powiecie duniłowickim, od 1926 w powiecie dziśnieńskim, w gminie Porpliszcze.
Według Powszechnego Spisu Ludności z 1921 roku zamieszkiwały tu 53 osoby, 29 było wyznania rzymskokatolickiego, 24 prawosławnego. Jednocześnie 37 mieszkańców zadeklarowało polską przynależność narodową, 15 białoruską a 1 inną. Było tu 8 budynków mieszkalnych. W 1931 w 8 domach zamieszkiwało 56 osób.
Wierni należeli do parafii rzymskokatolickiej w Dokszycach i prawosławnej w Porpliszczach. Miejscowość podlegała pod Sąd Grodzki w Dokszycach i Okręgowy w Wilnie; właściwy urząd pocztowy mieścił się w Porpliszczach.
Po agresji ZSRR na Polskę w 1939 roku wieś znalazła się w granicach BSRR. W latach 1941–1944 była pod okupacją niemiecką. Następnie leżała w BSRR. Do 1958 wieś była w składzie sielsowietu Porpliszcze. Od 1991 roku w Republice Białorusi.

</doc>
<doc id="4979765" url="https://pl.wikipedia.org/wiki?curid=4979765" title="Dorobanțu (gmina w okręgu Călăraşi)">
Dorobanțu (gmina w okręgu Călăraşi)

Dorobanțu – gmina w Rumunii, w okręgu Călărași. Obejmuje miejscowości Boșneagu, Dorobanțu i Vărăști. W 2011 roku liczyła 3065 mieszkańców. 

</doc>
<doc id="4979768" url="https://pl.wikipedia.org/wiki?curid=4979768" title="Centrum Weterynarii UMK w Toruniu">
Centrum Weterynarii UMK w Toruniu



</doc>
<doc id="4979769" url="https://pl.wikipedia.org/wiki?curid=4979769" title="NjRAT">
NjRAT

njRAT, także Bladabindi – działające w systemie Windows narzędzie typu "Remote Administration Tool" (RAT), umożliwiające wykonywanie zdalnych komend.
Jest klasyfikowane jako koń trojański. Narzędzie umożliwia m.in. rejestrowanie klawiszy, dostęp do kamery ofiary, podbieranie danych uwierzytelniających przechowywanych w przeglądarkach, przesyłanie i pobieranie plików itp. Po raz pierwszy zostało odkryte w 2012 roku.
Ataki wykorzystujące trojana njRAT skupiają się głównie na agencjach i organizacjach rządowych na Bliskim Wschodzie. W marcu 2017 r. strona internetowa Amaq News Agency, organizacji informacyjnej powiązanej z Państwem Islamskim, padła ofiarą ataku hakerskiego, w ramach którego wprowadzono fałszywy monit z prośbą o aktualizację rozszerzenia Adobe Flash Player. W rzeczywistości komunikat ten prowadził do formy trojana njRAT.

</doc>
<doc id="4979770" url="https://pl.wikipedia.org/wiki?curid=4979770" title="Thielle">
Thielle

Thielle (też: "Thièle", niem. "Zihl") – rzeka w północno-zachodniej Szwajcarii, w dorzeczu Renu, powstająca z połączenia rzek Orbe i Talent. Lewobrzeżny dopływ Aare. Płynie wzdłuż podnóży Jury. Wyróżnia się w niej dwa odcinki: pierwszy od połączenia Orbe i Talentu do ujścia do jeziora Neuchâtel, drugi od wypływu z jeziora Neuchâtel do ujścia do jeziora Bienne (Kanał Thielle). Cały jej tok, długości (nie licząc jezior Neuchâtel i Bienne) 17,8 km, jest skanalizowany. Do czasu tzw. pierwszej korekty wód Jury w latach 1868-1891 posiadała jeszcze trzeci odcinek, od wypływu z jeziora Bienne do ujścia do rzeki Aare (obecnie Kanał Nidau-Büren).
Nazwa.
Nazwa "la Thielle", podobnie jak nazwa "le Talent", posiadają wspólny rdzeń "thela", prawdopodobnie jeszcze preceltycki, wskazujący na związek z wodą. Wspominana po raz pierwszy w 817 r. jako "Tela", następnie w XII w. jako "Thela" i "Tela", w 1212 r. w niemieckim rękopisie jako "flumen que dicitur Cilae", w 1265 r. jako "Teyla", w 1300 r. "Toyle", następnie jako "Thièle" i w końcu na nowoczesnej mapie Szwajcarii H. Dufoura z 1867 r. jako "Toile".
Charakterystyka.
Powstaje na Równinie Orbe na Wyżynie Szwajcarskiej, na wysokości 435 m n.p.m., nieco poniżej miasta o tej nazwie. Płynie w kierunku północno-wschodnim, po czym w Yverdon-les-Bains, na wysokości 429 m n.p.m., wpada do jeziora Neuchâtel. Ten pierwszy odcinek ma długość 8,8 km.
Jezioro Neuchâtel, wyciągnięte w osi południowy zachód – północny wschód, ma długość 38 km. Na tym odcinku rzeka przyjmuje formalnie swoje dopływy: prawobrzeżne le Buron, la Menthue i Kanał Broye oraz lewobrzeżne la Brine, l'Arnon, l'Areuse i le Seyon.
Thielle wypływa z jeziora Neuchâtel w postaci Kanału Thielle. Ów kanał jest w istocie pogłębionym i uregulowanym w trakcie wspomnianej pierwszej korekty wód Jury odcinkiem dawnego koryta rzeki o długości 9 km. Wpadając w Le Landeron, na wysokości praktycznie również 429 m n.p.m. do jeziora Bienne rzeka formalnie kończy swój bieg, uchodząc do wpadającej również do niego Aare. Dawny trzeci odcinek biegi Thielle, poniżej jeziora, zastępuje obecnie fragment toku Aare, skanalizowany jako Kanał Nidau-Büren.
Hydrologia.
W Kanale Thielle, po wyjściu z jeziora Neuchâtel, średni przepływ wieloletni (1984-2013) wynosi 54,1 m3/s. Największe przepływy (62-75 m3/s) występują w miesiącach grudzień-kwiecień, najniższe (22-38 m3/s) w miesiącach czerwiec-sierpień. Na skutek realizacji szeroko zakrojonej regulacji wód regionu „Trzech jezior”, może się zdarzyć, że kierunek ruchu wód w Kanale Thielle, między jeziorami Neuchâtel i Bienne się odwróci. Dzieje się tak dlatego, że te dwa jeziora, a także jezioro Murten, są wykorzystywane do łagodzenia skutków wezbrań rzeki Aare. Podczas wezbrania Aare zapora regulacyjna Flumenthal zostaje zamknięta, a trzy jeziora wypełniają się z jeziora Biel. W takim przypadku woda płynie z dolnego biegu rzeki w górę, od jeziora Biel do jeziora Neuchâtel, a następnie do jeziora Murten.
Historia.
Tereny wzdłuż rzeki były zamieszkane od dawna. W pobliżu jej brzegów odkryto artefakty z epok neolitu, brązu, żelaza oraz czasów rzymskich (Gals, Orpund, La Tène, Thielle-Wavre). Od dawna drogi, wiodące z Wyżyny Szwajcarskiej w kierunku dogodnych przejść w łańcuchu Jury przekraczały rzekę mostami w La Tène, Pont-de-Thielle, Cornaux oraz Aegerten- Brügg. W Port, u ujścia z jeziora Bielersee, znaleziono pozostałości portu z epoki rzymskiej. W 817 roku cesarz Ludwik I Pobożny nadał kościołowi w Lozannie prawa do łowienia ryb wokół Bürglen. W XIII wieku hrabiowie z Neuchâtel posiadali prawa do połowu ryb w Thielle, które przekazali opactwom Gottstatt i Saint-Jean de Cerlier (1212-1220). Mieszkańcy okolicznych wsi mieli prawo łowić w sektorach nieobjętych żadnym przywilejem. Od XVI w. połowy, praktykowane głównie w dolnym biegu Thielle, były regulowane przez władze berneńskie. Między jeziorami, aż do ujścia do Aar koło Meienried, rzeka była żeglowna, podobnie jak między Yverdon i Orbe (Kanał Entreroches). Parowce pływały między jeziorami od 1826 roku, aż do Solothurn od 1855 roku.
W XIX wieku nasilały się powodzie na rzece Thielle, głównie z powodu zatrzymywania jej wód przez Aare. Korekta wód Jury (1868-1891, 1962-1973) pozwoliła naprawić sytuację. Budowa i poszerzenie kanału Thielle i kanału Nidau-Büren przyniosło korzyści ekonomiczne (uzyskanie terenów pod uprawę, transport wodny) i umożliwiło fundamentalne odkrycia archeologiczne.

</doc>
<doc id="4979771" url="https://pl.wikipedia.org/wiki?curid=4979771" title="Bladabindi">
Bladabindi



</doc>
<doc id="4979776" url="https://pl.wikipedia.org/wiki?curid=4979776" title="Walter Lienhard">
Walter Lienhard

Walter Lienhard (ur. 15 maja 1890 w Olten, zm. 2 czerwca 1973) – szwajcarski strzelec, olimpijczyk, multimedalista mistrzostw świata. 
Życiorys.
Urodził się w Olten. Część dzieciństwa spędził w Yverdon-les-Bains, po czym przeniósł się z rodzicami do miejscowości Kriens, gdzie w 1912 roku założył zakład produkujący broń. Podjął również praktykę handlową i pracował w ubezpieczeniach. Był instruktorem strzelectwa w Finlandii.
Lienhard trzykrotnie wystąpił na igrzyskach olimpijskich (IO 1920, IO 1924, IO 1948). Najwyższą pozycję osiągnął na swoich pierwszych igrzyskach, kiedy to wraz z drużyną zajął czwarte miejsce w karabinie wojskowym leżąc z 300 m (skład zespołu: Fritz Kuchen, Walter Lienhard, Arnold Rösli, Albert Tröndle, Caspar Widmer). W pozostałych drużynowych konkurencjach w Antwerpii plasował się na 6. (karabin wojskowy leżąc z 600 m) i 8. miejscu (karabin wojskowy stojąc z 300 m). Cztery lata później zajął 10. miejsce w karabinie małokalibrowym leżąc z 50 m. Już jako 58-letni zawodnik pojawił się na igrzyskach w 1948 roku, jednak w pistolecie szybkostrzelnym z 25 m osiągnął najgorszy wynik w całej stawce (59. miejsce).
Na przestrzeni lat 1922–1939, Walter Lienhard zdobył 26 medali na mistrzostwach świata, w tym 12 złotych, 11 srebrnych i 3 brązowe. Najwięcej zwycięstw odniósł w drużynowym strzelaniu z karabinu dowolnego w trzech postawach z 300 m (4), zaś największą liczbę medalowych pozycji osiągnął na turnieju w 1925 roku (7), gdzie był najlepszym zawodnikiem w tym zestawieniu. Indywidualnie wywalczył 17 medali, w tym 5 złotych, 9 srebrnych i 3 brązowe.
Lienhard był też tzw. „Schützenkönig”, czyli zwycięzcą zawodów krajowych w Aarau w 1924 roku i w Bellinzonie w 1929 roku.
Jeszcze za życia Lienharda istniało muzeum, w którym zgromadzono przeszło 2000 trofeów (w tym Lienharda). Trafiły one później do zbiorów stołecznego Muzeum Strzelectwa w Bernie.
Wyniki.
Medale mistrzostw świata.
"Opracowano na podstawie materiałów źródłowych:"

</doc>
<doc id="4979778" url="https://pl.wikipedia.org/wiki?curid=4979778" title="Sielsowiet olgowski (obwód kurski)">
Sielsowiet olgowski (obwód kurski)

Sielsowiet olgowski () – jednostka administracyjna (osiedle wiejskie) wchodząca w skład rejonu korieniewskiego w оbwodzie kurskim w Rosji.
Centrum administracyjnym sielsowietu jest wieś (ros. село, trb. sieło) Olgowka.
Geografia.
Powierzchnia sielsowietu wynosi 111,31 km².
Historia.
Status i granice sielsowietu zostały określone ustawami z 2004 i z 2010 roku.
Demografia.
W 2017 roku sielsowiet zamieszkiwało 1499 osób.
Miejscowości.
W skład sielsowietu wchodzą miejscowości: Olgowka, Wietrieno, Durowka, Żebołowka, Żurawli, Kriemianoje.

</doc>
<doc id="4979779" url="https://pl.wikipedia.org/wiki?curid=4979779" title="Siliștea">
Siliștea



</doc>
<doc id="4979783" url="https://pl.wikipedia.org/wiki?curid=4979783" title="Dorobanțu (okręg Călărași)">
Dorobanțu (okręg Călărași)

Dorobanțu – wieś w Rumunii, w okręgu Călărași, w Dorobanțu. W 2011 roku liczyła 1612 mieszkańców.

</doc>
<doc id="4979786" url="https://pl.wikipedia.org/wiki?curid=4979786" title="Boșneagu">
Boșneagu

Boșneagu – wieś w Rumunii, w okręgu Călărași, w Dorobanțu. W 2011 roku liczyła 448 mieszkańców.

</doc>
<doc id="4979787" url="https://pl.wikipedia.org/wiki?curid=4979787" title="Stejaru">
Stejaru



</doc>
<doc id="4979788" url="https://pl.wikipedia.org/wiki?curid=4979788" title="Vărăști (okręg Călărași)">
Vărăști (okręg Călărași)

Vărăști – wieś w Rumunii, w okręgu Călărași, w Dorobanțu. W 2011 roku liczyła 1005 mieszkańców.

</doc>
<doc id="4979790" url="https://pl.wikipedia.org/wiki?curid=4979790" title="Sielsowiet puszkarski (obwód kurski)">
Sielsowiet puszkarski (obwód kurski)

Sielsowiet puszkarski () – jednostka administracyjna (osiedle wiejskie) wchodząca w skład rejonu korieniewskiego w оbwodzie kurskim w Rosji.
Centrum administracyjnym sielsowietu jest wieś (ros. село, trb. sieło) Puszkarnoje.
Geografia.
Powierzchnia sielsowietu wynosi 130,90 km².
Historia.
Status i granice sielsowietu zostały określone ustawami z 2004 i z 2010 roku.
Demografia.
W 2017 roku sielsowiet zamieszkiwało 1211 osób.
Miejscowości.
W skład sielsowietu wchodzą miejscowości: Puszkarnoje, Błagodatnoje, Dieriugino, Dubrawa, Żadino, Kowyniewka, Kuleszowka, Nowosiołowka, Puszkarożadinskij, Siekierino.

</doc>
<doc id="4979791" url="https://pl.wikipedia.org/wiki?curid=4979791" title="Târgușor">
Târgușor



</doc>
<doc id="4979792" url="https://pl.wikipedia.org/wiki?curid=4979792" title="Dragalina (gmina w okręgu Călăraşi)">
Dragalina (gmina w okręgu Călăraşi)

Dragalina – gmina w Rumunii, w okręgu Călărași. Obejmuje miejscowości Constantin Brâncoveanu, Dragalina i Drajna Nouă. W 2011 roku liczyła 8537 mieszkańców. 

</doc>
<doc id="4979799" url="https://pl.wikipedia.org/wiki?curid=4979799" title="Tătaru">
Tătaru



</doc>
<doc id="4979800" url="https://pl.wikipedia.org/wiki?curid=4979800" title="Dragalina (okręg Călărași)">
Dragalina (okręg Călărași)

Dragalina – wieś w Rumunii, w okręgu Călărași, w gminie Dragalina. W 2011 roku liczyła 6218 mieszkańców.

</doc>
<doc id="4979801" url="https://pl.wikipedia.org/wiki?curid=4979801" title="Sielsowiet snagostski">
Sielsowiet snagostski

Sielsowiet snagostski () – jednostka administracyjna (osiedle wiejskie) wchodząca w skład rejonu korieniewskiego w оbwodzie kurskim w Rosji.
Centrum administracyjnym sielsowietu jest wieś (ros. село, trb. sieło) Snagost.
Geografia.
Powierzchnia sielsowietu wynosi 78,86 km².
Historia.
Status i granice sielsowietu zostały określone ustawami z 2004 roku i z 2010 roku.
Demografia.
W 2017 roku sielsowiet zamieszkiwało 600 osób.
Miejscowości.
W skład sielsowietu wchodzą miejscowości: Snagost, Krasnooktiabrskoje.

</doc>
<doc id="4979802" url="https://pl.wikipedia.org/wiki?curid=4979802" title="Constantin Brâncoveanu (okręg Călărași)">
Constantin Brâncoveanu (okręg Călărași)

Constantin Brâncoveanu – wieś w Rumunii, w okręgu Călărași, w gminie Dragalina. W 2011 roku liczyła 1054 mieszkańców.

</doc>
<doc id="4979803" url="https://pl.wikipedia.org/wiki?curid=4979803" title="Cholera (ciasto)">
Cholera (ciasto)

Cholera – charakterystyczne dla kuchni szwajcarskiej z kantonu Wallis kruche ciasto wytrawne.
Charakterystyka.
Ciasto stanowiło sposób na zagospodarowanie resztek pozostałych w domowym gospodarstwie, a zatem nie miało ściśle ustalonego składu dodatków. Ma okrągłą formę, a na jego wierzchu umieszcza się np. jabłka, ser, ziemniaki, cebulę, pory, bekon, czy gruszki. Zamiast ciasta kruchego możliwe jest użycie ciasta francuskiego. 
Obecnie szwajcarskie piekarnie sprzedają cholerę na zimno w kawałkach, a restauracje zazwyczaj serwują ją na ciepło jako przystawkę. Podaje się ją z zieloną sałatą oraz winami pinot noir lub Walliser Heida.
Nazwa.
Istnieje legenda, że nazwę ciastu nadano na cześć choroby cholera, po szczególnie poważnej epidemii, która miała miejsce w 1836. Mieszkańcy kantonu Wallis pozostawali wówczas w domach, aby uniknąć zakażenia i zmuszeni byli spożywać produkty, które mieli w spiżarniach i ogrodach. Bardziej prawdopodobne jest jednak, że nazwa pochodzi od żarzącego się węgla w kominku, na którym wypiekano ciasto. Słowo "węgiel" w języku wysokoniemieckim to "Kohle", ale w dialekcie z Wallis to "Chola" lub "Cholu". Inną możliwością było powzięcie nazwy od "Backhausu" (tylnej części gospodarstwa, magazynu, w którym przechowywano opał), znane jako "Cholära" - prawdopodobnie tam ciasto odpoczywało przed pieczeniem.

</doc>
<doc id="4979804" url="https://pl.wikipedia.org/wiki?curid=4979804" title="Drajna Nouă">
Drajna Nouă

Drajna Nouă – wieś w Rumunii, w okręgu Călărași, w gminie Dragalina. W 2011 roku liczyła 1265 mieszkańców.

</doc>
<doc id="4979805" url="https://pl.wikipedia.org/wiki?curid=4979805" title="Traian">
Traian



</doc>
<doc id="4979811" url="https://pl.wikipedia.org/wiki?curid=4979811" title="Sielsowiet tołpiński">
Sielsowiet tołpiński

Sielsowiet tołpiński () – jednostka administracyjna (osiedle wiejskie) wchodząca w skład rejonu korieniewskiego w оbwodzie kurskim w Rosji.
Centrum administracyjnym sielsowietu jest sieło Tołpino.
Geografia.
Powierzchnia sielsowietu wynosi 122,66 km².
Historia.
Status i granice sielsowietu zostały określone ustawami z 2004 i z 2010 roku.
Demografia.
W 2017 roku sielsowiet zamieszkiwało 1497 mieszkańców.
Miejscowości.
W skład sielsowietu wchodzą miejscowości: Tołpino, Aleksandrowka, Gawriłowka, Jużnyj, Kołyczewka, Niżniaja Grunia, Starostinka, Wierchniaja Grunia.

</doc>
<doc id="4979814" url="https://pl.wikipedia.org/wiki?curid=4979814" title="Dragoș Vodă (gmina)">
Dragoș Vodă (gmina)

Dragoș Vodă – gmina w Rumunii, w okręgu Călărași. Obejmuje miejscowości Bogdana, Dragoș Vodă i Socoalele. W 2011 roku liczyła 2862 mieszkańców. 

</doc>
<doc id="4979818" url="https://pl.wikipedia.org/wiki?curid=4979818" title="Krystyna Krygier">
Krystyna Krygier

Krystyna Krygier, z domu Burza (ur. 20 kwietnia 1926 roku w Występie, powiat Kozieniec, zm. 31 grudnia w 2013 roku w Łodzi) – polska architektka, urbanistka i plastyczka, działająca w Łodzi.
Życie i twórczość.
Absolwentka Wydziału Architektury Politechniki Warszawskiej (dyplom w 1952 roku) oraz absolwentka Wydziału Plastyki Przestrzennej PWSSP w Łodzi. Studentka Władysława Strzemińskiego, przyjaźniła się z Niką Strzemińską, współpracowała z Muzeum Sztuki w Łodzi. Członkini łódzkiego oddziału SARP. 
Krystyna Krygier zajmowała się przede wszystkim projektowaniem budynków mieszkalnych oraz osiedli, była jedną z najaktywniej działających projektantek w powojennej Łodzi (od lat 50. do lat 80. XX w.). Pracę zawodową rozpoczęła w łódzkim Biurze Architektoniczno-Urbanistycznym, a od 1955 r. do 1987 r. pracowała tamtejszym w Miastoprojekcie. 
Opracowała plan osiedla Doły (osiedle im. Włady Bytomskiej) w Łodzi, budowanego w latach 1956-1963 i opartego na wzorcach przedwojennego modernizmu (współautorzy: Stefan Krygier i Romuald Furmanek). Osiedle, stanowiące część Bałut, wzniesione zostało w większości w technologii tradycyjnej (i częściowo z prefabrykatów), posiada zróżnicowaną architekturę, starannie zaprojektowane tereny zielone, usługi w parterach i kameralną skalę (w projekcie były tylko trzy wysokie punktowce, ostatecznie powstało pięć wieżowców). Sama autorka po latach określiła Doły osiedlem wykorzystanych szans.
Także w latach 60., razem z Janiną Lenczewską, Krystyna Krygier pracowała nad planami osiedla Teofilów (część A od 1963 roku, część B od roku 1965). 
Była projektantką, razem z Tadeuszem Sumieniem, największego powojennego osiedla w Łodzi, czyli osiedla Retkinia. To dzielnica dla blisko 70 tys. mieszkańców, zajmująca obszar ok. 400 ha i składająca się z trzech zespołów mieszkaniowych. Realizację rozpoczęto w 1971 r. od zespołu Retkinia-Wschód, gdzie zabudowa została podporządkowana koncepcji ulicy pieszej, z wewnętrznymi terenami zielonymi oraz lokalnym centrum handlowym (projekt: Janina Wachowiak). Części założeń nie zrealizowano: w ramach osiedla miały powstać mieszkania wielopokoleniowe, a trasę tramwajową planowano poprowadzić w pogłębionym wykopie. 
W latach 70. Krystyna Krygier opracowała koncepcję zespołu "Śródmieście" dzielnicy mieszkaniowej w Łodzi (współautor: Tadeusz Sumień). 
Oprócz projektowania osiedli zajmowała się również działaniami artystycznymi na styku plastyki i architektury (w latach 70. w zespole ze Stefanem Krygierem, stworzyła m.in. projekty osiedlowych form przestrzennych i projekty form elementarnych). 
Żona Stefana Krygiera, malarza, architekta i teoretyka sztuki. Matka Moniki Krygier, malarki i rzeźbiarki. 

</doc>
<doc id="4979819" url="https://pl.wikipedia.org/wiki?curid=4979819" title="Zofia Wittowa">
Zofia Wittowa



</doc>
<doc id="4979820" url="https://pl.wikipedia.org/wiki?curid=4979820" title="Zofia Glavani">
Zofia Glavani



</doc>
<doc id="4979823" url="https://pl.wikipedia.org/wiki?curid=4979823" title="Bogdana (okręg Călărași)">
Bogdana (okręg Călărași)

Bogdana – wieś w Rumunii, w okręgu Călărași, w gminie Dragoș Vodă. W 2011 roku liczyła 304 mieszkańców.

</doc>
<doc id="4979825" url="https://pl.wikipedia.org/wiki?curid=4979825" title="Układ linii autobusowych w Bydgoszczy">
Układ linii autobusowych w Bydgoszczy



</doc>
<doc id="4979827" url="https://pl.wikipedia.org/wiki?curid=4979827" title="Dragoș Vodă">
Dragoș Vodă

Dragoș Vodă – wieś w Rumunii, w okręgu Călărași, w gminie Dragoș Vodă. W 2011 roku liczyła 2283 mieszkańców.

</doc>
<doc id="4979829" url="https://pl.wikipedia.org/wiki?curid=4979829" title="Socoalele">
Socoalele

Socoalele – wieś w Rumunii, w okręgu Călărași, w gminie Dragoș Vodă. W 2011 roku liczyła 275 mieszkańców.

</doc>
<doc id="4979830" url="https://pl.wikipedia.org/wiki?curid=4979830" title="Brontok">
Brontok

Brontok, także Rontokbro – działające w systemie Windows złośliwe oprogramowanie (ang. "malware"), klasyfikowane jako robak komputerowy.
Powstało wiele wariantów tego robaka. Po raz pierwszy został odkryty w 2005 roku i przez dłuższy okres był jedną z najczęściej spotykanych form szkodliwego oprogramowania. Jako robak komputerowy rozprzestrzenia się poprzez kopiowanie własnych plików wykonywalnych, maskowanych pod domyślną ikoną folderów systemu Windows, oraz rozsyłanie listów elektronicznych ze szkodliwym kodem.
Robak Brontok pochodzi z Indonezji. Nazwa „Brontok” ma się odnosić do wojownika indyjskiego ("elang brontok"), gatunku ptaka zamieszkującego Azję Południową i Południowo-Wschodnią. Złowrogi program przychodzi jako załącznik do wiadomości e-mail. Same wiadomości pocztowe, a także komunikaty wyświetlane po infekcji, zawierają przesłanie moralne w języku indonezyjskim (i częściowo angielskim). Przykładowa ich treść wygląda następująco:
 -- Hentikan kebobrokan di negeri ini --
 1. Penjarakan Koruptor, Penyelundup, Tukang Suap, &amp; Bandar NARKOBA (Send to "NUSAKAMBANGAN")
 2. Stop Free Sex, Aborsi, &amp; Prostitusi (Go To HELL)
 3. Stop pencemaran lingkungan, pembakaran hutan &amp; perburuan liar.
 4. SAY NO TO DRUGS!!!
 -- KIAMAT SUDAH DEKAT --
 Terinspirasi oleh: Elang Brontok (Spizaetus Cirrhatus) yang hampir punah
 By: HVM31 -- JowoBot #VM Community --
 ! !! Akan Kubuat Mereka (VM lokal yg cengeng &amp; bodoh) Terkapar !! !

</doc>
<doc id="4979833" url="https://pl.wikipedia.org/wiki?curid=4979833" title="Sielsowiet szeptuchowski">
Sielsowiet szeptuchowski

Sielsowiet szeptuchowski () – jednostka administracyjna (osiedle wiejskie) wchodząca w skład rejonu korieniewskiego w оbwodzie kurskim w Rosji.
Centrum administracyjnym sielsowietu jest wieś (ros. село, trb. sieło) Szeptuchowka.
Geografia.
Powierzchnia sielsowietu wynosi 137,66 km².
Historia.
Status i granice sielsowietu zostały określone ustawami z 2004 roku i z 2010 roku.
Demografia.
W 2017 roku sielsowiet zamieszkiwało 1409 osób.
Miejscowości.
W skład sielsowietu wchodzą miejscowości: Szeptuchowka, Aleksiejewskij, Kauczuk, Michajłowka, Mordwin, Obszczij Kołodieź, Pietrowskoje, Safonowka, Skrylewka.

</doc>
<doc id="4979839" url="https://pl.wikipedia.org/wiki?curid=4979839" title="Rontokbro">
Rontokbro



</doc>
<doc id="4979840" url="https://pl.wikipedia.org/wiki?curid=4979840" title="Heinz Günthardt">
Heinz Günthardt

Heinz Peter Günthardt (ur. 8 lutego 1959 w Zurychu) – szwajcarski tenisista i trener tej dyscypliny.
Kariera sportowa.
Heinz Günthardt wygrał 5 tytułów w singlu, ale więcej występował w deblu. W tym pierwszym typie gry wygrał 5 tytułów, a także doszedł do ćwierćfinału US Open oraz Wimbledonu. Jego najwyższym miejscem w rankingu singlów było 22. W deblu zdobył 30 tytułów, w tym Wimbledon, gdzie towarzyszył mu Węgier, Balázs Taróczy. Wygrał US Open w mikstcie razem z Amerykanką czechosłowackiego pochodzenia, Martiną Navratilovą w roku 1985. Zagrał na Letnich Igrzyskach Olimpijskich 1988, ale nie zdobył tam medalu. Grał bekhendem.
Kariera trenerska.
W karierze trenerskiej trenował Niemkę, Steffi Graf, a następnie krótko Jelenę Dokić i Jennifer Capriati. W 2010 objął posadę trenera Any Ivanović, ówczesnej liderki rankingu WTA. pomimo spadku na 65. miejsce w rankingu, udało się z jego powrócić na pozycję 17. Po zakończeniu pracy z Serbką, zawiesił karierę trenerską z powodu problemów osobistych. Następnie powrócił, obejmując funkcję kapitana w ojczystej reprezentacji Pucharu Federacji.
Życie prywatne.
Mieszka w Monte Carlo.

</doc>
<doc id="4979841" url="https://pl.wikipedia.org/wiki?curid=4979841" title="Bitwa pod Podkamieniem">
Bitwa pod Podkamieniem

Bitwa pod Podkamieniem – cześć bitwy pod Brodami i Beresteczkiem. Walki polskiego 44 pułku piechoty Strzelców Kresowych ppłk. Antoniego Szyllinga z brygadą sowieckiej 45 Dywizji Strzelców Iony Jakira w okresie ofensywy Frontu Południowo-Zachodniego w czasie wojny polsko-bolszewickiej.
Geneza.
26 maja na Ukrainie wojska sowieckiego Frontu Południowo-Zachodniego przeszły do ofensywy, a już 5 czerwca trzy dywizje sowieckiej 1 Armii Konnej Siemiona Budionnego przełamały trwale polski front pod Samhorodkiem na odcinku obrony grupy gen. Jana Sawickiego . 10 czerwca odwrót spod Kijowa w kierunku na Korosteń rozpoczęła polska 3 Armia gen. Edwarda Rydza-Śmigłego, 16 czerwca dotarła do Uszy, a 22 czerwca większość sił posiadała już na linii Uborci. W ostatnich dniach czerwca poszczególne związki operacyjne Frontu Ukraińskiego, dowodzonego już przez gen. Edwarda Rydza-Śmigłego, ugrupowane były w następujący sposób: Armia Ukraińska gen. Omelianowicza-Pawlenki broniła się nad Dniestrem, w kierunku granicy z Rumunią, 6 Armia gen. Wacława Iwaszkiewicza-Rudoszańskiego zajmowała odcinek frontu Dniestr–Chmielnik–Lubar, nowo sformowana 2 Armia gen. Kazimierza Raszewskiego znajdowała się na linii rzek Słucz i Horyń, a 3 Armia gen. Edwarda Rydza-Śmigłego rozlokowana była nad Uborcią. 27 czerwca 1 Armia Konna przełamała polską obronę na Słuczy na południe od Zwiahla. Kawaleria Budionnego wdarła się w lukę między lewym skrzydłem 6 Armii, a grupą gen. Leona Berbeckiego z 2 Armii. Szeroko stosując działania manewrowe, już 3 lipca Kozacy Budionnego sforsowali Horyń i uderzyli na Równe. Bitwa zakończyła się porażką 2 Armii gen. Kazimierza Raszewskiego. 
9 lipca Naczelne Dowództwo WP wydało "dyrektywę operacyjną do kontrofensywy". Wyznaczała ona rubież ostatecznego odwrotu wojsk polskich walczących na Ukrainie. Wojska Frontu Południowo-Wschodniego miały przyjąć następujące ugrupowanie: 2 Armia miała zająć rejon Łuck–Rożyszcze, a 3 Armia rejon Kołki–Rafałówka. 6 Armia miała osłaniać linię Zbrucza, a siły główne utrzymywać w rejonie Brody–Zbaraż. Jako cel ostateczny działań określono: „"Ostateczne rozbicie armii konnej Budionnego". 
Szczególne zadanie, jak na ten rodzaj wojsk, przypadło 18 Dywizji Piechoty gen. Franciszka Krajowskiego. Miała ona doścignąć jazdę Budionnego i związać ją walką.
Realizując zadanie, już 13 lipca 18 DP zajęła Dubno. Celem zamknięcia luki między polskimi armiami i dla odciążenia 18 DP z kierunku północnego uderzyła też 6 Dywizja Piechoty i dwie brygady jazdy z 2 Armii. Wobec twardej obrony Sowietów i braku współdziałania, nie uzyskały jednak powodzenia. Generał Krajowski podjął próbę samodzielnego powstrzymania Budionnego. Inicjatywę przejął jednak przeciwnik i 17 lipca w rejonie Dubna zaatakował oddziały18 DP. Walcząca w odosobnieniu dywizja ponosiła duże straty. Pod Chorupaniem Sowieci przeprowadzili decydujące natarcie, a 18 DP musiała wycofać się w kierunku na Radziwiłłów. 
W tej fazie działań Budionny uznał 18 Dywizję Piechoty za swojego głównego przeciwnika i dążył do jej zniszczenia. 25 lipca w boju od Iwaszczukami rozbita została XXXV Brygada Piechoty, ale XXXVI Brygada walczyła nadal skutecznie pod Brodami i blokowała 1 Armię Konną w jej marszu na Lwów.
Walki pod Podkamieniem.
W czasie bitwy pod Beresteczkiem i Brodami 44 pułk piechoty Strzelców Kresowych ppłk. Antoniego Szyllinga został wydzielony ze składu 13 Dywizji Piechoty i skierowany do dyspozycji dowódcy 18 Dywizji Piechoty gen. Franciszka Krajowskiego. Jego podstawowym zadaniem było wyrównanie linii obronnych 13 Dywizji Piechoty i odciążenie oddziałów 18 DP walczących pod Brodami.
3 lipca 44 pułk piechoty, wzmocniony dwoma bateriami 13 pułku artylerii polowej, przeszedł do natarcia z rejonu Ponikwy w kierunku na Podkamień. Rejonu Podkamienia broniła sowiecka brygada ze składu 45 Dywizji Strzelców komdywa Iony Jakira. Brygadę wspierały trzy baterie artylerii. W rejonie walk operowały też pododdziały 6 Dywizji Kawalerii konarmii Budionnego. Stanowiący ubezpieczenie III batalion nacierał z Żarkowa przez Litowisko, z zadaniem zniszczenia przeciwnika zgrupowanego przed pozycją wyjściową pułku. Grupa uderzeniowa w składzie I i II batalionu, pod osobistym dowództwem ppłk. Antoniego Szyllinga, nacierała wzdłuż drogi Pieniaki - Podkamień. Po przełamaniu sowieckiej obrony pod Pieniakami i Litowiskiem, obie grupy połączyły się w Maleniskach i rozpoczęły bezpośrednie natarcie na Podkamień. Kozacy Budionnego, wspierani ogniem ciężkich karabinów maszynowych na „taczankach", opóźniali działania polskiego pułku i utrudniali rozwijanie się wspierających piechotę baterii artylerii 13 pap.
Po całodziennych walkach pododdziały polskie opanowały Podkamień. Jego obronę na okres nocy oparto przede wszystkim o umocnienia murów piętnastowiecznego klasztoru dominikańskiego. Przy bramach wjazdowych klasztoru ustawiono posterunki, a baterie artylerii zajęły stanowiska na wałach. Żołnierze polscy, wychowani w dużej części na Trylogii Henryka Sienkiewicza, od razu zauważyli podobieństwo do obrony klasztoru jasnogórskiego podczas szwedzkiego "potopu". Wrażenie podniosłości potęgował fakt, iż przeor klasztoru, ojciec Matula, odziany w biały habit chodził po dziedzińcu, po murach, rozmawiał z żołnierzami, starał się zapewnić wszystkim posiłek i otoczyć opieką rannych.
Nocą oddziały sowieckiej 45 Dywizji Strzelców otoczyły klasztor, ale nie zdecydowały się na atak. O świcie 4 lipca I batalion 44 pułku piechoty dokonał wypadu i po krótkiej walce odrzucił przeciwnika spod murów. Po udanym wypadzie, inne pododdziały zorganizowały obronę na wschód od Podkamienia, na linii Palikrowy – Popowce – Nakwasza. Tę rubież pułk utrzymywał do 13 sierpnia, kiedy to otrzymał rozkaz odwrotu.
Bilans walk.
W walkach w rejonie Podkamienia pułk traci 19 zabitych i 17 rannych szeregowych.

</doc>
<doc id="4979842" url="https://pl.wikipedia.org/wiki?curid=4979842" title="David Sinclair">
David Sinclair

David Andrew Sinclair (ur. 26 czerwca 1969) – australijski biolog, profesor genetyki i współkierownik "Paul F. Glenn Center for the Biology of Aging" w Harvard Medical School. Jest znany z badania procesu starzenia, otrzymał wiele nagród, w tym "Australian Medical Research Medal" oraz "Frontiers in Aging and Regeneration Award".
W 2014 Sinclair został zaliczony do grupy jako jeden ze stu najbardziej wpływowych ludzi na świecie, a w 2018 r. został włączony do grupy 50 najbardziej wpływowych ludzi w służbie zdrowia magazynu Time. Sinclair został mianowany oficerem Orderu Australii (ang. "Order of Australia") za "wybitne działania na polu badań medycznych nad biologią starzenia się i przedłużania życia...".
Sinclair udzielał wywiadów i komentował odkrycia na polu biologii starzenia dla m.in.: "Time Magazine," "The New York Times", "The Charlie Rose Show", "60 Minutes", "Boston Magazine", "The Washington Post", "The Economist", "TED" i "The Joe Rogan Experience".
We wrześniu 2019 Sinclair opublikował książkę "", napisaną wspólnie z dziennikarzem Matthew LaPlante. Została ona również wydana jako audiobook na Audible w narracji samego Sinclaira.
Kariera.
W 1993 roku poznał Leonarda P. Guarente, profesora Massachusetts Institute of Technology, który badał geny zaangażowane w regulację starzenia, kiedy Guarente był na tournée wykładowym w Australii. Spotkanie to skłoniło Sinclaira do ubiegania się o stanowisko post-doc w laboratorium Guarente. Wcześniej w tym samym roku laboratorium Cynthii Kenyon z UCSF odkryło, że mutacja pojedynczego genu (Daf-2) może podwoić długość życia C. elegans.
W 1999 roku, po czterech latach pracy jako badacz postdoktorancki dla Guarente, Sinclair został zatrudniony w Harvard Medical School. W 2003 roku jego laboratorium było małe i walczyło o fundusze. W 2004 roku Sinclair spotkał się z filantropem Paulem F. Glennem, który przekazał Harvardowi 5 milionów dolarów na założenie Paul F. Glenn Laboratories for the Biological Mechanisms of Aging na Harvardzie, którego Sinclair został dyrektorem założycielskim. Obecnie pełni funkcję współdyrektora wraz z Brucem Yanknerem.
W 2004 roku Sinclair, wraz z przedsiębiorcą Andrew Perlmanem, Christophem Westphalem, Richardem Aldrichem, Richardem Popsem i Paulem Schimelem, założył firmę Sirtris Pharmaceuticals. Sirtris skupiał się na rozwijaniu badań Sinclaira nad aktywatorami sirtuin, czyli na pracach, które rozpoczęły się w laboratorium Guarentea. Firma skupiała się w szczególności na preparatach resweratrolu i pochodnych jako aktywatorach enzymu SIRT1; Sinclair stał się znany z wygłaszania takich stwierdzeń na temat resweratrolu jak: "(To) tak blisko cudownej molekuły, jaką tylko można znaleźć... Za sto lat od teraz ludzie mogą przyjmować te cząsteczki codziennie, aby zapobiegać chorobom serca, udarom i nowotworom.". Większość środowiska związanego z przeciwdziałaniem starzeniu się była bardziej ostrożna, zwłaszcza w odniesieniu do tego, co jeszcze resweratrol może spowodować w organizmie i jego braku biodostępności. Oryginalny produkt firmy nosił nazwę SRT501 i był preparatem resweratrolu. Sirtris wszedł na giełdę w 2007 roku, a następnie został kupiony i uczyniony spółką zależną GlaxoSmithKline w 2008 roku za 720 milionów dolarów. Pięć lat później firma GSK zamknęła program Sirtris bez osiągnięcia sukcesu w rozwoju leku.
W 2006 roku powstała firma Genocea Biosciences oparta na pracy naukowca z Harvardu Darrena E. Higginsa wokół antygenów stymulujących limfocyty T i wykorzystania ich do tworzenia szczepionek; Sinclair był współzałożycielem. Genocea zwolniła większość pracowników w 2022 roku po przedstawieniu rozczarowujących danych na AACR.
W 2008 roku Sinclair został awansowany na profesora zwyczajnego (tenured professor) w Harvard Medical School. Kilka lat później został również profesorem nadzwyczajnym (conjoint professor) w School of Medical Sciences na Uniwersytecie Nowej Południowej Walii.
W 2008 roku Sinclair dołączył do naukowej rady doradczej Shaklee i pomógł im opracować i wprowadzić na rynek produkt zawierający resweratrol o nazwie "Vivix"; po tym jak Wall Street Journal poprosił o wywiad na temat jego pracy z firmą i jej marketingu, kwestionował wykorzystanie jego nazwiska i słów do promowania suplementu i zrezygnował.
W 2011 roku Sinclair był współzałożycielem OvaScience z Michelle Dipp (która była zaangażowana w Sirtris), Aldrich, Westphal i Jonathan Tilly, w oparciu o pracę naukową wykonaną przez Tilly dotyczącą ssaczych oogonialnych komórek macierzystych i pracę nad mitochondriami autorstwa Sinclaira. Praca Tilly'ego była kontrowersyjna, niektóre grupy nie były w stanie zreplikować jej wyników. Firma ostatecznie znalazła się pod presją za omijanie amerykańskich organów regulacyjnych w zakresie przeprowadzania testów płodności. Podano w wątpliwość skuteczność technologii wspomagania płodności, którą zaczęła sprzedawać w 2014, pomimo niewielkich dowodów, że pomogła pacjentom w poczęciu.
W 2011 roku Sinclair był również współzałożycielem CohBar, wraz z Nirem Barzilai i innymi współpracownikami. Celem CohBar było odkrycie i rozwój nowych peptydów pochodzących z mitochondriów. Cohbar określa się jako firma biotechnologiczna na etapie klinicznym, ale nie posiada kandydatów na leki w testach klinicznych.
W 2015 roku Sinclair opisał "The Scientist" swoje wysiłki w celu uzyskania finansowania dla swojego laboratorium – jak jego laboratorium wzrosło do około 20 osób, skurczyło się ponownie do około 5, a następnie ponownie wzrosło po zdobyciu funduszy od organizacji filantropijnych i firm, w tym także tych, które pomógł założyć. W 2015 roku jego laboratorium liczyło 22 osoby i było wspierane przez jeden grant R01 i w 75% finansowane z funduszy niefederalnych. Jednak od 2016 finansowanie federalne zaczęło wzrastać.
We wrześniu 2019 roku Sinclair opublikował "", bestseller The New York Times, napisany wspólnie z dziennikarzem Matthew LaPlante i przetłumaczony na 18 języków. Wydany został również jako audiobook na Audible, czytany przez samego Sinclaira. Sinclair szczegółowo opisywał swoje praktyki związane z osiągnięciem długowieczności, w mediach społecznościowych oraz zawarł je w książce. Obejmują one codzienne dawki NMN i resweratrolu, które jak twierdzi Sinclair są aktywatorami SIRT1. W listopadzie 2022 firma Sinclaira, Metro Biotech skutecznie nakłoniła FDA do podjęcia działań mających na celu wycofanie NMN z rynku jako suplementu, ponieważ Metro Biotech zarejestrowało NMN i upubliczniło go jako nowo-badany lek.
Badania.
Podczas pracy w laboratorium Guarente odkrył, że Sirtuina 1 (nazywana "sir2" u drożdży; ang. "silent mating-type information regulation 2") spowalnia procesy starzenia u drożdży poprzez redukowanie gromadzenia się extrachromosomalnego rDNA (ang. "Extrachromosomal rDNA circle"). Inne prace w laboratorium w tym czasie określiły NAD jako niezbędny kofaktor dla działania sirtuiny. W 2002 roku, po wyjeździe na Harvard, starł się z Guarente na spotkaniu naukowym w Cold Spring Harbor Laboratory, kwestionując opis Guarante'a dotyczący tego, w jaki sposób sir2 może być zaangażowany w starzenie się; to zapoczątkowało naukową rywalizację.
W 2003 roku, kiedy jego laboratorium było jeszcze małe, Sinclair dowiedział się, że naukowcy z pensylwańskiej firmy biotechnologicznej o nazwie Biomol Research Laboratories odkryli, że polifenole, w tym resweratrol, mogą aktywować sir2, i współpracował z nimi, aby to potwierdzić. Doprowadziło to do powstania w 2003 publikacji autorstwa Sinclaira zarówno w "Nature" jak i "Science". Sinclair otwarcie opowiadał się za resweratrolem jako związkiem przeciwstarzeniowym i rozpoczął naukową debatę na temat tego, czy to prawda i czy resweratrol faktycznie aktywuje sirtuiny. Dokładnej analizie poddano również publikacje dotyczące odwrócenia wieku myszy. Prace w innym laboratorium, wykonane częściowo z funduszy Sirtris, wykazały wzrost liczby mitochondriów w komórkach myszy, którym podano wysokie dawki resveratrolu. Laboratorium Sinclaira kontynuowało prace nad resweratrolem i podobnymi substancjami, a także nad mitochondriami i NAD, wszystkie ukierunkowane na zrozumienie starzenia się i zapobieganie mu.
W styczniu 2023 roku laboratorium Sinclaira opublikowało w "Cell" badania nad czynnikami Yamanaki, które wykazały pewien stopień sztucznej kontroli nad starzeniem i odmładzaniem u myszy.

</doc>
<doc id="4979846" url="https://pl.wikipedia.org/wiki?curid=4979846" title="Paul Barth (szermierz)">
Paul Barth (szermierz)

Paul Barth (ur. 9 maja 1921, zm. w lutym 1974 w Bazylei) – szwajcarski szermierz, brązowy medalista igrzysk olimpijskich.
Barth reprezentował Szwajcarię na Letnich Igrzyskach Olimpijskich 1952, odbywających w Helsinkach. W szpadzie indywidualnie odpadł po ćwierćfinale, w którym wygrał 4 z 8 pojedynków i zajął 5. miejsce w grupie na 4 premiowane awansem do półfinałów. W rywalizacji drużynowej szpadzistów zdobył brązowy medal wraz z Otto Rüfenachtem, Paulem Meisterem, Oswaldem Zappellim, Willym Fittingiem i Mario Valotą po porażce w rundzie finałowej z reprezentacjami Włoch i Szwecji oraz zwycięstwie nad zespołem z Luksemburga.

</doc>
<doc id="4979847" url="https://pl.wikipedia.org/wiki?curid=4979847" title="Valea Crișului">
Valea Crișului



</doc>
<doc id="4979849" url="https://pl.wikipedia.org/wiki?curid=4979849" title="Izrafil">
Izrafil



</doc>
<doc id="4979852" url="https://pl.wikipedia.org/wiki?curid=4979852" title="Văleni">
Văleni



</doc>
<doc id="4979853" url="https://pl.wikipedia.org/wiki?curid=4979853" title="Technika karate">
Technika karate

Technika karate () – w psychologii społecznej: jedna z sekwencyjnych technik wpływu społecznego, która polega na poprzedzeniu prośby zasadniczej, wstępną o podobnym stopniu trudności. Twórcą metody jest Dariusz Doliński, polski psycholog społeczny, inspirowany wynikami badań nad efektywnością dwóch innych technik wpływu: stopy w drzwiach oraz drzwi zatrzaśniętych przed nosem. W obu metodach zakłada się sekwencyjne użycie próśb, choć w przebiegu pierwszej wstępna prośba powinna być mniejsza od zasadniczej, a w drugiej – znacznie większa. Badania nad techniką karate wykazują, że użycie wstępnej prośby o podobnym stopniu trudności może być lepszym rozwiązaniem, niż sformułowanie tylko jednej prośby (choć nie powinny mieć one zbyt podobnego charakteru). Reakcja proszącego musi być elastyczna: w wypadku, gdy podmiot nie zgodzi się na spełnienie pierwszej prośby, to druga powinna nastąpić natychmiast po niej – jeśli jednak proszony spełni pierwszą prośbę, to z kolejną lepiej odczekać.
Istnieje bardzo ograniczona ilość badań dotyczących skuteczności metody. Nie wiadomo również, czy jest bardziej efektywna niż inne techniki sekwencyjne.

</doc>
<doc id="4979854" url="https://pl.wikipedia.org/wiki?curid=4979854" title="Wiktorowka (rejon korieniewski)">
Wiktorowka (rejon korieniewski)

Wiktorowka () – wieś (ros. деревня, trb. dieriewnia) w zachodniej Rosji, centrum administracyjne sielsowietu wiktorowskiego w rejonie korieniewskim obwodu kurskiego.
Geografia.
Miejscowość położona jest nad rzeką Blachowiec, 20 km od centrum administracyjnego rejonu (Korieniewo), 106 km od Kurska.
Demografia.
W 2010 r. miejscowość zamieszkiwało 70 osób.

</doc>
<doc id="4979855" url="https://pl.wikipedia.org/wiki?curid=4979855" title="Vânători">
Vânători



</doc>
<doc id="4979856" url="https://pl.wikipedia.org/wiki?curid=4979856" title="Leningradzka Ogólnowojskowa Wyższa Szkoła Dowódcza">
Leningradzka Ogólnowojskowa Wyższa Szkoła Dowódcza

Leningradzka Ogólnowojskowa Wyższa Szkoła Dowódcza im. S.M. Kirowa odznaczona dwukrotnie Orderem Czerwonego Sztandaru ros.: Ленинградское высшее общевойсковое командное дважды Краснознамённое училище имени С. М. Кирова – radziecka wyższa szkoła wojskowa.
Zmiana koncepcji rozwoju rewolucyjnych armii i floty Rosji radzieckiej zrodziła konieczność stworzenia szkolnictwa dla potrzeb nowych kadr oficerskich. 14 lutego 1918, ogłoszono rozkaz Ludowego Komisariatu Wojskowego o utworzeniu pierwszych skróconych kursów przygotowawczych dla kadry dowódczej Armii Czerwonej. Rozpoczęto 13 kursów dla dowódców piechoty, kawalerii, artylerii i wojsk inżynieryjnych w miastach Petersburg, Moskwa, Twer, Kazań i Oranienbaum.
Zgodnie z wytycznymi dla wojskowych placówek oświatowych Piotrogrodzkiego Okręgu Wojskowego, 29 czerwca 1921 Piotrogrodzka Szkoła Piechoty została połączona z 9 Szkołą Piechoty, przyjmując nazwę 1 Piotrogrodzka Szkoła Piechoty Kadry Dowódczej RChACz.
Słuchacze szkoły uczestniczyli w wielu bitwach i potyczkach z wojskami interwencyjnymi oraz w wojnie domowej.
Główny sport słuchaczy szkoły to narciarstwo. Podczas ferii zimowych 1930, narciarski wyścig Leningrad-Pietrozawodsk liczący 424 km 19 kadetów pokonało w 7 dni. W drugiej połowie marca 1931, szkoła ukończyła przejście narciarskie Leningrad-Nowogród, 210 kilometrów, w 5 dni, rajd połączony był z ćwiczeniami taktycznymi, prowadzonymi wspólnie z jednostkami wojskowymi rozlokowanymi na trasie. 
Po ataku Niemiec na ZSRR szkoła w pełnym składzie uczestniczyła w walkach obronnych. 22 sierpnia 1941 400 kadetów zostało absolwentami i dowódcami w Armii Czerwonej bez egzaminów, udając się na front; kadeci młodszych kursów, aby kontynuować naukę, zostali wysłani na Ural - do miasta Berezniki w obwodzie permskim.
W 1998 w ramach reformy armii rosyjskiej szkołę rozwiązano.

</doc>
<doc id="4979857" url="https://pl.wikipedia.org/wiki?curid=4979857" title="Viișoara">
Viișoara



</doc>
<doc id="4979859" url="https://pl.wikipedia.org/wiki?curid=4979859" title="Komarowka (rejon korieniewski)">
Komarowka (rejon korieniewski)

Komarowka () – wieś (ros. село, trb. sieło) w zachodniej Rosji, centrum administracyjne sielsowietu komarowskiego w rejonie korieniewskim obwodu kurskiego.
Geografia.
Miejscowość położona jest nad rzeką Snagost, 12 km od centrum administracyjnego rejonu (Korieniewo), 107 km od Kurska.
Demografia.
W 2010 r. miejscowość zamieszkiwało 509 osób.

</doc>
<doc id="4979863" url="https://pl.wikipedia.org/wiki?curid=4979863" title="Kaczyńska Wyższa Wojskowa Szkoła Lotnicza dla Pilotów">
Kaczyńska Wyższa Wojskowa Szkoła Lotnicza dla Pilotów



</doc>
<doc id="4979865" url="https://pl.wikipedia.org/wiki?curid=4979865" title="Vulturu">
Vulturu



</doc>
<doc id="4979870" url="https://pl.wikipedia.org/wiki?curid=4979870" title="Zamastoczcza">
Zamastoczcza



</doc>
<doc id="4979872" url="https://pl.wikipedia.org/wiki?curid=4979872" title="Anastasija Siedowa">
Anastasija Siedowa



</doc>
<doc id="4979873" url="https://pl.wikipedia.org/wiki?curid=4979873" title="Roman Łeszczenko">
Roman Łeszczenko

Roman Mykołajowycz Łeszczenko, ukr. Роман Миколайович Лещенко (ur. 23 listopada 1988 w Peniżkowem w obwodzie czerkaskim) – ukraiński polityk, przedsiębiorca rolny, prawnik i nauczyciel akademicki, od 2020 do 2022 minister polityki rolnej i żywnościowej.
Życiorys.
Kształcił się na Kijowskim Uniwersytecie Narodowym im. Tarasa Szewczenki. W 2011 uzyskał magisterium z prawa, a w 2015 stopień kandydata nauk prawnych. W 2013 został nauczycielem akademickim na macierzystej uczelni. Od 2007 pracował w przedsiębiorstwie OSG Group. W 2013 założył własną firmę konsultingową, później został właścicielem grupy spółek Ahrodar i zarządzającym gruntami rolnymi o powierzchni około 3 tysięcy hektarów.
Zasiadł w radzie rejonu żaszkowskiego. W październiku 2019 prezydent Wołodymyr Zełenski mianował go swoim przedstawicielem do spraw gruntów. W czerwcu 2020 objął kierownictwo Państwowej Służby Ukrainy ds. Geodezji, Kartografii i Katastru. W grudniu tegoż roku dołączył do rządu Denysa Szmyhala jako minister polityki rolnej i żywnościowej. Zrezygnował z tej funkcji w marcu 2022, motywując tę decyzję względami zdrowotnymi.

</doc>
<doc id="4979877" url="https://pl.wikipedia.org/wiki?curid=4979877" title="Stina Aronsons pris">
Stina Aronsons pris

Stina Aronsons pris – szwedzka nagroda literacka przyznawana przez szwedzkie Towarzystwo Dziewięciu, ufundowane testamentem szwedzkiej pisarki Lotten von Kræmer.
Nagroda.
Nagroda została nazwana na cześć , członkini Towarzystwa Dziewięciu w latach 1949–1955.
Nagroda została przyznana po raz pierwszy w 2002 roku i jest przyznawana corocznie.
Wysokość nagrody wynosi od 50 000 do 150 000 koron szwedzkich.
Laureaci.
Od 2002 Towarzystwo Dziewięciu ogłosiło następujących laureatów:

</doc>
<doc id="4979880" url="https://pl.wikipedia.org/wiki?curid=4979880" title="Korieniewo (sielsowiet korieniewski)">
Korieniewo (sielsowiet korieniewski)

Korieniewo () – wieś (ros. село, trb. sieło) w zachodniej Rosji, centrum administracyjne sielsowietu korieniewskiego w rejonie korieniewskim obwodu kurskiego.
Geografia.
Miejscowość położona jest nad rzeką Kriepna (dopływ Sejmu), 2 km od centrum administracyjnego rejonu (Korieniewo), 95,5 km od Kurska.
W granicach miejscowości znajdują się ulice: Bazarnaja, Borisowka, Gwardiejskaja, Gigant, Imieni Gutkowa, Krasnaja, Krasnooktiabrskaja, Łagutina, Ługowaja, zaułek Mirnyj, Mołodiożnaja, Nabierieżnaja, Niżniaja, Oziernaja, Oktiabrskaja, Pierwomajskaja, Rodnikowaja, Snagotskoj Szlach, Sowietskaja, Sowchoznaja, Sudżanskij Szlach, Timofiejewka, Udarnaja, Wiazowaja, Wietrienskij Szlach, Zariecznaja, Zielonaja, Zielenina.
Demografia.
W 2010 r. miejscowość zamieszkiwało 2150 osób.

</doc>
<doc id="4979881" url="https://pl.wikipedia.org/wiki?curid=4979881" title="Two girls one cup">
Two girls one cup



</doc>
<doc id="4979884" url="https://pl.wikipedia.org/wiki?curid=4979884" title="Ewa Baum">
Ewa Baum

Ewa Baum (ur. 27 kwietnia 1976 w Poznaniu) – bioetyk, dr hab. nauk o zdrowiu, profesor uczelni, kierownik Katedry Nauk Społecznych i Humanistycznych, oraz prodziekan Wydziału Nauk o Zdrowiu Uniwersytetu Medycznego im. Karola Marcinkowskiego w Poznaniu.
Życiorys.
W 2000 ukończyła studia magisterskie na kierunku filologia polska na Wydziale Filologii Polskiej i Klasycznej Uniwersytetu im. Adama Mickiewicza w Poznaniu.
W 2008 uzyskała stopień naukowy doktora nauk medycznych na Wydziale Nauk o Zdrowiu Akademii Medycznej im. Karola Marcinkowskiego w Poznaniu. 
W 2018 uzyskała stopień naukowy doktora habilitowanego nauk o zdrowiu na Wydziale Nauk o Zdrowiu Uniwersytetu Medycznego im. Karola Marcinkowskiego w Poznaniu.
Zainteresowania naukowe dotyczą kwestii związanych z ekspansywnym rozwojem biomedycyny i kontekstami etycznymi oraz prawnymi, które są implikowane przez te wydarzenia, w tym konsekwencjami rozwoju współczesnej transplantologii, medycyny regeneracyjnej, dializoterapii, jakości życia pacjentów chorych przewlekle oraz ich subiektywnych oczekiwań w zakresie pomocy medycznej, psychologicznej i społecznej, ze szczególnym uwzględnieniem aspektu duchowego. 
Autorka trzech i współredaktorka piętnastu monografii oraz ponad 150 artykułów naukowych opublikowanych w czasopismach krajowych i zagranicznych. Laureatka nagród naukowych, np. nagrody za najlepszy abstrakt dotyczący hemodializy przyznawany przez The International Society for Hemodialysis (USA 2015) oraz nagród dydaktycznych (w tym nagrody dla Wykładowcy Roku 2018 na Uniwersytecie Medycznym im. Karola Marcinkowskiego w Poznaniu). Prowadzi polskojęzyczne i anglojęzyczne zajęcia dydaktyczne z przedmiotów etycznych, bioetycznych, związanych z wielokulturowością i nowoczesną dydaktyką medyczną. Absolwentka programu „Master of didactics in excellent teaching" na Uniwersytecie w Aarhus w 2020. Członek międzynarodowych zespołów badawczych oraz towarzystw, m.in. "European Society for Philosophy of Medicine and Healthcare" (ESPMH), a także jedna z pomysłodawczyń podpisania listu intencyjnego w zakresie pracy z pacjentem, wywodzącym się z odmiennego kręgu kulturowego i realizatorka cyklu szkoleń przeciwdziałających wykluczeniu społecznemu.
W 2021 została przez Prezydenta Miasta Poznania Jacka Jaśkowiaka powołana w skład Zespołu ds. Polityki na rzecz Integracji Imigrantów i Imigrantek w Poznaniu. W tym samym roku otrzymała akt powołania do Rady Ekspertów przy Rzeczniku Praw Pacjenta w Warszawie.
Jest doradcą zarządu do spraw zagadnień etycznych i bioetycznych Instytutu Praw Pacjenta i Edukacji Zdrowotnej w Warszawie oraz członkiem Rady Programowej Centrum Badań im. Edyty Stein w Poznaniu.

</doc>
<doc id="4979888" url="https://pl.wikipedia.org/wiki?curid=4979888" title="Yuichiro Hata">
Yuichiro Hata

 – japoński polityk, minister.
Działalność polityczna.
Był politykiem Partii Demokratycznej, a następnie Ludowej Partii Demokratycznej, a w 2020 Konstytucyjnej Partii Demokratycznej. W okresie od 4 czerwca 2012 do 26 grudnia 2012 był ministrem ds. ziemi, infrastruktury, transportu i turystyki w rządzie premiera Noda.
Był synem polityka Tsutomu Haty.
Zmarł na COVID-19 w czasie światowej pandemii tej choroby.

</doc>
<doc id="4979892" url="https://pl.wikipedia.org/wiki?curid=4979892" title="Cyril Brine">
Cyril Brine

Cyril Harry Brine (ur. 6 lutego 1918 w Borehamwood, zm. w 1988) – brytyjski żużlowiec.
Dwukrotny uczestnik finałów indywidualnych mistrzostw świata na żużlu, w latach 1950 (IX miejsce) oraz 1951 (XIII miejsce).
W lidze brytyjskiej startował w barwach klubu Wimbledon Dons (1946–1962). Dwunastokrotny medalista drużynowych mistrzostw Wielkiej Brytanii: siedmiokrotnie złoty (1954, 1955, 1956, 1958, 1959, 1960, 1961), srebrny (1962) oraz czterokrotnie brązowy (1947, 1950, 1951, 1957).

</doc>
<doc id="4979893" url="https://pl.wikipedia.org/wiki?curid=4979893" title="MacOS Catalina">
MacOS Catalina

macOS Catalina (wersja 10.15) – szesnaste główne wydanie systemu operacyjnego z rodziny macOS (wcześniej OS X) firmy Apple dla komputerów typu Macintosh. Jest następcą systemu macOS Mojave.
Pierwsza beta macOS Catalina została udostępniona po konferencji Worldwide Developers Conference (WWDC), która miała miejsce 3 czerwca 2019 roku. Pierwsza publiczna beta została wydana 24 czerwca tegoż roku, a 7 października 2019 r. wyszła pierwsza stabilna wersja systemu.
W systemie macOS Catalina usunięto obsługę aplikacji 32-bitowych. W miejsce programu iTunes wprowadzono odrębne aplikacje do muzyki, podcastów i telewizji.
Wymagania techniczne.
System macOS Catalina wymaga co najmniej 4 GB RAM. Może zostać zainstalowany na następujących urządzeniach:

</doc>
<doc id="4979894" url="https://pl.wikipedia.org/wiki?curid=4979894" title="Małgorzata Rogala">
Małgorzata Rogala

Małgorzata Rogala – polska pisarka współczesna, autorka powieści kryminalnych i powieści obyczajowej.
Życiorys.
Zadebiutowała jako pisarka powieścią obyczajową "To, co najważniejsze" (2012), której wydanie było wynikiem udziału w konkursie literackim. Następnie zaczęła tworzyć powieści kryminalne, głównie w dwóch cyklach: o starszej aspirant Agacie Górskiej i komisarzu Sławku Tomczyku (siedem tomów) oraz o śledztwach prywatnej detektyw Celiny Stefańskiej (3 tomy).

</doc>
<doc id="4979895" url="https://pl.wikipedia.org/wiki?curid=4979895" title="Leo Panitch">
Leo Panitch

Leo Panitch (ur. 1945 w Winnipeg, zm. 19 grudnia 2020 w Toronto) – kanadyjski pisarz, politolog, filozof, publicysta, redaktor czasopisma "Socialist Register".
Urodził się w Winnipeg w kanadyjskim stanie Manitoba w 1945 w robotniczej rodzinie żydowskich imigrantów z Ukrainy. Zdobył licencjat z ekonomii i politologii na University of Manitoba. W 1975 roku ukończył doktorat na London School of Economics, pracę pisał pod kierunkiem Ralpha Milibanda. Praca doktorska nosiła tytuł "Social Democracy and Industrial Militiancy", była poświęcona brytyjskiej Partii Pracy i jej strategii ekonomicznej, ukazała się w druku w 1976 roku. Od 1985 roku był współredaktorem czasopisma "Socialist Register". Jednocześnie pisał i publikował kolejne książki m.in. "The End of Parliamentary Socialism", "The Making of Global Capitalism: The Political Economy of American Empire". Od 1984 do 2016 roku pracował jako profesor na York University w Kanadzie. Był członkiem Royal Society of Canada.
Panitch był krytykiem socjaldemokracji. Doceniał jej osiągnięcia, jednocześnie uważał, że brytyjska Partia Pracy w okresie, gdy znajdowała się u władzy dawała priorytet interesom pracodawców ponad interesami własnego robotniczego elektoratu. Krytykował alienację partii lewicowych od pracowników. W ksiażcę "The End of Parliamentary Socialism" bardzo krytycznie oceniał linie polityczną Toniego Blaira.

</doc>
<doc id="4979898" url="https://pl.wikipedia.org/wiki?curid=4979898" title="Dick Bradley">
Dick Bradley

Dick Bradley, właśc. Derrick Edwin Bradley (ur. 28 listopada 1924 w Netheravon) – brytyjski żużlowiec.
Trzykrotnie awansował do finałów indywidualnych mistrzostw świata na żużlu, w latach 1951 (jako zawodnik rezerwowy), 1952 (VII miejsce) oraz 1953 (XV miejsce).
W lidze brytyjskiej startował w barwach klubów Bristol Bulldogs (1948–1955), Southampton Saints (1955–1963) oraz Newport Wasps (1964–1965). Trzykrotny medalista drużynowych mistrzostw Wielkiej Brytanii: złoty (1962), srebrny (1961) oraz brązowy (1958).

</doc>
<doc id="4979900" url="https://pl.wikipedia.org/wiki?curid=4979900" title="Neubrügg">
Neubrügg

Neubrügg lub Neubrücke – kryty drewniany most na rzece Aare między miejscowościami Kirchlindach i Bernem w kantonie Berno w Szwajcarii. Jest zabytkiem o znaczeniu narodowym.
Historia.
Po raz pierwszy most w miejscu przeprawy promowej został wybudowany w 1469 roku. Obecny most został wybudowany w latach 1934/35. Most był kilkakrotnie remontowany. Gruntowny remont przeprowadzono w 1932 roku. Było to możliwe ponieważ w latach 1911–13 w pobliżu zbudowano nowy betonowy most Halenbrücke. Po raz ostatni most remontowano w latach 1975–1976.
Opis.
Most ma 5,8 metra szerokości i jest długi na 92,2 metra. Jezdnia ma 4,6 metra. Maksymalna szerokość pojazdów, które mogą wjechać na most wynosi 3,5 metra. Został wsparty na 4 filarach z tufu i piaskowca. Dach zbudowano z jodły, a elementy konstrukcyjne z dębu. Od południa na most wjeżdża się przez bramę z piaskowca, która ma na szczycie umieszczony herb z orłem cesarskim i dwoma berneńskimi niedźwiedziami oraz napis ANNO MDXXXV DOMINI. Herb znalazł się również na ścianie bramy północnej. 

</doc>
<doc id="4979903" url="https://pl.wikipedia.org/wiki?curid=4979903" title="SpaceX CRS-24">
SpaceX CRS-24

SpaceX CRS-24 – kolejna bezzałogowa misja zaopatrzeniowa statku Dragon 2 firmy SpaceX do Międzynarodowej Stacji Kosmicznej.

</doc>
<doc id="4979905" url="https://pl.wikipedia.org/wiki?curid=4979905" title="1 Pułk Strzelców Konnych (spieszony)">
1 Pułk Strzelców Konnych (spieszony)

1 Pułk Strzelców Konnych Spieszonych – oddział kawalerii Wojska Polskiego w II Rzeczypospolitej improwizowany w trakcie kampanii wrześniowej 1939 roku.
Formowanie pułku.
1 września 1939 roku 1 pułk strzelców konnych zmotoryzowany opuścił koszary w Garwolinie i przegrupował się do wsi Borowie. W koszarach pozostał Oddział Zbierania Nadwyżek 1 psk pod dowództwem rtm. Aleksandra Marii Saryusza-Wolskiego. Zgłaszający się w ramach mobilizacji powszechnej do koszar rezerwiści oficerowie, podchorążowie, podoficerowie i strzelcy konni byli organizowani w plutony i sukcesywnie w szwadrony. W terenie działały komisje poboru koni. Do 2 września zorganizowano dwa szwadrony. 3 września do oddziału przybył z Centrum Wyszkolenia Piechoty w Rembertowie wykładowca dawny oficer 1 psk mjr Bohdan Budkowski. Otrzymał on od Szefa Departamentu Kawalerii Ministerstwa Spraw Wojskowych w Warszawie gen. bryg. Piotra Skuratowicza rozkaz zorganizowania rezerwowego 1 pułku strzelców konnych z zasobów osobowych, broni, koni i wyposażenia 1 psk, miał on podlegać Dowódcy Ośrodka Zapasowego Kawalerii "Garwolin" płk Tadeuszowi Komorowskiemu. 5 września zorganizowano już trzy szwadrony strzelców po ok. 200 żołnierzy oraz organizowano pozostałe. Od 6 września za obronę plot. Garwolina odpowiadał szwadron ckm organizowanego pułku. Koszary w Garwolinie jak i miasto były atakowane przez lotnictwo wroga 5, 7, 8 i 9 września. 8 września został zbombardowany magazyn żywnościowy, mundurowy i siodeł, w których uległo zniszczeniu większość znajdujących się tam zapasów. 9 września wieczorem zakończono organizację pułku, z uwagi na brak siodeł część koni rozpuszczono lub oddano ludności.
Działania bojowe 1 pułku strzelców spieszonych.
W składzie Oddziału Wydzielonego „Brzumin” i dalsze losy 
Z uwagi na potrzebę wzmocnienia Oddziału Wydzielonego „Brzumin” mjr. J. Jasiewicza broniącego przepraw przez Wisłę w rejonie Sobień-Jezior, 8 września wysłano wzmocniony plutonem ckm, 1 szwadron pod dowództwem por. K. Szymańskiego. 9 września kpr. pchor. K. J. Radomyski ze szwadronu ckm zestrzelił jeden z atakujących Garwolin samolotów myśliwskich. Wzmocniony 1 szwadron atakowany przez lotnictwo, ostrzeliwany przez artylerię niemiecką bronił w rejonie wsi Piwonin linii obronnych przed próbami forsowania rzeki Wisły. Po sforsowaniu Wisły w innym miejscu i uderzeniu na pozycje szwadronu od północy i wschodu, dowódca szwadronu wraz z większością plutonu ckm i grupą kilkunastu strzelców z 1 szwadronu przebił się z okrążenia. Większość szwadronu 10 września po okrążeniu dostała się do niewoli lub poległa. Oddział por. K. Szymańskiego podjął marsz za odchodzącym na wschód pułkiem, 11 września dołączył po drodze grupę koniowodów puku z osiodłanymi końmi, 12 września dołączył grupę zwiadowców konnych z OZ 17 Dywizji Piechoty wycofującą się z rejonu Skierniewic. 15 września powiększając swój stan osobowy o rozbitków oddział por. Szymańskiego przekroczył Bug na północ od Włodawy i poprzez Szack, Małorytę dotarł do Kamienia Koszyrskiego. Po 17 września szwadron strzelców konnych dołączył do Samodzielnej Grupy Operacyjnej "Polesie" gen. bryg. Franciszka Kleeberga. Osłaniał w marszu oddziały piechoty maszerując przez Siemiatycze przeszedł na zachodni brzeg Bugu, jednocześnie od szwadronu odłączyli się żołnierze mieszkańcy wschodniej Polski. Następnie przez wieś Polubowicze oddziałek dotarł do Radoryża. W ostatnich dniach września oddziałek przebywający w lasach w pobliżu majątku Jagodne został rozwiązany, broń ukryto. mała grupa kadrowa pozostała ze szwadronu, 2 października dotarła do Chotyni, gdzie ostatecznie 1 szwadron zakończył swój szlak. 
W bitwie pod Tomaszowem Lubelskim 
9/10 września w nocy strzelcy konni zajęli stanowiska obronne na północ i zachód od Garwolina osłaniając zgrupowanie. Na rozkaz dowódcy Zgrupowania Ośrodków Zapasowych Kawalerii płk. T. Komorowskiego 1 pułk strzelców konnych spieszonych pomaszerował na wschód poprzez Miastków w kierunku Radzynia Podlaskiego. 13 września pułk osiągnął rejon Radzynia, tu nazajutrz utworzono z sił OZ Kawalerii, Kombinowaną Brygadę Kawalerii płk. Adama Zakrzewskiego. 1 psk spieszony wszedł w skład Grupy Kawalerii ppłk. Edwarda Wani. Dalszy marsz pułk kontynuował w składzie grupy ppłk. Wani 14/15 września do Zezulina, w nocy 16/17 września do Pawłowa, pułk kwaterował tego dnia we wsi Krzywowola. W trakcie forsownych marszów pieszych pułk poniósł duże straty marszowe sięgające do 50% stanów osobowych. Strzelcy konni nienawykli do dalekich marszów pieszych, a ponadto obuwie było przystosowane do jazdy konnej, powodowało liczne obtarcia nóg. 18 i 19 września pułk w rejonie Pawłowa osłaniał tyły Grupy Operacyjnej gen. Kruszewskiego walczącej o Krasnystaw. 19 września wieczorem i nocą 19/20 września 1 psk spieszony podjął marsz pod ostrzałem artylerii niemieckiej za oddziałami 39 DP rez. przez Rejowiec, Sielec do lasu koło Wojsławic. 20 września pułk prowadził dalszy marsz przez Grabowiec, Skomoruchy, Świdniki, Świdnik. Po wypoczynku nocnym 21 września rano zajął pułk pozycje na skraju lasu łaziskiego. W godzinach popołudniowych strzelcy konni wycofali się na rozkaz do wsi Miączyn. O godz. 10. 30 22 września pułk w II rzucie grupy ppłk. Wani nacierał wzdłuż drogi Cześniki-Brudek-Łabunie w kierunku wzgórz, na wschód od Łabunia. Przed godziną 16 spieszeni strzelcy konni 1 pułku zluzowali pododdziały piechoty i przystąpili do natarcia w ogniu niemieckiej artylerii opanowali kolonię Budy i las na południe od niej, wziął 16 jeńców, zdobył kilka karabinów maszynowych i motocykli oraz amunicję. 23 września strzelcy konni zostali wycofani z rubieży osiągniętej poprzedniego dnia do rejonu na wschód od Cześnik. Z rejonu Cześnik prowadzi natarcie w ramach grupy ppłk Wani przez Majdan Krynicki, Polanówkę, ponieśli duże straty od ostrzału artylerii niemieckiej. Z całości 1 psk spieszonego zebrano dwa słabe szwadrony z kilkoma ckm, po południu prowadził marsz ubezpieczony w kierunku wsi Majdan Ruszowski i dalej kolonii Niemirówka. Resztki pułku napotkały pierścień okrążenia niemieckiego, nastąpiło rozdrobnienie pododdziałów strzelców konnych, w zbiornikach wodnych potopiono broń maszynową. Od strony wschodniej grupy strzelców konnych napotykają oddziały Armii Czerwonej. Dowódca pułku z grupą kilkudziesięciu strzelców konnych w ramach grupy ppłk. Wani, 23 września bronił pozycji we wsiach Namule-Majdan Ruszowski-Boża Wola. Rano 24 września wraz ze zgrupowaniem gen. bryg. Kruszewskiego prowadził natarcie na Suchowolę ppłk Wania z resztką swojej grupy, w tym ze strzelcami konnymi z Garwolina zajął wzg. 301. Następnie przy wsparciu polskiej artylerii resztki strzelców konnych mjr. Budkowskiego w zgrupowaniu płk. dypl. B. Ducha zmusiły do wycofania się oddziały niemieckie i w zdobytej wsi Podklasztor odbiły ok. 60 jeńców polskich. 25 września dalsze natarcie zostało zatrzymane pod ostrzałem niemieckiej artylerii i piechoty, kawalerzyści z 1 psk ponieśli następne straty. Na rozkaz dowódcy 39 DP rez. gen. bryg. Olbrychta strzelcy konni 1 psk spieszonego przeszli na nowe stanowiska obronne do lasu w pobliżu wsi Szopowe. Dalszy marsz zatrzymały oddziały niemieckiej 8 DP. Rozkazem gen. bryg. Krukowicza-Przedrzymirskiego 27 września część strzelców konnych mjr. Budkowskiego złożyła broń w miejscowości Górecko Kościelne. Pozostali ukryli się i po wyjściu z okrążenia w sile 30 oficerów i strzelców pomaszerowali na furmankach w kierunku Garwolina. Po osiągnięciu 7 października Miastkowa, nazajutrz oddziałek został rozwiązany. 

</doc>
<doc id="4979906" url="https://pl.wikipedia.org/wiki?curid=4979906" title="James Buckley (biskup)">
James Buckley (biskup)

James Buckley (ur. 24 lutego 1770 w Londynie, zm. 26 marca 1828) – angielski duchowny rzymskokatolicki, misjonarz, wikariusz apostolski Trynidadu.
Życiorys.
24 grudnia 1794 otrzymał święcenia prezbiteriatu.
6 marca 1819 papież Pius VII mianował go wikariuszem apostolskim Trynidadu oraz biskupem in partibus infidelium gerrhyjskim. 29 czerwca 1819 przyjął sakrę biskupią z rąk wikariusza apostolskiego Dystryktu Londyńskiego bpa Williama Poyntera. Przy sakrze asystował ks. James Yorke Bramston.
Urząd wikariusza apostolskiego sprawował do śmierci 26 marca 1828.

</doc>
<doc id="4979907" url="https://pl.wikipedia.org/wiki?curid=4979907" title="Rajdowe mistrzostwa Litwy">
Rajdowe mistrzostwa Litwy

Rajdowe mistrzostwa Litwy, lit. "Lietuvos automobilių ralio čempionatas" – cykliczne zawody rajdowe, mające na celu wyłonienie mistrza Litwy. Od 1990 roku organizowane przez LASF.
Historia.
Po zakończeniu I wojny światowej na Litwie nie było warunków do organizacji rajdów samochodowych, co było spowodowane słabą siecią dróg i ich złym stanem, jak również niewielką liczbą samochodów w kraju. Mimo to w 1926 roku w Kownie utworzono Automobilklub Litewski, który został członkiem AIACR. W 1931 roku rozegrano pierwszy i jedyny przedwojenny sezon mistrzostw Litwy, w którym zwyciężył Baliūnas. Ponadto zorganizowano wówczas rajd dookoła Litwy o długości 1020 km, przy czym mistrzów wyłaniano w dwóch kategoriach. Do rozpoczęcia II wojny światowej odbyły się w sumie cztery takie zawody.
Po wojnie pierwszy rajd długodystansowy odbył się w 1950 roku, zaś rajdowe mistrzostwa Litwy, wówczas Litewskiej SRR, wskrzeszono w 1960 roku. Rozgrywano wówczas mistrzostwa w trzech klasach, a także prowadzono klasyfikację miast. Ponadto litewscy rajdowcy uczestniczyli w mistrzostwach ZSRR i rajdach bałtyckich. Na początku lat 60. rajdy wraz z innymi sportami motorowymi szybko zdobyły w republice popularność. W 1961 roku Povilas Šatas jako pierwszy Litwin został mistrzem ZSRR. Litewska SRR zdobywała ponadto czołowe miejsca w drużynowych mistrzostwach ZSRR. W latach 70. i 80. Litwini zdobywali czołowe pozycje w radzieckich rajdach, a wielokrotnym mistrzem ZSRR był wówczas m.in. Stasys Brundza.
W 1990 roku powołana została organizacja o nazwie LASF. W tym samym roku mistrzostwa Litwy uniezależniły się od ZSRR.
W 2012 roku zniesiono prowadzenie klasyfikacji generalnej kierowców.

</doc>
<doc id="4979908" url="https://pl.wikipedia.org/wiki?curid=4979908" title="Raufoss Stadion">
Raufoss Stadion

Raufoss Stadion – wielofunkcyjny stadion w Raufoss, w Norwegii. Został otwarty w 1918 roku. Może pomieścić 4000 widzów. Do 2008 roku swoje spotkania rozgrywali na nim piłkarze klubu Raufoss IL.
Stadion został otwarty w 1918 roku. Przez lata obiekt gościł spotkania piłkarskie z udziałem klubu Raufoss IL, w tym na najwyższym szczeblu rozgrywkowym. Z czasem starzejący się stadion przestał jednak spełniać wymogi licencyjne i od 2008 roku klub rozgrywał swoje mecze wyłącznie na położonej niedaleko hali z pełnowymiarowym boiskiem, tzw. Raufoss Storhall (obiekt ten został oddany do użytku w 1999 roku). W 2015 roku obok starego stadionu otwarto natomiast nowy obiekt, na którym odtąd rozgrywa swoje spotkania Raufoss IL.

</doc>
<doc id="4979913" url="https://pl.wikipedia.org/wiki?curid=4979913" title="Bislig">
Bislig

Bislig – miasto na Filipinach, położone w regionie Caraga, w prowincji Surigao del Sur, na wyspie Mindanao.
Miasto zostało założone w 1921 roku. Bislig jest obecnie rozwijającym ośrodkiem turystycznym, położonym nad Morzem Filipińskim.
Gospodarka.
W mieście rozwinął się przemysł drzewny oraz papierniczy.

</doc>
<doc id="4979919" url="https://pl.wikipedia.org/wiki?curid=4979919" title="MacOS High Sierra">
MacOS High Sierra

macOS High Sierra (wersja 10.13) – czternaste główne wydanie systemu operacyjnego z rodziny macOS (wcześniej OS X) firmy Apple dla komputerów typu Macintosh. Jest następcą systemu macOS Sierra.
Pierwsza beta macOS High Sierra została udostępniona po konferencji Worldwide Developers Conference (WWDC), która miała miejsce 5 czerwca 2017 roku. Pierwsza publiczna beta została wydana 29 czerwca tegoż roku, a 25 września 2017 r. wyszła pierwsza stabilna wersja systemu.
Wydanie High Sierra przynosi przede wszystkim ulepszenia techniczne. W systemie wprowadzono obsługę nowego systemu plików APFS, zaprojektowanego z myślą o pamięciach flash i dyskach SSD. System ten zastępuje starszy HFS+. Na komputerach z napędami SSD dochodzi do automatycznego przejścia na APFS (drogą konwersji).
System macOS High Sierra można zainstalować na wszystkich komputerach Mac, na których działa system macOS Sierra.

</doc>
<doc id="4979923" url="https://pl.wikipedia.org/wiki?curid=4979923" title="Marco Luzzago">
Marco Luzzago

Marco Luzzago (ur. 23 czerwca 1950 w Brescii, zm. 7 czerwca 2022 w Macerata) – włoski lekarz, od 2011 Komandor Sprawiedliwości w Wielkim Przeoracie Rzymskim Zakonu Maltańskiego, a od 8 listopada 2020 do śmierci tymczasowy Namiestnik Zakonu Kawalerów Maltańskich.
Rodzina i życie.
Marco Luzzago był potomkiem szlacheckiej rodziny z Brescii, której przodków w linii męskiej można prześledzić wstecz do roku 1360. Był potomkiem w linii bocznej czcigodnego , był też spokrewniony z papieżem Pawłem VI.
Ukończył liceum naukowe w Instytucie Franciszkanów w Brescii, a następnie przez kilka lat studiował medycynę na uniwersytetach w Padwie i Parmie. Później został poproszony o zarządzanie rodzinnym majątkiem. Doprowadziło to do podjęcia działalności gospodarczej w sektorze konsumenckim i wielkopowierzchniowej dystrybucji detalicznej, w którą to dziedzinę był zaangażowany przez wiele lat.
Zakon Maltański.
Fra’ Marco wstąpił do Suwerennego Zakonu Maltańskiego w 1975 w Wielkim Przeoracie Lombardii i Wenecji, a w 2003 złożył uroczyste śluby zakonne. Zaczął brać udział w międzynarodowych pielgrzymkach Zakonu Maltańskiego do Lourdes oraz w pielgrzymkach krajowych do Asyżu i Loreto. Od 2010 poświęcił swoje życie całkowicie Zakonowi Maltańskiemu, przenosząc się na północ Włoch, aby zadbać o jedno z jego dzieł.
W 2011 został mianowany Komandorem Sprawiedliwości w Wielkim Przeoracie Rzymskim, gdzie pełnił funkcję Delegata Prowincji Północnych i kierownika biblioteki. Od 2017 był członkiem rady Włoskiego Związku Kawalerów Maltańskich.
8 listopada 2020 Pełna Rada Państwa wybrała Marco Luzzago Namiestnikiem Wielkiego Mistrza. Pozostał nim do śmierci.

</doc>
<doc id="4979924" url="https://pl.wikipedia.org/wiki?curid=4979924" title="Hiroshi Miyazawa">
Hiroshi Miyazawa



</doc>
<doc id="4979932" url="https://pl.wikipedia.org/wiki?curid=4979932" title="Interkom Kom Ind (album)">
Interkom Kom Ind (album)

Interkom Kom Ind – trzeci studyjny album duńskiego zespołu Nephew, wydany w 2006 roku przez wytwórnię Copenhagen Records.

</doc>
<doc id="4979933" url="https://pl.wikipedia.org/wiki?curid=4979933" title="Zygmunt Filipowicz (1931–2013)">
Zygmunt Filipowicz (1931–2013)



</doc>
<doc id="4979935" url="https://pl.wikipedia.org/wiki?curid=4979935" title="David Russell Jack">
David Russell Jack

David Russell Jack (ur. 5 maja 1864, Saint John, zm. 2 grudnia 1913, Clifton Springs (Stany Zjednoczone)) – kanadyjski przedsiębiorca, polityk, pisarz, historyk i wydawca; wolnomularz.
Urodził się 5 maja 1864 w Saint John jako syn Henry’ego Jacka i Annie Carmichael Johnston w rodzinie lokalnych polityków i przedsiębiorców (był wnukiem Davida Williama Jacka, Hugh Johnstona, a prawnukiem Thomasa Millidge’a), wywodzących się ze środowiska brytyjskich lojalistów (ze strony ojca) oraz osób szkockiego pochodzenia (ze strony matki). Należał do Kościoła prezbiteriańskiego, był konserwatystą, wyrosłym w duchu lojalizmu wobec korony brytyjskiej, ale równocześnie opowiadał się za intensyfikacją działań na rzecz integracji kanadyjskiej i jej samowystarczalnością w zakresie kadr; wspierał też działania dążące do połączenia prowincji nadmorskich (Nowego Brunszwiku, Nowej Szkocji i Wyspy Księcia Edwarda) w jeden organizm administracyjny w ramach unii, należał do Liberalnej Partii Kanady. W 1881 ukończył publiczną szkołę drugiego stopnia ("grammar school") w Saint John. Po śmierci ojca w 1884 przejął zarząd nad przedsiębiorstwem ubezpieczeniowym North British and Mercantile Insurence Company oraz urząd lokalnego hiszpańskiego wicekonsula (czynnie wspierał kontakty hiszpańsko-kanadyjskie). Działał na rzecz swojego miejsca urodzenia: w latach 90. XIX w. był radnym gminy Saint John, przewodniczył też komitetowi na rzecz wprowadzenia elektrycznego oświetlenia ulicznego oraz przez siedem lat w szkolnej radzie powierniczej ("Board of School Trustees"). Uczestniczył w przygotowaniach do wizyty brytyjskiej rodziny królewskiej w 1901 oraz do obchodów trzechsetlecia wyprawy Samuela de Champlaina i Pierre’a du Gua de Monsa z 1604 (tego pierwszego dodatkowo uhonorował fundacją pomnika w centrum miasta w 1910).
Od czasów szkolnych interesował się (bazując początkowo na przekazach rodzinnych) historią lokalną prowincji nadmorskich – w 1883 opublikował "Centennial prize essay on the history of the city and country of Saint John" (nagrodzona przez Mechanics’ Institute of Saint John), która jednak spotkała się z ambiwalentnym odzewem ze strony innych ówczesnych badaczy. Był autorem szeregu prac (ocenianych raczej jako wtórne) na temat lokalnych brytyjskich lojalistów (studiów genealogicznych i pozostawionej w rękopisie, niedokończonej monografii) i szkockich descendentów ("History of Saint Andrew’s Church, Saint John, N. B.", wyd. 1913; współpraca z Isaakiem Allenem Jackiem przy historii lokalnego towarzystwa św. Andrzeja), zajmował się też historią regionalnej prasy, szeroko pojętą kulturą materialną, geografią i etnografią prowincji nadmorskich. Prowadził działalność kolekcjonerską związaną z prowincjami nadmorskimi – w jego posiadaniu znajdowały się zarówno zabytki użytkowej kultury materialnej, jak i różnorodne druki (w tym historyczne czasopisma), których wiele przekazał lokalnej bibliotece. Był członkiem New Brunswick Historical Society (także jego wieloletnim sekretarzem), z którego ramienia w latach 1901–1908 wydawał z własnych środków czasopismo „Acadiensis”, będąc jego redaktorem i głównym autorem tekstów; poza tym należał także do New York Genealogical and Biographical Society (jako członek korespondent), Literary and Historical Society in Quebec oraz do New Brunswick Loyalist Society (jako tamtejszy historyk).
Promował również turystykę (należał do New Brunswick Tourist Board) – prócz artykułów o podróżach publikowanych przeważnie w kanadyjskiej prasie (m.in. w „Montreal Daily Star”, „University Magazine”, „Queen’s Quarterly”, brooklyńskim „Eagle” czy różnych czasopismach lokalnych), dążył też do stworzenia na wybrzeżu w Duck Cove koło Saint John (Bay Shore Beach) kurortu dla osób chcących kąpać się w oceanie w celach zdrowotnych, a także opublikował ulotkę dla rolników ("Summer tourists. A manual for the New Brunswick farmer"), opisując w niej strategię przyciągania do swoich gospodarstw turystów. Popularyzował również sztukę filmową – był właścicielem jednego z pierwszych kin w Saint John. Z zamiłowania tworzył również projekty architektoniczne (w New Brunswick Museum zachowały się plany apartamentowca oraz brał udział przy pracach nad jednym z pierwszych betonowych budynków w mieście). Należał także do takich organizacji jak: Royal Colonial Institute of London, Canadian Club, lokalne towarzystwo św. Andrzeja i Saint John Art Club, a także do masonerii (Albion Lodge).
Zmarł 2 grudnia 1913 w stanie bezżennym w amerykańskim Clifton Springs, przebywając w tamtejszym sanatorium w związku z trapiącymi go problemami z sercem.

</doc>
<doc id="4979939" url="https://pl.wikipedia.org/wiki?curid=4979939" title="Kornelia Plewińska">
Kornelia Plewińska

Kornelia Plewińska z domu Chrzanowska (ur. 22 grudnia 1898 w Łodzi, zm. 24 grudnia 1983) – polska włókniarka, posłanka na Sejm PRL Sejm PRL I kadencji. Przodownica pracy.
Życiorys.
W okresie rządów Sanacji organizowała Kasę Samopomocy w warsztacie pracy. W 1952 obchodziła jubileusz 29 lat pracy w Zakładach Przemysłu Bawełnianego im. Stanisława Kunickiego w Łodzi. Po zakończeniu II wojny światowej organizowała w zakładzie pracy ruch współzawodnictwa. W 1946 wstąpiła do Polskiej Partii Robotniczej, a w 1948 do Polskiej Zjednoczonej Partii Robotniczej. W 1951 została delegatką miasta Łodzi w obchodach Święta 1 maja w Moskwie. W 1952 pracowała na stanowisku mistrza przewijalni.
W 1952 została posłanką na Sejm PRL I kadencji z okręgu Łódź, w trakcie pracy w parlamencie zasiadała w Komisji Obrotu Towarowego.
Odznaczona Srebrnym Krzyżem Zasługi (1949) oraz Medalem 10-lecia Polski Ludowej (1955).
Pochowana na Cmentarzu Doły w Łodzi (I/4/26).

</doc>
<doc id="4979942" url="https://pl.wikipedia.org/wiki?curid=4979942" title="MacOS Mojave">
MacOS Mojave

macOS Mojave (wersja 10.14) – piętnaste główne wydanie systemu operacyjnego z rodziny macOS (wcześniej OS X) firmy Apple dla komputerów typu Macintosh. Jest następcą systemu macOS High Sierra.
Pierwsza beta macOS Mojave została udostępniona po konferencji Worldwide Developers Conference (w skrócie WWDC), która miała miejsce 4 czerwca 2018 roku. Pierwsza publiczna beta została wydana 25 czerwca tegoż roku, a 24 września 2018 r. wyszła pierwsza stabilna wersja systemu.
W systemie macOS Mojave został udostępniony nowy tryb ciemny, przystosowany do obsługi wszelkich programów. W wydaniu wprowadzono także kilka aplikacji znanych z systemu iOS, przebudowany sklep App Store oraz szereg pomniejszych zmian w interfejsie systemu, m.in. nowe miejsce na ostatnio używane aplikacje czy też widok galerii w przeglądarce plików. Nowością są także opcje pozwalające kontrolować prywatność danych.
Jest to ostatnie wydanie systemu macOS, które zawiera obsługę aplikacji 32-bitowych.
Wymagania techniczne.
System macOS Mojave wymaga co najmniej 2 GB RAM. Może zostać zainstalowany na następujących urządzeniach:
System macOS Mojave można zainstalować na większości komputerów, na których funkcjonuje wydanie High Sierra.

</doc>
<doc id="4979944" url="https://pl.wikipedia.org/wiki?curid=4979944" title="Ałmaacka Wyższa Ogólnowojskowa Szkoła Dowódcza">
Ałmaacka Wyższa Ogólnowojskowa Szkoła Dowódcza



</doc>
<doc id="4979951" url="https://pl.wikipedia.org/wiki?curid=4979951" title="Hiroshi Miyazawa (polityk)">
Hiroshi Miyazawa (polityk)

 – japoński polityk, minister.
Życiorys.
Był bratem polityka Kiichi Miyazawy. Od 16 grudnia 1973 do 29 października 1981 był gubernatorem w prefekturze Hiroszima. W okresie od 9 października 1995 do 11 stycznia 1996 był ministrem sprawiedliwości w rządzie premiera Murayamy.

</doc>
<doc id="4979955" url="https://pl.wikipedia.org/wiki?curid=4979955" title="Willy Fitting">
Willy Fitting

Willy Fitting (ur. 25 stycznia 1925 w Lozannie, zm. 26 kwietnia 2017 w Buchillon) – szwajcarski szermierz, brązowy medalista igrzysk olimpijskich.
Fitting reprezentował Szwajcarię na Letnich Igrzyskach Olimpijskich 1952, odbywających w Helsinkach. Zdobył brązowy medal w rywalizacji drużynowej szpadzistów wraz z Otto Rüfenachtem, Paulem Meisterem, Oswaldem Zappellim, Paulem Barthem i Mario Valotą, po porażce w rundzie finałowej z zespołami z Włoch i Szwecji, oraz zwycięstwie nad drużyną Luksemburga.
Jest bratankiem Emmy, Édouarda i Frédérica Fittingów, którzy także brali udział w konkurencjach szermierczych na igrzyskach olimpijskich.

</doc>
<doc id="4979967" url="https://pl.wikipedia.org/wiki?curid=4979967" title="Nowa Nadzieja (partia)">
Nowa Nadzieja (partia)



</doc>
<doc id="4979970" url="https://pl.wikipedia.org/wiki?curid=4979970" title="Tikwa Chadasza">
Tikwa Chadasza



</doc>
<doc id="4979972" url="https://pl.wikipedia.org/wiki?curid=4979972" title="Haradszczyna (przystanek kolejowy)">
Haradszczyna (przystanek kolejowy)

Haradszczyna (; ) – przystanek kolejowy w miejscowości Mohylew i w pobliżu miejscowości Haradszczyna i Ciszouka, w obwodzie mohylewskim, na Białorusi. Położony jest na linii Osipowicze - Mohylew - Krzyczew.
Przystanek został otwarty 15 września 2011.

</doc>
<doc id="4979973" url="https://pl.wikipedia.org/wiki?curid=4979973" title="Nowa Nadzieja – Jedność dla Izraela">
Nowa Nadzieja – Jedność dla Izraela



</doc>
<doc id="4979974" url="https://pl.wikipedia.org/wiki?curid=4979974" title="Mr Big (Seks w wielkim mieście)">
Mr Big (Seks w wielkim mieście)

John James „Mr Big” Preston (ur. 1957) – postać fikcyjna, bohater serialu "Seks w wielkim mieście", bogaty makler i prawdziwa miłość Carrie. W postać wcielał się aktor Chris Noth. Jest jedną z postaci wykreowanych przez Candace Bushnell, która opublikowała książkę "Seks w wielkim mieście" na podstawie własnej kolumny w New York Observer.
Historia postaci.
Przeszłość.
John urodził się w 1957 roku, jako syn swej religijnej matki (Marian Seldes). Stał się ateistą z dużym talentem do robienia pieniędzy. Przez krótki czas był mężem Barbary. Obiecał sobie, że nigdy już się nie ożeni.
Sezon 1.
Carrie Bradshaw spotkała kilkakrotnie przystojnego i bogatego maklera, pana „Big”. Nazwała go tak bo był wielką figurą na rynku maklerów. Carrie i „Big” kilkakrotnie spotkali się przez przypadek. Dlatego też zdecydowali się oficjalnie umówić ze sobą. Na otwarciu nowej restauracji, organizowanym przez Samanthę, poznała dwudziestoparoletniego Sama (Timothy Olyphant). Dwa razy została zignorowana przez „Biga”, więc przespała się z Samem. Carrie i „Big” mieli pierwszą oficjalną randkę, na której się przespali. Po drugiej, tym razem już „tradycyjnej randce”, zaczęła się obawiać, że „Big” wstydzi się z nią pokazywać. Ten zaprzeczył, bo chciał ją najpierw lepiej poznać. Carrie i „Big” zaczęli się regularnie spotykać. Ona dowiedziała się, że widywał się z tyloma kobietami, że poszła na inne przyjęcie z Jaredem (Justin Theroux). Mężczyzna chciał, by po przyjęciu Carrie poszła z nim do jego domu, ale odrzuciła ofertę. Poprosiła „Biga”, by przyjechał i zdecydowali, że będą tylko ze sobą. Poznała też jego byłą żonę. Carrie i „Big” zaczęli rzadziej ze sobą sypiać, zwłaszcza od momentu, gdy ona wypuściła gazy jelitowe w jego łóżku. Dostała na ten temat obsesji i by rozproszyć swą uwagę, przemalowała swą kuchnię. Była też widzem seksualnego maratonu pary z naprzeciwległego okna. „Big” w końcu przyszedł po raz pierwszy do jej domu i tam zaczęli się kochać. Carrie przedstawiła się matce „Biga”, wbrew jego woli. Dostrzegła też, że tylko ona w tym związku się starała, by było im dobrze, dlatego zerwała z nim.
Sezon 2.
Miesiąc po zerwaniu z maklerem, Carrie poznała Joe (Mark Devine), gracza New York Yankees. Przygotowywała się też na pierwsze spotkanie z „Bigiem”, do którego doszło w najlepszym dla niej czasie. Pomimo tego, rozkleiła się i spotkała się z Mirandą. Zaprosiła też „Biga” na swe urodziny, gdyż wcześniej jego sekretarka przesłała jej wielkie róże. Wiedziała, że nie zapomniała o nim. Carrie wskrzesiła swój związek i miłość z „Bigiem”. Ukryła też początkowo ten fakt przed przyjaciółkami. Carrie irytowało, że „Big” nie mógł zwrócić uwagi na nią. Nie podpisał się na weselnej karcie, nie wysłuchał do końca wiersza jaki Carrie napisała na wesele oraz z nią nie zatańczył. Ostatecznie wyszli razem z uroczystości, przytuleni do siebie. Carrie i „Big” byli na doskonałej randce. Dlatego twierdziła przy dziewczynach, że jej związek jest inny niż poprzednio gdy byli razem. Gdy razem robili kolacje, poprosiła go, by spotkał się z jej przyjaciółkami. Odmówił, bo chciał zostać w domu, ale w końcu przyszedł do baru „Mrzonka”. Carrie nie mogła zdzierżyć tego, że „Big” oglądał się na inne kobiety, gdy byli razem. Zastanawiała się na tym na ile może zmienić mężczyznę. W końcu zaczęli o tym rozmawiać, gdy „Big” po raz pierwszy spędził noc u Carrie. Następnie miała problem, bo „Big” nie pozwalał jej zostawiać u siebie swoich rzeczy. Miała do niego o to pretensje, ale odkryła w jego szafie ich wspólne zdjęcie. Wiedziała, że już jest w jego domu. Carrie wpadła w szał, gdy „Big” zwierzył się jej, że pojedzie do Paryża na 7 miesięcy i zdecydował o tym samodzielnie. Felietonistka chciała nawet jechać z nim tam, ale on powiedział jej, żeby nie liczyła na coś więcej. Po pożegnalnym seksie, zerwała z nim.
Przyjaciółki z Nowego Jorku zdecydowały się pojechać do Hamptons. Spotkała tam „Biga” i jego 26-letnią dziewczynę, Natashę Naginsky. Wrócił do Nowego Jorku, ponieważ interesy w Paryżu nie doszły do skutku. Carrie, pomimo tego, postanowiła się zaprzyjaźnić ze swoim byłym. Wpadła w furię, gdy on wyznał jej, że zaręczył się z Natashą. Doszła do wniosku, że przypomina Katie Morosky z filmu „Tacy byliśmy” a w przyszłości spotka kogoś równie dzikiego, co ją okiełzna.
Sezon 3.
Carrie, podczas wspólnego obiadu z dziewczynami, dowiedziała się z gazety Charlotte, że „Big” wziął ślub z Natashą. W operze zobaczyła „Biga” z Natashą i uciekła przed nim. Spotkała następnie jego na jachcie. Oboje byli bez swych partnerów. Pisarka unikała go jak mogła, ale ten przyszedł, gdy Aidan Shaw udał się do sklepu. Nie wiedziała czego chce i Carrie zamknęła przed nim drzwi. Odsłuchała jego wiadomość, że wciąż o niej myśli i tęskni. Carrie na wystawie mebli Aidana, zyskała świadomość tego, że „Big” odejdzie od żony, bo się jemu z Natashą nie układało. Nie chciała na początku o tym słyszeć i wręcz była wściekła na niego za to. Gdy Aidan odnawiał jej mieszkanie, poszła do hotelu pisać artykuł z powodu hałasu jaki generował remont. Tam znalazł ją „Big”. Mimo początkowego oporu Carrie, uległa mu i poszli razem do łóżka. Carrie czuła się winna z powodu romansu w jaki się wdała. Powiedziała o nim Samancie. Nazajutrz Aidan wyjechał w interesach. Carrie przespała się z „Bigiem”, pomimo tego, że z początku nie chciała tego zrobić. Po powrocie, Aidan wyznał jej miłość. Carrie spotkała się jeszcze z „Bigiem” pod swym domem, ale zakazała mu dzwonić do Natashy. Chciała rzucić jeszcze jeden − oprócz papierosów − nałóg, mianowicie „Biga”. Carrie i „Big” udawali się na seks spotkania do przeróżnych hoteli, w dzielnicach, gdzie nikt ich nie znał. Nie mogła wytrzymać w tajemnicy i przekazała nowinę o romansie Mirandzie. Carrie zaczęła nawet narzekać na pewne zachowania Aidana przy nim. Wkrótce też Charlotte i sama Natasha odkryły, że Carrie i „Big” mieli romans, przez co pisarka zerwała z „Bigiem”.
„Big” zadzwonił do Carrie i chciał się spotkać. Pisarka pokłóciła się o to chwilowo z Mirandą. Carrie i „Big” naszli się w restauracji w Central Parku, nad stawem. Wpadli do wody, bo Carrie uniknęła jego pocałunku. Po prysznicu w jego mieszkaniu, do którego przysięgła sobie nie wracać, pisarka doszła do wniosku, że kolejny ich związek znowu by się nie udał.
Sezon 4.
Samantha zorganizowała dla Carrie obchody 35. urodzin w restauracji, ale nikt, nawet „Big”, się nie zjawił. Dopiero Charlotte zebrała dziewczyny i wszystkie znalazły się w ich ulubionym barze. Carrie przyznała się, że poczuła się w swój wieczór sama, pozbawiona mężczyzny. Gdy szła do domu, spotkała się z „Bigiem” w jego samochodzie, pod swoim mieszkaniem. Uznała optymistycznie, że z takimi przyjaciółkami sama spotka jeszcze wielu fajnych mężczyzn. Carrie przyznała się przyjaciółkom do tego, że odnowiła przyjaźń z „Bigiem”. Wrogo na to zareagowały, pamiętając na ich wspólną historię. Na wspólnym wyjściu z nim do klubu jazzowego, poznała przystojnego saksofonistę Raya (Craig Bierko). „Big” był zazdrosny i wręcz naśmiewał się z tego.
Carrie zaciągnięto przez Aidana do wiejskiego domu w Suffern w stanie Nowy Jork. Nie była nim zachwycona i przestraszyła się wiewiórki. Nudziła się i czuła, że była odcięta od jej ukochanego Nowego Jorku. Wróciła do miasta, by spotkać się z wydawcą. Zjadła też kolację z „Bigiem”, na której wyznał, że szaleje za gwiazdą, Willow Summers. Carrie udawała przed „Bigiem”, że uwielbia domek Aidana i nie rani jej historia z Willow. Zaczęły jej jednak przeszkadzać problemy miłosne „Biga”. Zadzwonił do niej z tym tematem i czuł się źle. Po rozmowie, usłyszała, że Aidan mógłby go wyzwać na bójkę i by go pokonał. Wreszcie postanowiła go zaprosić do Suffern. Aidan był wściekły, ale zgodził się. Były kochanek Carrie przyjechał i po godzinie oraz dwóch butelkach czerwonego wina zaczął narzekać na Willow. Spił się przy tym i Aidan dał mu koc, by przenocował w jego domu. Nazajutrz obaj mężczyźni siłowali się w błocie i przestali, dopiero gdy pies Pete ugryzł „Biga” w pośladek. Po wszystkim rozmawiali jakby nic się nie stało.
Carrie musiała wykupić mieszkanie i odkryła pierścionek zaręczynowy od Aidana w jego torbie. Miała wątpliwości i zwierzyła się „Big”owi na ten temat.
Carrie pożegnała Aidana, który zabrał ostatnie pudło z jej domu, gdyż zgodziła się na zaręczyny, ale nie chciała samego ślubu. Kazała mu zabrać pierścionek, który jej dał. W zamian, zmusił ją do wykupienia od niego jej mieszkania w ciągu 30 dni. Poszła do „Biga”, który pożyczył jej 30 000 dolarów. Powiedziała o tym przyjaciółkom i przy nich podarła czek od niego.
Carrie czuła nadchodzącą jesień. Zadzwoniła też do „Biga”. Wizyta u niego w mieszkaniu ujawniła, że wyprowadzi się do Napa w stanie Kalifornia, na drugi koniec kraju. Kupił tam ponad połowę winnicy, a Nowy Jork go męczył. Była oburzona na niego, że nic jej nie powiedział. Rozmawiali ze sobą i Carrie obiecała, że przyjedzie go pożegnać. Nazajutrz powiedziała o tym koleżankom. Także, mimo sprzeciwu Mirandy, zdecydowała się z nim przespać na pożegnanie. „Big” i ona przejechali się powozem po Central Parku. Ich spotkanie przerwała Miranda, która zaczęła rodzić. Carrie przyjechała na czas i wsparła psychicznie swą przyjaciółkę. Poród się udał i obie powitały chłopca. Po wszystkim, pojechała do mieszkania „Biga”, które było już puste. Zostawił jej płytę gramofonową „Moon River” oraz bilety lotnicze do Napa, w razie gdyby poczuła się samotna.
Sezon 5.
Carrie i Samantha pojechały pociągiem na promocję zbioru felietonów w formie książki do San Francisco. Pisarka bardzo chciała się też przespać z „Bigiem”. Ten pojawił się na czytanym przez nią fragmencie książki i przestała myśleć o czymkolwiek innym. Nakłoniła Samanthę do pójścia do innego pokoju hotelowego. Sobie zostawiła apartament opłacony przez wydawnictwo. „Big” i Carrie poszli jednak na kolację, a później do sypialni, gdzie on wyznał jej jak bardzo ją skrzywdził. Omawiał też szczegółowo jej książkę. Autorka wszystkiemu zaprzeczała, bo chciała się kochać, ale do niczego nie doszło. Dopiero nazajutrz rano zrobili to o czym marzyła Carrie.
Sezon 6.
Carrie dowiedziała się, że Lauren, była dziewczyna Jacka Bergera, jest przez niego znienawidzona. „Big” zadzwonił do Carrie z Kalifornii. Pisarka powiedziała dziewczynom, że uprawiała seks telefon z maklerem i trwało to od kiedy się przeprowadził. Charlotte była oburzona na nią, ale po słowach Bergera, sama Carrie zadzwoniła do byłego chłopaka. Zakończyła seks-telefony, ale pozostali przyjaciółmi.
„Big” zadzwonił do Carrie z klubu golfowego i nienawidził tego. Chciał wiedzieć jak układa się jej z Jackiem i wyśmiał ideę kontrolowanej rozłąki z pisarzem, po czym przerwało im rozmowę.
Carrie objawiła niepokojące ją zachowanie na wieść o operacji serca u „Biga”. Za każdym razem dostawała nagłego ataku płaczu. Znaleźli zator i mieli go usunąć. Zatroszczyła się o niego i uznał, że jest aniołem. Zmiana była ledwo zauważalna, ale wiedziała, że jego serce znów się zamknęło.
Później przyjechał do miasta i zadzwonił do Carrie. Nagrał się na automatyczną sekretarkę, ale pisarka nie odsłuchała wiadomości. Carrie po raz kolejny odrzuciła telefon od „Biga” i wygarnęła mu w twarz, że zawsze zjawia się wtedy, gdy ona jest z kimś − tym razem z Aleksandrem Petrovsky − by zniszczyć ten związek. Nie chciała być wodzona za nos bo to robił z nią, przez ostatnie 6 lat. W Paryżu, zerwała z Aleksandrem. Po drodze spotkała „Biga”, który chciał pobić Rosjanina za to, że przypadkowo spoliczkował Carrie. Ostatecznie biznesmen wyznał pisarce to czego oczekiwała od 6 lat: „jesteś kobietą mojego życia”. Odwiózł ją do Nowego Jorku i sam zdecydował się sprzedać swój interes w Napa, by być bliżej ukochanej.
Seks w wielkim mieście (film).
Carrie oraz John James „Big” Preston po 10 latach zdecydowali się pogłębić swój związek poprzez zawarcie związku małżeńskiego. Sprzedała mieszkanie i dla niej kupił wielki apartament na najwyższym piętrze wieżowca z odremontowaną dla niej, fantastyczną, podświetlaną garderobą. W dzień samego wesela „Big” stchórzył, ponieważ przeraził go rozmach wesela oraz ilość gości. Bradshaw była zrozpaczona i przestała odbierać od niego telefony. Gdy wróciła do równowagi, spotkała się z Harrym w szpitalu, gdzie Charlotte urodziła małą Rose. Wtedy dowiedziała sie, ze to on odwiózł Carlotte do szpitala i czekał na Carrie. Przyznał się mężowi Charlotte, że od kilku miesięcy pisze maile do Carrie, jednak nie otrzymuje odpowiedzi. Dopiero w domu odblokowała pocztę mailową od „Biga” i otrzymała wiadomości. Nie były jego autorstwa. Brakowało mu słów, więc przepisał listy miłosne Beethovena, Lorda Byrona, Johna Keatsa i Woltera. Oprócz ostatniego, w którym przyznał się do błędu. Carrie pobiegła do apartamentu z wielką garderobą i zastała tam „Biga”. Ten poprosił ją jeszcze raz o rękę i tak udali się do ratusza, gdzie − w zwykłej białej sukience − pobrali się w otoczeniu innych par młodych. Wesele odbyło się w pobliskiej restauracji. Było skromne, bo w otoczeniu najbliższych znajomych.
Seks w wielkim mieście 2.
w Zjednoczonych Emiratach Arabskich, dokąd Carrie wyjechała towarzysząc w służbowej podróży Samanthy, żona „Biga” spotkała Aidana. Pocałowali się i nazajutrz powiadomiła o tym męża. Carrie, Samantha, Miranda i Charlotte wróciły do Ameryki. Małżeństwo Carrie i Johna przetrwało – doszli do wniosku, że pomysł 2-dniowego urlopu od małżeństwa nie był najlepszy. Razem świętowali trzecią rocznicę ślubu i 13 lat znajomości.
Seks w wielkim mieście 3.
W trzeciej części cyklu „Big” miał umrzeć na zawał serca podczas prysznica. Historia mała się toczyć wokół tego jak Carrie przeboleje śmierć małżonka. Projekt jednak anulowano.
And Just Like That....
W styczniu 2021 roku potwierdzono kontynuację serialu, pod tytułem „And Just Like That...” jako 10 odcinków po 30 minut, bez udziału Kim Cattrall.
Aktor powróci w kontynuacji serialu do swej postaci.
Powiązane z postacią.
Barbara.
Barbara (Noelle Beck) to pierwsza, była żona Biga. Pracowała w wydawnictwie.
Big powiedział o tym Carrie przez przypadek. Spotkała się z nią z planem. Przedstawiła improwizowany plan o książce dotyczącej Kathy, która jest małą dziewczynką z magicznymi papierosami, które przeniosą ją gdziekolwiek zapragnie. Dziecięca książka dla dorosłych. Barbarze spodobał się pomysł. Później spotkała się z nią prywatnie, na lunch. Szefowi nie spodobał się pomysł książki ale sama chciała się zaprzyjaźnić. Barbara wyznała, że były mąż przespał się z jej przyjaciółką. Później Big wyznał Carrie, że wciąż utrzymuje z nią kontakt a ich drogi się rozeszły bo szukali czegoś innego.
Natasha Naginsky.
Natasha Naginsky (Bridget Moynahan) to druga, była żona Biga. Jej rodzice mieli dom w Hamptons a sama pracowała w Paryżu dla Ralpha Laurena.
Carrie spotkała Biga na dorocznym przyjęciu w Hamptons, organizowanym przez byłą sekretarkę Samanthy, Ninę G. (Marisa Ryan). Poznała też jego jego 26-letnią dziewczynę, Natashę. Wyglądali na szczęśliwych i zakochanych w sobie. Wrócił do Nowego Jorku, ponieważ interesy w Paryżu nie doszły do skutku. Carrie nazwała ją „Idiotką Bez Duszy”. Natasza wprowadziła się do „Biga”. Trzy tygodnie później Carrie spotkała się z „Bigiem” i on powiedział jej, że są zaręczeni. Zrobiła mu scenę w restauracji po czym wyszła. Doszli do porozumienia, a zaręczyny odbyły się w Hotel Plaza. Carrie otrzymała zaproszenie, ale nie poszła na nie. Z przyjaciółkami doszła do wniosku, że jest jak Katie Morosky, skomplikowana dziewczyna z filmu „Tacy byliśmy”, podczas gdy jej Hubbell Gardner wybrał za żonę prostą dziewczynę.
Carrie zobaczyła przez lornetkę Biga z żoną Natashą w operze i uciekła z loży do domu. Natasha poznała z mężem nowego chłopaka Carrie, Aidana Shaw. Carrie natomiast zyskała świadomość tego, że Big odejdzie od żony, bo się im nie układało. Nie chciała na początku o tym słyszeć i wręcz była wściekła na niego za to. Gdy Aidan odnawiał jej mieszkanie, poszła do hotelu pisać artykuł. Tam znalazł ją Big. Mimo początkowego oporu Carrie, uległa mu i poszli razem do łóżka. Natasha odkryła, że Carrie i Big mieli romans. Żona Biga, ścigając Carrie, straciła ząb i przegryzła wargę. Carrie odwiozła ją do szpitala i zerwała z Bigiem.
Oczy Carrie i Natashy spotkały się po raz pierwszy od zerwania z Bigiem. Carrie była zdruzgotana i tuż po tym jak zabłądziła, okradziono ją z torebki i butów. Poszła do akademika z Samanthą, od której dowiedziała się, że Natasha zostawiła Biga. W akademiku Carrie spadła ze schodów. By oczyścić swoją złą karmę oraz naprawić błędy z przeszłości, zadzwoniła do Natashy z intencją spotkania. Dzięki sekretarce Natashy, Carrie osobiście przeprosiła ją za romans, a Natasha za to, że poznała Biga. Naginsky znowu była do wzięcia dla innych, a Big gdzieś tam był wolny.
Aktorka wystąpi w kontynuacji serialu i dwóch filmów kinowych.

</doc>
<doc id="4979975" url="https://pl.wikipedia.org/wiki?curid=4979975" title="Nowa Nadzieja">
Nowa Nadzieja



</doc>
<doc id="4979977" url="https://pl.wikipedia.org/wiki?curid=4979977" title="Ciszouka (przystanek kolejowy)">
Ciszouka (przystanek kolejowy)

Ciszouka (; ) – przystanek kolejowy w miejscowości Ciszouka, w rejonie mohylewskim, w obwodzie mohylewskim, na Białorusi. Położony jest na linii Osipowicze - Mohylew - Krzyczew.

</doc>
<doc id="4979979" url="https://pl.wikipedia.org/wiki?curid=4979979" title="Fu Tsung">
Fu Tsung



</doc>
<doc id="4979981" url="https://pl.wikipedia.org/wiki?curid=4979981" title="Tamara Iwaniutina">
Tamara Iwaniutina

Tamara Antonowna Iwaniutina z d. Maslienko ros. Тамара Антоновна Иванютина (ur. 1941 w Tule, zm. 1987 w Kijowie) – radziecka seryjna morderczyni zwana Kijowską trucicielką. W latach 1976-1987 zamordowała w Kijowie 9 osób.
Życiorys.
Pochodziła z ubogiej, wielodzietnej rodziny, była córką Antona Mitrofanowicza Maslienko i Marii Fiodorownej. Po ukończeniu szkoły wyszła za mąż za kierowcę ciężarówki. Mąż zmarł cztery miesiące po ślubie, a Tamara odziedziczyła po nim mieszkanie i wyszła drugi raz za mąż za Olega Iwaniutina. Po zamordowaniu teściów odziedziczyła wiejski dom i działkę, na której zaczęła hodować świnie. Aby zdobyć karmę dla świń zdecydowała się podjąć pracę w szkolnej stołówce. We wrześniu 1986, dzięki sfałszowanym dokumentom rozpoczęła pracę pomywaczki w szkole podstawowej nr 16 w Kijowie.
Śledztwo.
W dniach 17-18 marca 1987 kilku uczniów oraz nauczycieli pracujących w szkole 16 trafiło do szpitala z objawami ciężkiego zatrucia pokarmowego. Wkrótce zmarły cztery osoby (nauczyciel, pracujący w szkole mechanik i dwóch uczniów szóstej klasy), a kolejne 9 osób leczono na intensywnej terapii. Lekarze początkowo zdiagnozowali u chorych infekcję jelitową, ale ofiarom wypadały włosy, co sugerowało zatrucie środkiem chemicznym,
Śledztwo ujawniło, że wszystkie osoby hospitalizowane w dniu 16 marca zjadły w szkolnej stołówce wątróbkę z kaszą gryczaną, co spowodowało nagłe pogorszenie ich stanu zdrowia. Jedną z przyjętych w śledztwie hipotez było zatrucie trutką na szczury, która przypadkiem znalazła się w kuchni. Podejrzenia wzbudził fakt, że odpowiedzialna za jakość żywienia w stołówce Natalia Kucharenko zmarła dwa tygodnie wcześniej, a lekarz zdiagnozował u niej zaburzenia pracy serca, mimo iż wcześniej na nic się nie uskarżała. Okoliczności śmieci Kucharenki budziły jednak wątpliwości śledczych, którzy podjęli decyzję o ekshumacji jej ciała. W czasie autopsji wykryto w ciele zmarłej ślady talu. Przeszukano mieszkania wszystkich osób, pracujących w stołówce, a w domu Iwaniutiny, w jej maszynie do szycia marki Singer znaleziono niewielki słoik z toksyczną substancją o nazwie Clerici, stosowaną w pracach geologicznych. Iwaniutina została aresztowana i przyznała się do zatrucia uczniów, których chciała ukarać za to, że zabierali do domu resztki jedzenia dla zwierząt domowych. W toku śledztwa Iwaniutina zmieniła zdanie twierdząc, że zeznania zostały na niej wymuszone. Mąż Tamary, Oleg zeznał, że jego żona zamierzała podtruwać i zniechęcić dzieci do jedzenia w stołówce, aby mogła z niej wynosić więcej żywności. Zamordowana wcześniej Natalia Kucharenko krytykowała Iwaniutinę, grożąc, że zostanie zwolniona.
W toku śledztwa ustalono, że rodzina Iwaniutiny, w tym jej rodzice i siostra już wcześniej dokonywały zabójstw skłóconych z nimi osób, przy pomocy płynu Clerici, zawierającego związki talu. Wśród ofiar był mąż i szwagier Tamary oraz jej sąsiad, który denerwował rodzinę bo zbyt głośno oglądał telewizję. Truciznę dostarczył zaprzyjaźniony pracownik Instytutu Geologii, przekonany, że będzie wykorzystana do deratyzacji. Ofiarą morderczej rodziny padło 40 osób, z czego 13 zmarło. Tamara Iwaniutina osobiście doprowadziła do śmierci dziewięć osób, kolejne dwadzieścia próbowała otruć.
Wyrok i śmierć.
Proces trwał kilka miesięcy. Iwaniutina w ostatnim słowie przyznała się do zarzucanych czynów, ale nie prosiła o wybaczenie rodziny swoich ofiar twierdząc, że tak została wychowana. Wszyscy oskarżeni zostali uznani za winnych serii zabójstw i usiłowania zabójstw. Tamara Iwaniutina została skazana na karę śmierci, jej siostra Nina na 15 lat więzienia, a ojciec i matka odpowiednio na 10 i 13 lat więzienia. Iwaniutina została stracona strzałem w tył głowy w więzieniu w Kijowie. Była ostatnią kobietą w dziejach ZSRR straconą przez rozstrzelanie.

</doc>
<doc id="4979985" url="https://pl.wikipedia.org/wiki?curid=4979985" title="Richard Bühler">
Richard Bühler

Richard Bühler (ur. 24 lutego 1915, zm. b.d.) – szwajcarski skoczek narciarski, olimpijczyk.
W lutym 1936 roku wziął udział w igrzyskach olimpijskich w Garmisch-Partenkirchen. W konkursie skoków dwukrotnie uzyskał odległość 63 m, co dało mu 19. miejsce w zawodach. Rok później wystartował w mistrzostwach świata w Chamonix, podczas których zajął 9. miejsce w rywalizacji skoczków narciarskich (skoczył wówczas 55,5 oraz 57,5 m).
W 1941 roku został mistrzem Szwajcarii w konkursie na Olympiaschanze w Sankt Moritz.

</doc>
<doc id="4979991" url="https://pl.wikipedia.org/wiki?curid=4979991" title="Klasztor Rheinau">
Klasztor Rheinau

Klasztor Rheinau – dawny klasztor benedyktynów na wyspie na Renie w Rheinau w Szwajcarii, założony ok. 788 i zlikwidowany w 1862. Jego budynki od 1867 do 2000 służyły jako siedziba szpitala psychiatrycznego.
Historia.
Według tradycji klasztor został założony w 778. W IX w. mieszkał tu uznany potem za świętego eremita Fintan z Rheinau (w 1446 odnaleziono jego rzekomy grób, który stał się miejscem kultu). Klasztor poświadczony jest w 858, gdy na prośbę możnego Wolvene, którego przodkowie założyli konwent, otrzymał od króla wschodniofrankijskiego Ludwika Niemieckiego przywilej podnoszący go do rangi klasztoru Rzeszy i nadający mu immunitet oraz prawo wolnego wyboru opata. W 972 przywilej ten potwierdził cesarz Otto I.
W 888 poświadczony jest kościół klasztorny pod wezwaniem Najświętszej Marii Panny, zastąpiony romańską bazyliką konsekrowaną w 1114. Od końca IX w. klasztor był związany z klasztorem Sankt Gallen, a w XII w. z klasztorem Hirsau. W wyniku reformy hirsaugijskiej klasztor przeżył rozkwit w XII w. Między końcem XI i początkiem XIII w. w zachodniej części wyspy istniał także konwent mniszek benedyktyńskich, dla których w 1167 wzniesiono drugi kościół św. Feliksa i Reguli. Od X w. istniało tu skryptorium, z którego pochodzi wiele średniowiecznych ksiąg liturgicznych. W XIII w. papież Innocenty IV przekazał nadzór nad klasztorem najpierw biskupom Konstancji, a następnie opatom z St. Gallen. W pierwszej połowie XV w. klasztor musiał zmagać się z roszczeniami hrabiów Sulz, pokonanych dopiero dzięki wsparciu Szafuzy.
W okresie reformacji, w 1529 wskutek buntu mieszkańców Rheinau przychylnych reformom religijnym zakonnicy uciekli z klasztoru i został on splądrowany, mnisi jednak wrócili w 1531. Od początku XVII w. klasztor należał do szwajcarskiej kongregacji benedyktynów. Między końcem XVI w. i XVIII w. klasztor miał kilku wybitnych opatów-budowniczych, pracowali tu uczeni bibliotekarze i archiwiści. Przeżywał okres rozkwitu mimo dotknięcia go skutkami wojen w 1656 i 1712. Od końca XVI w. budynki klasztorne zaczęto budować poza wyspą na Renie, w tym okresie powstał też kamienny most łączący wyspę ze stałym lądem i nowa wieża kościelna. W latach 1705–1710 przebudowano na barokowy kościół klasztorny, na początku XVIII w. wzniesiono też nowe budynki klasztorne. W 1752 lub 1753 konsekrowano nowy kościół św. Feliksa i Reguli. 
W 1799 klasztor został zniesiony przez Francuzów i splądrowany. Został przywrócony w 1803, jednak objęty został nadzorem władz kantonu Zurych. Od 1836 klasztor nie mógł przyjmować nowicjuszy, a w 1862 decyzją kantonu został ostatecznie zamknięty.
Po rozpoczętej w 1864 przebudowie zabudowań klasztornych, w 1867 umieszczono tu klinikę psychiatryczną. Początkowo mieściło się tu ok. 800 pacjentów, a na przełomie XIX i XX w. instytucję rozbudowano o część Neu-Rheinau (położoną poza wsią) i stała się największą tego typu w Szwajcarii (mogło w niej znajdować się nawet 1200 pacjentów). Zajmującą dawny klasztor część Alt-Rheinau zamknięto w 2000.

</doc>
<doc id="4979992" url="https://pl.wikipedia.org/wiki?curid=4979992" title="Hałyniec (stacja kolejowa)">
Hałyniec (stacja kolejowa)

Hałyniec (; ) – stacja kolejowa w miejscowości Hałyniec, w rejonie mohylewskim, w obwodzie mohylewskim, na Białorusi. Położona jest na linii Osipowicze - Mohylew - Krzyczew.

</doc>
<doc id="4979994" url="https://pl.wikipedia.org/wiki?curid=4979994" title="Jerzy Brzozowski (muzealnik)">
Jerzy Brzozowski (muzealnik)

Jerzy Brzozowski (ur. 30 grudnia 1961 w Łapach) – polski archeolog, działacz kulturalny i muzealnik, doktor nauk humanistycznych. Od 1998 dyrektor Muzeum Okręgowego w Suwałkach.
Życiorys.
Absolwent Katedry Archeologii na Uniwersytecie Marii Curie-Skłodowskiej w Lublinie (1985). Po studiach podjął pracę jako asystent w Dziale Archeologii w Muzeum Okręgowym w Suwałkach. W 1998 został powołany na stanowisko dyrektora które pełni do dziś. Jest autorem i współautorem ponad 50 publikacji z dziedziny archeologii i muzealnictwa; kierował kilkunastoma ekspedycjami archeologicznymi na terenie Suwalszczyzny i Mazur. W 2020 został powołany (bez konkursu) przez prezydenta Suwałk Czesława Renkiewicza na kolejną 7-letnią kadencję dyrektora Muzeum Okręgowego w Suwałkach za zgodą Ministra Kultury, Dziedzictwa Narodowego i Sportu prof. Piotra Glińskiego.

</doc>
<doc id="4979999" url="https://pl.wikipedia.org/wiki?curid=4979999" title="Gerolamo Rovetta">
Gerolamo Rovetta

Gerolamo Rovetta (ur. 30 listopada 1851 w Brescii, zm. 8 maja 1910 w Mediolanie) – włoski powieściopisarz i dramaturg.
Po śmierci ojca Agostino wychowywał się w Weronie, gdzie jego matka Maria z Ghisich utrzymywała salon artystyczny w pałacu drugiego męża - hrabiego Almerico Pellegriniego. Dorosłe życie spędził w Mediolanie, utrzymując się ze spadku po ojcu. Jako krytyk literacki współpracował z pismem "La Nuova Antologia". Pod koniec życia przeżywał problemy finansowe, które doprowadziły go do samobójstwa. Nie ukończył ostatniej powieści "Il successore". Matka w 1911 poświęciła jego pamięci jeden z dzwonów nowej dzwonnicy w Verolanuova.
W swojej twórczości hołdował realizmowi, przedstawiając życie lombardzkich warstw wyższych i proces ich odchodzenia od ideałów Risorgimento. Inspirował się twórczością Emile'a Zoli i Alphonse'a Daudeta.

</doc>
<doc id="4980000" url="https://pl.wikipedia.org/wiki?curid=4980000" title="CHAGE and ASKA">
CHAGE and ASKA



</doc>
<doc id="4980003" url="https://pl.wikipedia.org/wiki?curid=4980003" title="DOES">
DOES



</doc>
<doc id="4980004" url="https://pl.wikipedia.org/wiki?curid=4980004" title="GO!GO!7188">
GO!GO!7188



</doc>
<doc id="4980005" url="https://pl.wikipedia.org/wiki?curid=4980005" title="UVERworld">
UVERworld



</doc>
<doc id="4980007" url="https://pl.wikipedia.org/wiki?curid=4980007" title="Wybory prezydenckie w Islandii w 2020 roku">
Wybory prezydenckie w Islandii w 2020 roku

Wybory prezydenckie w Islandii odbyły się 27 czerwca 2020 roku. W wyborach zwyciężył urzędujący prezydent Guðni Jóhannesson, zdobywając 92% głosów.
Kandydaci.
W wyborach kandydowali ówczesny prezydent Guðni Jóhannesson i biznesmen Guðmundur Franklín Jónsson.
Wyniki.
W wyborach zagłosowało 168,821 obywateli (frekwencja wyniosła 66,92%) z czego 1012 głosów zostało uznanych za nieważne. Wygrał je urzędujący prezydent Guðni Jóhannesson, zdobywając 92% głosów.

</doc>
<doc id="4980008" url="https://pl.wikipedia.org/wiki?curid=4980008" title="Hiroshi Miyazawa (1921–2012)">
Hiroshi Miyazawa (1921–2012)



</doc>
<doc id="4980009" url="https://pl.wikipedia.org/wiki?curid=4980009" title="AGROTECH - Międzynarodowe Targi Techniki Rolniczej">
AGROTECH - Międzynarodowe Targi Techniki Rolniczej



</doc>
<doc id="4980014" url="https://pl.wikipedia.org/wiki?curid=4980014" title="AUTOSTRADA-POLSKA - Międzynarodowe Targi Budownictwa Drogowego">
AUTOSTRADA-POLSKA - Międzynarodowe Targi Budownictwa Drogowego



</doc>
<doc id="4980017" url="https://pl.wikipedia.org/wiki?curid=4980017" title="ENEX - Międzynarodowe Targi Energetyki">
ENEX - Międzynarodowe Targi Energetyki



</doc>
<doc id="4980019" url="https://pl.wikipedia.org/wiki?curid=4980019" title="MASZBUD - Międzynarodowe Targi Maszyn Budowlanych i Pojazdów Specjalistycznych">
MASZBUD - Międzynarodowe Targi Maszyn Budowlanych i Pojazdów Specjalistycznych



</doc>
<doc id="4980021" url="https://pl.wikipedia.org/wiki?curid=4980021" title="Robert A. Green">
Robert A. Green

Robert Alexis Green, również Lex Green (ur. 10 lutego 1892 w Lake Butler, zm. 9 lutego 1973 w Gainesville) – amerykański polityk, członek Partii Demokratycznej.
Działalność polityczna.
Od 1918 do 1920 zasiadał w stanowej Izbie Reprezentantów Florydy. W okresie od 4 marca 1925 do 3 stycznia 1943 przez dziewięć kadencje był przedstawicielem 2. okręgu, a następnie do rezygnacji 25 listopada 1944 przez jedną kadencję dużego okręgu wyborczego w stanie Floryda w Izbie Reprezentantów Stanów Zjednoczonych.

</doc>
<doc id="4980022" url="https://pl.wikipedia.org/wiki?curid=4980022" title="TRAFFIC-EXPO - Międzynarodowe Targi Infrastruktury">
TRAFFIC-EXPO - Międzynarodowe Targi Infrastruktury



</doc>
<doc id="4980024" url="https://pl.wikipedia.org/wiki?curid=4980024" title="PLASTPOL - Międzynarodowe Targi Przetwórstwa Tworzyw Sztucznych">
PLASTPOL - Międzynarodowe Targi Przetwórstwa Tworzyw Sztucznych



</doc>
<doc id="4980026" url="https://pl.wikipedia.org/wiki?curid=4980026" title="SACROEXPO – Międzynarodowa Wystawa Budownictwa i Wyposażenia Kościołów, Sztuki Sakralnej i Dewocjonaliów">
SACROEXPO – Międzynarodowa Wystawa Budownictwa i Wyposażenia Kościołów, Sztuki Sakralnej i Dewocjonaliów



</doc>
<doc id="4980031" url="https://pl.wikipedia.org/wiki?curid=4980031" title="Grupa Azoty ATT Polymers GmbH">
Grupa Azoty ATT Polymers GmbH



</doc>
<doc id="4980033" url="https://pl.wikipedia.org/wiki?curid=4980033" title="Historia Zakładów Azotowych w Tarnowie-Mościcach S.A.">
Historia Zakładów Azotowych w Tarnowie-Mościcach S.A.



</doc>
<doc id="4980036" url="https://pl.wikipedia.org/wiki?curid=4980036" title="Stanisław Anioł (górnik-rzeźbiarz)">
Stanisław Anioł (górnik-rzeźbiarz)



</doc>
<doc id="4980039" url="https://pl.wikipedia.org/wiki?curid=4980039" title="TRAFFIC-EXPO – Międzynarodowe Targi Infrastruktury">
TRAFFIC-EXPO – Międzynarodowe Targi Infrastruktury



</doc>
<doc id="4980040" url="https://pl.wikipedia.org/wiki?curid=4980040" title="ENEX – Międzynarodowe Targi Energetyki">
ENEX – Międzynarodowe Targi Energetyki



</doc>
<doc id="4980041" url="https://pl.wikipedia.org/wiki?curid=4980041" title="MASZBUD – Międzynarodowe Targi Maszyn Budowlanych i Pojazdów Specjalistycznych">
MASZBUD – Międzynarodowe Targi Maszyn Budowlanych i Pojazdów Specjalistycznych



</doc>
<doc id="4980042" url="https://pl.wikipedia.org/wiki?curid=4980042" title="AGROTECH – Międzynarodowe Targi Techniki Rolniczej">
AGROTECH – Międzynarodowe Targi Techniki Rolniczej



</doc>
<doc id="4980045" url="https://pl.wikipedia.org/wiki?curid=4980045" title="AUTOSTRADA-POLSKA – Międzynarodowe Targi Budownictwa Drogowego">
AUTOSTRADA-POLSKA – Międzynarodowe Targi Budownictwa Drogowego



</doc>
<doc id="4980046" url="https://pl.wikipedia.org/wiki?curid=4980046" title="PLASTPOL – Międzynarodowe Targi Przetwórstwa Tworzyw Sztucznych">
PLASTPOL – Międzynarodowe Targi Przetwórstwa Tworzyw Sztucznych



</doc>
<doc id="4980047" url="https://pl.wikipedia.org/wiki?curid=4980047" title="Robert Green">
Robert Green



</doc>
<doc id="4980048" url="https://pl.wikipedia.org/wiki?curid=4980048" title="Altana AG">
Altana AG



</doc>
<doc id="4980051" url="https://pl.wikipedia.org/wiki?curid=4980051" title="Altana (województwo kujawsko-pomorskie)">
Altana (województwo kujawsko-pomorskie)



</doc>
<doc id="4980052" url="https://pl.wikipedia.org/wiki?curid=4980052" title="Altana (ujednoznacznienie)">
Altana (ujednoznacznienie)



</doc>
<doc id="4980053" url="https://pl.wikipedia.org/wiki?curid=4980053" title="Aesculap AG">
Aesculap AG



</doc>
<doc id="4980054" url="https://pl.wikipedia.org/wiki?curid=4980054" title="Aral AG">
Aral AG



</doc>
<doc id="4980056" url="https://pl.wikipedia.org/wiki?curid=4980056" title="Aral (miasto w Chinach)">
Aral (miasto w Chinach)



</doc>
<doc id="4980057" url="https://pl.wikipedia.org/wiki?curid=4980057" title="AVM GmbH">
AVM GmbH



</doc>
<doc id="4980064" url="https://pl.wikipedia.org/wiki?curid=4980064" title="COVID">
COVID



</doc>
<doc id="4980065" url="https://pl.wikipedia.org/wiki?curid=4980065" title="Robert Green (ujednoznacznienie)">
Robert Green (ujednoznacznienie)



</doc>
<doc id="4980070" url="https://pl.wikipedia.org/wiki?curid=4980070" title="Harry Watson">
Harry Watson



</doc>
<doc id="4980072" url="https://pl.wikipedia.org/wiki?curid=4980072" title="Harry Watson (hokeista)">
Harry Watson (hokeista)



</doc>
<doc id="4980081" url="https://pl.wikipedia.org/wiki?curid=4980081" title="Europejskie Centrum Prognoz Średnioterminowych">
Europejskie Centrum Prognoz Średnioterminowych



</doc>
<doc id="4980082" url="https://pl.wikipedia.org/wiki?curid=4980082" title="Saprolegnia parasitica">
Saprolegnia parasitica

Saprolegnia parasitica Coker – gatunek organizmów grzybopodobnych zaliczanych do lęgniowców. Grzyb wodny, u ryb wywołujący chorobę zwaną saprolegniozą.
Charakterystyka.
W fazie bezpłciowej "Saprolegnia parasitica" uwalnia pływki (zoospory). W ciągu kilku minut pływka otorbia się, kiełkuje i uwalnia kolejną pływkę z dwoma różniącymi się wiciami. Druga pływka żyje dłużej; porusza się w wodzie szukając pokarmu, a jeśli go nie znajdzie znów otorbia się i uwalnia nową pływkę. Proces ten zwany poliplanetyzmem może powtarzać się 6-krotnie. Kiedy pływka znajdzie odpowiednie podłoże, za pomocą otaczających ją włosków przyczepia się do niego i może rozpocząć fazę rozmnażania płciowego. Włoski te mają haczykowate zakończenia zwiększające możliwość infekcji. Po skolonizowaniu podłoża wytwarza męskie i żeńskie gametangium: (plemnię ("anterydium") i lęgnię ("oogonium"). Te łączą się ze sobą za pomocą włostka. W wyniku zapłodnienia powstaje zygota, a z niej oospora.
Zakażenia ryb dokonują głównie pływki. Po przyczepieniu się do powierzchni ciała ryby z pływki tworzy się grzybnia, która wrasta do ciała ryby, do jej naczyń krwionośnych, mięśni i innych tkanek. Na powierzchni ciała ryby powstają widoczne białe lub szare plamy grzybni. Po skolonizowaniu ciała ryby następuje bezpłciowe (bardziej produktywne) lub płciowe rozmnażanie patogenu.
Występowanie.
"Saprolegnia parasitica" jest szeroko rozpowszechniona, głównie w wodach na obszarze o klimacie umiarkowanym (Europa, Chile, Japonia i Kanada), występuje również w Polsce. Atakuje ryby dziko żyjące, hodowane w stawach i akwariach.
Należy do grupy gatunków "Saprolegnia" prowadzących pasożytniczy tryb życia. Pasożytem jest również blisko z nią spokrewniona "Saprolegnia diclina".

</doc>
<doc id="4980086" url="https://pl.wikipedia.org/wiki?curid=4980086" title="Mr. Big">
Mr. Big



</doc>
<doc id="4980088" url="https://pl.wikipedia.org/wiki?curid=4980088" title="Mr. Big (zespół muzyczny)">
Mr. Big (zespół muzyczny)



</doc>
<doc id="4980090" url="https://pl.wikipedia.org/wiki?curid=4980090" title="John James Preston">
John James Preston



</doc>
<doc id="4980091" url="https://pl.wikipedia.org/wiki?curid=4980091" title="Friedrich Foerster">
Friedrich Foerster



</doc>
<doc id="4980092" url="https://pl.wikipedia.org/wiki?curid=4980092" title="John Preston">
John Preston



</doc>
<doc id="4980096" url="https://pl.wikipedia.org/wiki?curid=4980096" title="Saprolegniales">
Saprolegniales

Saprolegniales A. Fisch. – rząd organizmów grzybopodobnych zaliczanych do lęgniowców.
Charakterystyka.
W 2010 r. do rzędu "Saprolegniales" należały 172 gatunki. Występują w wodach słodkich, rzadziej w wodzie morskiej. Charakteryzują się dobrze rozwiniętą plechą strzępkową. Bezpłciowo rozmnażają się przez pływki wytwarzane w długich, zarodniach o cylindrycznym kształcie, płciowo przez gładkościenne oospory wytwarzane w lęgniach. W jednej lęgni często powstaje kilka oospor. U niektórych gatunków występuje poliplanetyzm – zdolność do kilkukrotnego tworzenia pływek z jednej pływki.
Są saprotrofami lub pasożytami. W rodzinie "Saprolegniaceae" występują gatunki będące pasożytami ryb i innych zwierząt wodnych. Wywołują u nich chorobę zwaną saprolegniozą. W rodzinie "Leptolegniaceae" niektóre gatunki wywołują choroby roślin, m.in. zgnilizna korzeni roślin strączkowych, której sprawcą jest "Aphanomyces euteiches" i zgniliznę korzeni buraka ("Aphanomyces cochlioides"). Rodzaj "Aphanomyces" jest jedynym rodzajem w rzędzie "Saprolegniales", w którym występują gatunki będące pasożytami roślin.
Systematyka i nazewnictwo.
Pozycja w klasyfikacji według Index Fungorum: "Saprolegniaceae, Saprolegniales, Saprolegniidae, Peronosporea, Incertae sedis, Oomycota, Chromista".
Nazwę rzędu "Saprolegniales" utworzył Alfred Fischer w 1892 r. Według Index Fungorum bazującego na "Dictionary of the Fungi" do rzędu tego należą:

</doc>
<doc id="4980097" url="https://pl.wikipedia.org/wiki?curid=4980097" title="Poliplanetyzm">
Poliplanetyzm

Poliplanetyzm – zdolność do kilkukrotnego tworzenia pływek (planospor) z jednej pływki. Występuje u gatunków należących do grzybopodobnych lęgniowców z rodziny "Saprolegniaceae".
Zoospory wytwarzane są w dużych ilościach w długiej, cylindrycznej zarodni. Wydostają się z niej przez otwór szczytowy. W rodzaju "Saprolegnia" zaraz po wydostaniu się z zarodni pływki pierwszego rzutu otorbiają się, kiełkują i uwalniają pływki drugiego rzutu. Zaopatrzone są one w dwie wici, za pomocą których pływają szukając pokarmu. Pływki mają zdolności chemotaktyczne do wyszukiwania go. Jeśli pływka nie znajdzie go, znów otorbia się wytwarzając pływkę następnego rzutu. U różnych gatunków możliwości tworzenia kolejnych rzutów pływek są różne, u "Saprolegnia parasitica" może występować aż 6 rzutów pływek.
Opis rysunku: W lewym górnym rogu bezpłciowa zarodnia z pływkami. Wydostająca się z niej pływka pierwszego rzutu ma wić. Odrzuca ją, otorbia się i tworzy uwicioną pływkę drugiego rzutu. Pływka ta po napotkaniu odpowiedniego podłoża kiełkuje tworząc rozgałęzioną grzybnię. z grzybni tej znów mogą się tworzyć bezpłciowe zarodnie, lub płciowe gametangia. 

</doc>
<doc id="4980098" url="https://pl.wikipedia.org/wiki?curid=4980098" title="Frank Charles">
Frank Charles

Frank Charles (ur. 10 marca 1908 w Barrow-in-Furness, zm. 15 lipca 1939) – brytyjski żużlowiec oraz szybownik.
Dwukrotnie awansował do finałów indywidualnych mistrzostw świata na żużlu, w latach 1936 – V miejsce oraz 1937 – VI miejsce.
W lidze brytyjskiej startował w barwach klubów Burnley (1929), Manchester White City (1930), Leeds Lions (1931), Belle Vue Aces (1931-1934) oraz Wembley Lions (1935-1939). Sześciokrotny medalista drużynowych mistrzostw Wielkiej Brytanii: dwukrotnie złoty (1933, 1934), dwukrotnie srebrny (1936, 1937) oraz dwukrotnie brązowy (1932, 1938).
Po zakończeniu sezonu 1938 zdecydował o zakończeniu kariery żużlowej i poświęceniu się lotnictwu sportowemu. Do żużla powrócił 15 czerwca 1939, ale miesiąc później zginął w wypadku podczas zawodów szybowcowych w Camphill, niedaleko Great Hucklow.

</doc>
<doc id="4980099" url="https://pl.wikipedia.org/wiki?curid=4980099" title="Ray Cresp">
Ray Cresp

Ray Cresp (ur. 25 sierpnia 1928 w Melbourne, zm. 20 sierpnia 2022) – australijski żużlowiec. 
Kariera sportowa.
Największy sukces w karierze odniósł w 1961, awansując do rozegranego w Malmö finału indywidualnych mistrzostw świata na żużlu, w którym zajął XIV miejsce. Dwukrotnie reprezentował Australię w turniejach eliminacyjnych drużynowych mistrzostw świata (w latach 1960 i 1961). W 1964 zdobył w Sydney brązowy medal indywidualnych mistrzostw Australii. W 1961 wystąpił w finale indywidualnych mistrzostw Wielkiej Brytanii, zajmując VII miejsce.
W lidze brytyjskiej startował w barwach klubów Eastbourne Eagles (1956), Wembley Lions (1956), Oxford Cheetahs (1957), Ipswich Witches (1958, 1960–1962), Poole Pirates (1959), Norwich Stars (1962), St Austell Gulls (1963), West Ham Hammers (1964) oraz Long Eaton Archers (1965–1966). Srebrny medalista drużynowych mistrzostw Wielkiej Brytanii (1956).
Uczestniczył w Grand Prix Natalu 1962 w ramach Południowoafrykańskiej Formuły 1. Cresp rywalizował w wyścigu Cooperem T59 w barwach zespołu Hoffmann Racing. Australijczyk nie ukończył jednak zawodów.

</doc>
<doc id="4980100" url="https://pl.wikipedia.org/wiki?curid=4980100" title="Anandtech">
Anandtech



</doc>
<doc id="4980101" url="https://pl.wikipedia.org/wiki?curid=4980101" title="Stanisław Wolski (zm. 1566)">
Stanisław Wolski (zm. 1566)

Stanisław Wolski z Podhajec herbu Półkozic (zm. 25 września 1566) – marszałek nadworny koronny w latach 1564–1566, kasztelan sandomierski w latach 1565–1566, kasztelan rawski w latach 1563/1564–1565, kasztelan brzeziński w latach 1554–1563/1564, starosta warszawski w 1566 roku, starosta krzepicki w latach 1558–1566, starosta lanckoroński w latach 1548–1566, sekretarz królewski w 1553 roku.
Syn Mikołaja ochmistrza królowej Bony. Ojciec Mikołaja.
Koadiutor kanonii krakowskiej przyjęty przez Kaspra Podłęskiego w 1537 roku. Kustosz krakowski od 1543 roku. W 1551 roku zrezygnował ze stanu duchownego i objął urząd marszałka dworu Zygmunta II Augusta. Wraz z bratem Mikołajem, biskupem włocławskim, walczył przeciw koncepcji Jakuba Uchańskiego zwołania synodu narodowego.

</doc>
<doc id="4980104" url="https://pl.wikipedia.org/wiki?curid=4980104" title="Frăsinet (gmina w okręgu Călăraşi)">
Frăsinet (gmina w okręgu Călăraşi)

Frăsinet – gmina w Rumunii, w okręgu Călărași. Obejmuje miejscowości Curătești, Dănești, Frăsinet, Frăsinetu de Jos, Luptători i Tăriceni. W 2011 roku liczyła 1845 mieszkańców. 

</doc>
<doc id="4980106" url="https://pl.wikipedia.org/wiki?curid=4980106" title="Frăsinet (okręg Călărași)">
Frăsinet (okręg Călărași)

Frăsinet – wieś w Rumunii, w okręgu Călărași, w gminie Frăsinet. W 2011 roku liczyła 409 mieszkańców.

</doc>
<doc id="4980111" url="https://pl.wikipedia.org/wiki?curid=4980111" title="Blockchain (ujednoznacznienie)">
Blockchain (ujednoznacznienie)



</doc>
<doc id="4980114" url="https://pl.wikipedia.org/wiki?curid=4980114" title="Georg Kulenkampff">
Georg Kulenkampff

Georg Kulenkampff (ur. 23 stycznia 1898 w Bremie, zm. 4 października 1948 w Szafuzie) – niemiecki skrzypek.
Życiorys.
W latach 1913–1916 uczył się gry na skrzypcach w Hochschule für Musik w Berlinie u Willy’ego Hessa. Od 1916 do 1919 roku był koncertmistrzem filharmonii w Bremie, następnie w latach 1923–1926 i 1931–1943 wykładał w berlińskiej Hochschule für Musik. Od 1943 roku wykładał w konserwatorium w Lucernie. Był autorem książki "Geigerische Betrachtungen" (wyd. Ratyzbona 1952).
Prowadził intensywną działalność jako skrzypek-solista, występował też jako kameralista m.in. z Wilhelmem Kempffem oraz w trio fortepianowym z Edwinem Fischerem i Enrico Mainardim. W jego repertuarze znajdowały się utwory Mozarta, Beethovena, Brahmsa, Brucha i Dvořáka. Był pierwszym wykonawcą "Koncertu skrzypcowego" Roberta Schumanna (Berlin 1937, pod batutą Karla Böhma), jako pierwszy wykonał też w Niemczech "Koncert skrzypcowy" Jeana Sibeliusa (1943, pod batutą Wilhelma Furtwänglera). 

</doc>
<doc id="4980120" url="https://pl.wikipedia.org/wiki?curid=4980120" title="Ulica Żytnia we Wrocławiu">
Ulica Żytnia we Wrocławiu

Ulica Żytnia – ulica położona we Wrocławiu na osiedlu Przedmieście Świdnickie, w dawnej dzielnicy Stare Miasto, łącząca ulicę Grabiszyńską z ulicą Pszenną. Ulica ma długości.
Historia.
Ulica Żytnia położona jest na terenach należących niegdyś do dawnej wsi Gajowice. W XIX wieku granica miasta przebiegała wzdłuż polnej drogi, w śladzie której wytyczono w 1845 r. ówczesną "Friedrichstrasse", która dziś podzielona jest na trzy ulice: Wojciecha Bogusławskiego, Kolejową i Nasypową. Już rok później, w 1846 r., zbudowano linię kolejową łączącą w poziomie terenu trzy wrocławskie dworce kolejowe, biegnącą na północ od dzisiejszej ulicy Żytniej. Budowa linii kolejowej w poziomie terenu spowodowała ograniczenia w rozwoju zabudowy i przeszkadzała w codziennej komunikacji.
Wzdłuż współczesnej ulicy Grabiszyńskiej biegła droga do wsi Grabiszyn, wzmiankowanej już w 1149 r.; wzmianki o samej drodze pochodzą z 1465 r. Na początku XIX wieku wzdłuż tej ulicy, od dzisiejszego placu Legionów (wówczas "Sonnenplatz") do torów kolejowych, ciągnęły się ogrody warzywne. Zabudowa o charakterze miejskim rozpoczęła się na tym terenie po 1860 r., a w 1823 r. droga została uznana ulicą ("Gräbschner Gasse"). Stała się ona jedną z głównych arterii miasta.
Projekty wytyczenia ulic w tym rejonie powstawały już od 1873 r. W latach 1881–1882, jeszcze na polach wsi Gajowice, został przez właścicieli gruntów u zbiegu Pszennej i Jęczmiennej założony plac Rozjezdny ("Luisenplatz"), którego układ urbanistyczny zdeterminowany był przebiegiem linii kolejowej i starszych ulic. W latach 80. XIX wieku zbudowano w okolicy domy czynszowe w zabudowie pierzejowej. Również przy zachodnim krańcu w rejonie ulicy Grabiszyńskiej powstała zwarta zabudowa kamienicowa.
W latach 1900–1905 linię kolejową wyniesiono na estakadę kolejową, nasyp i wiadukty (estakada kolejowa we Wrocławiu), zbudowaną w latach 1900–1905 (1896–1901), przesuwając zachodni przebieg linii kolejowej nieco bardziej na południe, w ten sposób, że teren przy ulicy Żytniej znalazł się po północnej stronie nasypu i został on włączony do Przedmieścia Świdnickiego.
Znaczna część zabudowy w tym rejonie uległa zniszczeniu w wyniku działań wojennych prowadzonych podczas oblężenia Wrocławia w 1945 r. W latach 60. XX wieku przeprowadzono porządkowanie ulic bocznych Grabiszyńskiej, a w latach 1962–1967 zrealizowano nową zabudowę budynkami mieszkalnymi cztero- i ośmiopiętrowymi w obszarze od placu Rozjezdnego do Grabiszyńskiej. Zabudowa ta należała początkowo do Wrocławskiej Spółdzielni Mieszkaniowej, potem do Spółdzielni Mieszkaniowej „Cichy Kącik” w ramach Osiedla Staromiejskiego. Sama ulica Grabiszyńska na odcinku od placu Legionów do ulicy Zaporoskiej została na początku lat 70. XX w. znacznie poszerzona.
Nazwy.
W swojej historii ulica nosiła następujące nazwy:
Niemiecka nazwa ulicy upamiętniała Hansa Joachima von Zietena, pruskiego generała kawalerii w armii Fryderyka Wielkiego. Współczesna nazwa ulicy została nadana przez Zarząd Wrocławia i ogłoszona w okólniku nr 12 z 7 marca 1946. W okolicy oprócz ulicy Żytniej znajdują się trzy inne ulice o nazwach przyjętych od zbóż: Jęczmienna, Pszenna i – położona już za nasypem kolejowym – Owsiana.
Układ drogowy.
Początkowo ulica Żytnia miała dwukierunkowe połączenia z ulicami Zaporoską i Grabiszyńską. Na łączniku z Zaporoską znajdował się postój taksówek. Na początku lat 70. XX w. przebudowano skrzyżowanie ulic Grabiszyńskiej i Zaporoskiej – wykonano wtedy m.in. sygnalizację świetlną na skrzyżowaniu oraz przeniesiono przystanki tramwajowe, znajdujące się wtedy przed sklepem, między ulicami Żytnią i Jęczmienną, na dzisiejsze miejsce. Po roku 1983 zlikwidowano połączenie z ul. Zaporoską – pozostał jedynie łącznik z południową jezdnią ul. Grabiszyńskiej. Po kolejnej przebudowie – poszerzeniu ulicy Grabiszyńskiej w rejonie skrzyżowania do 3 pasów, korekcji przebiegu torów tramwajowych, co umożliwiło powiększenie wysepek przystankowych – łącznik zostaje przekształcony w jednokierunkowy wylot. W tym czasie też zlikwidowano postój taksówek przy pawilonie na rogu Żytniej i Grabiszyńskiej. Podobny los, lecz dopiero w latach 10. XXI w., spotkał zlokalizowane tam budki telefoniczne.
Do ulicy Żytniej przypisana jest droga gminna nr 105094D (numer ewidencyjny drogi G1050940264011) o długości , łącząca ulicę Grabiszyńską z ulicą Pszenną.
W kwietniu 2021 obszar ulicy został włączony do Strefy Płatnego Parkowania.
Ulica łączy się z następującymi drogami publicznymi, kołowymi, oraz innymi drogami:
Ulica położona jest na działce ewidencyjnej o polu powierzchni wynoszącym .
Droga gminna przypisana do ulicy ma nawierzchnię wykonaną z granitowej kostki brukowej. Jest ona w całości objęta strefą ograniczenia prędkości . W ramach wymienionej strefy ruchu uspokojonego przeznaczona jest także dla ruchu rowerowego i łączy się ze ścieżką rowerową zbudowaną wzdłuż ulicy Grabiszyńskiej.
Zabudowa i zagospodarowanie.
Zabudowa wokół ulicy Żytniej obejmuje budynki mieszkalne o pięciu (ulica Zaporoska 2–8 i ulica Żytnia 9–15 oraz 10–16) i dziewięciu (ulica Grabiszyńska 52 i 54) kondygnacjach nadziemnych oraz pawilon handlowo-usługowy (ulica Grabiszyńska 56), w którym mieści się sklep oraz Klub Firlej. W końcowym odcinku ulicy po stronie północno-wschodniej zachowała się ciągła zabudowa pierzejowa, na którą składają się pięciokondygnacyjne kamienice (ulica Żytnia 18–26) i budynek plombowy (ulica Żytnia 28). Zabudowa ta kontynuowana jest wzdłuż ulicy Pszennej.
Przy południowo-wschodnim końcu ulicy natomiast, za połączeniem z ulicą Pszenną (widać tu resztki jezdni, która kiedyś prowadziła do ul. Zaporoskiej) przebiega nasyp z trzema torami kolejowymi, na którym przebiegają linie: 271 i 273. Zlokalizowana jest tu bramka z trzema świetlnymi semaforami odstępowymi.
Na trójkątnym obszarze pomiędzy garażem, blokiem Żytnia 9–15 i nasypem znajduje się boisko, lecz decyzją mieszkańców i Spółdzielni Mieszkaniowej „Cichy Kącik” miejsce to ma zostać przekształcone w „teren rekreacyjny” – prace rozpoczęły się jesienią 2021 r.
Ulica przebiega przez teren o wysokości bezwzględnej od 119,4 do 120,0 m n.p.m. Zabudowa przy ulicy objęta jest rejonem statystycznym numer 933420, przy czym podane dane pochodzą z 31 grudnia 2019. W rejonie tym przy zameldowanych 718 osobach gęstość zaludnienia wynosi . Jedynie budynki przy ulicy Żytniej 26 i 28 przypisane są do rejonu statystycznego numer 933460, w którym zameldowanych jest 764 osób, a gęstość zaludnienia wynosi .
Ochrona i zabytki.
Przy ulicy i w najbliższym sąsiedztwie znajdują się następujące zabytki i inne obiekty historyczne (wszystkie położone w pierzei północnej ulicy):
Baza TERYT.
Dane Głównego Urzędu Statystycznego z bazy TERYT, spis ulic (ULIC):

</doc>
<doc id="4980121" url="https://pl.wikipedia.org/wiki?curid=4980121" title="Zapalenie okołokoronowe">
Zapalenie okołokoronowe

Zapalenie okołokoronowe (łac. pericoronitis) to zapalenie tkanek miękkich otaczających koronę częściowo wyrzniętego zęba, zarówno dziąsła jak i mieszka zębowego.

</doc>
<doc id="4980123" url="https://pl.wikipedia.org/wiki?curid=4980123" title="Curătești">
Curătești

Curătești – wieś w Rumunii, w okręgu Călărași, w gminie Frăsinet. W 2011 roku liczyła 128 mieszkańców.

</doc>
<doc id="4980124" url="https://pl.wikipedia.org/wiki?curid=4980124" title="Dănești (okręg Călăraşi)">
Dănești (okręg Călăraşi)

Dănești – wieś w Rumunii, w okręgu Călărași, w gminie Frăsinet. W 2011 roku liczyła 418 mieszkańców.

</doc>
<doc id="4980125" url="https://pl.wikipedia.org/wiki?curid=4980125" title="Frăsinetu de Jos">
Frăsinetu de Jos

Frăsinetu de Jos – wieś w Rumunii, w okręgu Călărași, w gminie Frăsinet. W 2011 roku liczyła 326 mieszkańców.

</doc>
<doc id="4980127" url="https://pl.wikipedia.org/wiki?curid=4980127" title="Luptători">
Luptători

Luptători – wieś w Rumunii, w okręgu Călăraşi, w gminie Frăsinet. W 2011 roku liczyła 518 mieszkańców.

</doc>
<doc id="4980128" url="https://pl.wikipedia.org/wiki?curid=4980128" title="Tăriceni (okręg Călărași)">
Tăriceni (okręg Călărași)

Tăriceni – wieś w Rumunii, w okręgu Călărași, w gminie Frăsinet. W 2011 roku liczyła 46 mieszkańców.

</doc>
<doc id="4980129" url="https://pl.wikipedia.org/wiki?curid=4980129" title="Frumușani (gmina)">
Frumușani (gmina)

Frumușani – gmina w Rumunii, w okręgu Călărași. Obejmuje miejscowości Frumușani, Orăști, Pasărea, Pădurișu, Pițigaia i Postăvari. W 2011 roku liczyła 5859 mieszkańców. 

</doc>
<doc id="4980133" url="https://pl.wikipedia.org/wiki?curid=4980133" title="Frumușani">
Frumușani

Frumușani – wieś w Rumunii, w okręgu Călărași, w gminie Frumușani. W 2011 roku liczyła 2916 mieszkańców.

</doc>
<doc id="4980134" url="https://pl.wikipedia.org/wiki?curid=4980134" title="Orăști (okręg Călăraşi)">
Orăști (okręg Călăraşi)

Orăști – wieś w Rumunii, w okręgu Călărași, w gminie Frumușani. W 2011 roku liczyła 393 mieszkańców.

</doc>
<doc id="4980135" url="https://pl.wikipedia.org/wiki?curid=4980135" title="Pasărea (okręg Călărași)">
Pasărea (okręg Călărași)

Pasărea – wieś w Rumunii, w okręgu Călărași, w gminie Frumușani. W 2011 roku liczyła 971 mieszkańców.

</doc>
<doc id="4980136" url="https://pl.wikipedia.org/wiki?curid=4980136" title="Pădurișu">
Pădurișu

Pădurișu – wieś w Rumunii, w okręgu Călărași, w gminie Frumușani. W 2011 roku liczyła 800 mieszkańców.

</doc>
<doc id="4980138" url="https://pl.wikipedia.org/wiki?curid=4980138" title="Pițigaia (okręg Călărași)">
Pițigaia (okręg Călărași)

Pițigaia – wieś w Rumunii, w okręgu Călărași, w gminie Frumușani. W 2011 roku liczyła 67 mieszkańców.

</doc>
<doc id="4980140" url="https://pl.wikipedia.org/wiki?curid=4980140" title="Postăvari">
Postăvari

Postăvari – wieś w Rumunii, w okręgu Călărași, w gminie Frumușani. W 2011 roku liczyła 712 mieszkańców.

</doc>
<doc id="4980141" url="https://pl.wikipedia.org/wiki?curid=4980141" title="Kosmatka koniczynówka">
Kosmatka koniczynówka



</doc>
<doc id="4980142" url="https://pl.wikipedia.org/wiki?curid=4980142" title="Fundeni (gmina w okręgu Călăraşi)">
Fundeni (gmina w okręgu Călăraşi)

Fundeni – gmina w Rumunii, w okręgu Călărași. Obejmuje tylko jedną miejscowość Fundeni. W 2011 roku liczyła 5658 mieszkańców. 

</doc>
<doc id="4980143" url="https://pl.wikipedia.org/wiki?curid=4980143" title="Fundeni (okręg Călărași)">
Fundeni (okręg Călărași)

Fundeni – wieś w Rumunii, w okręgu Călărași, w gminie Fundeni. W 2011 roku liczyła 5658 mieszkańców.

</doc>
<doc id="4980144" url="https://pl.wikipedia.org/wiki?curid=4980144" title="Dieter Schönbach">
Dieter Schönbach

Dieter Schönbach (ur. 18 lutego 1931 w Słupsku, zm. 28 maja 2012 w Bochum) – niemiecki kompozytor.
Życiorys.
W latach 1949–1959 uczył się w Detmold i we Fryburgu Bryzgowijskim u Güntera Bialasa i Wolfganga Fortnera. Od 1959 do 1972 roku był dyrektorem muzycznym teatru miejskiego w Bochum. Później pracował w teatrach w Münster i Bazylei. Aktywny jako pianista i propagator muzyki współczesnej, współpracował z choreografami, tancerzami i reżyserami sztuk wizualnych, eksperymentował w dziedzinie filmu i wystawiał w galeriach. Jego multimedialne show "Hymnus II" wykonano na ceremonii otwarcia igrzysk olimpijskich w Monachium w 1972 roku.
Twórczość.
Był autorem pierwszej pełnoprawnej opery multimedialnej, "Wenn die Kälte in die Hütten tritt, um sich bei den Frierenden zu wirmen, weiss einer „Die Geschichte von einem Feuer”" (wyk. Kiel 1968). Ponadto skomponował m.in. "Farben und Klänge" pamięci Wassily’ego Kandinsky’ego na orkiestrę (1958), "Koncert fortepianowy" (1958), "Canticum Psalmi Resurrectionis" (1959), "Kammermusik" na 14 instrumentów (1964), "Hoquetus" na 8 instrumentów dętych (1964), cykl 4 utworów kameralnych "Canzona da sonar" (1966–1967), "Atemmusik" na piszczałki, gwizdki i inne aerofony wargowe (1969), spektakl kameralny "Come S. Francesco II" na recytatora, tancerza, orkiestrę kameralną i multimedia (1979).

</doc>
<doc id="4980145" url="https://pl.wikipedia.org/wiki?curid=4980145" title="Most wiszący w Krzyżanowicach">
Most wiszący w Krzyżanowicach

Most wiszący w Krzyżanowicach – most dla ruchu pieszego na rzece Rabie łączący Proszówki z Krzyżanowicami w województwie małopolskim. Wybudowany w 1947 roku czynem społecznym przez mieszkańców obu tych miejscowości.
Plan wzniesienia przeprawy przez Rabę w tym miejscu pojawił się jeszcze przed II wojną światową. Konflikt zbrojny miał wpływ na wstrzymanie zamierzeń, ale tuż po zakończeniu okupacji niemieckiej sprawa wróciła na afisz. Kładka piesza łącząca Proszówki z Krzyżanowicami została wzniesiona czynem społecznym przez mieszkańców Krzyżanowic i Proszówek. Patronem przedsięwzięcia był ks. Józef Skwirut, proboszcz parafii Krzyżanowice, do której wówczas należały obie te miejscowości. Ks. Skwirut organizował materiały, mobilizował miejscową ludność i doprowadził do zakończenia budowy 15 maja 1947 roku. Budowniczowie nie posiadali prawdopodobnie żadnej dokumentacji projektowej. Opierając się na doświadczeniu, instynkcie i podglądając inne, podobne rozwiązania umiejscowili most w dogodnym komunikacyjnie miejscu, łączącym dwie wsie powiatu bocheńskiego. Do budowy wykorzystano to, co w niełatwych, powojennych latach było na miejscu i co udało się pozyskać. Tym samym np. do mieszania betonu, z którego wykonano pylony, użyto rzecznego żwiru i lokalnego kruszywa otoczakowego, a główny element nośny zdobyto na Śląsku – wykorzystując liny górnicze. Forma i kształt kładki nie mogły nie zawierać ludowych odwołań, a nawet pewnej symboliki. Główny kierunek komunikacji określono jednoznacznie z Krzyżanowic do Proszówek i dlatego pylon krzyżanowicki witający przechodniów ozdobiono malunkiem Matki Boskiej z Dzieciątkiem, namalowanym przez nieznanego autora. Następnie użytkownikowi kładki ukazywał się Orzeł Biały w koronie zwrócony właśnie w stronę Krzyżanowic. Stanowił swoistą sterczynę drugiego pylonu i wyrażał tęsknotę lokalnej społeczności za dawnym porządkiem, który nieodwołalnie zburzyły lata dwóch totalitarnych systemów.
Konstrukcję nośną kładki w 1947 roku wykonano jako wiszącą jednoprzęsłową z niesymetrycznymi dojściami do przęsła głównego - dłuższym na prawym brzegu i krótszym na lewym brzegu. Rozpiętość przęsła głównego wynosi około 67 m. Przęsła skrajne (na dojściach do pylonów) mają rozpiętość 4 m od strony Proszówek oraz 15,2 m od strony Krzyżanowic. Szerokość użytkowa kładki jest równa 1 m, a szerokość całkowita wynosi 1,03 m. Konstrukcję pomostu stanowiły belki podłużne wykonane z kątowników równoramiennych oraz poprzecznice. Nawierzchnię wykonano z pozyskanych na miejscu dyli drewnianych ułożonych na poziomych ramionach kątowników stanowiących belki pomostu. Pomost był podwieszony do czterech lin nośnych po obu stronach konstrukcji pomostu. Kładka budowana po gospodarsku nie spełniała norm i była obarczona wieloma błędami wykonawczymi, niemniej jednak, przetrwała bez istotnych zmian do 2010 roku.
W czasie powodzi w 2010 r. most wiszący w przeważającej części znalazł się pod wodą. Ucierpiał, nie tylko sam obiekt, ale również brzeg, który obsunął się zmieniając strefę bezpośredniego sąsiedztwa koryta Raby. Konieczny był zatem gruntowny remont. Prace budowlane ukończono w lipcu, a 10 lipca 2011 roku, w samo południe odbyła się okazała uroczystość, podczas której w ludowych strojach i przy dźwiękach polowej orkiestry mieszkańcy byli świadkami poświęcenia kładki i oddania jej do użytku.

</doc>
<doc id="4980146" url="https://pl.wikipedia.org/wiki?curid=4980146" title="Gălbinași (gmina w okręgu Călăraşi)">
Gălbinași (gmina w okręgu Călăraşi)

Gălbinași – gmina w Rumunii, w okręgu Călărași. Obejmuje tylko jedną miejscowość Gălbinași. W 2011 roku liczyła 3772 mieszkańców. 

</doc>
<doc id="4980148" url="https://pl.wikipedia.org/wiki?curid=4980148" title="Gălbinași (okręg Călărași)">
Gălbinași (okręg Călărași)

Gălbinași – wieś w Rumunii, w okręgu Călărași, w gminie Gălbinași. W 2011 roku liczyła 3772 mieszkańców.

</doc>
<doc id="4980151" url="https://pl.wikipedia.org/wiki?curid=4980151" title="Grzyby mięsożerne">
Grzyby mięsożerne



</doc>
<doc id="4980152" url="https://pl.wikipedia.org/wiki?curid=4980152" title="Grzyby zoofagiczne">
Grzyby zoofagiczne



</doc>
<doc id="4980154" url="https://pl.wikipedia.org/wiki?curid=4980154" title="Grădiștea (gmina w okręgu Călăraşi)">
Grădiștea (gmina w okręgu Călăraşi)

Grădiștea – gmina w Rumunii, w okręgu Călărași. Obejmuje miejscowości Bogata, Cunești, Grădiștea i Rasa. W 2011 roku liczyła 4853 mieszkańców. 

</doc>
<doc id="4980156" url="https://pl.wikipedia.org/wiki?curid=4980156" title="Grădiștea (okręg Călăraşi)">
Grădiștea (okręg Călăraşi)

Grădiștea – wieś w Rumunii, w okręgu Călărași, w gminie Grădiștea. W 2011 roku liczyła 2123 mieszkańców.

</doc>
<doc id="4980157" url="https://pl.wikipedia.org/wiki?curid=4980157" title="Bogata (okręg Călăraşi)">
Bogata (okręg Călăraşi)

Bogata – wieś w Rumunii, w okręgu Călărași, w gminie Grădiștea. W 2011 roku liczyła 645 mieszkańców.

</doc>
<doc id="4980158" url="https://pl.wikipedia.org/wiki?curid=4980158" title="Cunești">
Cunești

Cunești – wieś w Rumunii, w okręgu Călărași, w gminie Grădiștea. W 2011 roku liczyła 882 mieszkańców.

</doc>
<doc id="4980159" url="https://pl.wikipedia.org/wiki?curid=4980159" title="Rasa (Rumunia)">
Rasa (Rumunia)

Rasa – wieś w Rumunii, w okręgu Călărași, w gminie Grădiștea. W 2011 roku liczyła 1203 mieszkańców.

</doc>
<doc id="4980160" url="https://pl.wikipedia.org/wiki?curid=4980160" title="Michał Liniewski">
Michał Liniewski

Michał Jan Liniewski herbu Liniewski (zm. w 1714) – łowczy bełski (1682), kasztelan lubaczowski, kasztelan wołyński (1709–1714), podwojewodzi krakowski, starosta lelowski, korytnicki, pułkownik.
Był elektorem Augusta II Mocnego z województwa bełskiego w 1697 roku. Był uczestnikiem Walnej Rady Warszawskiej 1710 roku.

</doc>
<doc id="4980161" url="https://pl.wikipedia.org/wiki?curid=4980161" title="Gurbănești (gmina)">
Gurbănești (gmina)

Gurbănești – gmina w Rumunii, w okręgu Călărași. Obejmuje miejscowości Codreni, Coțofanca, Gurbănești, Preasna, Preasna Veche i Valea Presnei. W 2011 roku liczyła 1380 mieszkańców. 

</doc>
<doc id="4980163" url="https://pl.wikipedia.org/wiki?curid=4980163" title="Gurbănești">
Gurbănești

Gurbănești – wieś w Rumunii, w okręgu Călărași, w gminie Gurbănești. W 2011 roku liczyła 505 mieszkańców.

</doc>
<doc id="4980165" url="https://pl.wikipedia.org/wiki?curid=4980165" title="Codreni (okręg Călăraşi)">
Codreni (okręg Călăraşi)

Codreni – wieś w Rumunii, w okręgu Călărași, w gminie Gurbănești. W 2011 roku pozostawała niezamieszkała.

</doc>
<doc id="4980166" url="https://pl.wikipedia.org/wiki?curid=4980166" title="Coțofanca">
Coțofanca

Coțofanca – wieś w Rumunii, w okręgu Călărași, w gminie Gurbănești. W 2011 roku liczyła 470 mieszkańców.

</doc>
<doc id="4980168" url="https://pl.wikipedia.org/wiki?curid=4980168" title="Zastrzelenie Tamira Rice’a">
Zastrzelenie Tamira Rice’a

Zastrzelenie Tamira Rice’a − 22 listopada 2014 Tamir Rice, 12-letni Afroamerykanin został zastrzelony w Cleveland, Ohio, przez Timothy'ego Loehmanna, 26-letniego białego oficera policji. Rice miał przy sobie zabawkową broń; Loehmann zastrzelił go natychmiast po przyjeździe na miejsce. Zabójstwo wywołało ogólnonarodową debatę na temat przemocy policji i stało się katalizatorem dla rozwoju ruchu Black Lives Matter. 29 grudnia 2020, po 6 latach procesu Departament Sprawiedliwości Stanów Zjednoczonych ogłosił, że nie przedstawi zarzutów kryminalnych Loehmannowi i drugiemu funkcjonariuszowi policji, który brał udział w zdarzeniu.
Przebieg zdarzenia.
Tamir bawił się w pobliżu centrum rekreacyjno-sportowego w Cleveland. Jeden z mieszkańców miasta zadzwonił na policję, informując, że ktoś mierzy z pistoletu do ludzi na ulicy. Dodał, że osoba jest nieletnia a pistolet może być zabawkowy. Informacje o wieku Rice’a i o tym, że broń może być zabawkowa nie zostały przekazane policjantów udającym się na miejsce zdarzenia. Dwaj policjanci, Frank Garmback i Timothy Loehmann przybyli na miejsce i natychmiast zastrzelili Rice’a.
Policjanci twierdzą, że Rice sięgał po broń, gdy zobaczył policjantów. Brak jest zeznań świadków, które potwierdzają taką wersję wydarzeń. Video z monitoringu nie dało możliwości ustalenia, czy faktycznie sięgał po broń czy nie. Loehmann oddał kilka strzałów do Rice’a. Chłopiec zmarł następnego dnia.
Loehmann został zwolniony z policji wkrótce po wydarzeniu.
Wydarzenie wywołało protesty w mieście, około 200 osób wzięło udział w proteście po opublikowaniu informacji o zastrzeleniu Rice’a.

</doc>
<doc id="4980169" url="https://pl.wikipedia.org/wiki?curid=4980169" title="Preasna">
Preasna

Preasna – wieś w Rumunii, w okręgu Călărași, w gminie Gurbănești. W 2011 roku liczyła 179 mieszkańców.

</doc>
<doc id="4980170" url="https://pl.wikipedia.org/wiki?curid=4980170" title="Preasna Veche">
Preasna Veche

Preasna Veche – wieś w Rumunii, w okręgu Călărași, w gminie Gurbănești. W 2011 roku pozostawała niezamieszkała.

</doc>
<doc id="4980171" url="https://pl.wikipedia.org/wiki?curid=4980171" title="Valea Presnei">
Valea Presnei

Valea Presnei – wieś w Rumunii, w okręgu Călărași, w gminie Gurbănești. W 2011 roku liczyła 226 mieszkańców.

</doc>
<doc id="4980175" url="https://pl.wikipedia.org/wiki?curid=4980175" title="Damianici">
Damianici

Damianici (damianityzm) – wspólnota chrześcijańska, uznana za heretycką przez Kościół katolicki, wskutek odrzucenia decyzji doktrynalnych soboru chalcedońskiego. 
Powstała w wyniku rozłamu pośród ftartolarów, a jej członkowie uznawali przywództwo i nauki Damiana, monofizyckiego patriarchy Aleksandrii (578–605), stąd wzięła się ich nazwa. Według ich poglądów Trójca Święta składa się z trzech Osób, które jednak pojedynczo nie są Bogiem, lecz Jego „właściwościami” lub częściami (osobno mają pomniejszoną boskość). Dopiero Trójca jako całość jest jedynym Bogiem.
Damianici zaliczali samych siebie do akefalian i odrzucali zwierzchnictwo soborów.

</doc>
<doc id="4980176" url="https://pl.wikipedia.org/wiki?curid=4980176" title="Bór Górny">
Bór Górny

Bór Górny – towarowa stacja kolejowa położona w Sosnowcu, w dzielnicy Niwka, należąca do CTL Maczki-Bór. Na stacji znajduje się lokomotywownia.

</doc>
<doc id="4980177" url="https://pl.wikipedia.org/wiki?curid=4980177" title="Damianityzm">
Damianityzm



</doc>
<doc id="4980181" url="https://pl.wikipedia.org/wiki?curid=4980181" title="Saprolegnia diclina">
Saprolegnia diclina

Saprolegnia diclina Humphrey – gatunek organizmów grzybopodobnych zaliczanych do lęgniowców. Grzyb wodny, u ryb wywołujący chorobę zwaną saprolegniozą.
Charakterystyka.
W fazie bezpłciowej "Saprolegnia parasitica" uwalnia pływki (zoospory). W ciągu kilku minut pływka otorbia się, kiełkuje i uwalnia kolejną pływkę z dwoma różniącymi się wiciami. Druga pływka żyje dłużej; porusza się w wodzie szukając pokarmu, a jeśli go nie znajdzie znów otorbia się i uwalnia nową pływkę. Proces ten zwany poliplanetyzmem może powtarzać się 6-krotnie. Kiedy pływka znajdzie odpowiednie podłoże, za pomocą otaczających ją włosków przyczepia się do niego i może rozpocząć fazę rozmnażania płciowego. Po skolonizowaniu podłoża wytwarza męskie i żeńskie gametangium: (plemnię ("anterydium") i lęgnię ("oogonium"). Te łączą się ze sobą za pomocą włostka. W wyniku zapłodnienia powstaje zygota, a z niej oospora.
Zakażenia ryb dokonują głównie pływki. Po przyczepieniu się do powierzchni ciała ryby z pływki tworzy się grzybnia, która wrasta do ciała ryby, do jej naczyń krwionośnych, mięśni i innych tkanek. Na powierzchni ciała ryby powstają widoczne białe lub szare plamy grzybni. Po skolonizowaniu ciała ryby następuje bezpłciowe (bardziej produktywne) lub płciowe rozmnażanie patogenu.
Badania wykazały, że "Saprolegnia diclina" toleruje stężenia roztworu NaCl do 12000 μg /ml. Niskie dawki roztworu NaCl stymulują wytwarzanie proteazy przez "S. diclina", ale wyższe dawki znacząco ją hamują.
Występowanie.
"Saprolegnia diclina" jest szeroko rozpowszechniona, głównie w wodach na obszarze o klimacie umiarkowanym (Europa, Chile, Japonia i Kanada), występuje również w Polsce. Atakuje ryby dziko żyjące, hodowane w stawach i akwariach.
Należy do grupy gatunków "Saprolegnia" prowadzących pasożytniczy tryb życia. Pasożytem jest również blisko z nią spokrewniona "Saprolegnia parasitica".

</doc>
<doc id="4980188" url="https://pl.wikipedia.org/wiki?curid=4980188" title="Daniela Baumer">
Daniela Baumer

Daniela Baumer (ur. 8 września 1971) – szwajcarska kajakarka. Srebrna medalistka olimpijska z Atlanty.
Zawody w 1996 były jej jedynymi igrzyskami olimpijskimi. Medal zdobyła w kajakowej czwórce na dystansie 500 metrów. Szwajcarską osadę tworzyły również Gabi Müller, Ingrid Haralamow i
Sabine Eichenberger.

</doc>
<doc id="4980189" url="https://pl.wikipedia.org/wiki?curid=4980189" title="Lasiocampa">
Lasiocampa

Lasiocampa – rodzaj motyli z rodziny barczatkowatych.
Morfologia.
Motyle o krępej budowy ciele. Głowa jest zaopatrzona w owłosione oczy złożone, obustronnie grzebieniaste czułki, dobrze rozwinięte głaszczki i uwstecznioną ssawkę, natomiast pozbawiona jest przyoczek. Użyłkowanie skrzydła przedniego charakteryzuje się pierwszą żyłką radialną (R1) sięgającą wierzchołka skrzydła, drugą żyłką radialną (R2) sięgającą jego krawędzi zewnętrznej, odcinkiem wspólnym tych żyłek (R1+2) krótkim oraz wolnymi na całej długości i biorącymi początek od komórki środkowej żyłkami czwartą radialną (R4), piątą radialną (R5) i pierwszą medialną (M1). Użyłkowanie skrzydła tylnego cechuje się dużą komórką nasadową, odseparowanymi żyłkami medialnymi drugą (M2) i trzecią (M3) oraz obecnością żyłki poprzecznej łączącej żyłkę radialną ze wspólnym odcinkiem pierwszej jej odnogi i żyłki subkostalnej (Sc+R1).
Ekologia i występowanie.
Gąsienice są polifagami żerującymi na rozmaitych roślinach zielnych, krzewinkach, krzewach i drzewach.
Przedstawiciele rodzaju zamieszkują krainę palearktyczną i północne skraje krainy etiopskiej.
Taksonomia.
Takson ten wprowadzony został w 1802 roku Franza de Pauli von Schranka, który jego gatunkiem typowym wyznaczył "Phalaena quercus", opisaną w 1758 roku przez Karola Linneusza na łamach dziesiątego wydania "Systema Naturae". W 1820 roku Jacob Hübner wprowadził rodzaj "Pachygastria" z "Bombyx trifolii" jako gatunkiem typowym. Współcześnie jest on klasyfikowany jako podrodzaj w obrębie rodzaju "Lasiocampa" lub traktowany jako synonim tego rodzaju.
Do rodzaju tego zalicza się 9 opisanych gatunków:

</doc>
<doc id="4980190" url="https://pl.wikipedia.org/wiki?curid=4980190" title="Pachygastria">
Pachygastria



</doc>
<doc id="4980191" url="https://pl.wikipedia.org/wiki?curid=4980191" title="Franciszek Dembiński (zm. 1727)">
Franciszek Dembiński (zm. 1727)

Franciszek Dembiński z Dembian herbu Rawicz (ur. prawdopodobnie w 1660 r., zmarł w maju 1727 r.) – kasztelan sądecki i wojnicki, starosta wolbromski, rotmistrz wojska powiatowego województwa krakowskiego w 1705 roku.
Dziedzic dóbr Imbramowice (dziś Ibramowice), Gruszów i Wola w powiecie proszowickim oraz Witowice w powiecie ksiąskim.
W młodości był towarzyszem pancernym chorągwi królewicza Jakuba Sobieskiego.
W 1690 r. został miecznikiem krakowskim, a od 1696 r. sędzią kapturowym województwa krakowskiego. W latach 1697-1707 r. był kasztelanem sądeckim, a w latach 1707-1727 kasztelanem wojnickim. Otrzymał również starostwo wolbromskie (prawdopodobnie po bracie Andrzeju). Podczas wojny północnej jako przywódca szlachty krakowskiej dowodził chorągwią pancerną, a w 1709 r. otrzymał regiment dragoński. Przystąpił do konfederacji tarnogrodzkiej.

</doc>
<doc id="4980193" url="https://pl.wikipedia.org/wiki?curid=4980193" title="Sabine Eichenberger">
Sabine Eichenberger

Sabine Eichenberger (ur. 25 września 1968) – szwajcarska kajakarka. Srebrna medalistka olimpijska z Atlanty.
Zawody w 1996 były jej jedynymi igrzyskami olimpijskimi. Medal zdobyła w kajakowej czwórce na dystansie 500 metrów. Szwajcarską osadę tworzyły również Gabi Müller, Ingrid Haralamow i
Daniela Baumer.
Jej brat Marcel również był olimpijczykiem.

</doc>
<doc id="4980196" url="https://pl.wikipedia.org/wiki?curid=4980196" title="Aphanomyces euteiches">
Aphanomyces euteiches

Aphanomyces euteiches Drechsler – gatunek organizmów grzybopodobnych zaliczanych do lęgniowców. Organizm pasożytniczy, sprawca zgnilizny korzeni roślin strączkowych.
Systematyka i nazewnictwo.
Pozycja w klasyfikacji według Index Fungorum: "Aphanomyces, Leptolegniaceae, Saprolegniales, Saprolegniidae, Peronosporea, Incertae sedis, Oomycota, Chromista".
Gatunek opisany został przez Charlesa Franka Drechslera w 1925 r. jako sprawca choroby korzeni, która nękała groch w Wisconsin od dziesięcioleci.
Cykl życiowy.
Występuje powszechnie w glebie w postaci przetrwalnikowych oospor. Podobnie jak wszystkie lęgniowce, "A. euteiches" ma strzępki koenocytowe, tzn. bez sept i ścianek poprzecznych, celulozę w ścianie komórkowej (prawdziwe grzyby mają chitynę) i produkuje ruchliwe zarodniki (pływki). W strzępkach wegetatywnych i wszystkich stadiach przetrwalnikowych jądra są diploidalne.
"A. euteiches" część swojego cyklu życiowego spędza w glebie, a część w żywicielu. Jego oospora z podwójną ścianą komórkową może w glebie przetrwać kilka lat. Powstaje z połączenia się dwóch haploidalnych jąder; jedno pochodzi z plemni, drugie z lęgni. "A. euteiches" jest homotaliczny, co oznacza, że do rozmnażania płciowego nie jest konieczne spotkanie się dwóch różnych płciowo grzybni. Oospory mają zdolności chemotaktyczne; kiełkują po chemicznym rozpoznaniu korzeni żywiciela. Po ich zasiedleniu tworzą strzępki z zarodniami, które morfologicznie nie odróżniają się od strzępek. Powstają w nich kuliste zarodniki pierwotne gromadzące się na szczycie zarodni. Przez pory w ich ścianach komórkowych z zarodników tych wypływają pływki (zoospory). Mają fasolkowaty kształt i dwie wici; jedną krótką, drugą długą. Za ich pomocą pływają w wodzie glebowej pomiędzy grudkami gleby. Gdy pływki napotkają włośniki żywiciela, tracą wici i kiełkują tworząc strzępkę infekcyjną, która przebija skórkę włośników i wnika do ich wnętrza, a powstające z niej strzępki grzybni kolonizują korzenie. Wewnątrz tkanek żywiciela tworzą się lęgnie i plemnie, a gdy tkanki żywiciela już obumierają, powstają oospory.
Epidemiologia.
Niezależnie od tego, czy strzępki pochodzą z oospory, czy z otorbionej pływki, infekcja może wystąpić na każdym etapie rozwoju żywiciela i w szerokim zakresie temperatur. Jednak infekcja i rozwój choroby nasilają się, gdy sadzonki są zakażone, a temperatury są optymalne dla wzrostu żywiciela (22–28 °C). Zoospory potrzebują wody do przemieszczania się do korzeni żywicielskich. Stojąca woda również predysponuje tkankę żywiciela do infekcji. Chociaż gleby nasycone wodą sprzyjają infekcji, objawy i wpływ na plon są największe, jeśli po infekcji występują ciepłe i suche warunki glebowe. W optymalnych warunkach objawy choroby są obserwowane w ciągu 10 dni od zakażenia. Oospory tworzą się w nekrotycznych tkankach między 7 a 14 dniem. Pozostaną w tkankach żywiciela lub zostaną uwolnione do gleby podczas rozkładu korzeni. Po utworzeniu oospory pozostają w stanie uśpienia i mogą przetrwać w glebie nawet 10 lat. Po wznowieniu produkcji rośliny żywicielskiej dokonają infekcji pierwotnych.
Występowanie.
"Aphanomyces euteiches" występuje w USA, Europie, Australii, Nowej Zelandii i Japonii. Występuje także w Polsce.
Jego żywicielami mogą być: groch ("Pisum sativum"), lucerna ("Medicago sativa"), fasola zwykła ("Phaseolus vulgaris"), bób ("Vicia faba"), koniczyna łąkowa ("Trifolium pratense"), koniczyna biała ("Trifolium repens") i soczewica jadalna ("Lens culinaris").

</doc>
<doc id="4980201" url="https://pl.wikipedia.org/wiki?curid=4980201" title="Publiusz Korneliusz Scypion (syn Scypiona Afrykańskiego Starszego)">
Publiusz Korneliusz Scypion (syn Scypiona Afrykańskiego Starszego)

Publiusz Korneliusz Scypion, (III/II w. p.n.e.) – rzymski arystokrata i historyk, zaliczany do annalistów starszych.
Był synem Scypiona Afrykańskiego Starszego. Bardzo dobrze wykształcony, nie mógł poświęcić się karierze politycznej ze względu na problemy zdrowotne, choć od 180 roku p.n.e. należał do kolegium augurów. Zafascynowany kulturą grecką, należał do jej propagatorów w Rzymie, przypisuje mu się także duży talent retoryczny. Jego adoptowanym synem był Scypion Afrykański Młodszy, pochodzący z rodu Emiliuszów.
Korneliusz Scypion był autorem dzieła poświęconego historii Rzymu, napisanego po grecku. Ze względu na to, że nie zachowało się, trudno precyzyjnie określić jego tematykę i zawartość. Najprawdopodobniej, na wzór pracy Kwintusa Fabiusza Piktora, w formie annalistycznej przedstawił dzieje Rzymian od czasów najdawniejszych, skupiając się jednak na opisie II wojny punickiej. Zapewne szczególnie dużo uwagi poświęcał roli swego ojca i rodu w tym konflikcie. Ze względu na rodzinne powiązania miał dostęp do wielu cennych informacji, stąd zaginięcie jego dzieła można uznać za istotną stratę dla badaczy starożytności.
Cyceron pozytywnie ocenił pracę Scypiona pod względem stylistyki, nie podał jednak żadnych szczegółów. Niemiecki badacz Tassilo Schmitt wysunął hipotezę, że to dzieło było wspólnym źródłem wiadomości o II wojnie punickiej dla Polibiusza i Liwiusza, jednak przypuszczenia tego nie sposób potwierdzić.

</doc>
<doc id="4980206" url="https://pl.wikipedia.org/wiki?curid=4980206" title="Mistrzostwa Japonii w Skokach Narciarskich 2020">
Mistrzostwa Japonii w Skokach Narciarskich 2020

Mistrzostwa Japonii w Skokach Narciarskich 2020 – zawody mające na celu wyłonić mistrza Japonii, które rozegrane zostały 24 i 25 października w kompleksie skoczni narciarskich w Hakubie.
W zmaganiach kobiet na skoczni normalnej zwyciężyła Sara Takanashi, a wśród mężczyzn, zarówno na skoczni normalnej, jak i dużej triumfował Yukiya Satō.
Wyniki.
Konkurs indywidualny mężczyzn na skoczni normalnej (24.10.2020).
Opracowano na podstawie:
Konkurs indywidualny mężczyzn na skoczni dużej (25.10.2020).
Opracowano na podstawie:
Konkurs indywidualny kobiet na skoczni normalnej (24.10.2020).
Opracowano na podstawie:

</doc>
<doc id="4980207" url="https://pl.wikipedia.org/wiki?curid=4980207" title="Johan Peter Emilius Hartmann">
Johan Peter Emilius Hartmann



</doc>
<doc id="4980208" url="https://pl.wikipedia.org/wiki?curid=4980208" title="Sirius (1837)">
Sirius (1837)



</doc>
<doc id="4980209" url="https://pl.wikipedia.org/wiki?curid=4980209" title="Dulce Osinski">
Dulce Osinski

Dulce Regina Baggio Osinski (ur. 11 lutego 1962 w Irati, Parana, Brazylia) – brazylijska artystka plastyczka, malarka, ilustratorka, profesor Uniwersytetu Federalnego w Rio de Janeiro.
Życiorys.
Od 1980 studiowała malarstwo i rysunek w Escola de Música e Belas Artes do Paraná w Kurytybie, po ich ukończeniu przyjechała do Polski, gdzie ukończyła studia podyplomowe na Akademii Sztuk Pięknych w Krakowie i obroniła tam doktorat. Po powrocie do Brazylii w 1988 zajmowała się artystycznym grawerowaniem w metalu w Solar do Barão. Od 1991 wykłada na Uniwersytecie Federalnym w Kurytybie oraz w Escola de Música e Belas Artes do Paraná.

</doc>
<doc id="4980212" url="https://pl.wikipedia.org/wiki?curid=4980212" title="Ingrid Haralamow">
Ingrid Haralamow

Ingrid Haralamow-Raimann (ur. 29 lipca 1966) – szwajcarska kajakarka. Srebrna medalistka olimpijska z Atlanty.
Zawody w 1996 były jej drugimi igrzyskami olimpijskimi, debiutowała w 1992. Medal zdobyła w kajakowej czwórce na dystansie 500 metrów. Szwajcarską osadę tworzyły również Gabi Müller, Sabine Eichenberger i Daniela Baumer. W 1997 była trzecia na mistrzostwach Europy w jedynce na dystansie 200 metrów. 

</doc>
<doc id="4980214" url="https://pl.wikipedia.org/wiki?curid=4980214" title="Durska">
Durska

Osoby o tym nazwisku:

</doc>
<doc id="4980215" url="https://pl.wikipedia.org/wiki?curid=4980215" title="Misner">
Misner

Osoby o tym nazwisku:

</doc>
<doc id="4980216" url="https://pl.wikipedia.org/wiki?curid=4980216" title="Adamian">
Adamian

Osoby o tym nazwisku:

</doc>
<doc id="4980217" url="https://pl.wikipedia.org/wiki?curid=4980217" title="Katolicki Uniwersytet Ludowy w Krzyżanowicach">
Katolicki Uniwersytet Ludowy w Krzyżanowicach

Katolicki Uniwersytet Ludowy w Krzyżanowicach – uniwersytet ludowy działający w latach 1938–1939 nastawiony głównie na kształcenie młodzieży wiejskiej w duchu wiary i patriotyzmu.
Pomysł utworzenia uniwersytetu ludowego.
Myśl utworzenia Katolickiego Uniwersytetu Ludowego na terenie diecezji tarnowskiej podjęła Akcja Katolicka przed rokiem 1938. W komunikacie podanym na wiosnę tegoż roku poinformowano, że „od długiego czasu omawiany projekt utworzenia Katolickiego Uniwersytetu Ludowego na terenie naszej diecezji obecnie przybiera realne kształty”. Celem tego uniwersytetu byłoby „krzewienie zdrowej wiedzy, oświaty i kultury, który by budził wieś do apostolskiego boju o naprawę dusz, do wytężonej pracy obywatelskiej dla własnego państwa i do szlachetnej walki o poprawę jej gospodarczego bytu”. Tego samego roku powiadomiono, że „w Krzyżanowicach koło Bochni buduje się gmach Katolickiego Uniwersytetu Ludowego i że już w bieżącym roku rozpoczną się tam studia, których celem będzie dać młodzieży wiejskiej ogólne wykształcenie ze specjalnym uwzględnieniem jej zainteresowań, wyrobić zdrowy światopogląd, wyrzeźbić prawe charaktery, obudzić zamiłowanie do stanu i zawodu rolnika, nauczyć pracować dla chwały Bożej, na pożytek osobisty, narodu i państwa”. Powiadomiono, że nauka będzie trwała kilka miesięcy, a młodzież po tych studiach powróci na wieś do pracy na roli.
Początki Uniwersytetu.
Przypadającą 30 października 1938 roku doroczną uroczystość Chrystusa Króla postanowiono wykorzystać do rozpropagowania sprawy Katolickiego Uniwersytetu Ludowego. W tym celu bp Lisowski wydał specjalną odezwę, wzywającą diecezjan do udzielenia poparcia moralnego i materialnego temu dziełu. W liście pasterskim do duchowieństwa i wiernych pisał, że poświęcenie gmachu uniwersytetu i rozpoczęcie studiów nastąpi 27 listopada 1938 roku, a jego celem będzie „usprawnienie wychowanków do pełnienia obowiązków rodzinnych, zawodowych, gromadzkich i państwowych oraz wprowadzenie ich w dorobek kultury narodowej i krzewienie zamiłowania do oświaty”. Dyrektorem uczelni bp Lisowski mianował ks. Władysława Lesiaka, sekretarza generalnego KSMM. Otwarcie Katolickiego Uniwersytetu Ludowego w Krzyżanowicach obwieszczały dwa wydarzenia. Jednym było formalne podpisanie przez biskupa ordynariusza dekretu erekcyjnego 18 listopada 1938 roku, a drugim uroczysta inauguracja w niedzielę, 27 listopada 1938 roku. W dniu otwarcia uroczystą sumę odprawił bp Franciszek Lisowski, zaś kazanie o potrzebie tego rodzaju instytucji dla diecezji wygłosił bp Edward Komar. Po sumie odbyło się poświęcenie gmachu i inauguracja studiów. Złożyły się na nią przemówienia przedstawicieli władz i organizacji oraz prelekcja pt. „Rola Katolickiego Uniwersytetu Ludowego w życiu wsi współczesnej”, wygłoszona przez ks. Lesiaka. Dzieło to mogło powstać dzięki poparciu – tak pod względem moralnym, jak i finansowym – biskupa ordynariusza Franciszka Lisowskiego. Następnie wielkie zasługi położył ks. Wojciech Biernat, proboszcz w Krzyżanowicach, który w sierpniu 1938 roku podjął się przebudowy i powiększenia istniejącego domu parafialnego, aby tam mógł być zlokalizowany uniwersytet. Głównym organizatorem tej placówki był ks. Władysław Lesiak, sekretarz generalny Katolickiego Stowarzyszenia Młodzieży Męskiej. Profesorami uczelni biskup mianował Bronisława Bosowskiego oraz Stanisława Kobylskiego.
Cel działalności oraz program nauczania Katolickiego Uniwersytetu Ludowego.
Z zachowanej na piśmie wypowiedzi księdza dyrektora Lesiaka wynika, że celem działalności utworzonej placówki było wychowanie nowego pokolenia młodzieży wiejskiej, które by w oparciu o katolickie zasady potrafiło wziąć czynny udział we wszystkich przejawach życia współczesnej wsi oraz przygotowanie dzielnych przewodników, pracujących w myśl zasad Akcji Katolickiej dla dobra Kościoła oraz narodu polskiego. Do tego celu dążył Katolicki Uniwersytet Ludowy w Krzyżanowicach poprzez odpowiednie ustawienie programu nauczania i wychowania – przy czym większy nacisk położony był na stronę wychowawczą. Strukturę organizacyjną uczelni określał statut, nadany i zatwierdzony przez bp. Franciszka Lisowskiego na wiosnę 1939 roku. Władze uniwersytetu stanowili: Biskup Ordynariusz, Rada Uniwersytetu i Dyrektor. Ordynariusz diecezji miał prawo zatwierdzania programu nauczania, wizytacji uczelni i mianowania Dyrektora. Radę Uniwersytetu tworzyli: dyrektor i asystent Diecezjalnego Instytutu Akcji Katolickiej, miejscowy proboszcz oraz dyrektor uczelni. Do zadań Rady należało: troszczyć się o materialne zabezpieczenie uczelni, czuwać nad kierunkiem wychowania, pomagać dyrekcji w organizowaniu różnych zajęć, starać się o odpowiedni dobór sił nauczycielskich. Wreszcie dyrektor miał za zadanie kierować bezpośrednio całą uczelnią, reprezentować ją na zewnątrz, zarządzać majątkiem (w porozumieniu z Radą) oraz przyjmować i zwalniać profesorów.
Ks. Władysław Lesiak, jako kierownik ustalił następujące kryteria doboru kandydatów na Katolicki Uniwersytet Ludowy:
Program nauczania obejmował 384 godziny wykładowe z zakresu: historii Kościoła, historii powszechnej, historii warstwy chłopskiej, języka ojczystego, katolickiej nauki społecznej, ekonomii, techniki pracy organizacyjnej, księgowości, przyrody, anatomii, higieny, geografii, nauki o gospodarstwie wiejskim, zagadnień społecznych i religijnych. Obok tych wykładów, przewidzianych przez statut Katolickiego Uniwersytetu Ludowego, studium obejmowało też: egzegezę encyklik społecznych, socjologię i muzykę. W sumie tygodniowo słuchacze mieli 35 godzin zajęć, obok praktyk religijnych, takich jak codzienna Msza św. i wieczorna konferencja. Wybuch II wojny światowej spowodował, że Katolicki Uniwersytet Ludowy w Krzyżanowicach funkcjonował zaledwie niepełny rok, ale udało się w tym czasie odbyć dwa kursy, w których wzięło udział 48 wychowanków.
Gmach Katolickiego Uniwersytetu Ludowego po II wojnie światowej.
Budynek dawnego Uniwersytetu Ludowego w Krzyżanowicach początkowo służył za Dom sieroty wojennego dla dzieci, których rodzice zginęli podczas II wojny światowej (do 1963 roku). Następnie działała tam szkoła podstawowa. Obecnie do użytku pozostaje tylko jedno pomieszczenie, które pełni rolę sali parafialnej.

</doc>
<doc id="4980218" url="https://pl.wikipedia.org/wiki?curid=4980218" title="Chwostówka">
Chwostówka

Chwostówka ("Trichiura") – rodzaj motyli z rodziny barczatkowatych.
Morfologia.
Motyle o krępej budowy ciele. Głowa jest zaopatrzona w owłosione oczy złożone, obustronnie grzebieniaste czułki, dobrze rozwinięte głaszczki i uwstecznioną ssawkę, natomiast pozbawiona jest przyoczek. Użyłkowanie skrzydła przedniego charakteryzuje się pierwszą żyłką radialną (R1) sięgającą przedniego brzegu skrzydła, drugą żyłką radialną (R2) sięgającą jego wierzchołka, zaś odcinkiem wspólnym tych żyłek (R1+2) zajmującym około połowy ich całkowitej długości. Użyłkowanie skrzydła tylnego cechuje się bardzo małą komórką nasadową i obecnością tylko jednej żyłki humeralnej od owej komórki odchodzącej. Odnóża tylnej pary mają golenie pozbawione ostróg.
Gąsienice są krępej budowy, skąpo owłosione, ale zaopatrzone we włochate brodawki.
Ekologia i występowanie.
Gąsienice są polifagicznymi foliofagami, żerującymi od zewnątrz (egzofagicznie) na liściastych drzewach, krzewach i krzewinkach, w tym na borówkach, brzozach, dębach, głogach, jarzębach, pistacjach, śliwach, topolach i wierzbach. Przepoczwarczają się w jajowatego kształtu oprzędach. Stadium zimującym jest jajo.
Przedstawiciele rodzaju zamieszkują zachodnią i środkową część krainy palearktycznej.
Taksonomia.
Takson ten wprowadzony został w 1828 roku Jamesa Francisa Stephensa, który jego gatunkiem typowym wyznaczył "Phalaena quercus", opisaną w 1758 roku przez Karola Linneusza na łamach dziesiątego wydania "Systema Naturae". Do rodzaju tego zalicza się 9 opisanych gatunków:

</doc>
<doc id="4980219" url="https://pl.wikipedia.org/wiki?curid=4980219" title="Barseghian">
Barseghian

Osoby o tym nazwisku:

</doc>
<doc id="4980220" url="https://pl.wikipedia.org/wiki?curid=4980220" title="Trichiura">
Trichiura



</doc>
<doc id="4980221" url="https://pl.wikipedia.org/wiki?curid=4980221" title="Ateba">
Ateba

Osoby o tym nazwisku:

</doc>
<doc id="4980223" url="https://pl.wikipedia.org/wiki?curid=4980223" title="Kubiś">
Kubiś

Osoby o tym nazwisku:

</doc>
<doc id="4980226" url="https://pl.wikipedia.org/wiki?curid=4980226" title="Jodłowski">
Jodłowski

Osoby o tym nazwisku:

</doc>
<doc id="4980227" url="https://pl.wikipedia.org/wiki?curid=4980227" title="Gałanin">
Gałanin

Osoby o tym nazwisku:

</doc>
<doc id="4980230" url="https://pl.wikipedia.org/wiki?curid=4980230" title="Ueno Tōshō-gū">
Ueno Tōshō-gū

 – chram shintō w Japonii, w tokijskiej dzielnicy Taitō, na terenie parku Ueno. 
Historia i opis.
Jest to chram poświęcony siogunom: Ieyasu Tokugawa – założycielowi dynastii siogunów Tokugawa (1543–1616) – Yoshimune Tokugawa (1684–1751) i Yoshinobu Tokugawa (1837–1913). Chram wraz z otoczeniem jest zarejestrowany jako „ważne dobro kultury”.
W 1627 Iemitsu Tokugawa zbudował pierwszy chram na wzgórzu Ueno ku czci swego przodka. W 1651 wzniesiono kolejny, do dzisiaj zachowany budynek chramu. W 1866 spłonęła jedna brama i część korytarzy. Trzęsienie ziemi w Kantō (1923) i II wojna światowa, mimo ogromnych zniszczeń w samym Tokio, nie spowodowały prawie żadnych szkód w chramie. 
Wzdłuż drogi do sanktuarium wznosi się 280 kamiennych i 50 brązowych latarni. Budynki chramu zbudowano w ozdobnym stylu "gongen-zukuri", zwanym „japońskim barokiem”, z licznymi złoceniami i malowidłami głównie w jaskrawej czerwieni, zieleni i błękicie. Sala kultu (haiden) i właściwe sanktuarium (honden) połączone są krytym przejściem. Chram jest bogato zdobiony, m.in. rzeźbami smoków w stylu chińskim, a wewnętrzne ściany i sufity ozdobione malowidłami z XVI wieku. Na bramie "karamon" i na ozdobnej „ścianie z oknami kratowymi” ("sukibei") wokół chramu, znajduje się ponad 200 rzeźb przedstawiających rośliny i zwierzęta. 
Na południe od wejścia do chramu znajduje się słynny ogród peonii z około 200 odmianami tych kwiatów.

</doc>
<doc id="4980231" url="https://pl.wikipedia.org/wiki?curid=4980231" title="Auguetbrücke">
Auguetbrücke

Auguetbrücke – przykryty dachem drewniany most nad rzeką Aare pomiędzy gminami Muri bei Bern i Belp w kantonie Berno w Szwajcarii.
Historia.
W XVIII i XIX wieku istniały cztery przeprawy promowe Aare między Thun i Bernem. Wzrost liczby podróżnych na początku XIX wieku spowodował, że przestały one wystarczać. Postanowiono zbudować most. Budowę rozpoczęto wiosną 1835 roku, a most został uruchomiony latem 1836 roku.
Podczas budowy drogi krajowej biegnącej przez dolinę Aare uznano, że drewniany most należy zastąpić nowym betonowym. Nowy zbudowano ponad starym. Ponieważ "Hunzigenbrücke" stał się zbędny, postanowiono go przenieść do Auguet. Rozbiórkę mostu rozpoczęto w czerwcu 1973 roku. Ponownie otwarto go w 1974 roku zmieniając nazwę na "Auguetbrücke". Od tego momentu służy jako kładka dla pieszych. W 2003 roku most przeszedł generalny remont, a w 2018 roku nurkowie sprawdzili stan filarów i konstrukcji brzegowej. Most jest wsparty na 3 filarach. Ma 60 metrów.

</doc>
<doc id="4980234" url="https://pl.wikipedia.org/wiki?curid=4980234" title="Jadwiga Bocheńska-Kołodyńska">
Jadwiga Bocheńska-Kołodyńska

Jadwiga Bocheńska-Kołodyńska (ur. 20 marca 1937, zm. 17 grudnia 2020) – polska krytyczka filmowa i badaczka historii filmu, wykładowczyni akademicka, doktor nauk o sztukach pięknych; specjalizacja filmoznawstwo.
Życiorys.
Ukończyła polonistykę na Uniwersytecie Warszawskim oraz Studium Historii i Teorii Filmu przy Państwowej Wyższej Szkole Filmowej, Telewizyjnej i Teatralnej im. Leona Schillera w Łodzi. Stopień naukowy doktora uzyskała Instytucie Sztuki PAN. Była wieloletnią wykładowczynią Zakładu Filmu i Kultury Wizualnej w Instytucie Kultury Polskiej Uniwersytetu Warszawskiego, a także autorką licznych książek, artykułów naukowych i opracowań. Należała do Stowarzyszenia Filmowców Polskich.
Jej mężem był Andrzej Kołodyński – wieloletni redaktor naczelny miesięcznika „Kino”. 
Zmarła 17 grudnia 2020 i została pochowana na cmentarzu Północnym w Warszawie. 

</doc>
<doc id="4980242" url="https://pl.wikipedia.org/wiki?curid=4980242" title="Liminowicz">
Liminowicz

Osoby o tym nazwisku:

</doc>
<doc id="4980244" url="https://pl.wikipedia.org/wiki?curid=4980244" title="Rzyszczewska">
Rzyszczewska

Osoby o tym nazwisku:

</doc>
<doc id="4980246" url="https://pl.wikipedia.org/wiki?curid=4980246" title="Comencini">
Comencini

Osoby o tym nazwisku:

</doc>
<doc id="4980249" url="https://pl.wikipedia.org/wiki?curid=4980249" title="Ernst Flückiger">
Ernst Flückiger

Ernst Flückiger (ur. 1896, zm. 1973) – szwajcarski strzelec, wielokrotny mistrz świata.
Był związany z gminą Lützelflüh, a także zawodnikiem klubu Revolver Club Sumiswald. Wielokrotny mistrz kantonu i Szwajcarii w strzelaniu z pistoletu.
Na przestrzeni lat 1930–1947, Ernst Flückiger zdobył 7 medali na mistrzostwach świata, w tym 6 złotych i 1 brązowy. Wszystkie tytuły wywalczył w pistolecie dowolnym z 50 m drużynowo. Na mistrzostwach świata startował jeszcze w 1949 i 1952 roku, jednak bez zdobyczy medalowych.
Medale mistrzostw świata.
"Opracowano na podstawie materiałów źródłowych:"

</doc>
<doc id="4980252" url="https://pl.wikipedia.org/wiki?curid=4980252" title="Nicéphore Saint-Eudes">
Nicéphore Saint-Eudes

Nicéphore Antoine Thomas Fylla Saint-Eudes (ur. 1956) – kongijski polityk, minister rozwoju przemysłu i promocji sektora prywatnego, od 2016 do 2021 był ministrem kształcenia technicznego i kształcenia zawodowego oraz zatrudnienia.
Jest byłym deputowanym do Senatu Republiki Konga i przewodniczący komisji gospodarki i finansów tamże, od 2017 roku jest deputowanym do Zgromadzenia Narodowego Konga z okręgu Kinkala z departamentu Pool.
Młodość i wykształcenie.
Nicéphore Saint-Eudes urodził się w 1956 roku. Uzyskał doktorat w dziedzinie nauk ekonomicznych i politycznych na uniwersytecie w Grenoble we Francji. Posiada akredytację CEMAC.
Kariera polityczna i zawodowa.
W 1991 roku założył Liberalną Partię Republikańską (fr. "Parti républicain libéral"). Fundamentami i założeniami partii są między innymi jedność narodowa i niepodległość; sekularyzm państwa; demokracja i poszanowanie wolności; kontrolowana gospodarka liberalna, ochrona środowiska i zrównoważony rozwój, a także zmniejszanie nierówności społecznej.
Od 1991 do 2009 roku był wiceprzewodniczącym krajowej Komisji ds. Gospodarki i Finansów (fr. "Commission Économie et Finances"). W latach 2003–2009 był dyrektorem generalnym Saris-Congo, spółki zajmującej się przemysłową rafinacją cukru z siedzibą w Nkayi. Przez dwadzieścia lat pracował w Ernst &amp; Young. Był prezesem i dyrektorem generalnym firmy księgowej i konsultingowej Rainbow Finance SA.
Był radnym miasta Brazzaville. W wyborach parlamentarnych w 2002 roku uzyskał mandat deputowanego do Zgromadzenia Narodowego z okręgu obejmującego dzielnicę Poto-Poto w Brazzaville, uzyskał 61,26% głosów.
Był jednym z kandydatów w wyborach prezydenckich w 2009 roku. Jako kandydat PRL uplasował się na trzecim miejscu, uzyskując 6,98%. W wyborach parlamentarnych w 2011 roku został wybrany deputowanym do Senatu Republiki Konga z ramienia PRL. W senacie objął stanowisko przewodniczącego komisji gospodarki i finansów.
Stanowisko ministra.
30 kwietnia 2016 roku został powołany w skład rządu na stanowisku ministra kształcenia technicznego i kształcenia zawodowego oraz zatrudnienia, zastępując Serge Blaise Zoniaba. W wyborach parlamentarnych w 2017 roku został ponownie wybrany deputowanym do Zgromadzenia Narodowego XIV kadencji. Kanadydował z okręgu Kinkala (w departamencie Pool). Na stanowisku deputowanego zaprzysiężony został 19 sierpnia 2017 roku. Po rekonstrukcji rządu w 2017 roku, został ponownie powołany na stanowisko minisitra kształcenia technicznego i kształcenia zawodowego oraz zatrudnienia.
Po utworzeniu nowego rządu, przez premiera Anatole Collinet Makosso, 15 maja 2021 roku został powołany na stanowisko ministra rozwoju przemysłu i promocji sektora prywatnego.

</doc>
<doc id="4980257" url="https://pl.wikipedia.org/wiki?curid=4980257" title="The Shivah">
The Shivah

The Shivah – komputerowa gra przygodowa typu wskaż i kliknij w stylistyce "retro pixel art" i komputerów 16-bitowych, stworzona przez Dave’a Gilberta i Wadjet Eye Games. Wydana została najpierw w 2006 roku, a potem w nowej oprawie graficznej i muzycznej w 2013 roku jako "The Shivah: Kosher Edition".
Gra powstała w wyniku udziału Gilberta w piątym corocznym konkursie „Monthly Adventure Game Studio”, podczas którego uczestnicy muszą stworzyć grę w ciągu miesiąca. Po wygranej Gilbert postanowił ulepszyć grę i ją wydać.
Tytuł gry nawiązuje do judaizmu. Sziwa (, ) to okres siedmiodniowej żałoby, rozpoczynającej się zaraz po pogrzebie.
Fabuła.
Gracz wciela się w postać rabina Russella Stone’a, który stoi na czele nowojorskiej synagogi B’nai Ben-Zion. W momencie, w którym rozpoczyna się gra, rabin przeżywa kryzys wiary. Przekłada się to na jego pracę i spadającą frekwencję na nabożeństwach. Sytuacja ta odbija się na finansach podległej Stone’owi gminy żydowskiej. Zmusza to rabina do odwoływania nabożeństw, a on sam staje się cyniczny i zgorzkniały. Pewnego dnia Stone’a odwiedza detektyw, który informuje go o dwóch rzeczach. Po pierwsze, zamordowano Jacka Laudera, który był w przeszłości członkiem gminy, jednak opuścił ją w niemiłych okolicznościach. Po drugie, mimo animozji, Lauder pozostawił Stone’owi spadek. Tym samym rabin znajduje się w kręgu podejrzanych. Rabin uznaje, że jest to dziwna sytuacja, a sam nie zasłużył na taki los. Postanawia wyjaśnić okoliczności śmierci Laudera i znaleźć osoby winne tego przestępstwa.
Fabuła gry powiązała filozoficzne rozważania na temat religii, sprawiedliwości, moralności z próbą rozwiązania zagadki morderstwa.
Rozgrywka.
Cała rozgrywka oparta jest na eksplorowaniu obszarów, dialogach z postaciami i rozwiązywaniu zagadek. Do interakcji, przemieszczania się i używania przedmiotów niezbędna jest mysz, niektóre czynności będą wymagały użycia klawiatury.
W górnej części ekranu gry znajduje się schowek bohatera, który pojawia się po najechaniu kursorem w tę część ekranu. Na pasku schowka znajduje się także przycisk menu opcji, a także lista wskazówek.
W grze pojawia się ograniczony system łączenia wskazówek (zdobywanych poprzez interakcje lub używanie komputera) nawiązujący do serii gier "Blackwell". Ponadto gracz będzie mógł przeprowadzać słowne i siłowe pojedynki z innymi postaciami, w stylu znanym z serii "Monkey Island". Ponadto, prowadząc dialogi, gracz musi wybrać ton odpowiedzi udzielonej przez rabina, a nie konkretne kwestie. Jedna z form odpowiedzi ma charakter „rabiniczny” i jest odpowiedzią pytaniem na pytanie.
"Kosher Edition" charakteryzuje się ulepszoną grafiką i interfejsem, dzięki stonowanym kolorom. Dodano też portrety mówiących postaci i oprawę muzyczną, która jest bardziej melancholijna w stosunku do pierwszej wersji.
Gra zawiera cztery zakończenia.
Czas w grze na rozwiązanie zagadek to trzy dni. Z kolei na ukończenie całej gry potrzeba około 30 minut.
Odbiór gry.
Portal Adventure Zone uznał, że "The Shivah: Kosher Edition" jest udanym wznowieniem pod względem graficznym i muzycznym. Ponadto, bardzo dobrze połączono wątki kryminalny, religijny i filozoficzny. Pomimo to, gra jest zbyt krótka i słabo rozbudowana. Przygodoskop również uznał za minus krótkość rozgrywki i słabe jej rozbudowanie. Pozytywnie oceniono dźwięki, głosy i grafikę. "Przygodomania" również doceniła oprawę graficzną i muzyczną. Na plus uznano także fabułę i nieskomplikowany język angielski. Negatywnie oceniono długość rozgrywki i małe skomplikowanie zagadek. Portal Adventure Gamers docenił fakt, iż "Kosher Edition" pozostała w stylu retro gier przygodowych. Pozytywnie odniesiono się do sterowania, muzyki i dźwięków, fabuły, ceny gry, dialogów. Za minus uznano niską rozdzielczość i krótką rozgrywkę.

</doc>
<doc id="4980258" url="https://pl.wikipedia.org/wiki?curid=4980258" title="TBV">
TBV

TBV (grupa spółek TBV) – deweloperska firma powstała w 2004 roku, która realizuje inwestycje mieszkaniowe i usługowe na terenie województwa lubelskiego. Najwięcej inwestycji TBV zlokalizowanych jest w Lublinie. Firma TBV wybudowała między innymi najwyższy budynek w Lublinie – liczący 19 kondygnacji i mierzący 63 metry wysokości Metropolitan Park. 
Poza działalnością w segmencie budownictwa mieszkaniowego TBV jest także właścicielem hotelu ibis Styles Lublin Stare Miasto oraz Restauracji Legendy Miasta.
W 2020 roku firma TBV realizuje 4 nowe inwestycje zlokalizowane w różnych częściach Lublina:
Górki Czechowskie.
Firma TBV Investment w 2016 roku odkupiła od spółki Echo Investment 105 ha gruntu po byłym poligonie wojskowym, potocznie zwanym Górkami Czechowskimi. Teren położony jest między ulicami Północną, Ireny Kosmowskiej, Koncertowej i Aleksandra Zelwerowicza.
Umowa z miastem i Park naturalistyczny.
21 czerwca 2019 roku spółka podpisała z Miastem Lublin umowę na podstawie której przekazała miastu za symboliczną złotówkę 75 ha Górek. Jednocześnie deklarując stworzenie na przekazanym miastu terenie Górek Czechowskich największego w mieście naturalistycznego parku. W 2020 roku inwestor podjął się realizacji ścieżki pieszej o długości niespełna 1 km łączącej dwa osiedla: Botanik i Czechów. Poza ścieżką TBV stworzy również plac zabaw.
Obecna sytuacja dotycząca zagospodarowania terenu Górek Czechowskich jest niepewna. Władze miasta chciały rozstrzygnąć przyszłość Górek Czechowskich w referendum lokalnym. Pierwsze w historii Lublina referendum było przeprowadzone 7 kwietnia 2019 roku. Mieszkańcy odpowiedzieli na pytanie: „Czy jest Pan/Pani za tym, aby Gmina Lublin zmieniła obecnie dopuszczony miejscowym planem zagospodarowania przestrzennego rodzaj zabudowy z usługowej, komercyjnej i sportowo-rekreacyjnej na zabudowę mieszkalno-usługową na nie więcej niż 30 ha terenu tzw. Górek Czechowskich, w zamian za sfinansowanie przez obecnego właściciela zagospodarowania pozostałych 75 ha tego terenu, jako zieleni publicznej (parku naturalistycznego), przy zachowaniu cennych przyrodniczo walorów i przekazanie go Gminie Lublin”. Referendum ze względu na brak wymaganego zainteresowania (ważność referendum jest ogłaszana przy 30% frekwencji) było niewiążące. Frekwencja w referendum wyniosła 13%, a większość mieszkańców (68%) zagłosowała przeciw.
Zgodnie z zapisami obowiązującego planu zagospodarowania terenu uchwalonego w 2005 roku na ok. 30 ha można budować: obiekty sportowe, obiekty handlowe, obiekty usługowe, domy towarowe. Reszta terenu tj. ok. 75 ha mają stanowić tereny zielone.
Wcześniejszy właściciel gruntu – Echo Investment wnioskował do Rady Miasta Lublin o zmianę funkcji z terenów inwestycyjnych biurowych, handlowych, sportowych na funkcje mieszkalno-usługowe. Zmiana ta miała dotyczyć ok. 40 ha. Po zmianie właściciela spółka TBV podtrzymała wniosek o zmianę planu, lecz ograniczyła powierzchnię do ok. 30ha.

</doc>
<doc id="4980259" url="https://pl.wikipedia.org/wiki?curid=4980259" title="Gabi Müller">
Gabi Müller

Gabriela Müller (ur. 21 listopada 1974) – szwajcarska kajakarka. Srebrna medalistka olimpijska z Atlanty.
Zawody w 1996 były jej jedynymi igrzyskami olimpijskimi. Medal zdobyła w kajakowej czwórce na dystansie 500 metrów. Szwajcarską osadę tworzyły również Ingrid Haralamow, Sabine Eichenberger i Daniela Baumer.

</doc>
<doc id="4980261" url="https://pl.wikipedia.org/wiki?curid=4980261" title="Kościół św. Piotra w Qormi">
Kościół św. Piotra w Qormi

Kościół Świętego Piotra Męczennika (, ), lub też Świętego Piotra Apostoła – rzymskokatolicki kościół w Qormi na Malcie.
Kościół położony jest przy Triq San Pietru, na rogu Triq Santa Katerina.
Historia.
Oryginalny kościół zbudowany został w XV wieku. Kiedy Mons. Pietro Dusina w 1575 wizytował kościół, znalazł go pozbawiony wszystkiego – drzwi, dochodów, rektora oraz wszelkich rzeczy potrzebnych do sprawowania kultu, jedynie z ołtarzem, przy którym w święto patronalne odprawiane były nieszpory i msza święta na koszt pobożnych wiernych. Nakazał, aby w pierwszej kolejności wprawiono drzwi, by można było świątynię zamykać.
Podczas wizyty pastoralnej w 1656 biskup Balaguer Caramasa zdesakralizował kościół z powodu jego złego stanu. W tym samym roku ks. Pietru Casha (lub Cassia) odbudował świątynię.
Architektura.
Wygląd zewnętrzny.
Fasada kościoła jest prosta, z centralnie położonym wejściem otoczonym zdobionym portalem. Nad wejściem prosty gzyms oparty na dwóch wspornikach w formie esownicy. Na fryzie pomiędzy gzymsem i drzwiami trzy ozdobne owale, z których centralny przedstawia monogram Jezuitów w formie liter „IHS”, krzyża i trzech gwoździ, wpisanych w promienie słoneczne. Nad gzymsem "oculus" z maswerkiem w formie rozety. Ponad oknem herb biskupa Caramasy, a ponad nim figura patrona kościoła w niewielkiej ozdobnej niszy. Całość fasady wieńczy prosty gzyms, w centralnej części wyprofilowany w kształt frontonu, poniżej którego końców wybiegają dwa kamienne rzygacze, każdy w formie lufy działa. Nad gzymsem góruje dzwonnica "bell-cot" z jednym dzwonkiem, zwieńczona kamiennym krzyżem. Przed frontem budynku niewielki placyk. Północno-wschodnia ściana kościoła przylega do sąsiedniego budynku, gdy w południowo-zachodniej znajduje się boczne wejście identyczne z frontowym.
Wnętrze.
Kościół ma wewnątrz kształt prostokąta, nakryty jest sklepieniem kolebkowym z łukami wspartymi na wysoko umieszczonym gzymsie obiegającym trzy ściany – boczne oraz frontową. W czwartej znajduje się wnęka z jedynym ołtarzem. Kamienny ołtarz ma na "stipes" umieszczone symbole eucharystyczne – kielich i hostię. "Retabulum" jest w formie dwu kolumn wspierających naczółek wolutowy z symbolem Ducha Świętego pośrodku.
Obraz znajdujący się w ołtarzu jest wierną kopią oryginału, wykonaną przez Neville’a Attarda z Qormi. Przedstawia on "Męczeństwo św. Piotra". Oryginał obrazu, wymagający renowacji, znajduje się w muzeum parafialnym. Jego autor pozostaje nieznany.
Świątynia dzisiaj.
Jeszcze w pierwszej dekadzie XXI wieku w kościele nauczano miejscowe dziewczęta katechezy. Po jego odnowieniu rozpoczęto całodzienne adoracje Najświętszego Sakramentu, kontynuowane do dzisiaj.
Święto patronalne.
Święto patronalne kościoła przypada 29 czerwca.
Ochrona dziedzictwa kulturowego.
Kościół umieszczony jest na liście National Inventory of the Cultural Property of the Maltese Islands pod nr. 00430.

</doc>
<doc id="4980262" url="https://pl.wikipedia.org/wiki?curid=4980262" title="Aleksić">
Aleksić

Osoby o tym nazwisku:

</doc>
<doc id="4980268" url="https://pl.wikipedia.org/wiki?curid=4980268" title="Kornacki">
Kornacki

Osoby o tym nazwisku:

</doc>
<doc id="4980269" url="https://pl.wikipedia.org/wiki?curid=4980269" title="Wardanjan">
Wardanjan

Osoby o tym nazwisku:

</doc>
<doc id="4980270" url="https://pl.wikipedia.org/wiki?curid=4980270" title="Mieczkowska">
Mieczkowska

Osoby o tym nazwisku:

</doc>
<doc id="4980271" url="https://pl.wikipedia.org/wiki?curid=4980271" title="Białokur">
Białokur

Osoby o tym nazwisku:

</doc>
<doc id="4980272" url="https://pl.wikipedia.org/wiki?curid=4980272" title="Stetkiewicz">
Stetkiewicz

Osoby o tym nazwisku:

</doc>
<doc id="4980273" url="https://pl.wikipedia.org/wiki?curid=4980273" title="Jianu">
Jianu

Osoby o tym nazwisku:

</doc>
<doc id="4980280" url="https://pl.wikipedia.org/wiki?curid=4980280" title="Wiseman (ujednoznacznienie)">
Wiseman (ujednoznacznienie)

Osoby o tym nazwisku:

</doc>
<doc id="4980285" url="https://pl.wikipedia.org/wiki?curid=4980285" title="Ingrid Haralamow-Raimann">
Ingrid Haralamow-Raimann



</doc>
<doc id="4980290" url="https://pl.wikipedia.org/wiki?curid=4980290" title="E.P. Jayarajan">
E.P. Jayarajan

E.P. Jayarajan (ur. 28 maja 1950) – indyjski polityk.
Życiorys.
Urodził się w Irinave w dystrykcie Kannur. W życie polityczne zaangażował się w czasie studiów, związał się z Federacją Studentów Indii (SFI) afiliowaną przy Komunistycznej Partii Indii (Marksistowskiej). Aktywny w organizacjach młodzieżowych KPI (M), przewodniczył Keralskiej Socjalistycznej Federacji Młodzieży (KSYF). Został wybrany pierwszym przewodniczącym Demokratycznej Federacji Młodzieży Indii (DYFI) na jej założycielskim kongresie w Ludhianie w indyjskiej części Pendżabu (1980). Po raz pierwszy zasiadł w Zgromadzeniu Ustawodawczym Kerali w 1991, następnie zaś kolejno w 2011 i 2016. Uznawany jest za jednego z najlepszych keralskich parlamentarzystów. Po zwycięstwie lewicowej koalicji w wyborach stanowych w 2016 został ministrem przemysłu i sportu w rządzie Pinarayi Vijayana, odwołany z tej funkcji w październiku tego samego roku, w związku z oskarżeniami o nepotyzm. Od sierpnia 2018 ponownie minister, odpowiada za ten sam resort. Nie otrzymał miejsca na partyjnej liście kandydatów w wyborach z 2021, wkrótce potem wycofał się z życia politycznego.
Powierzano mu liczne funkcje w aparacie partyjnym. Długoletni sekretarz struktur KPI (M) w dystryktach Kannur i Thrissur. Od 1992 wchodzi w skład stanowego komitetu partii, od 2002 do sekretariatu stanowego komitetu. W 2005 włączony do Komitetu Centralnego. Kierował stanowym oddziałem powiązanego z partią związku zawodowego rolników. Od 2013 jest jednym z sekretarzy afiliowanej przy KPI (M) organizacji chłopskiej.
Kierował także „Deshabhimani”, partyjną gazetą codzienną, jak również był pierwszym kierownikiem parku rozrywki w Kannur.
Poślubił P.K. Indirę, doczekał się z nią 2 synów. Poza ojczystym językiem malajalam posługuje się również angielskim.

</doc>
<doc id="4980291" url="https://pl.wikipedia.org/wiki?curid=4980291" title="Moskiewska Wyższa Wojskowa Szkoła Dowódcza">
Moskiewska Wyższa Wojskowa Szkoła Dowódcza



</doc>
<doc id="4980295" url="https://pl.wikipedia.org/wiki?curid=4980295" title="Alfred Saalwächter">
Alfred Saalwächter

Alfred Saalwächter (ur. 10 stycznia 1883 w Nowej Soli, zm. 6 grudnia 1945 w Moskwie) – niemiecki admirał.
Biografia.
Wczesne lata.
Urodził w 1883 jako syn kierownika fabryki. 10 kwietnia 1901 wstąpił do Kaiserliche Marine. Wykształcenie marynarskie zdobywał na okrętach SMS „Moltke” i SMS „Hertha”. Początkowe lata służby spędził jako żołnierz piechoty morskiej. Jego pierwszym przydziałem była służba na pancerniku SMS „Hessen”. 10 marca 1906 awansowano go do oficerskiego stopnia Oberleutnant zur See. Od tego czasu służył już tylko na dużych jednostkach, kolejno SMS „Gneisenau” i SMS „Hannover”. Następnie został adiutantem Hugona von Pohla na SMS „Westfalen” i awansowano go do Kapitänleutnanta. 10 kwietnia 1911 przeniesiono go do dowództwa marynarki w Berlinie. W 1912 uhonorowano go Orderem Orła Czerwonego.
I wojna światowa.
Saalwächtera wybuch wojny zastał podczas służby na pancerniku SMS „Friedrich der Große”, okręcie flagowym Hochseeflotte. W lutym 1916 zdecydował się na przeniesienie do floty podwodnej i rozpoczął szkolenie. Od września 1916 do marca 1918 dowodził SM „U-25”, SM „U-46” i SM „U-94”. W czasie jednego patrolu załoga SM „U-46” pod komendą Saalwächtera zatopiła dziewięć statków. Nagrodzono go Krzyżem Żelaznym I Klasy.
Okres międzywojenny.
Po likwidacji Kaiserliche Marine Saalwächter służył jako Korvettenkapitän w marynarce wojennej Republiki Weimarskiej. Służył na pancerniku „Braunschweig” i pełnił rozmaite funkcje w dowództwie floty. 24 września 1926 został dowódcą krążownika lekkiego „Amazone”, a w następnym roku został Fregattenkapitänem i powierzono mu dowództwo nad pancernikiem „Schlesien”. 1 października 1932 został Konteradmiralem. Po powstaniu III Rzeszy, w 1933 mianowano go inspektorem edukacji marynarki, dzięki czemu zyskał decydujący wpływ na kształcenie młodych marynarzy. 1 kwietnia 1935 awansowano go do Vizeadmirala, a 1 czerwca 1937 roku Admiralem. 28 października 1938 powierzono mu komendę nad strategicznie ważną bazą marynarki w Wilhelmshaeven.
II wojna światowa.
Po wybuchu II wojny światowej powierzono mu dowództwo nad flotą niemiecką na Morzu Północnym. Był skłócony z wieloma admirałami, np. Wilhelmem Marschallem i Güntherem Lütjensem. 1 stycznia 1940 awansowany na Generaladmirala. Dowodził siłami Kreigsmarine w inwazji na Norwegię, a później niemiecką flotą w okupowanej Francji. Saalwächter kierował operacjami morskimi na północnym Atlantyku i kanale La Manche do zastąpienia go we wrześniu 1942 przez Marschalla. Kilka miesięcy później odszedł ze służby.
Śmierć.
W lipcu 1945 został aresztowany przez radzieckie władze okupacyjne i wysłany do byłego więzienia dla młodzieży na Magdalenenstraße w Berlinie-Lichtenbergu. W sierpniu został osądzony w radzieckim sądzie wojskowym i skazany na lata pracy przymusowej. Według innej wersji wydano na niego wyrok śmierci za (rzekome) zbrodnie wojenne oraz pomocnictwo i podżeganie do rozpętania agresji zbrojnej i został zastrzelony 6 grudnia 1945 roku w Moskwie. Dokładne okoliczności nie zostały wyjaśnione po dziś dzień. Po rozpadzie ZSRR został zrehabilitowany i oczyszczony ze wszystkich zarzutów przez władze rosyjskie.

</doc>
<doc id="4980297" url="https://pl.wikipedia.org/wiki?curid=4980297" title="Niewidzialny woźnica">
Niewidzialny woźnica

Niewidzialny woźnica (szw. "Körkarlen") – powieść szwedzkiej pisarki Selmy Lagerlöf z 1912 roku.
Gdy Lagerlöf zaczęła pracę nad powieścią, nazwała ją swoją „Opowieścią wigilijną”, nawiązując tym samym do dzieła Charlesa Dickensa. "Niewidzialny woźnica" został zekranizowany dwukrotnie w Szwecji (1921, 1958) oraz raz we Francji (1939). 
Powieść ukazała się po polsku w 1923 roku w anonimowym tłumaczeniu. 
Streszczenie fabuły.
W noc sylwestrową, w nienazwanym mieście, na łożu śmierci leży siostra Edit, członkini Armii Zbawienia. Czuwają przy niej jej matka, Maria, oraz kapitan Andersson. Kobieta cierpi na gruźlicę, a przed śmiercią chce po raz ostatni zobaczyć Davida Holma. Prosi, by go do siebie zawołać.
Alkoholik David Holm był pierwszą osobą, która przyszła do nowej placówki Armii Zbawienia, którą Edit i Maria otworzyły w poprzednią noc sylwestrową. Siostra Edit wiele razy w mijającym roku chciała pomóc Holmowi, ale ten zawsze odrzucał jej pomoc. Chęć Edit, by zrobić z Davida lepszego człowieka, rosła wraz z coraz głębszą jej miłością do niego. Gdy dowiedziała się, że jest on żonaty, spotkała jego żonę, która go wcześniej zostawiła, i przekonała ją do pogodzenia się z Holmem. Mężczyzna nadal jednak znęcał się nad żoną i dziećmi, a sytuacja rodzinna stała się jeszcze gorsza niż wcześniej. Paradoksalnie Edit przyczyniła się do jeszcze większego cierpienia żony i dzieci Holma. Wiedząc, że zaraz umrze, chce jednak po raz ostatni raz spróbować nawrócić mężczyznę.
Gdy siostra Edit leży na łożu śmierci, David Holm siedzi ze swoimi towarzyszami do kieliszka pod kościołem i opowiada legendę o woźnicy, który służy samej Śmierci, i musi prowadzić jej wóz, zbierając kolejne zmarłe dusze. Uważa się, że ten, kto umiera ostatni w ciągu roku, musi brać na siebie to straszne zadanie. Holm słyszał o jego kompanie, Georgesie, który zmarł rok wcześniej dokładnie przed końcem starego roku. Holm mówi też o tym, że nie chciał odwiedzić siostry Edit na jej łożu śmierci. Dochodzi do bójki pijanych mężczyzn, w tym Holma. Gdy z dzwonnicy kościoła rozlega się bicie dzwonów, oznaczające początek nowego roku, Holm pada martwy. Wóz Śmierci pojawia się pod kościołem i Holm dostrzega, że woźnicą jest właśnie jego dawny kompan, Georges. Mężczyzna mówi mu, że przyszła teraz kolej Davida na przejęcie tego zadania. Georges wciąga Holma na wóz i wiezie go do tych, którzy go kochali najbardziej i których najbardziej skrzywdził.
Wpierw udają się do Edit. Gdy David słyszy Edit mówiącą woźnicy, jak bardzo kochała Holma, znika jego nienawiść. Siostra Edit staje się wolna od winy, którą czuła z powodu losu Davida i może umrzeć w spokoju. Holm musi jednak dalej czynić swoją pokutę i pod nadzorem woźnicy udaje się do więzienia, gdzie siedzi jego brat. Holm sprowadził go na złą drogę i jest winny tego, że zaczął on pić i skazano go za morderstwo. Brat Holma jest umierający i przeprasza, że nie dotrzymał obietnicy, by zawieść Bernharda, chore dziecko, nad morze. Brat Holma bardzo lubił Bernharda, ponieważ on i jego rodzina pomogli mu, gdy ten był w ucieczce. Holm obiecuje, że zaopiekuje się dzieckiem, a brat umiera w spokoju. Na końcu David i woźnica docierają do domu Holma, gdzie jego żona zdecydowała się zabić siebie i dzieci. Mężczyzna mierzy się z konsekwencjami swoich działań i prosi Georgesa, by ten nie pozwolił umrzeć niewinnym. Prosi Boga o pomoc, na co Georges odsyła duszę Holma z powrotem do jego ciała, by ten mógł uratować życie swojej żony i dzieci. Pod koniec Holm zostaje zwolniony z bycia woźnicą śmierci i dochodzi do jego pojednania z żoną.
Tło powstania utworu.
Na początku XX wieku w Szwecji upowszechnił się nowy ideał literatury, która miała być bardziej polityczna i świadoma społecznie, w przeciwieństwie do tendencji neoromantycznych i idealistycznych lat 90. XIX wieku. Lagerlöf poruszyła bardzo krytyka braku innowacyjności i zaangażowania jej twórczości, jaka spotkała ją po publikacji powieści "Ojczyzna Liljekrony" (1911). Podjęcie współczesnych problemów społecznych w "Niewidzialnym woźnicy" można interpretować jako chęć sprostania oczekiwaniom i dopasowania się do nowych trendów. Za sprawą swojego religijnego i mistycznego charakteru, a także naturalistycznemu obrazowaniu powieść jest jednak dużo bliższa szwedzkiej literaturze przełomu wieków, niż prozie lat 10. XX wieku. Nowością było jednak głębsze rozwinięcie tematu śmierci, niż w jej poprzednich dziełach. To że głównym tematem "Niewidzialnego woźnicy" stała się gruźlica, wynikało z tego Szwedzkie Narodowe Stowarzyszenie Walki z Gruźlicą (szw. "Svenska nationalföreningen mot tuberkulos") poprosiło pisarkę o utwór propagandowy, wspierający walkę z tą chorobą. Sama Lagerlöf miała osobiste doświadczenia z gruźlicą, ponieważ jej siostra Anna zmarła na nią w 1879 roku. To doświadczenie mogło wzmocnić chęć stworzenia takiego utworu dla Stowarzyszenia, a także znalazło swoje odzwierciedlenie w opisie samej gruźlicy w powieści, zwłaszcza w przypadku siostry Edit.
Inny problem społeczny poruszony w książce, alkoholizm, miał duże znaczenie dla Selmy Lagerlöf, ponieważ jej ojciec, Gustav Lagerlöf, miał z nim problem. Pisarz P.O. Enquist uważa, że portret alkoholika Davida Holma opiera się na wspomnieniach Selmy Lagerlöf dotyczących jej własnego ojca. Dodatkowo twierdził, że historie Edit i żona Davida odzwierciedlają ambiwalentny stosunek Selmy do jej własnego ojca: z jednej strony miłość gotowa do poświęceń, z drugiej zaś zawód, jaki dotknął osobę uzależnioną. 
Opowieść o chorym chłopcu Bernhardzie i marzeniu jego rodziców, by zabrać go nad morze, można interpretować jako nawiązanie do życia samej Lagerlöf. Jej rodzice zabrali ją do Strömstad, w nadziei, że pobyt w nadmorskim kurorcie pomoże wyleczyć jej problemom z nogą, co też się udało. 
Recepcja.
"Niewidzialny woźnica" został przyjęty dość chłodno. Mimo tego, że Lagerlöf wpisała się w panujący wówczas klimat literacki, wielu recenzentów uznało, że powieść jest nieudana. Wskazywano na sentymentalność, długie wątki retardacyjne, znaczną teatralizację oraz aspekty moralizujące i dydaktyczne. Nie spodobały się również elementy melodramatyczne powieści. W opracowaniach historycznoliterackich, "Niewidzialny woźnica" był najczęściej omawiany lakonicznie lub w ogóle.
Późniejsi szwedzcy badacze oceniają "Niewidzialnego woźnicę" dużo pozytywniej. Sven Stolpe uważa, że „"Niewidzialny woźnica" był tak nowy w formie, tak otwarcie przeciwstawiał się dotychczas obowiązującym regułom sztuki prozatorskiej, że takie postrzeganie przez krytyków było oczywiste’’. Opinia Henrika Wivelsa co do cech stylistycznych powieści jest również pozytywna: „Powieść krytykowano za jej sentymentalność. Nie jest to zupełnie sprawiedliwe, ponieważ krytycy mylą język powieści z językiem samej Selmy Lagerlöf. Pisarka chciała nacechować język powieści językiem Armii Zbawienia. Nie oznacza to wcale, że sam utwór można uznać za egzaltowany. Tak jak wchodzi on w konkretny obszar społeczny, tak samo wychodzi on z niego, prosto w eteryczną strefę, gdzie język jest porywający.” Vivi Edström zauważa, że powieść Lagerlöf operuje środkami nie dającymi się ze sobą połączyć. Jednym z nich jest brutalny obiektywizm w opisie społecznej nędzy i dekadencji, a innym ekstatyczna wizja czystości i łaski. Ulla-Britta Lagerroth zwraca również uwagę, że pojedyncze rozdziały są zbudowane jak sceny teatralne, że opierają się o sceniczne środki budowania napięcia i dramaturgii. Styl powieści, nazywanej przez P.O. Enquista w eseju „Den medberoende sagoförtäljerskan” (1997) „literaturą trywialną’’, „literaturą kolportażową”, „przesłodzeniem’’, „melodramatem’’, tłumaczy się jako świadomą strategię, dzięki której Selma Lagerlöf mogła potraktować alkoholizm jako temat, a równocześnie zamaskować tło biograficzne. Enquist uważa również, że Selma Lagerlöf nie zniżyła się do literatury trywialnej, a „stworzyła ją od wewnątrz, z tymi elementami niewinności, które trzeba mieć, by móc tworzyć wielką sztukę z trywialności’’. 

</doc>
<doc id="4980300" url="https://pl.wikipedia.org/wiki?curid=4980300" title="Barczatka głogowica">
Barczatka głogowica



</doc>
<doc id="4980303" url="https://pl.wikipedia.org/wiki?curid=4980303" title="Topalian">
Topalian

Osoby o tym nazwisku:

</doc>
<doc id="4980313" url="https://pl.wikipedia.org/wiki?curid=4980313" title="Zgnilizna korzeni roślin strączkowych">
Zgnilizna korzeni roślin strączkowych

Zgnilizna korzeni roślin strączkowych ( (ARR), także zgorzel siewek grochu, zgorzel korzeni grochu (root rot of pea), zgorzel korzeni fasoli (root rot of bean) – choroba niektórych gatunków roślin z rodziny bobowatych ("Fabaceae"), głównie roślin strączkowych. Jest to choroba zaliczana do grupy chorób roślin wywoływanych przez lęgniowce, a jej sprawcą jest grzybopodobny lęgniowiec "Aphanomyces euteiches".
Występowanie i szkodliwość.
"Aphanomyces euteiches" opisany został przez Charlesa Franka Drechslera w 1925 r. jako sprawca choroby korzeni, która od dziesięcioleci nękała groch w Wisconsin. Później patogen ten został znaleziony w innych stanach USA, Europie, Australii, Nowej Zelandii i Japonii. Początkowo uważano, że wśród roślin rolniczych atakuje tylko groch. Później zidentyfikowany został na innych jeszcze roślinach rolniczych. Jego żywicielami mogą być: groch ("Pisum sativum"), lucerna ("Medicago sativa"), fasola zwykła ("Phaseolus vulgaris"), bobik ("Vicia faba" var. "equina". syn. "V. faba" var. "minor"), koniczyna łąkowa ("Trifolium pratense"), koniczyna biała ("Trifolium repens") i soczewica jadalna ("Lens culinaris"). Szczególnie duże szkody wyrządza jednak w uprawie grochu. Uznany został za najbardziej wyniszczającą chorobą tej rośliny na świecie. Średnio roczne straty z jej powodu wynoszą 10% plonu, ale zdarza się, że w warunkach sprzyjających patogenowi całe pola ulegają chorobie. W regionie Wielkich Jezior w USA pola uprawne grochu są intensywnie monitorowane pod kątem potencjału ARR, a gdy poziom zakażenia osiągnie wysoki poziom, całe pola są porzucane Ze względu na długowieczność oospor, pola o wysokim potencjale ARR często pozostają niezdatne do uprawy grochu przez wiele lat. Przemysł przetwórstwa grochu jest zwykle zlokalizowany w pobliżu pól produkcyjnych, aby skrócić czas między zbiorami a przetwarzaniem. Kiedy pola są opuszczane z powodu ARR, zakłady przetwórcze są zamykane i odbudowywane w pobliżu nowych pól produkcyjnych, co wymaga również przemieszczenia pracowników. Powszechne występowanie ARR w niektórych stanach USA spowodowało, że przemysł przetwórstwa grochu zmniejszył produkcję grochu na Środkowym Zachodzie i na wschodzie Stanów Zjednoczonych, a zwiększył w Idaho, Oregonie i Waszyngtonie, gdzie panują bardziej suche warunki środowiskowe. Jednak "A. euteiches" występuje powszechnie w północno-zachodnim Pacyfiku i nadal może powodować znaczne straty plonów w tym regionie.
Objawy.
W przypadku grochu i fasoli zmiany postępują od korzeni w górę na epikotyle i hipokotyle i sięgają powyżej linii gleby. Hipokotyle fasoli są nasiąknięte wodą, szaro-zielone i twarde. Jednak zmiany chorobowe na epikotylach grochu w końcu stają się czarne, a tkanki zapadają się, powodując powstanie wnęki powyżej liścieni. W przypadku lucerny hipokotyle rzadko wykazują zauważalne objawy, jednak liścienie są często chlorotyczne i ostatecznie ulegają nekrozie.
Chociaż objawy choroby ARR mogą być trudne do odróżnienia od objawów powodowanych przez inne patogeny roślin infekujące korzenie (takie jak "Pythium", "Rhizoctonia" i "Fusarium"), istnieją pewne wyraźne różnice. Zgnilizna korzeni wywołana przez "Aphanomyces" rzadko powoduje gnicie nasion i przedwschodową zgorzel. Charakterystyczne zmiany spowodowane przez różne patogeny również się różnią. Infekcja "Fusarium" skutkuje czarną lub czerwonawą tkanką naczyniową, a infekcja "Rhizoctonia" skutkuje zapadniętymi, rakowymi zmianami.
"A. euteiches" nie wykazuje objawów makroskopowych, ale oogonia i oospory można zobaczyć w tkance korzeni pod mikroskopem.
Zwalczanie.
Najskuteczniejszym sposoby radzenia sobie z ARR jest stosowanie odpornych odmian, melioracja zmniejszająca wilgotność gleby oraz unikanie silnie porażonych pól. Odporność została zidentyfikowana u lucerny, fasoli, grochu i czerwonej koniczyny, a hodowla pod kątem odporności na ARR jest najbardziej skuteczna w przypadku lucerny i fasoli. Do niedawna łączenie cech ogrodniczych i akceptowanych przez konsumentów z odpornością żywicieli grochu było problematyczne. W 2012 roku jednak w USA dopuszczono do uprawy osiem odmian grochu o akceptowalnych cechach agronomicznych i częściowej odporności na ARR.
Oospory "A. euteiches" mogą przetrwać w glebie nawet 10 lat. Z tego powodu stosowanie płodozmianu nie wystarczy do zwalczenia tej choroby. Po ustaleniu, że pole ma wysoki potencjał ARR, hodowcom odradza się sadzenie podatnego żywiciela. Aby ocenić potencjał ARR na danym polu, próbki gleby są zbierane corocznie i oceniane w badaniach szklarniowych, zgodnie z protokołami pierwotnie opracowanymi na Uniwersytecie Wisconsin-Madison w 1958 r. Inne strategie kontroli ARR obejmują zapobieganie lub korygowanie warunków nasycenia gleby i zagęszczenia roślin.
Fungicydy okazały się nieskuteczne lub niecelowe w zwalczaniu ARR. W uprawach szklarniowych grochu zastosowanie węglanu wapnia lub siarczanu wapnia (gipsu) do gleby o wysokim potencjale ARR znacznie zmniejszyło nasilenie choroby. Zmniejszyła natężenie ARR również uprawa na zielony nawóz roślin z rodziny kapustowatych ("Cruciferae"). Uwalniane z ich liści i nasion lotne związki (izotiocyjaniany, jony tiocyjanianowe, nitryle i epitionitryle) mają szkodliwy wpływ na liczne drobnoustroje, w tym "A. euteiches". 

</doc>
<doc id="4980315" url="https://pl.wikipedia.org/wiki?curid=4980315" title="Erich Schriever">
Erich Schriever

Erich Schriever (ur. 6 sierpnia 1924, zm. 29 kwietnia 2020) – szwajcarski wioślarz. Srebrny medalista olimpijski z Londynu.
Zawody w 1948 były jego jedynymi igrzyskami olimpijskimi i zajął drugie miejsce w czwórce ze sternikiem. Zdobył złoty medal mistrzostw Europy w 1953 w dwójce podwójnej, w 1954 był drugi, w 1947 był trzeci w ósemce. 

</doc>
<doc id="4980320" url="https://pl.wikipedia.org/wiki?curid=4980320" title="Rigamonti">
Rigamonti

Osoby o tym nazwisku:

</doc>
<doc id="4980322" url="https://pl.wikipedia.org/wiki?curid=4980322" title="Toivo Lauren">
Toivo Lauren

Toivo Lauren (ur. 1919 r. w Finlandii) – szwedzki skoczek narciarski reprezentujący kluby IF Kubikenborgs i Djurgårdens IF.
Kariera.
Toivo Lauren przyjął szwedzkie obywatelstwo w 1952 roku i od tego czasu reprezentował kraj na arenie międzynarodowej w konkursach skoków narciarskich.
Był kilkukrotnym uczestnikiem Turnieju Czterech Skoczni – najlepsze miejsce w klasyfikacji generalnej imprezy zajął w czasie jej pierwszej edycji - w roku 1953, był wówczas piąty. Startował także w pojedynczych edycjach Tygodnia Lotów Narciarskich, Festiwalu Narciarskiego w Holmenkollen oraz Szwedzkich Igrzysk Narciarskich.
Zginął w wypadku budowlanym w Hiszpanii.

</doc>
<doc id="4980323" url="https://pl.wikipedia.org/wiki?curid=4980323" title="Czesław Droździewicz">
Czesław Droździewicz

Czesław Droździewicz (ur. 13 sierpnia 1947 w Skawinie, zm. 30 grudnia 1994) – pedagog, gitarzysta i działacz gitarowy.
Jako pasjonat gitary utworzył międzynarodowe festiwale i konkursy w Krakowie i Krynicy.

</doc>
<doc id="4980324" url="https://pl.wikipedia.org/wiki?curid=4980324" title="Płoszajski">
Płoszajski

Osoby o tym nazwisku:

</doc>
<doc id="4980328" url="https://pl.wikipedia.org/wiki?curid=4980328" title="Simon Sohm">
Simon Sohm

Simon Sohm (ur. 11 kwietnia 2001 w Zurychu) – szwajcarski piłkarz pochodzenia nigeryjskiego występujący na pozycji pomocnika we włoskim klubie Parma Calcio 1913 oraz w reprezentacji Szwajcarii.
Kariera klubowa.
FC Zürich.
W 2013 dołączył do akademii FC Zürich. 2 lipca 2018 został przesunięty do pierwszego zespołu. Zadebiutował 28 października 2018 w meczu Swiss Super League przeciwko FC Sankt Gallen (3:2). 29 listopada 2018 zadebiutował w fazie grupowej Ligi Europy w meczu przeciwko AEK Larnaka (1:2). Pierwszą bramkę zdobył 22 września 2019 w meczu ligowym przeciwko FC Thun (2:0).
Parma Calcio 1913.
4 października 2020 podpisał kontrakt z włoskim klubem Parma Calcio 1913. Zadebiutował 18 października 2020 w meczu Serie A przeciwko Udinese Calcio (3:2).
Kariera reprezentacyjna.
Szwajcaria.
W 2020 roku otrzymał powołanie do reprezentacji Szwajcarii. Zadebiutował 7 października 2020 w meczu towarzyskim przeciwko reprezentacji Chorwacji (1:2).
Życie prywatne.
Sohm urodził się w Zurychu, w Szwajcarii. Jego rodzice są pochodzenia nigeryjskiego.

</doc>
<doc id="4980330" url="https://pl.wikipedia.org/wiki?curid=4980330" title="Peter Stebler">
Peter Stebler

Peter Hermann Steblet także Pierre Armand Stebler (ur. 7 maja 1927, zm. 15 września 2010) – szwajcarski wioślarz. Srebrny medalista olimpijski z Londynu.
Brał udział w dwóch igrzyskach olimpijskich (IO 48, IO 52). W 1948 zajął drugie miejsce w czwórce ze sternikiem. Zdobył złoty medal mistrzostw Europy w 1951 i 1953 w dwójce podwójnej, w 1954 był drugi, w 1947 był trzeci w ósemce. 

</doc>
<doc id="4980332" url="https://pl.wikipedia.org/wiki?curid=4980332" title="Pierre Stebler">
Pierre Stebler



</doc>
<doc id="4980334" url="https://pl.wikipedia.org/wiki?curid=4980334" title="Mistrzostwa Świata Juniorów w Łyżwiarstwie Szybkim 2020">
Mistrzostwa Świata Juniorów w Łyżwiarstwie Szybkim 2020

49. Mistrzostwa świata juniorów w łyżwiarstwie szybkim 2020 – zawody sportowe, które odbyły się w dniach 21-23 lutego w Tomaszowie Mazowieckim. Były to czwarte w historii mistrzostwa świata, które zostały rozegrane w Polsce. Wcześniej gospodarzem imprezy tej rangi była dwukrotnie Warszawa (1992, 2015) oraz raz Zakopane (2009). Zawody odbyły się w Arenie Lodowej Tomaszów Mazowiecki.

</doc>
<doc id="4980341" url="https://pl.wikipedia.org/wiki?curid=4980341" title="Chang Zheng 1">
Chang Zheng 1



</doc>
<doc id="4980342" url="https://pl.wikipedia.org/wiki?curid=4980342" title="Paul Meister">
Paul Meister

Paul Meister (ur. 20 stycznia 1926 w Bazylei, zm. 17 grudnia 2018) – szwajcarski szermierz, brązowy medalista igrzysk olimpijskich.
Meister reprezentował Szwajcarię na Letnich Igrzyskach Olimpijskich 1952, odbywających w Helsinkach. W szpadzie indywidualnie odpadł po ćwierćfinale, w którym wygrał 1 z 7 pojedynków i zajął ostatnie, 8. miejsce w grupie na 4 premiowane awansem do półfinałów. W rywalizacji drużynowej szpadzistów zdobył brązowy medal wraz z Otto Rüfenachtem, Oswaldem Zappellim, Paulem Barthem, Willym Fittingiem i Mario Valotą, po porażce w rundzie finałowej z reprezentacjami Włoch i Szwecji oraz zwycięstwie nad zespołem z Luksemburga. Na igrzyskach wystąpił jeszcze dwukrotnie – w 1960 i 1964, wyłącznie w szpadzie drużynowo. Zespoły Szwajcarii zajęły wtedy odpowiednio 5. i 7. miejsce.

</doc>
<doc id="4980345" url="https://pl.wikipedia.org/wiki?curid=4980345" title="Języki tureckie">
Języki tureckie



</doc>
<doc id="4980347" url="https://pl.wikipedia.org/wiki?curid=4980347" title="Lasiocampa trifolii">
Lasiocampa trifolii



</doc>
<doc id="4980348" url="https://pl.wikipedia.org/wiki?curid=4980348" title="David Tonzar">
David Tonzar

David Tonzar (ur. 22 maja 1972 w Czeskich Budziejowicach) – czeski teolog, wykładowca akademicki, od 2008 biskup diecezji praskiej Czechosłowackiego Kościoła Husyckiego
Życiorys.
W 1991 roku rozpoczął studia na Uniwersytecie Karola. W 2002 roku uzyskał stopień doktora teologii. W 2006 roku mianowany profesorem nadzwyczajnym Wyższej Szkoły Zdrowia i Pracy Socjalnej w Pradze. W 2009 roku uzyskał habilitację i został profesorem zwyczajnym.
8 stycznia 1997 roku przyjął święcenia kapłańskie i rozpoczął pracę jako duchowny w Pradze, Czeskich Budziejowicach i Jindřichůvym Hradcu oraz jako adiunkt na Uniwersytecie Karola. Jest założycielem i od 2003 roku pierwszym dyrektorem Instytutu Nauk Teologicznych im. Husa. 16 lutego 2008 roku wybrany został na urząd biskupa diecezji praskiej Czechosłowackiego Kościoła Husyckiego.
W latach 90. XX wieku wybrany został na wiceprzewodniczącego Rady Uczelni Wyższych i przewodniczącego Izby Studenckiej. Był także wiceprzewodniczącym Senatu Akademickiego Uniwersytetu Karola.

</doc>
<doc id="4980349" url="https://pl.wikipedia.org/wiki?curid=4980349" title="Napójka">
Napójka

Napójka ("Euthrix") – rodzaj motyli z rodziny barczatkowatych.
Morfologia.
Motyle o krępej budowy ciele. Głowa jest zaopatrzona w owłosione oczy złożone, obustronnie grzebieniaste czułki, dobrze rozwinięte głaszczki i uwstecznioną ssawkę, natomiast pozbawiona jest przyoczek. Użyłkowanie skrzydła przedniego charakteryzuje się drugą żyłką radialną (R2) sięgającą przedniego brzegu skrzydła, trzecią żyłką radialną (R3) sięgającą jego wierzchołka, odcinkiem wspólnym tych żyłek (R2+3) bardzo krótkim, a żyłką postkubitalną dobrze widoczną (Pcu). Użyłkowanie skrzydła tylnego cechuje się szeroką komórką nasadową oraz obecnością długiej żyłki poprzecznej łączącej żyłkę radialną ze wspólnym odcinkiem pierwszej jej odnogi i żyłki subkostalnej (Sc+R1). Odnóża tylnej pary mają golenie o stosunkowo długich ostrogach.
Gąsienice są silnie owłosione. Największe pędzelki włosków leżą na grzbietowej stronie drugiego i jedenastego segmentu ich ciała.
Ekologia i występowanie.
Gąsienice są polifagicznymi foliofagami, żerującymi od zewnątrz (egzofagicznie) na trawach, w tym na kosmatkach, kupkówkach, pałkach, perzach, stokłosach, śmiałkach, trzcinach, trzcinnikach, turzycach i wyczyńcach. Przepoczwarczają się we wrzecionowatego kształtu oprzędach. Stadium zimującym jest gąsienica.
Przedstawiciele rodzaju zamieszkują krainę palearktyczną i północne skraje krainy orientalnej.
Taksonomia.
Takson ten wprowadzony został w 1830 roku Johanna Wilhelma Meigena, który jego gatunkiem typowym wyznaczył "Phalaena potatoria", opisaną w 1758 roku przez Karola Linneusza na łamach dziesiątego wydania "Systema Naturae". Do rodzaju tego zalicza się 14 opisanych gatunków:

</doc>
<doc id="4980351" url="https://pl.wikipedia.org/wiki?curid=4980351" title="Euthrix">
Euthrix



</doc>
<doc id="4980352" url="https://pl.wikipedia.org/wiki?curid=4980352" title="Philudoria">
Philudoria



</doc>
<doc id="4980356" url="https://pl.wikipedia.org/wiki?curid=4980356" title="Ulica Prosta we Wrocławiu">
Ulica Prosta we Wrocławiu

Ulica Prosta – ulica położona we Wrocławiu, biegnąca od ulicy Tęczowej do ulicy Kolejowej, na osiedlu Przedmieście Świdnickie w dawnej dzielnicy Stare Miasto. Ulica ma długości.
Historia.
Na północnym krańcu ulicy Prostej, wzdłuż współczesnej ulicy Tęczowej, na odcinku od placu Orląt Lwowskich (placu Kirowa w czasach PRL) do ulicy Kolejowej, położona była wieś Siedem Łanów ("Septem mansi"), a wspomina o niej najstarszy z zapisów pochodzący z 1353 r. Droga ta została uznana za miejską ulicę w 1823 r. W 1842 r. oddano do eksploatacji Dworzec Świebodzki i tory biegnące do niego położone na północ od początkowego biegu ulicy Prostej.
Natomiast wzdłuż współczesnej ulicy Grabiszyńskiej, przecinającej ulicę Prostą, biegła droga do polskiej wsi Grabiszyn, wzmiankowanej już w 1149 r.; wzmianki o tej drodze pochodzą już z 1465 r. Natomiast na początku XIX wieku wzdłuż tej ulicy, od dzisiejszego placu Legionów (wówczas "Sonnenplatz") do torów kolejowych, ciągnęły się ogrody warzywne. Zabudowa o charakterze miejskim rozpoczęła się na tym terenie po 1860 r., ale droga została uznana ulicą ("Gräbschner Gasse") już w 1823 r. Stała się ona jedną z głównych arterii miasta.
Zamykająca ulicę Prostą ulica Kolejowa powstała na śladzie drogi gruntowej biegnącej wzdłuż południowej granicy miasta. Pierwotnie obejmowała dzisiejszą ulicę Kolejową, Wojciecha Bogusławskiego i Nasypową. W 1845 r. wpłynął do władz miejskich wniosek o utworzenie ulicy i przesunięcie rogatki Świdnickiej. Właściciele posesji mieli w planach utworzenie reprezentacyjnej ulicy dorównującej dzisiejszej ulicy Józefa Piłsudskiego. Ulicę wytyczono i nadano jej nazwę "Friedrichstrasse".
W latach 1856-1922 pomiędzy dzisiejszymi ulicami: Prostą i Kolejową, działała fabryka produkująca wagony: Hofman Bracia &amp; CO. Fabryka Wagonów S.A. ("Hofmann Gebr. &amp; CO Wagenfabik AG"). Ówcześnie adres fabryki przypisany był do ulicy Prostej (numery 3-19), a obecnie do ulicy Kolejowej 63-65. Współcześnie zakład należy do Poczty Polskiej, w którym urządzono Centrum Logistyki.
W latach 1881-1882 został założony plac ("Luisenplatz"), ówcześnie jeszcze w ramach Gajowic, na nieregularnym planie (dwa obszary o planie zbliżonym do trójkątów), między ulicą Kolejową, Pszenną, Jęczmienną, a torami kolejowymi, który współcześnie nosi nazwę placu Rozjezdnego, zamykającego oś widokową ulicy w kierunku południowym. Tu w latach 80. XIX wieku budowano kamienice czynszowe, w 1877 r. powstał cyrk E. Renza, w 1898 r. zbudowano podstację tramwajową, która w latach 1927-1928 została przebudowana na elektrociepłownię miejską.
Około 1915-1920 r. przy ulicy Prostej 36 zbudowano fabrykę odzieżową AWEBE ("Aktiengesellschaft für Webwaren und Bekleidung"). Po wojnie mieściły się tu zakłady odzieżowe Intermoda. Współcześnie budynek pełni funkcję administracyjno-biurową.
W latach 50. XX wieku rozpoczęto realizację zabudowy przy ówczesnym placu PKWN (obecnie plac Legionów), w ramach osiedla mieszkaniowego Plac PKWN, sięgającej ulicy Prostej. Był to zespół budynków realizowanych od połowy lat 50. XX wieku do 1961 r., zbudowany według projektu opracowanym w biurze Miastoprojektu w zespole kierowanym przez Kazimierza Bieńkowskiego. Zastosowano tu po raz pierwszy we Wrocławiu technologię wielkoblokową. W planach osiedla uwzględniono przesunięcia linii zabudowy w głąb parceli w celu poszerzenia ulic.
W 1962 r. oddano do użytkowania szkołę położoną przy ulicy Prostej 16, zbudowanej jako Pomnik Tysiąclecia. Uroczyste otwarcie szkoły nastąpiło 3.09.1962 r., które dokonał profesor Bolesław Iwaszkiewicz. Wówczas naukę podjęło 1043 uczniów w 26 oddziałach. 14.12.1966 r. przyjęto dla niej jako patrona Jana Brzechwę. Wbudowano wówczas na ścianie budynku szkolnego pamiątkową tablicę. Współcześnie w budynku mieści się szkoła podstawowa nr 97.
W drugiej połowie lat 60. XX wieku obszar przy Kolejowej od ulicy Prostej i placu Rozjezdnego do ulicy Grabiszyńskiej został zabudowany blokami mieszkalnymi zrealizowanymi przez spółdzielnię mieszkaniową Cichy Kącik w ramach Osiedla Staromiejskiego. Sama ulica Grabiszyńska na odcinku od placu Legionów do ulicy Zaporoskiej została wówczas znacznie poszerzona.
Od ulicy Wincentego Stysia do jezdni przypisanej do placu Rozjezdnego po południowej stronie ulicy Kolejowej przez lata powojenne pozostawał wolny plac, później z urządzonym skwerem, na którym w 2000 r. rozpoczęto budowę kompleksu usługowo-parkingowego, według projektu M. Kupczyka i P. Spychały. Inwestycja była jedną z przyczyn upadku Wrocławskiej Jedynki. Projekt nie został zrealizowany, a przez kilka lat budynek stał w stanie surowym i określany był jako "wrocławski szkieletor". Rozbiórka niezakończonego obiektu miała miejsce około 2017 r.. Nowy projekt na zabudowę tego miejsca, pod adresem przy ulicy Kolejowej 8-10, powstał w Autorskiej Pracowni Architektury Kuryłowicz &amp; Associates z Warszawy, natomiast inwestorem ma być firma Develia. Przewidziano tu budowę budynku o powierzchni użytkowej około 33 000 m2 i roboczej nazwie Biurowiec Kolejowa.
Nazwy.
W swojej historii ulica nosiła następujące nazwy:
Niemiecka nazwa ulicy upamiętniała Karla Eduarda von Holtei, urodzonego 24.01.1798 r. we Wrocławiu, zmarłego 12.02.1880 r. również we Wrocławiu, niemieckiego poetę romantycznego, pisarza (m.in. dramat "Der alte Feldnerr" o Tadeuszu Kościuszce), aktora i reżysera teatralnego. Współczesna nazwa ulicy została nadana przez Zarząd Wrocławia i ogłoszona w okólniku nr 12 z 7.03.1946 r. oraz potwierdzona przez Miejską Radę Narodową uchwałą nr 115 z 22.12.1952 r..
Układ drogowy.
Do ulicy Prostej przypisana jest droga gminna nr 105047D (numer ewidencyjny drogi G1050470264011) o długości , łącząca ulicę Tęczową z ulicą Grabiszyńską i ulicę Grabiszyńską z ulicą Kolejową. Brak jest połączenia drogowego i pieszego między tymi dwoma odcinkami ulicy.
Ulica łączy się z następującymi drogami publicznymi, kołowymi, oraz innymi drogami:
Ulica położona jest na działkach ewidencyjnych stanowiących drogi gminne.
Droga gminna przypisana do ulicy posiada nawierzchnię wykonaną z granitowej kostki brukowej. Jest ona w całości objęta strefą ograniczenia prędkości , z wyłączeniem skrzyżowań z ulicami: Tęczową i Grabiszyńską. W ramach wymienionej strefy ruchu uspokojonego przeznaczona jest także dla ruchu rowerowego i łączy się ze ścieżką rowerową zbudowaną wzdłuż ulicy Grabiszyńskiej.
Zabudowa i zagospodarowanie.
Po wschodniej stronie początkowego biegu ulicy, od ulicy Tęczowej do ulicy św. Trójcy położone jest osiedle mieszkaniowe z pawilonem handlowym przy ulicy Tęczowej. Dalej znajduje się szkoła na terenie o powierzchni 15 879 m2. Wzdłuż ulicy Garabiszyńskiej posadowione są budynki mieszkalne.
Po zachodniej stronie położony jest teren dawnej fabryki wagonów, obecnie Centrum Logistyki Poczty Polskiej, o powierzchni 30 655 m2. Obszar ten przeznaczono pod zabudowę mieszkaniową, z usługami, skwerami i placami zabaw, z obowiązkiem zachowania podlegających ochronie zabytków budynków i budowli. Przewiduje się powstanie tu 469 mieszkań i 500 miejsc parkingowych. Budynki nie przekroczą 8 kondygnacji nadziemnych.
Odcinek ulicy Prostej, od ulicy Grabiszyńskiej do Kolejowej, zabudowany jest osiedlem mieszkaniowym z lat 50. i 60. XX wieku, obejmującym mieszkalne bloki cztero- i ośmiopiętrowe, oraz pawilon handlowo-usługowy przy ulicy Grabiszyńskiej, a także garaże przy ulicy Prostej. Jedynie w końcowym odcinku ulicy po stronie wschodniej zachował się położony w głębi kwartału budynek dawnej fabryki odzieżowej, na terenie o powierzchni 4.497 m2 oraz kamienica pod numerem 46 i dalej kamienice położone przy ulicy Joachima Lelewela.
Ulica przebiega przez teren o wysokości bezwzględnej od 117,7 do 118,2 m n.p.m..
Zieleń.
Przy ulicy znajdują się następujące tereny zieleni:
Zieleniec przy ul. Świętej Trójcy położony jest we wnętrzu międzyblokowym, za budynkiem ul. Prosta 8-14.
Zieleniec przy ul. Prostej – Kolejowej powstał w ramach zabudowy osiedla w latach 60. XX wieku i po przekształceniach własnościowych jakie nastąpiły po zmianie ustrojowej w Polsce, jako fragment terenu pozostały we władaniu Gminy Wrocław. Składają się na niego dwa obszary zieleni rozdzielone zabudową przy ulicy Kolejowej 31. Na terenie tym dopuszcza się rekreację, ciągi piesze i ciągi pieszo-rowerowe, przy czym wymaga się 80% powierzchni jako terenu biologicznie czynnego.
Demografia.
Ulica przebiega przez kilka rejonów statystycznych, przy czym dane pochodzą z 31.12.2019 r..
Ochrona i zabytki.
Obszar na którym położona jest ulica Prostej po stronie wschodniej odcinka ulicy pomiędzy ulicą Grabiszyńską i Kolejową ujęty jest w ewidencji zabytków, w ramach tzw. Przedmieścia Południowego. Dla tego obszaru ochronie podlega przede wszystkim historyczny układ urbanistyczny kształtowany od XIII wieku, następnie od około 1840 r. do początku lat 60. XX wieku.
Analogicznej ochronie podlega cały obszar, przez który przebiega ulica, od ulicy Tęczowej do Grabiszyńskiej, łącznie z terenami kolejowymi stacji Wrocław Świebodzki, w ramach tzw. Przedmieścia Mikołajskiego, którego obszar urbanistyczny kształtowany był od początku XIX wieku do lat 70. XX wieku.
Przy ulicy i w najbliższym sąsiedztwie znajdują się następujące zabytki i inne obiekty historyczne (wszystkie położone w pierzei północnej ulicy):
Baza TERYT.
Dane Głównego Urzędu Statystycznego z bazy TERYT, spis ulic (ULIC):

</doc>
<doc id="4980357" url="https://pl.wikipedia.org/wiki?curid=4980357" title="Albert Salzmann">
Albert Salzmann

Albert Salzmann – szwajcarski strzelec, multimedalista mistrzostw świata.
Pochodził z miasta Thalwil. W latach 1925–1947 wygrał 6 razy w zawodach na poziomie krajowym. Do 1938 roku wygrał 13 razy, a 11 razy był na drugim miejscu w mistrzostwach kantonalnych. W 1929 roku uplasował się na trzecim miejscu na krajowym festiwalu strzeleckim w Bellinzonie. W latach 1948–1960 był przewodniczącym "Matchschützenvereinigung Horgen" – najstarszego związku strzelectwa sportowego w kantonie Zurych.
Na przestrzeni lat 1931–1939, Albert Salzmann zdobył 14 medali na mistrzostwach świata, w tym 3 złote, 3 srebrne i 8 brązowe. Indywidualnie trzykrotnie stawał na podium. W 1935 roku został wicemistrzem świata w karabinie wojskowym leżąc z 300 m (lepszy wynik osiągnął jedynie Francuz Maurice Brion), a na zawodach w 1939 roku był dwukrotnie trzeci. W karabinie wojskowym stojąc z 300 m ukończył zawody za Jakobem Brodem i Laurim Kaarto, zaś w trzech postawach uplasował się za Karlem Zimmermannem i Peeterem Karu. Największą liczbę medali wywalczył na turnieju w 1937 roku (7).
Medale mistrzostw świata.
"Opracowano na podstawie materiałów źródłowych:"

</doc>
<doc id="4980362" url="https://pl.wikipedia.org/wiki?curid=4980362" title="Fredy Bachmann">
Fredy Bachmann



</doc>
<doc id="4980365" url="https://pl.wikipedia.org/wiki?curid=4980365" title="Coelius Antipater">
Coelius Antipater



</doc>
<doc id="4980368" url="https://pl.wikipedia.org/wiki?curid=4980368" title="Fabius Pictor">
Fabius Pictor



</doc>
<doc id="4980369" url="https://pl.wikipedia.org/wiki?curid=4980369" title="Alfred Bachmann">
Alfred Bachmann

Alfred "Fredy" Bachmann (ur. 31 marca 1945) – szwajcarski wioślarz. Srebrny medalista olimpijski z Monachium.
Zawody w 1972 były jego jedynymi igrzyskami olimpijskimi. Zajął drugie miejsce w dwójce bez sternika. Osadę tworzył ponadto Heinrich Fischer. 

</doc>
<doc id="4980370" url="https://pl.wikipedia.org/wiki?curid=4980370" title="Cyncjusz Alimentus">
Cyncjusz Alimentus



</doc>
<doc id="4980371" url="https://pl.wikipedia.org/wiki?curid=4980371" title="Cincius Alimentus">
Cincius Alimentus



</doc>
<doc id="4980374" url="https://pl.wikipedia.org/wiki?curid=4980374" title="Gaius Acilius">
Gaius Acilius



</doc>
<doc id="4980375" url="https://pl.wikipedia.org/wiki?curid=4980375" title="Sepp Hohenleitner">
Sepp Hohenleitner

Sepp Hohenleitner (ur. 5 listopada 1931 r. w Partenkirchen) – niemiecki skoczek narciarski.
Kariera.
Sepp Hohenleitner rozpoczął swoją karierę sportową od występu na pierwszym Tygodniu Lotów Narciarskich zorganizowanym w 1950 roku w Oberstdorfie.
Wziął udział w 1. Turnieju Czterech Skoczni rozegranym w 1953 roku, zajmując na nim wysokie, siódme miejsce. Mimo prób, nie był w stanie w późniejszym czasie nawiązać do tego sukcesu w kolejnych edycjach imprezy. W 1953 roku zdobył złoty medal na mistrzostwach Niemiec w skokach narciarskich. Sportową karierę zakończył w 1958 roku.

</doc>
<doc id="4980376" url="https://pl.wikipedia.org/wiki?curid=4980376" title="Owadożery (ssaki)">
Owadożery (ssaki)

Owadożery (Eulipotyphla) – rząd ssaków z podgromady ssaków żyworodnych (Theria).
Zasięg występowania.
Rząd obejmuje gatunki występujące w Ameryce, Eurazji i Afryce.
Podział systematyczny.
Podział na Soricomorpha i Erinaceomorpha jest parafiletyczny, więc żeby zachować monofiletyzm grupy zaproponowano nową nazwę Eulipotyphla. Do rzędu należą następujące występujące współcześnie rodziny:
Opisano również rodziny wymarłe w czasach prehistorycznych:
Rodzaje wymarłe o niepewnej pozycji systematycznej i nie sklasyfikowane w żadnej z powyższych rodzin:

</doc>
<doc id="4980378" url="https://pl.wikipedia.org/wiki?curid=4980378" title="Heinrich Fischer">
Heinrich Fischer

Heinrich "Heini" Fischer (ur. 12 stycznia 1950) – szwajcarski wioślarz. Srebrny medalista olimpijski z Monachium.
Zawody w 1972 były jego jedynymi igrzyskami olimpijskimi. Zajął drugie miejsce w dwójce bez sternika. Osadę tworzył ponadto Alfred Bachmann.

</doc>
<doc id="4980380" url="https://pl.wikipedia.org/wiki?curid=4980380" title="Heini Fischer">
Heini Fischer



</doc>
<doc id="4980381" url="https://pl.wikipedia.org/wiki?curid=4980381" title="Guy Evéquoz">
Guy Evéquoz

Guy Evéquoz (ur. 20 kwietnia 1952) – szwajcarski szermierz, srebrny medalista igrzysk olimpijskich.
Evéquoz reprezentował Szwajcarię na Letnich Igrzyskach Olimpijskich 1972, odbywających w Monachium. Zdobył srebrny medal w rywalizacji drużynowej szpadzistów wraz z Peterem Lötscherem, Danielem Gigerem, Christianem Kauterem i Françoisem Suchaneckim, po porażce z reprezentacją Węgier w pojedynku finałowym.
Jego brat Jean-Blaise Evéquoz także brał udział w konkurencjach szermierczych podczas igrzysk olimpijskich.

</doc>
<doc id="4980390" url="https://pl.wikipedia.org/wiki?curid=4980390" title="Henryk Hebda">
Henryk Hebda

Henryk Hebda, ps. Korwin, Okrzeja (ur. 14 lipca 1918 w Warszawie, zm. 1971) – kapitan, żołnierz Wojska Polskiego, dowódca oddziałów partyzanckich w powiecie siedleckim Armii Krajowej, Delegatury Sił Zbrojnych na Kraj i Zrzeszenia Wolność i Niezawisłość. W latach 1945–1947 był dowódcą największego zgrupowania partyzanckiego „Pogoń” działającego na obszarze powiatów siedleckiego, węgrowskiego, mińskiego, bialskiego i sokołowskiego.
Życiorys.
Wczesne lata i okupacja niemiecka.
Urodził się 14 lipca 1918 roku w Warszawie w rodzinie emerytowanego urzędnika kolejowego. Do 1939 roku mieszkał w Opolu Nowym (powiat Siedlce). Uczęszczał do gimnazjum im. Hetmana Stefana Żółkiewskiego w Siedlcach. W 1939 roku ukończył Szkołę Podchorążych Rezerwy Artylerii we Włodzimierzu Wołyńskim. Brał udział w wojnie obronnej Polski w 1939 roku, gdzie walczył w szeregach 9 pułku artylerii lekkiej. Działalność konspiracyjną podjął już w listopadzie 1939 roku w lokalnej organizacji o nieznanej nazwie. Następnie służył w Konfederacji Narodu, gdzie pełnił funkcję komendanta ośrodka Mokobody. Po akcji scaleniowej z AK pełnił funkcję zastępcy komendanta Ośrodka III Mokobody (kryptonim „Osika”, „Maki”) Obwodu Siedlce AK, a w momencie rozwiązania AK został komendantem Ośrodka III Mokobody II Rejonu Obwodu Siedlce DSZ. Postać „Korwina” w okresie okupacji niemieckiej i pierwszych miesiącach okupacji sowieckiej nieprzerwanie związana jest z powiatem siedleckim i placówką w Mokobodach.
Działalność na początku 1945 roku.
Nie znamy okoliczności, w których w 1945 roku komendant III Ośrodka AK-DSZ ppor. Czesław Skup „Szpieg” przekazał swoje dowództwo nad ośrodkiem „Korwinowi”. Niemal pewnym jest, że na terenie ośrodka nie istniał w tym czasie żaden zorganizowany oddział partyzancki, a do akcji zbrojnych mobilizowano członków siatki konspiracyjnej, którzy po wykonaniu zadania rozchodzili się do swoich miejsc zamieszkania. W momencie, gdy podziemie niepodległościowe w powiecie siedleckim święciło swoje największe sukcesy, a władza ludowa była w wyraźnej defensywie, ośrodek, którym dowodził „Korwin” charakteryzował się niewielką liczbą działań bojowych. Nawet materiały operacyjne UB nie wykazują istnienia w 1945 roku na tym obszarze oddziału partyzanckiego „Korwina”. Bieżąca praca konspiracyjna w tym ośrodku skupiała się na utrzymywaniu porządku w terenie poprzez patrolowanie go i zwalczanie elementów bandyckich i złodziejskich. W perspektywie dalszych losów Hebdy nie bez znaczenia pozostał fakt, że już w 1945 roku nawiązał on kontakty konspiracyjne z sąsiadującym Ośrodkiem Węgrów.
Amnestia 1945 roku i ponowna działalność konspiracyjna.
Zgodnie z rozkazem Delegatury Sił Zbrojnych na Kraj również dawny Inspektorat Siedlce Armii Krajowej podjął decyzję o demobilizacji. W tym celu powstała wspólna dla powiatów siedleckiego i węgrowskiego Komisja Likwidacyjna w skład której wszedł Henryk Hebda „Korwin”. Oprócz niego w składzie komisji weszli kpt. Bolesław Próchenko „Lot”, por. Czesław Dylewicz „Krukowski”.
Decyzję o ujawnieniu się podjął również „Korwin”. Nie było mu jednak dane długo cieszyć się spokojem. Aresztowany przez UB już jesienią 1945 roku trafił do PUBP w Siedlcach. Podczas brutalnego śledztwa funkcjonariusze usiłowali wymusić na nim zeznania na temat uczestników organizacji niepodległościowych i lokalizacji magazynów broni. Hebda postanowił wykorzystać tę sytuację do odzyskania wolności. Podczas przesłuchania wskazał, że jest w stanie wskazać magazyn broni ukryty w rejonie wsi Budki Jałmużne (gm. Mokobody). W rejonie tym, którym kiedyś dowodził, nadal mieszkało wielu jego podkomendnych. „Korwin” liczył, że w trakcie wizji lokalnej uda mu się uciec z pomocą jego byłych kolegów. Tak też się stało. Gdy grupa operacyjna UB przybyła wraz z Hebdą do wsi, przebywający we wsi młodszy brat Czesława Skupa „Szpiega” – Marian Skup „Szymek”, widząc „Korwina” skutego kajdankami w obecności funkcjonariuszy UB, zdołał zwerbować do akcji trzech członków siatki terenowej by wraz z nimi zaatakować samochód bezpieki. „Korwin”, mimo że miał ręce skute kajdankami, w wyniku zamieszania wywołanego strzelaniną zbiegł. Straciwszy złudzenia, co do możliwości normalnego życia w kraju rządzonym przez komunistów Henryk Hebda ponownie podjął działalność konspiracyjną. Działając na własną rękę, bez konsultacji z lokalnym dowództwem, zaczął występować jako oficer w stopniu kapitana, a także przyjął pseudonim „Okrzeja”, który nie przyjął się, gdyż w terenie był powszechnie znany pod dotychczasowym pseudonimem.
„Korwin” szybko nawiązał kontakty ze znanymi sobie akowcami pozostającymi w podziemiu, wykraczając w podjętych pracach organizacyjnych poza teren powiatu siedleckiego. Bardzo szybko podporządkował sobie stosunkowo liczną grupę podkomendnych. Jego zwierzchnictwo uznali nawet niektórzy komendanci placówek terenowych Obwodu „J-22”. Choć „Korwin” nawiązywał wprost do tradycji AK i występował pod szyldem WiN, faktycznie pozostawał poza ramami organizacyjnymi Zrzeszenia. Inny również był jego sposób rozumienia sensu działalności WiN. Dla Hebdy była to w dalszym ciągu organizacja zbrojna AK, która zmieniła nazwę tylko ze względu na część byłych żołnierzy AK, którzy po wyjściu z konspiracji chcieli podjąć jawną działalność nie narażając się na represje ze strony władz. Jak widać na przykładzie „Korwina” siatki terenowe WiN zupełnie inaczej pojmowały działalność organizacji niż mówiły o tym oficjalne deklaracje Zrzeszenia.
Od zimy 1945 roku kpt. Hebda zaczął występować jako komendant siedleckiej organizacji WiN stając na czele zgrupowania partyzanckiego „Pogoń” obejmującego swą działalnością oprócz powiatu siedleckiego także powiaty Węgrów, Mińsk Mazowiecki i Radzymin (wschodnia część), Sokołów Podlaski (południowa część) i Biała Podlaska (zachodnia część powiatu). Mimo tego jego kontakty z „lubelską” organizacją Obwodu Siedlce były ograniczone. Co więcej, z grona podległej sobie kadry średniego szczebla wyznaczył komendantów struktur organizacyjnych WiN nie tylko w powiecie siedleckim, ale i w powiatach Węgrów oraz Mińsk Mazowiecki. Uzurpowana sobie przez „Korwina” funkcja komendanta Obwodu WiN Siedlce była kwestionowana przez inspektora bialskiego Zrzeszenia WiN (późniejszego komendanta Okręgu Lubelskiego) mjr. Jana Szatowskiego-Szatyńskiego „Kowala”, „Górala” i jego zastępcę kpt.. Pawła Łaszkiewicza „Rawicza". Lokalni liderzy Zrzeszenia WiN, chcący mieć spokój na swoim terenie, mieli pretensje do „Korwina”, którego ruchliwe oddziały ściągały kolejne obławy bezpieki i KBW.
Lokalne dowództwo w żaden jednak sposób nie mogło przeciwstawić się działalności „Korwina”. Wielu dowódców oddziałów partyzanckich WiN miało lepszy kontakt z oddziałem Hebdy niż z własnym dowództwem. Dodatkowo „Korwin” cieszył się przychylnością miejscowej ludności, którą bronił przed bandytyzmem i złodziejstwem. Dynamiczna działalność oddziałów „Korwina” i „Młota” burzyła jednak sytuację w regionie, gdyż prowadzone przez nich akcje zbrojne powodowały jednocześnie kolejne fale represji ze strony aparatu bezpieczeństwa. Ich ofiarami byli nie tylko żołnierze konspiracji, ale również miejscowa ludność.
W latach 1945–1947 zgrupowanie „Pogoń” podlegające dowództwu „Korwina” na podległym sobie obszarze dokonało około 120 akcji zbrojnych. Były to m.in. napady na posterunki Milicji Obywatelskiej, placówki ORMO, rekwirowano żywność i potrzebne do przeżycia zapasy z lokalnych spółdzielni, likwidowano współpracowników i pracowników aparatu bezpieczeństwa. Stoczono również kilka bitew z oddziałami KBW i Ludowego Wojska Polskiego (najsłynniejsze starcie miało miejsce 4 grudnia 1946 roku na stacji kolejowej w Dziewulach). Zgrupowanie „Korwina” bardzo ściśle współpracowało z VI Wileńską Brygadą AK i lokalnymi oddziałami Narodowych Sił Zbrojnych.
Amnestia 1947 roku i kres działalności.
Intensywna działalność oddziałów „Korwina” ostatecznie przykuła uwagę aparatu bezpieczeństwa. Mimo kilku aresztowań i próby inwigilacji środowiska „korwinowców” bezpiece nigdy ostatecznie nie udało się rozpracować zgrupowania kpt. Hebdy. Kres działalności oddziału przyniosła dopiero amnestia z roku 1947 i zbliżające się wybory do Sejmu Ustawodawczego, które dawały środowiskom opozycyjnym nadzieję na rząd koalicyjny w powojennej Polsce. „Korwin”, choć był dowódcą w pełni niezależnym, samemu nie wierząc w gwarancje bezpieczeństwa, które ludziom podziemia miała rzekomo zapewniać ustawa amnestyjna, zastosował się jednak do ogólnej polityki Zrzeszenia WiN, które nakazywało ujawnienie się oddziałów partyzanckich. Wielu żołnierzy uważało, że w obecnej sytuacji dalszy opór nie ma sensu, a wizja wybuchu III wojny światowej, której tak wyczekiwali w konspiracji, stała się mało realna. Mimo ujawnienia się dowódców wszystkich pododdziałów zgrupowania sam „Korwin” nie pojawił się przed komisją amnestyjną. W liście skierowanym do PUBP w Siedlcach pisał: „Dnia 16 b [ieżącego] m [iesiąca] ujawniłem podległych mi oficerów i żołnierzy. Sam widząc podejrzane ruch wojska około miejsca naszego postoju, opuściłem Mokobody. Wynikło to z braku zaufania, którego niestety na kilogramy dostawać nie można i jak brak jego spowodowały czyny [tak czyny] mogą wzajemne zaufanie przywrócić. Co mogłem i co było moim obowiązkiem, zrobiłem. Wojsko ujawniłem, sprzęt zdałem. Sam nie mając i teraz zaufania, że będę mógł swobodnie odejść i poruszać się, a chcąc wypełnić ciążący na mnie obowiązek ujawnienia się – przesyłam listownie te wszystkie dane, które musiały być wypełnione i zdaję swoją osobistą broń. Uważam, że jestem w porządku. Liczę na zrozumienie i przychylne nastawienie. „Korwin”.
Pamiętając poprzednią amnestię i sposób, w jaki został potraktowany przez władze komunistyczne postanowił tym razem nie ujawniać się. Zdawał sobie sprawę, że bezpieka nie zapomni mu jego działalności po 1945 roku, przez co powrót do normalnego życia będzie niemożliwy. Obawiając się powtórnego aresztowania wyjechał do Warszawy, a stamtąd na Ziemie Odzyskane gubiąc za sobą ślad UB. Kpt. Henryk Hebda „Korwin” jako jeden z nielicznych członków swojego zgrupowania uniknął represji ze strony komunistów. Po wyjeździe na Ziemie Odzyskane postanowił się ukryć i nie ujawniać swojej tożsamości. Bezpieka ostatecznie namierzyła miejsca pobytu „Korwina” dopiero pod koniec lat 50 kiedy masowe represje stalinowskie były już przeszłością. Raz zlokalizowany, pozostał już jednak do końca życia pod obserwacją Służby Bezpieczeństwa. Henryk Hebda zmarł śmiercią naturalną w 1971 roku.

</doc>
<doc id="4980393" url="https://pl.wikipedia.org/wiki?curid=4980393" title="Podbór (Głogów Małopolski)">
Podbór (Głogów Małopolski)

Podbór – część Głogowa Małopolskiego. Do dnia 31 grudnia 2020 r. przysiółek wsi Rudna Mała, położony w Polsce, w województwie podkarpackim, w powiecie rzeszowskim, w gminie Głogów Małopolski. 
W pobliżu znajduje się przystanek kolejowy Rogoźnica koło Rzeszowa, a także kompleks leśny z rezerwatem przyrody Bór.

</doc>
<doc id="4980402" url="https://pl.wikipedia.org/wiki?curid=4980402" title="Rzęsielnica turzycówka">
Rzęsielnica turzycówka

Rzęsielnica turzycówka ("Donacia brevicornis") – gatunek chrząszcza z rodziny stonkowatych.
Zasięg występowania.
Występuje w środkowej i północnej Europie. Notowana w Austrii, na Białorusi, w Belgii, Czechach, Danii, Estonii, Finlandii, we Francji, w Holandii, Liechtensteinie, na Litwie, w Luksemburgu, na Łotwie, w Mołdawii, Niemczech, Polsce, Rosji (po środkowy Ural), na Słowacji, w Szwajcarii, Szwecji, na Ukrainie, Węgrzech, i we Włoszech.
W Polsce rzadka, spotykana na pojedynczych stanowiskach.
Budowa ciała.
Osiąga 8-10 mm długości. Ciało wydłużone. Pokrywy skrzydeł wyraźnie punktowane na całej długości, ściśle przylegające do siebie. Na dolnej powierzchni ud pojedynczy, słabo wykształcony wyrostek. Pierwszy człon czułków znacznie krótszy od trzeciego.
Ubarwienie ciała zielonooliwkowe z miedzianym połyskiem. Nogi połyskujące, jednolicie ubarwione, czułki czarne.
Biologia i ekologia.
Występuje w pobliżu stojących zbiorników wodnych. Fitofag, żeruje na turzycach, oczerecie jeziornym, pałce wąskolistnej, sitowcu nadmorskim i strzałce wodnej. Tak jak inni przedstawiciele rodzaju larwy żerują na podwodnych częściach roślin, po czym sporządzają wodoodporny kokon w którym odbywają przeobrażenie. Imago spotyka się od kwietnia do lipca (zwykle w czerwcu i lipcu). Postacie dorosłe zwykle zimują w kokonie, jednak niektóre osobniki opuszczają je jesienią i zimują pod wodą, np. w pochwach liściowych trzciny pospolitej. 

</doc>
<doc id="4980405" url="https://pl.wikipedia.org/wiki?curid=4980405" title="Barczatka napójka">
Barczatka napójka



</doc>
<doc id="4980407" url="https://pl.wikipedia.org/wiki?curid=4980407" title="Adolphe Mengotti">
Adolphe Mengotti



</doc>
<doc id="4980408" url="https://pl.wikipedia.org/wiki?curid=4980408" title="Paul Sturzenegger">
Paul Sturzenegger



</doc>
<doc id="4980411" url="https://pl.wikipedia.org/wiki?curid=4980411" title="Filip Štojdl">
Filip Štojdl

Filip Michael Štojdl (ur. 1 września 1975 w Podbořanach) – czeski duchowny protestancki i fotograf, od 2012 biskup diecezji pilzneńskiej Czechosłowackiego Kościoła Husyckiego.
Życiorys.
W 1995 roku rozpoczął studia teologiczne na Uniwersytecie Karola. W 2000 roku uzyskał tytuł magistra teologii.
W 1998 roku został diakonem Czechosłowackiego Kościoła Husyckiego, a w 2001 przyjął święcenia kapłańskie. Pracował w diecezjalnych i kościelnych komisjach dyscyplinarnych. 21 kwietnia 2012 wybrany został na biskupa diecezji pilzneńskiej CČSH.
Życie prywatne.
Ma żonę Miladę i dwójkę dzieci – Eliškę i Jakuba Jana. 

</doc>
<doc id="4980412" url="https://pl.wikipedia.org/wiki?curid=4980412" title="Brzosko">
Brzosko

Osoby o tym nazwisku:

</doc>
<doc id="4980413" url="https://pl.wikipedia.org/wiki?curid=4980413" title="Schärf">
Schärf

Osoby o tym nazwisku:

</doc>
<doc id="4980414" url="https://pl.wikipedia.org/wiki?curid=4980414" title="Seghezzi">
Seghezzi

Osoby o tym nazwisku:

</doc>
<doc id="4980415" url="https://pl.wikipedia.org/wiki?curid=4980415" title="Irimescu">
Irimescu

Osoby o tym nazwisku:

</doc>
<doc id="4980416" url="https://pl.wikipedia.org/wiki?curid=4980416" title="Jankiewicz">
Jankiewicz

Osoby o tym nazwisku:

</doc>
<doc id="4980417" url="https://pl.wikipedia.org/wiki?curid=4980417" title="Aleksiej Kriworuczko">
Aleksiej Kriworuczko

Aleksiej Kriworuczko, ros.: Алексе́й Ю́рьевич Кривору́чко – rosyjski działacz państwowy i polityk, wiceminister obrony Federacji Rosyjskiej od 13 czerwca 2018.
W 2020 roku Unia Europejska nałożyła na Kriworuczko osobiste sankcje w związku z otruciem Aleksieja Nawalnego. Osobom objętym sankcjami nie wolno wjeżdżać do krajów UE, korzystać z tranzytu przez te kraje, ich majątek i fundusze w UE są zamrożone, obowiązuje zakaz udzielania im jakiejkolwiek pomocy ekonomicznej ze strony obywateli UE.

</doc>
<doc id="4980418" url="https://pl.wikipedia.org/wiki?curid=4980418" title="Borzow">
Borzow

Osoby o tym nazwisku:

</doc>
<doc id="4980419" url="https://pl.wikipedia.org/wiki?curid=4980419" title="Kanał Thielle">
Kanał Thielle

Kanał Thielle (fr. "Canal de la Thielle", niem. "Zihlkanal") – żeglowny kanał długości 8,5 km w zachodniej części Szwajcarii, łączący jeziora Neuchâtel i Bienne. Stanowi formalnie fragment toku rzeki Thielle.
Położenie.
Łączy północno-wschodni koniec jeziora Neuchâtel z południowo-zachodnim krańcem jeziora Bienne. Znajduje się w dorzeczu najdłuższej rzeki Szwajcarii, Aare. Biegnie wzdłuż niego granica kantonów Neuchâtel i Berno.
Historia.
Kanał Thielle został zbudowany razem z Kanałem Broye, który łączy jeziora Neuchâtel i Murten, w ramach tzw. korekty wód Jury. Korekta wód Jury, realizowana w 2 etapach, miała rozwiązać problemy częstych powodzi w rejonie Seeland. Pierwszy etap korekty wód Jury miał miejsce w latach 1868-1891. W jej trakcie, poczynając od 1875 r., całkowicie przebudowano odcinek rzeki Thielle między obydwoma jeziorami, prostując, poszerzając i pogłębiając jej koryto oraz dostosowując je do nowego, obniżonego o ok. 2,7 m poziomu wód tych jezior.
W 1891 roku ukończono oba kanały, dzięki czemu można było objąć uprawą często zalewany, bagnisty Seeland.
Parametry.
W zależności od miejsca kanał ma od 70 do 90 m szerokości oraz od 7 do 11 m głębokości. Średni przepływ wody w latach 1984-2016 na punkcie pomiarowym w Gampelen (Zihlbrücke) wyniósł 54,2 m³/s. Średni przepływ powodziowy z tego okresu wyniósł 77,8 m³/s.
Najwyższy kiedykolwiek zmierzony przepływ powodziowy w kanale wyniósł 318 m³/s (w 2002 r.).
Woda w Kanale Thielle przepływa zwykle z jeziora Neuchâtel do jeziora Bienne, ale w przypadku wylewu Aare może płynąć w przeciwnym kierunku; duże jezioro Neuchâtel służy wówczas jako zbiornik buforowy.
Inne.
Do kanału Thielle uchodzi z prawej strony kilka mniejszych kanałów: Iserkanal wraz z Seebodekanal (w Thielle) oraz kanały odwadniające równinę Grissemoos, usytuowaną między kanałem Thielle a ciągiem wzgórz Jolimont. Z lewej w Cornaux uchodzi do kanału potok Le Bois-Rond.
W kilku miejscach zachowały się jeszcze fragmenty starorzeczy dawnego, krętego koryta Thielle. Największy z nich, długości blisko 2 km, zwany "La Vieille Thielle" (Stara Thielle), znajduje się pomiędzy Le Landeron a Cressier.
Brzegi kanału są w większości zagospodarowane. M.in. biegnie wzdłuż niego szutrowa droga, licznie uczęszczana jako szlak rowerowy.
Kanał jest terenem wykorzystywanym przez wędkarzy. Jego ichtiofauna jest identyczna jak w obu jeziorach. Łowione są w nim głównie okoń pospolity, płoć, leszcz i szczupak pospolity.

</doc>
<doc id="4980420" url="https://pl.wikipedia.org/wiki?curid=4980420" title="Grigorescu">
Grigorescu

Osoby o tym nazwisku:

</doc>
<doc id="4980424" url="https://pl.wikipedia.org/wiki?curid=4980424" title="Gottlieb Fröhlich">
Gottlieb Fröhlich

Gottlieb Fröhlich (ur. 13 sierpnia 1948 w Wohlen bei Bern) – szwajcarski wioślarz, brązowy medalista igrzysk olimpijskich.
Fröhlich reprezentował Szwajcarię na Letnich Igrzyskach Olimpijskich 1968, odbywających się w Meksyku. Wraz z Denisem Oswaldem, Hugo Waserem, Peterem Bolligerem i Jakobem Grobem zdobył brązowy medal w rywalizacji czwórek ze sternikiem, uzyskując w finale czas 6:49,04.

</doc>
<doc id="4980425" url="https://pl.wikipedia.org/wiki?curid=4980425" title="Pietrusiński">
Pietrusiński

Osoby o tym nazwisku:

</doc>
<doc id="4980428" url="https://pl.wikipedia.org/wiki?curid=4980428" title="Papian">
Papian

Osoby o tym nazwisku:

</doc>
<doc id="4980429" url="https://pl.wikipedia.org/wiki?curid=4980429" title="Heian-jingū">
Heian-jingū

 – chram shintō w Kioto, w dzielnicy Sakyō, (prefektura Kioto) w Japonii. 
Zaliczany jest do najważniejszych chramów shintō i poświęcony jest kultowi "kami" cesarzy: Kammu i Kōmei.
W 1895 z okazji 1100-lecia powstania Heian-kyō (dawna nazwa Kioto) podjęto decyzję o budowie repliki pałacu cesarskiego z epoki Heian w skali 2:3, a budowę powierzono architektowi Chūta Itō (1867–1954). Kompleks budynków, składających się z 2 pagód i kilku budowli, powstał w stylu XI i XII wieku i cechuje się jaskrawymi kolorami (szkarłatne ściany i kolumny oraz dachy, kryte zielono-niebieską dachówką). Pałac przekształcono w chram ku czci pięćdziesiątego cesarza Kammu, a od 1940 także ku czci Kōmei – ostatniego cesarza, rezydującego w Kioto.
W 1976 większość budynków chramu spłonęła i odbudowano je 3 lata później. Do chramu prowadzi torii z żelbetu o wysokości 24,2 m i szerokości 33,9 m, które jest drugim co do wielkości w Japonii po torii w Yasukuni-jinja.
Z tyłu chramu znajduje się ogród w stylu epoki Meiji, podzielony na cztery części, o łącznej powierzchni ok. 33 000 m².
Pod koniec stycznia w chramie odbywa się święto ku czci cesarza Kōmei, a na początku kwietnia coroczne święto ku czci cesarza Kammu. 22 października w Heian-jingū odbywa się Jidai Matsuri, jeden z najważniejszych festiwali w Kioto.

</doc>
<doc id="4980430" url="https://pl.wikipedia.org/wiki?curid=4980430" title="Andriej Jarin">
Andriej Jarin

Andriej Jarin, ros.: Андре́й Вениами́нович Я́рин (ur. 13 lutego 1970 w Niżnym Tagile) – rosyjski działacz państwowy i polityk, Szef Departamentu Administracji Prezydenta Rosji ds. Polityki Wewnętrznej.
W 2020 roku Unia Europejska nałożyła na Jarina osobiste sankcje w związku z otruciem Aleksieja Nawalnego. Osobom objętym sankcjami nie wolno wjeżdżać do krajów UE, korzystać z tranzytu przez te kraje, ich majątek i fundusze w UE są zamrożone, obowiązuje zakaz udzielania im jakiejkolwiek pomocy ekonomicznej ze strony obywateli UE. W 2010 roku został odznaczony Orderem Przyjaźni Federacji Rosyjskiej. 

</doc>
<doc id="4980431" url="https://pl.wikipedia.org/wiki?curid=4980431" title="Geworgian">
Geworgian

Osoby o tym nazwisku:

</doc>
<doc id="4980433" url="https://pl.wikipedia.org/wiki?curid=4980433" title="Mengozzi">
Mengozzi

Osoby o tym nazwisku:

</doc>
<doc id="4980436" url="https://pl.wikipedia.org/wiki?curid=4980436" title="Tánczos">
Tánczos

Osoby o tym nazwisku:

</doc>
<doc id="4980437" url="https://pl.wikipedia.org/wiki?curid=4980437" title="Jakob Grob">
Jakob Grob

Jakob Grob (ur. 28 marca 1939 w Obstalden) – szwajcarski wioślarz, brązowy medalista igrzysk olimpijskich.
Grob reprezentował Szwajcarię na Letnich Igrzyskach Olimpijskich 1968, odbywających się w Meksyku. Wraz z Denisem Oswaldem, Hugo Waserem, Peterem Bolligerem i Gottliebem Fröhlichem zdobył brązowy medal w rywalizacji czwórek ze sternikiem, uzyskując w finale czas 6:49,04.

</doc>
<doc id="4980438" url="https://pl.wikipedia.org/wiki?curid=4980438" title="Gasztold">
Gasztold

Osoby o tym nazwisku:

</doc>
<doc id="4980439" url="https://pl.wikipedia.org/wiki?curid=4980439" title="Aslanian">
Aslanian

Osoby o tym nazwisku:

</doc>
<doc id="4980440" url="https://pl.wikipedia.org/wiki?curid=4980440" title="Kościół św. Anny w Jaktorowie">
Kościół św. Anny w Jaktorowie

Kościół świętej Anny w Jaktorowie – rzymskokatolicki kościół parafialny należący do parafii pod tym samym wezwaniem (dekanat Kcynia diecezji bydgoskiej).
Jest to świątynia wzniesiona w latach 1763 – 76. Ufundowana została przez Jakuba Łakińskiego. Remontowana była w latach 1863 i 1904 dzięki staraniom Adama Żółtowskiego i księdza Jana Kurocha oraz w latach 1959 – 61. W latach 1997 – 2003 została odrestaurowana.
Budowla jest szachulcowa, jednonawowa, posiada konstrukcję mieszaną: zrębową i na zewnątrz słupowo – ramową wypełnioną cegłą. Świątynia jest orientowana. Jej prezbiterium jest mniejsze w stosunku do nawy, zamknięte jest trójbocznie, przylega do niego zakrystia. Od frontu jest umieszczona wieża osadzona na nawie. Jest ona zwieńczona cebulastym, gontowym, barokowym dachem hełmowym z latarnią. Na wieży znajduje się dzwon odlany w 1713 roku. Kościół nakrywa dach dwukalenicowy, pokryty dachówką. Wnętrze nawy i prezbiterium nakryte są płaskim stropem. Chór muzyczny jest podparty dwoma kolumnami, charakteryzuje się parapetem z prostokątną wystawką w części centralnej, umieszczony jest na nim prospekt organowy. Polichromia została wykonana w 1947 roku. Empora jest ozdobiona namalowanym kartuszem z godłami Polski, Litwy, Rusi i medalionem z Matką Boską Częstochowską. Ołtarz główny powstał w 2 połowie XVIII wieku. Ołtarze boczne posiadają fragmenty z XVII i XVIII wieku. Ambona, konfesjonał i chrzcielnica w stylu barokowym pochodzą z XVIII wieku. Krucyfiks reprezentuje styl rokokowy. Rzeźba Chrystusa Zmartwychwstałego została wykonana w 2 połowie XVIII wieku.

</doc>
<doc id="4980441" url="https://pl.wikipedia.org/wiki?curid=4980441" title="Kujawsko-Pomorski Transport Samochodowy">
Kujawsko-Pomorski Transport Samochodowy

Kujawsko-Pomorski Transport Samochodowy – spółka akcyjna, przewoźnik autobusowy zajmujący się uruchamianiem połączeń autobusowych na terenie województwa kujawsko-pomorskiego. Siedziba spółki znajduje się przy ulicy Wienieckiej 39 we Włocławku.
Historia.
Kujawsko-Pomorski Transport Samochodowy powstał 13 kwietnia 2012 roku w wyniku konsolidacji spółek: PKS Włocławek, PKS Inowrocław, PKS Brodnica oraz PKS Lipno.

</doc>
<doc id="4980443" url="https://pl.wikipedia.org/wiki?curid=4980443" title="Zgrupowanie partyzanckie „Pogoń”">
Zgrupowanie partyzanckie „Pogoń”

Zgrupowanie partyzanckie „Pogoń” – największe zgrupowanie partyzanckie działające na obszarze powiatów siedleckiego, mińskiego, węgrowskiego, sokołowskiego i bialskiego w latach 1945–1947 dowodzone przez kpt. Henryka Hebdę „Korwina”. Formalnie podlegało strukturze Zrzeszenia Wolność i Niezawisłość. W praktyce stanowiło niezależne zgrupowanie partyzanckie.
Zakończenie wojny i amnestia 1945 roku.
„Rozładowywanie lasów” i początki konspiracji antykomunistycznej.
Rozkaz Delegata Sił Zbrojnych nakazujący demobilizację poakowskiego Obwodu „Jesion” (należącego w skład Inspektoratu Siedlce Armii Krajowej) dotarł do komendy Obwodu w lipcu 1945 roku. Komenda Obwodu, w związku z ograniczeniem i przeformowaniem pracy niepodległościowej, powołała wspólną komisję nominacyjną dla powiatów Siedlce i Węgrów, która porządkowała sprawy awansów i odznaczeń dla żołnierzy AK. W skład komisji weszli kpt. Bolesław Próchenko „Lot”, por. Czesław Dylewicz „Krukowski” i kpt. Henryk Hebda „Korwin”.
Zgodnie z zaleceniami DSZ komendant Obwodu DSZ-AK Ludwik Skorupka „Śmigło” namawiał ujawniających się żołnierzy do legalnej działalności politycznej w szeregach PSL i organach władzy, tak by mogli odegrać istotną rolę w życiu społecznym i spodziewanych wyborach do Sejmu. Dodatkową zachętą na wyjście z konspiracji miała być „gwarancja bezpieczeństwa” dla ujawniających się żołnierzy deklarowana przez władze komunistyczne. Akcja ujawnieniowa objęła nie tylko struktury AK, ale i organizacje, które w 1943 roku przystąpiły do akcji scaleniowej z AK.
Zakres akcji amnestyjnej w obwodzie siedleckim był znaczny i trwał do października 1945 roku. Pierwsze oddziały partyzanckie ujawniły się przed Komisją Likwidacyjną już w sierpniu. W sumie do 15 października 1945 r. ujawniło się 523 osób, w tym 15 kobiet, do tej sumy doliczano 220 aresztowanych żołnierzy AK i 25 poległych co dało sumę 768 ludzi. Zdano 5 ckm, 227 kbk, 16 pm, 1 kb ppanc., 19 Pancerfaustów i 300 kg amunicji. Negatywny wpływ na działalność komisji w powiecie Siedlce miało aresztowanie 22 sierpnia 1945 roku komendanta Obwodu Siedlce DSZ-AK por. Ludwika Skorupki „Śmigło”. Interwencja Komisji Likwidacyjnej AK Obszaru Centralnego  na czele z ppłk. Janem Mazurkiewiczem „Radosławem” nie przyniosła rezultatu. 16 października, dzień po zakończeniu prac komisji, „Śmigło” został skazany na 10 lat więzienia. Należy również pamiętać, iż wielu żołnierzy AK zakończyło w tym czasie działalność konspiracyjną nie ujawniając się przed Komisją Likwidacyjną.
Wśród ujawnionych znalazł się komendant Ośrodka III; późniejszy dowódca Zgrupowania „Pogoń”; Henryk Hebda „Korwin” wraz z grupą podkomendnych. Ujawnili się też, wraz z aktywami organizacyjnymi Obwodów Węgrów i Mińsk Mazowiecki, jego późniejsi najbliżsi współpracownicy i podkomendni: ppor. Janusz Kotowski „Kotwic”, „Mściciel” (Węgrów) i  ppor. Zdzisław Wiewiórski „Vis” (Mińsk Mazowiecki).
Okres osłabionej działalności podziemia zakończył się wraz z ustaniem działalności Komisji Likwidacyjnej. Kto chciał lub musiał, przerwał działalność, zdając się na łaskę komunistów. Ci, którzy pozostali w konspiracji, działali nadal podejmując akcje z zakresu samoobrony. Wpływ na to miała działalność aparatu bezpieczeństwa, który w czasie działalności komisji nie zaniechał akcji represyjnych na osobach należących do organizacji konspiracyjnych. Tylko od sierpnia do listopada, czyli w czasie istnienia Komisji Likwidacyjnej, funkcjonariusze PUBP w Siedlcach aresztowali łącznie 170 osób. Na początku 1946 roku w teren skierowano również oddział KBW i NKWD stacjonujące w Siedlcach i Drohiczynie w celu zniszczenia oddziału partyzanckiego por. Władysława Łukasiuka „Młota”, który dowodził odtworzoną na Podlasiu 6 Brygadą Wileńską AK. Działania komunistów spowodowały, że wielu żołnierzy dawnej AK-NSZ znów zmuszonych zostało do zejścia do konspiracji. Znajdowali oni swoje miejsce w ramach utworzonej kilka miesięcy wcześniej organizacji Wolność i Niezawisłość.
Powstanie Obwodu WiN „Siedlce”.
Amnestia letnia i jesienna 1945 r. nie przerwała trwania w konspiracji części żołnierzy podziemia niepodległościowego na terenie powiatu siedleckiego. W miejsce dawnego Obwodu „Jesion” DSZ-AK powstał Obwód Siedlce WiN (kryptonimy: „J-22”, „Państwowy Urząd Repatriacyjny”, „PUR”, „Sława”). Jednostka ta, zgodnie z rozkazem komendy Obszaru Centralnego Zrzeszenia WiN, przejęta została przez Lubelski Okręg Zrzeszenia WiN. Sprawę wcielenia powiatu siedleckiego do struktur lubelskich WiN polecono komendantowi Inspektoratu Biała Podlaska WiN mjr. Janowi Szatowskiemu-Szatyńskiemu „Kowalowi”, który przewidywał, że podporządkowanie całego obszaru okręgowi lubelskiemu potrwa aż do marca 1946 roku. Po amnestii 1945 roku oraz aresztowaniu por. Ludwika Skorupki „Śmigła”, organizacja poakowska w powiecie siedleckim znajdowała się w stanie znacznego rozkładu. Warszawski ośrodek dowódczy, któremu ośrodek dawniej podlegał, przestał istnieć. Właśnie dlatego zdecydowano się podporządkować powiat Siedlce dowództwu WiN z okręgu lubelskiego. Jako zasadniczy powód takiej sytuacji podawano panujący ogólnie chaos i grasowanie złodziejskich band. Przejście obwodu pod lepiej zorganizowany okręg lubelski dawało szansę na uspokojenie sytuacji w regionie i podporządkowanie WiN lokalnych oddziałów partyzanckich.
Okręg Lubelski WiN obejmował pięć jednostek organizacyjnych, a wśród nich Inspektorat Biała Podlaska, który składał się z czterech obwodów: Biała Podlaska, Radzyń, Łuków i Siedlce. Każdy z obwodów pokrywał się w zasadzie z terenem powiatu. Niższym szczeblem był rejon, grupujący po dwie lub kilka gmin.
Obwód Siedlce WiN został zorganizowany i włączony w strukturę Inspektoratu Biała Podlaska dopiero na przełomie lat 1945–1946. Obwód podzielony był na trzy podobwody, w skład których wchodziło osiem rejonów. Podobwód I grupował rejony 1–4 we wschodniej części powiatu. Prezesem-komendantem był por. Stanisław Łaszczuk „Dzięcioł”. Podobwód II stanowiło miasto Siedlce, gdzie zarówno obsada personalna, jak i organizacja struktury konspiracyjnej nie jest znana. Nie znamy także kierownictwa podobwodu III, czyli rejonów 5-8, obejmujących zachodnią część Obwodu Siedlce. Zgodnie z meldunkiem mjr. „Kowala” w lutym 1946 Obwód Siedlce r. liczył około 1,5 tys. członków, „w tym 2 oficerów, 288 podoficerów i 1192 szeregowców. Jednak w sumie tej znajduje się 3/4 NSZ”. Struktura obwodu została w dużej mierze zbudowana z konspiratorów wywodzących się z oddziałów Narodowych Sił Zbrojnych, które w momencie wejścia Armii Czerwonej do Polski zdecydowały, w przeciwieństwie do Armii Krajowej, nie ujawniać swoich struktur.
Ze względu na duży udział narodowców w strukturach WiN w siedleckim pierwszym prezesem Obwodu „J-22” został kpt. Leon Klencer „Zawisza”, który w tym okresie był równocześnie komendantem siedleckiej struktury NSZ. W czerwcu 1946 roku, po reorganizacji inspektoratu, prezesurę objął por. Aleksander Wereszko „Rosomak”. Gdy oficer ten został aresztowany przez UB w sierpniu 1946 roku, jego funkcję przejął por. Jan Polesa „Las”. Ostatnim prezesem Obwodu WiN Siedlce był  kpt. Władysław Piec „Jurek”, „Michał”, który pełnił tę funkcję do kwietnia 1947 roku.
Choć celem kierownictwa WiN było wygaszanie działalności partyzanckiej i dywersyjnej w Obwodzie Siedlce i pozostałych strukturach Inspektoratu Radzyńskiego, zamierzenie to okazało się niemożliwe do zrealizowania. Obwód Siedlce WiN, mimo że nigdy nie osiągnął takiej dynamiki działalności jak przed sierpniem 1945 roku, nadal był terenem wzmożonej działalności antykomunistycznego podziemia zbrojnego. Zgodnie z założeniami WiN starano się minimalizować działalność zbrojną, skupiając się na pracy organizacyjnej i propagandowej.
Meldunki pierwszego komendanta Obwodu kpt. „Jana Zawiszy” wskazują, że sytuacja w powiecie siedleckim była trudna do opanowania. Powszechnymi zjawiskami był brak dyscypliny i dyspozycyjność. Jawną działalność partyzancką prowadził oddział dowodzony przez sierż. Stanisława Miszczuka „Kłosa” w sile 50 ludzi, który występował w mundurach Wojska Polskiego. Do tego dochodził dualizm struktur WiN w powiecie siedleckim za sprawą działalności „Korwina”, a także działalności innych organizacji niepodległościowych (NSZ) w rejonie oraz oddziałów partyzanckich spoza terenu Obwodu WiN Siedlce (6 Brygada Wileńska AK, oddziały WiN z powiatu łukowskiego, bialskiego i radzyńskiego). W efekcie tego „Jan Zawisza” nie panował nad powierzonym mu terenem, co skutecznie utrudniało wygaszanie akcji partyzanckich. Głównym impulsem prowadzenia działalności konspiracyjnej były nieustanne represje władzy komunistycznej zwalczającej działaczy podziemia niepodległościowego.
Powstanie i działalność oddziału partyzanckiego „Pogoń”.
Działania oddziału do wiosny 1946 roku.
Represje aparatu bezpieczeństwa na byłych członkach Armii Krajowej spowodowały, że wkrótce po ujawnieniu aresztowany został również Henryk Hebda. Dzięki pomocy jego byłych podkomendnych udało mu się jednak uciec w trakcie akcji terenowej UB, gdzie miał wskazać funkcjonariuszom UB rzekomy nielegalny magazyn broni. Wkrótce po ucieczce; tracąc wiarę w nowo tworzący się ustrój; rozpoczął formowanie własnego zgrupowania partyzanckiego.
Od zimy 1945 roku kpt. Hebda zaczął występować jako komendant siedleckiej organizacji WiN. Mimo tego jego kontakty z „lubelską” organizacją Obwodu Siedlce były ograniczone. Co więcej, z grona podległej sobie kadry średniego szczebla wyznaczył komendantów struktur organizacyjnych WiN nie tylko w powiecie siedleckim, ale i w powiatach Węgrów oraz Mińsk Mazowiecki (np. Janusza Kotowskiego „Mściciela” mianował komendantem ośrodka nr 2 obejmującego teren powiatu Węgrów).
Budując własne zaplecze terenowe, „Korwin” wykorzystał wpływy i kontakty, jakimi dysponował w powiecie Mińsk Mazowiecki. Już wiosną 1946 r. nawiązał kontakt z komendantem pozostającego w konspiracji Rejonu NSZ Mrozy – Kuflew Marianem Gadomskim „Niedźwiadkiem”. Kilkakrotnie przeprowadzał też wspólnie z miejscową grupą NSZ akcje bojowe. Współdziałanie to zaowocowało przejściem wiosną 1946 r. jednego z podkomendnych „Niedźwiadka” – Zdzisława Wiewiórskiego „Visa” pod komendę Hebdy oraz przekazaniem mu jednego z dwóch magazynów broni (po pewnym czasie „Korwin” mianował go dowódcą plutonu partyzanckiego i jednocześnie komendantem ośrodka nr 1 Obwodu Mińsk Mazowiecki).
Na terenie powiatu Siedlce „Korwin” mianował ppor. Czesława Skupa „Szpiega” komendantem ośrodka nr 3 (Mokobody, Niwiski, Krześlin, Skupie), ppor. Antoniego Połujanowa „Błyskawicę” komendantem ośrodka nr 4 (Wiśniew, Zbuczyn, Domanice), a komendantem ośrodka nr 7 Krześlin – Jana Krakowskiego „Florka”. Wydaje się, że struktura „Korwina” dublowała się w jakiś sposób ze strukturami Obwodu „J-22”, zwłaszcza na terenie dwóch wymienionych ośrodków – być może w grę wchodzi wręcz podwójna przynależność organizacyjna członków WiN z tego terenu. Całość podległych „Korwinowi” poakowskich aktywów organizacyjnych w powiatach Siedlce, Węgrów i Mińsk Mazowiecki oceniana była przez resort bezpieczeństwa na blisko 400 osób.
Jeszcze w zimie 1945 r. „Korwin” podjął próbę podporządkowania sobie struktur poakowskich w południowej części powiatu Sokołów Podlaski. Zapobiegł również dalszemu rozpadowi i ujawnianiu się członków podziemia w tym rejonie. Na terenie powiatu sokołowskiego szef PUBP skłonił do podjęcia rokowań o ujawnienie lokalnego dowódcę partyzanckiego oddziału Franciszka Pliszkę „Marynarza”. Pliszka w początkach stycznia 1946 r. obiecał przerwać działalność i ujawnić swój oddział, zdał też „resortowi” część zmagazynowanej broni. Do prowadzonych przez niego rozmów z PUBP (nadzorowanych przez delegata WUBP z Warszawy i sowieckiego oficera) dołączył się również kpt. Henryk Hebda. W efekcie włączenia się „Korwina” do rozmów z UBP proces ujawniania się podkomendnych „Marynarza” został chwilowo zawieszony lub też nawet przerwany.  Rzeczywiste intencje władz „bezpieczeństwa” stały się widoczne już wkrótce. 19 lutego 1946 r. grupa operacyjna PUBP Sokołów Podlaski zaskoczyła oddział Franciszka Pliszki „Marynarza” i grupę Zdzisława Stokowskiego „Nurka” na kwaterach w kolonii Trzebień (gm. Kowiesy). Po krótkiej walce oddział uległ rozsypce, a wielu żołnierzy dostało się w ręce bezpieki. Mimo rozbicia oddziału „Marynarza” poakowski obwód Sokołów Podlaski pozostał pod wpływem organizacyjnym terenowej siatki „Korwina”, który do połowy 1946 roku z resztek organizacji podziemnych w tym rejonie stworzył konspiracyjny Obwód Jezioro.
Uzurpowana sobie przez „Korwina” funkcja komendanta Obwodu WiN Siedlce była kwestionowana przez Inspektora Bialskiego Zrzeszenia WiN mjr. Jana Szatowskiego – Szatyńskiego „Kowala”, „Górala” i jego zastępcę kpt. Pawła Łaszkiewicza „Rawicza”. Lokalni liderzy Zrzeszenia WiN, chcący mieć spokój na swoim terenie, mieli pretensje do „Korwina”, którego ruchliwe oddziały ściągały kolejne obławy bezpieki i KBW.
Możemy wręcz zakładać, że nakładanie się struktury WiN „Korwina” na „legalne” siatki terenowe lubelskiego WiN spowodowały stan swoistej „zimnej wojny” między dwoma ośrodkami konspiracyjnymi. Dobitnie świadczy o tym meldunek „Rawicza” do Komendy Okręgu Lublin WiN: „Melduję, że na terenie powiatu Siedlce grasuje grupa „Młota” i „Korwina”. Grupy te przechodzą z OK Białystok i podają się jako oddziały WiN-u. Na podanym terenie prowadzą roboty dywersyjne i bandyckie (sic!) utrudniając jednocześnie organizowanie terenu. „Korwin” podaje się za komendanta Obw. Dowódców naszych nazywa bandytami i grozi, że o ile nie zaprzestaną organizować terenu to ich zlikwiduje […].  Proszę usilnie o spowodowanie odpowiednich rozkazów przez nasz OK Białystok do „Młota” i „Korwina”, aby opuścili nasz teren. Zaznaczam, że zachodzi obawa, że będę zmuszony grupy te zlikwidować.
Lokalne dowództwo w żaden jednak sposób nie mogło przeciwstawić się działalności „Korwina”. Wielu dowódców oddziałów partyzanckich WiN miało lepszy kontakt z oddziałem Hebdy niż z własnym dowództwem (np. oddział partyzancki WiN dowodzony przez sierż. Stanisława Miszczuka „Kłosa”). Dodatkowo „Korwin” cieszył się przychylnością miejscowej ludności, którą bronił przed bandytyzmem i złodziejstwem. Dynamiczna działalność oddziałów „Korwina” i „Młota” burzyła jednak sytuację w regionie, gdyż prowadzone przez nich akcje zbrojne powodowały jednocześnie kolejne fale represji ze strony aparatu bezpieczeństwa. Ich ofiarami byli nie tylko żołnierze konspiracji, ale również miejscowa ludność.
Powstała jednostka, pozostająca pod ogólną komendą „Korwina”, występowała pod kryptonimem „Pogoń”, świadczącym o jej więzi z powiatem siedleckim („Pogoń” to herb miasta Siedlce). Obejmowała ona swymi działaniami oprócz powiatu siedleckiego także powiaty Węgrów, Mińsk Mazowiecki i Radzymin (wschodnia część), Sokołów Podlaski (południowa część) i Biała Podlaska (zachodnia część powiatu).
Początkowo dowodzona przez „Korwina” grupa lotna liczyła kilkunastu żołnierzy, jednak z końcem zimy 1946 r. osiągnęła już stan około 40 ludzi. Kadra rekrutowała się spośród miejscowej inteligencji, szeregowi żołnierze zaś z ludności wiejskiej i małomiasteczkowej. Większość partyzantów miała za sobą staż organizacyjny w AK (rzadziej NSZ) jeszcze z czasów okupacji niemieckiej. Początkowo oddział operował w zwartej grupie dowodzonej bezpośrednio przez „Korwina”, którego zastępował ppor. Czesław Skup „Szpieg”. Dzielił się on wówczas na kilka drużyn, dowodzonych m.in. ppor. przez Antoniego Połujanowa „Błyskawicę”, NN „Pilota” i NN „Edwarda” zwanego Mongołem (okazał się on agentem PUBP w Siedlcach i po zdemaskowaniu został rozstrzelany). Funkcje podoficera gospodarczego pełnił NN „Kruk”.
„Szpieg” dowodził również komórką propagandową działającą na terenie powiatu Siedlce. Dysponował on dwoma maszynami do pisania i powielaczem. Wzmożoną akcję propagandową prowadzono zarówno przed referendum 1946 roku, jak i wyborami do Sejmu Ustawodawczego w styczniu 1947 roku. Drukowano m.in. ulotki wzywające do głosowania na PSL. Aby podnieść morale ludności miejscowej, na drodze przemarszu oddziałów podziemia, przeprowadzono akcje propagandowe, np. w miejscach publicznych wypisywano hasła, które miały wyraźny wydźwięk polityczny: „Niech żyje Mikołajczyk, Niech żyje Anders, Precz z PPR, Niech żyje AK”, czy „Niech żyje Mikołajczyk, Bierut won”.
Po kilku miesiącach działalności liczebność oddziału „Pogoń” podwoiła się, osiągając poziom 60 – 70 partyzantów. Wpływ na to miało zejście do podziemia dowódców wszystkich czterech obwodów podporządkowanych kpt. Hebdzie, którzy w obawie przed dekonspiracją zmuszeni zostali "„pójść do lasu”". Z czasem „Korwin” powierzył im dowodzenie wyodrębnionymi pododdziałami. W efekcie tego jesienią 1946 r. podległe mu siły partyzanckie tworzyły już nie jeden oddział, ale właściwie zgrupowanie partyzanckie składające się z pododdziałów: ppor. Czesława Skupa „Szpiega”, ppor. Mariana Połujanowa „Błyskawicy”, ppor. Zdzisława Wiewiórskiego „Visa” i ppor. Janusza Kotowskiego „Janusza”, „Mściciela”. „Korwin” najczęściej przebywał w siedleckich pododdziałach „Szpiega” i „Błyskawicy”. Zgrupowanie do jesieni 1946 r. zazwyczaj występowało całością swych sił. „Korwin” okresowo wyodrębniał z nich poszczególne pododdziały i wysyłał je na teren ośrodków, w których funkcję komendantów siatki sprawowali ich dowódcy. Wówczas jednostki spotykały się na zarządzanych, co kilka tygodni koncentracjach. Dopiero jesienią 1946 r. „Korwin” podzielił podległe sobie siły na cztery pododdziały, operujące odtąd samodzielnie – aż do amnestii 1947 roku. W okresie zimowym część z nich została podzielona na jeszcze mniejsze plutony.
Podział plutonów wyglądał następująco: pluton Czesława Skupa „Szpiega” obejmujący część powiatu Siedlce oraz częściowo Sokołów Podlaski i Węgrów składający się z 30 żołnierzy, liczący około 25 żołnierzy pluton ppor. Antoniego Połujanowa „Błyskawicy” operujący również w powiecie Siedlce, pluton ppor. Janusza Kotowskiego „Janusza”, „Mściciela” działający w powiecie Węgrów w sile 20 osób, a także pluton ppor. Zdzisława Wiewiórkowskiego „Visa” operujący w powiecie Mińsk Mazowiecki, jak również częściowo swym zasięgiem obejmujący powiat Węgrów i Radzymin, liczący około 20 partyzantów. W niektórych akcjach oddziały partyzanckie „Korwina” były wzmacniane ludźmi zmobilizowanymi z siatki terenowej, którzy po zakończeniu działań powracali do swych miejsc zamieszkania.
Działalność zgrupowania „Pogoń” nastawiona była głównie na samoobronę społeczeństwa przed terrorem komunistycznego aparatu represji. Likwidowano funkcjonariuszy resortu bezpieczeństwa i ich agentów. Rozbrajano posterunki MO, głównie te, których załogi źle odnosiły się do miejscowej ludności. Niszczono dokumentację urzędową w terenowych placówkach administracji komunistycznej.
Spośród ważniejszych starć z siłami reżimowymi z tego okresu należy wymienić starcie pododdziału dowodzonego przez „Visa” z grupą operacyjną ludowego WP i MO pod wsią Wólka Piecząca (pow. Mińsk Mazowiecki). W wyniku walki zginęło trzech funkcjonariuszy MO. We wsi Ołdakowizna (pow. Mińsk Mazowiecki) pododdział „Visa” odparł kolejną grupę operacyjną ludowego WP. Poległo czterech żołnierzy LWP, partyzanci zaś bez strat odskoczyli do pobliskiego lasu, gubiąc pościg. Obydwa starcia miały miejsce w kwietniu 1946 roku.
Wiosną 1946 r. „korwinowcy” zaatakowali kilka posterunków MO. 13 kwietnia 1946 r. działając wspólnie z grupą NSZ „Niedźwiadka”, rozbroili posterunek MO w miasteczku Latowicz (pow. Mińsk Mazowiecki). W nocy z 14 na 15 maja 1946 r. pododdział „Szpiega”, podając się za grupę operacyjną PUBP, z zaskoczenia rozbroił posterunek MO w Czerwonce Grochowskiej (pow. Sokołów Podlaski). 27 maja 1946 r. pododdziały Skupa i Połujanowa opanowały miasteczko Mordy (pow. Siedlce). Zdobyto posterunek MO, z którego zabrano broń i mundury. Ze spółdzielni zabrano zaopatrzenie o wartości 120 tys. zł i zniszczono dokumentację w urzędzie gminy.  Wiosną 1946 roku przeprowadzono też kilka akcji likwidacyjnych tajnych współpracowników UB i NKWD, a także członków PPR aktywnie zwalczających podziemie. W nocy z 7 na 8 kwietnia 1946 roku zlikwidowano Władysława Wysockiego, członka PPR z powiatu siedleckiego. Na przełomie czerwca i lipca żołnierze z plutonu „Mściciela” zlikwidował dwóch członków PPR w miejscowości Kliczki i jednego pracownika UB w miejscowości Mrozy (pow. Mińsk Mazowiecki).  W Dziewulach (pow. Siedlce) patrol „Błyskawicy” zlikwidował pod zarzutem współpracy z UB mieszkańca o nazwisku Karaś (brak dokładnej daty). Pod tym samym zarzutem zlikwidowano w pow. Węgrów, w miejscowości Proszewo, mieszkańca o nazwisku Rybak. Sam „Korwin” w lipcu 1946 roku osobiście wydał rozkaz rozstrzelania mieszkańca miejscowości Kisielan współpracującego z bezpieką.
Oprócz akcji zbrojnych wymierzonych bezpośrednio w aparat bezpieczeństwa oddziały dowodzone przez „Korwina” dokonywały akcji ekspropriacyjnych w celu pozyskania środków na dalszą działalność konspiracyjną. Zaopatrzenie starano się zdobywać w instytucjach państwowych i spółdzielczych. W kwietniu 1946 roku w rejonie miejscowości Stoczek oddział kpt. Hebdy zdobył dwa samochody, w których znajdowało się 712 kg mleka, 710 kg sera i 1205 kg cukierków. Pododdział „Szpiega” w kwietniu tego roku dwukrotnie dokonał rewizji spółdzielni we wsi Jarnice  w powiecie Węgrów zabierając niezbędne partyzantom zaopatrzenie. Również dwukrotnie oddziały „Korwina” zdobyły żywność w postaci bydła i trzody chlewnej atakując sowieckie transporty – za pierwszym razem w maju 1946 roku pod wsią Sucha, gdzie zdobyto 70 sztuk bydła, miesiąc później odebrano z rąk sowieckich transport trzody chlewnej.
Podstawowa część składu osobowego oddziału „Pogoń” występowała zawsze w mundurach Wojska Polskiego. Noszono zarówno mundury przedwojenne, jak również Ludowego Wojska Polskiego. Wszyscy mieli na czapkach orzełki wojskowe w koronie. Niektórzy nosili na lewej kieszeni bluzy mundurowej ryngrafy z Matką Boską. W ubraniach cywilnych występowali żołnierze siatki terenowej dołączający do oddziału jedynie na czas wykonania niektórych akcji. W efekcie wydaje się, iż w zakresie ubiorów panowała wśród „korwinowców” bardzo duża swoboda. Mundury wojskowe przeplatały się tu z cywilnymi strojami, a jako nakrycia głowy nosili „korwinowcy” nie tylko rogatywki WP, ale też berety, furażerki, pilotki czy nawet sowieckie uszanki. Uzbrojenie „Pogoni” także nie było jednolite – przeważała broń rosyjska zdobywana w akcjach na siły komunistyczne. Oddział posiadał też sporo broni niemieckiej, pochodzącej ze zdobycznych zasobów AK jeszcze z czasów poprzedniej okupacji  (ręczne karabiny maszynowe MG-34 i MG-42, automaty MP-40, MP-43, karabiny Mauzer, pistolety Parabellum P-08 i Walther P-38). Występowały też pojedyncze egzemplarze uzbrojenia angielskiego i amerykańskiego  pochodzące ze zrzutów otrzymywanych przez siedleckie struktury AK w okresie okupacji niemieckiej.
Dowództwo zgrupowania dążyło do utrzymania dyscypliny wojskowej w oddziale, co jednak, zwłaszcza, gdy partyzanci byli rozproszeni w terenie lub podzieleni na mniejsze grupy, stawało się z czasem coraz trudniejsze do wyegzekwowania i skontrolowania. Choć większość „korwinowców” rekrutowała się z Podlasia, pochodzili oni z różnych oddziałów i organizacji podziemnych. Sporą grupę stanowili też dezerterzy z ludowego WP i żołnierze z oddziałów kresowej AK, którzy napłynęli na Podlasie zza linii Curzona. Zaprowadzenie surowej dyscypliny wojskowej w tej zbiorowości było bardzo trudne i wydaje się, że „Korwinowi” nigdy nie udało się dorównać do wysokich standardów panujących w tym względzie w 6. Brygadzie Wileńskiej, którą cechowała wysoka dyscyplina wojskowa. Żołnierze Brygady meldowali się zgodnie z regulaminem wojskowym i byli jednakowo umundurowani w mundury Wojska Polskiego. Karano wszelkie naruszenia dyscypliny. Każdy dzień zaczynał się i kończył modlitwą. Na lewej górnej kieszeni munduru żołnierze nosili ryngraf z wizerunkiem Matki Boskiej Ostrobramskiej oraz orła. Za żywność i ubrania płacono natomiast funduszami zdobytymi na jednostkach administracji komunistycznej.
O problemach z utrzymaniem dyscypliny wśród „korwinowców” świadczą rozkazy wydawane jesienią 1946 r. przez „Visa”. 1 września 1946 r. wprowadził on system rozkazów dziennych odczytywanych przed frontem oddziału. Codziennie prowadzono zajęcia i szkolenia, tak by żołnierze nie mieli wolnego czasu. Dzień w plutonie „Visa” zaczynał się od pobudki, po której następowała toaleta, wspólna modlitwa i śniadanie. Kolejną czynnością było czyszczenie broni i amunicji, po którym następowała pogadanka lub wykład przeprowadzany przez kogoś z kadry, trwająca do obiadu (czasem zarządzano czas wolny). Po obiedzie dawano partyzantom godzinę wolnego czasu, po czym prowadzono ćwiczenia z musztry lub śpiew. O zmroku zarządzano przygotowanie do odmarszu i ruszano w teren, na kolejną kwaterę (oddział przemieszczał się z zasady nocami). Wprowadzono zakaz wychodzenia z kwater na zewnątrz w mundurach, a wkrótce nawet zakaz w ogóle opuszczania kwater bez pozwolenia dowódcy. Nie wolno było samowolnie pobierać prowiantu z oddziałowych zapasów, odłączać się od swych sekcji, w marszu palić papierosów, głośno rozmawiać lub spać na wozach, przypomniano im nakaz bezwzględnego wykonywania poleceń zwierzchników, a także zapowiedziano surowe kary za „picie wódki podczas wykonywania akcji”.
Działalność „Korwina” i podległych mu dowódców była w  1946 roku nadal przedmiotem sporu wewnątrz Zrzeszenia WiN. Inspektor bialski WiN mjr. Jan Szatowski – Szatyński „Kowal”, niechętnie odnosił się do działalności oddziału, zwłaszcza operującemu na podległym mu terenie, a nie podporządkowanemu jego rozkazom pododdziałowi „Błyskawicy”. Uważał on działalność „Korwina” za bandycką, zarzucając wręcz oddziałom „Błyskawicy” współpracę z UB.
Nawiązanie współpracy z VI Wileńską Brygadą AK.
Pozostający w oficjalnym konflikcie z dowództwem WiN na Podlasiu „Korwin” szukał sprzymierzeńców wśród innych jednostek partyzanckich działających w regionie. Naturalnym sprzymierzeńcem była VI Brygada Wileńska AK, która podobnie jak oddział kpt. Hebdy nie podporządkowała się dowództwu Zrzeszenia WiN i formalnie pozostawał podległa mjr. Zygmuntowi Szendzielarzowi „Łupaszce” i Komendzie Okręgu Wileńskiego AK. VI Brygada Wileńska była formacją wojskową odbudowanej na terenach Polski centralnej V Brygady Wileńskiej AK, która działała na terenie Wileńszczyzny, a po operacji „Burza” na terenie Białostocczyzny i Pomorza. Działalność Brygady, podobnie jak oddziału „Pogoń”, zakłócała pracę terenową miejscowych siatek WiN, którym zależało na stopniowym wygaszaniu akcji zbrojonych. Pojawienie się w lutym 1946 roku licznego zgrupowania, niepodporządkowanego strukturze Zrzeszenia, wpłynęło na destabilizację sytuacji na Podlasiu. VI Brygada Wileńska była bardzo mobilnym zgrupowaniem, które regularnie rozbrajało posterunki MO i UB, atakowało sowieckie patrole i dokonywało akcji ekspropriacyjnych. Działalność VI Brygady pokrywał się z tym, co robiły oddziały dowodzone przez „Korwina”. Operując na terenie kilku powiatów niejednokrotnie dokonywały akcji na terenach „kontrolowanych” przez zgrupowanie kpt. Hebdy. „Korwin” chcąc zapanować nad sytuacją w regionie postanowił nawiązać współpracę z dowództwem Brygady.
Kontakty „Korwina” z VI Brygadą Wileńską AK znamy z bezpośredniej relacji ówczesnego dowódcy Brygady,  ppor. Lucjana Minkiewicza „Wiktora”.  Pierwsze spotkanie miało miejsce w maju 1946 roku we wsi Patrykozy w powiecie Siedleckim. „Wiktor” natknął się na 70 osobowy oddział „Korwina”, który nazwał „oddziałem AK” (Minkiewicz w omawianym okresie nie wiedział jeszcze czym jest i w jakim celu powstała organizacja WiN). W bezpośredniej rozmowie kpt. Hebda stwierdził, że od jesieni 1945 roku nie utrzymuje on kontaktu z wyższymi władzami organizacyjnymi w regionie. Rozmowa ta pokazuje dobitnie, że „Korwin” nie przywiązywał żadnej uwagi odnośnie do przynależności do jakiejkolwiek organizacji i działał w całości na własną rękę.
W dalszej części rozmowy „Korwin” uzgadnia z „Wiktorem”, że tereny północnej części powiatu siedleckiego są terenem działalności oddziału „Pogoń”. Jednocześnie Hebda zaproponował wspólne przejście jego pododdziału wraz z VI Brygadą na ziemie południowej części powiatu. Obydwie grupy miały się spotkać 1 lipca w miejscowości Zaborów i stamtąd ruszyć na południe.
1 lipca 1946 r. doszło w Zaborowie do zaplanowanego spotkania obu oddziałów. „Korwin” zjawił się na spotkanie z dowódcami wszystkich czterech drużyn zgrupowania „Pogoń” i zaproponował „Wiktorowi” przeprowadzenie wspólnej akcji na miasteczko Łosice, w celu zdobycia samochodów ciężarowych do szybszego przemieszczenia się na południe w kierunku lasów garwolińskich.
2 lipca w godzinach popołudniowych oddziały, po dokonaniu rozpoznania, że w mieście nie ma wojska, wkroczyły do Łosic w sile ok. 140 żołnierzy. Zabrano towary z miejscowej spółdzielni i rozbrojono posterunek MO, zabierając z niego broń i oporządzenie. W tym czasie od strony Siedlec nadjechały dwa samochody z wojskiem, które po krótkiej walce wycofały się. Ujęto dwóch żołnierzy LWP, którzy zeznali, że do miasteczka zbliża się kolumna wojsk WP, KBW i NKWD. Jeńcy zeznali także, że aparat bezpieczeństwa został powiadomiony o planowej akcji oddziałów „Pogoni” i VI Brygady. W tej sytuacji podjęto decyzję o opuszczeniu Łosic, nie uniknięto jednak walki z jednostkami 13 i 14 DP LWP i pododdziałami sowieckimi wkraczającymi do miasteczka. Dzięki sprawnej akcji partyzantom udało się wydostać z Łosic i zadać przeciwnikowi znaczne straty.
Meldunek o działalności bojowej VI Brygady Wileńskiej tak opisuje całą akcję: „Dnia 2 VII [19] 46 r. nawiązano kontakt z oddziałem partyzanckim kpt. „Korwina” (K[omendy] Obwodu Siedleckiego) i przedsięwzięto akcję wspólną na miasteczko Łosice leżące w odległości 47 km na wschód od Siedlec. Dzięki wywiadowi z oddziału kpt. „Korwina” UBP i W[ojsko] Ż[ymierskiego] znało dokładnie dzień i czas akcji i zorganizowało wielką obławę z jednoczesnym uderzeniem na miasteczko Łosice w chwili, gdy było ono przez nas zajęte. W wynikłej walce trzy samochody npla zniszczono zadając im straty w liczbie około 30 osób zabitych i rannych. Między innymi zginął dowódca wschodniej (nacierającej w kierunku Biała Podlaska) kpt. Smykowski i starszy lejtnant Armii Czerwonej nieustalonego nazwiska. Wobec okrążenia oddziały nasze wycofały się w kierunku półn [ocno]-wsch [odnim] na lasy między wsiami Rusków i Mężenin bez większych strat (oddział kpt. „Korwina” stracił jeden wóz taborowy), ofiar w ludziach nie było. Zdobyto kilkanaście sztuk broni krótkiej i długiej oraz umundurowanie”.
Niejasna jest kwestia tego, skąd aparat bezpieczeństwa wiedział o planowanej akcji na Łosice. Partyzanci dowiedzieli się o planowanej obławie z relacji schwytanego kilka godzin wcześniej patrolu żołnierzy LWP. Meldunek VI Brygady wskazuje, że donosiciel znajdował się w szeregach oddziału „Korwina”. Jest, więc prawdopodobne, że przeprowadzono wewnętrzne śledztwo w oddziale, które doprowadziło do ujawnienia agenta. Nie jest jednak znany dokładny przebieg wydarzeń i czy faktycznie udało się zdemaskować donosiciela.
Straty zadane nieprzyjacielowi faktycznie musiały być duże, gdyż w walce zginęło 3 oficerów LWP  (kpt. Jerzy Smykowski, ppor. Tadeusz Hagel, ppor. Edward Zaborowski) i oficer sowiecki o nieznanym nazwisku. Obawiając się obławy ze strony aparatu bezpieczeństwa dowódcy zadecydowali o rozdzieleniu się. „Korwin” pozostał w siedleckim, natomiast VI Brygada przemaszerowała do powiatu bielskiego. Pod koniec sierpnia dowództwo nad VI Brygadą przejął por. Władysław Łukasiuk „Młot”, który zastąpił na tym stanowisku uskarżającego się na stan zdrowia „Wiktora”.
Ponowna współpraca została nawiązana dwa tygodnie później, kiedy władze komunistyczne zaprzestały organizowania obław na członkach podziemia po porażce pod Łosicami. Powrócono do dawnej koncepcji „Korwina” przesunięcia działań do południowej części powiatu siedleckiego oraz do sąsiednich powiatów Łuków i Biała Podlaska. Już od samego początku skupiono się na utrzymaniu porządku w terenie. Kronika VI Brygady Wileńskiej podaje, że w połowie lipca 1946 roku przeprowadzono wspólne śledztwo, w którym udział wzięli „Młot” i „Korwin”. Dotyczyło ono zabójstw, jakie miały miejsce na terenie łukowskiego na byłych członkach AK. W wyniku przesłuchania jednego z żołnierzy NSZ o pseudonimie „Wielki” okazuje się, że za morderstwami i rabunkami na mienie prywatne odpowiedzialna jest grupa byłych żołnierzy NSZ. Finałem całej sprawy była pacyfikacja byłych żołnierzy NSZ zorganizowanych w tym czasie w bandę rabunkową. Nie posiadamy niestety informacji z jakiego oddziału pochodzili Ci żołnierze.
24 lipca 1946 r. pododdział „Szpiega” wspólnie z 1 drużyną VI Brygady  urządził zasadzkę na szosie Łuków – Siedlce, w trakcie której zatrzymano cztery samochody i zarekwirowano artykuły żywnościowe. 26 lipca 1946 r. przeprowadzono wspólną akcję we wsi Trzcinice stanowiącej jedną z głównych baz PPR w powiecie siedleckim i ośrodek rekrutacji do miejscowego PUBP. Rozbrojono placówkę ORMO, zdobywając dziesięć karabinów. Tego samego dnia ostrzelano również samochód, którym przyjechali na urlop do rodzinnej wioski czterej funkcjonariusze bezpieki z Siedlec. W ostatnich dniach lipca 1946 r. oddziały „Korwina” i „Młota” przesunęły się do wschodniej części powiatu Mińsk Mazowiecki. 30 lipca 1946 r. pododdział „Szpiega” i 3. drużyna VI Brygady, którą dowodził „Żwirek”, zarekwirowały w majątku Mienia 12 koni, a w spółdzielni materiał na mundury i żywność. Wykonawcy akcji stanęli na nocleg w gajówce Jeziorek. Rankiem 31 lipca 1946 r. ich kwatera została zaatakowana przez grupę operacyjną UBP na dwóch samochodach. Pierwszy atak bezpieki został odparty, jednak wobec przewagi przeciwnika zarządzono odwrót, porzucając część zdobyczy.
Aktywność zgrupowania kpt. Hebdy musiała w końcu wzbudzić zainteresowanie komunistycznego aparatu bezpieczeństwa. W sierpniu 1946 tak opisywał oddział „Korwina” szef sztabu Wojsk Bezpieczeństwa Wewnętrznego: „[...] przejawia swą działalność także banda „Korwina”, która przechodzi z pow [iatu] Sokołów Podlaski na pow [iat] siedlecki i węgrowski. Banda ta liczy około 60 ludzi, podzielonych na dwa oddziały: 1) oddział „Korwina” w sile około 40 ludzi, 2) oddział Szpiega – Skup Czesław, który pochodzi ze wsi Księżopole-Jałmużny, liczący 20 ludzi. Oddziały te uzbrojone [są] w rkm, granaty, automaty i broń krótką. Terenem przejawiającym działalność [styl] bandy „Korwina” w pow. Sokołów Podlaski są gm [iny] Kowiesy, Kudelczyn, w pow. siedleckim Mokobody, Meczyn i [w] pow. węgrowskim Ruda, Wyszków. Banda ta zajmuje się grabieżą spółdzielni, rozbrajaniem wojskowych, funkcjonariuszy bezpieczeństwa, terroryzowaniem członków partii PPR i ludności cywilnej.
Mimo posiadanej przez bezpiekę wiedzy o istnieniu oddziału „Korwina” aparat bezpieczeństwa nadal pozostawał bezradny wobec dużej lotności oddziału. Nie oznacza to jednak, że nie podejmowano prób rozbicia oddziału kpt. Hebdy. W nocy z 1 na 2 sierpnia 1946 roku po powrocie „korwinowców” z terenu powiatu mińskiego w rejon powiatu siedleckiego, który był głównym obszarem operacyjnym oddziału „Pogoń”, oddziały Grupy Operacyjnej UB wraz z 5 Samodzielnym Batalionem Operacyjnym KBW i 45 pułkiem piechoty LWP przeprowadziły wielką obławę  na tereny obejmujące północną część powiatu siedleckiego. „Korwin” wraz z „Młotem” kwaterowali w tym czasie w miejscowości Osiny Dolne. W wyniku obławy, w okolicy kolonii Księżpole, rozegrała się bitwa między aparatem bezpieczeństwa a połączonymi siłami VI Brygady i oddziału „Pogoń”. W wyniku odpartego ataku zginął jeden żołnierz „Młota” i sześciu funkcjonariuszy UB.
Po bitwie pod Księżpolem dowódcy wspólnie ustalili okresowe podzielenie oddziałów na mniejsze pododdziały w celu zgubienia pościgu. Bezpieka do jesieni 1946 roku nie miała jednak wystarczającej wiedzy o działalności „korwinowców”. Raporty KBW jasno pokazują dezorientację resortu bezpieczeństwa publicznego wobec działań „Korwina”. We wrześniu 1946 roku bezpieka była błędnie przekonana o tym, że udało jej się zlikwidować oddział Korwina”: „W ostatnim czasie ta banda pozostaje w rozpracowaniu, zawdzięczając ujęciu łącznika „Korwina”, niejakiego Ognika ps. „Jastrząb”, który daje materiały na bandę (…) Na podstawie jego danych ustalono schemat organizacyjny bandy „Korwina”, część członków bandy ujęto, a reszta bandy w trakcie likwidacji”.
Nic nie wskazuje jednak, aby działania „korwinowców” w tym okresie osłabły.  Faktycznie podczas akcji na posterunek MO w Grębkowie w  ręce bezpieki dostał się żołnierz z oddziału kpt. Hebdy o pseudonimie „Jastrząb”. Wydaje się jednak, że zeznania złożone przez „Jastrzębia” były bardzo ogólnikowe lub wręcz nieprawdziwe, na co wskazuje błędne przekonanie aparatu bezpieczeństwa o likwidacji oddziału „Korwina”. Bezpieka początkowo nie założyła na działalność „Korwina” oddzielnego rozpracowania operacyjnego. Skupiono się wyłącznie na strukturach terenowych, zapominając o tym, że „Pogoń” jest oddziałem lotnym działającym na terenie kilku powiatów. W każdym z nich z czasem PUBP stworzyły rozpracowania obiektowe dotyczące działalności „Korwina” na terenie sobie podległym, jednak brak wystarczającej wiedzy pozwalał Hebdzie na duży zakres prowadzonych działań. Jeszcze we wrześniu 1946 roku meldunek zwiadowczy KBW błędnie wymieniał nazwisko „Korwina” jako Hebka. Również stan wiedzy o strukturze jednostki był niewielki: „Zastępcą „Korwina” jest „Janusz”, „Błyskawica” i „Szpieg”, posiadają własne bandy, na których temat nie posiadamy na razie informacji”.
Aparat bezpieczeństwa w meldunku pominął całkowicie pododdział dowodzony przez „Visa”.  Przypuszczalnie latem 1946 roku bezpieka w ogóle nie wiedziała o istnieniu tego pododdziału. Fakt, że pluton „Visa” w dalszym ciągu pozostawał nierozpracowany przez UB, co wiązało się z mniejszym niż to miało miejsce w przypadku pozostałych pododdziałów „Pogoni” ryzykiem obławy, spowodował, że pododdział ten latem i jesienią przeprowadził największą ilość akcji bojowych. 21 sierpnia 1946 r. patrol z jego plutonu uczestniczył wspólnie z VI Brygadą Wileńską w akcji na miasteczko Dobre. Rozbrojono wówczas posterunek MO. 3 września 1946 r. pododdział Visa” wykonał kolejną akcję na posterunek MO w miejscowości Rudzianka, 23 września 1946 r. po raz drugi opanował miasteczko Dobre. 31 października 1946 r. rozbił zaś kolejną placówkę MO w miasteczku Stanisławów. Wszystkie akcje miały miejsce na terenie powiatu mińskiego.
Bazując głównie w powiecie Mińsk Mazowiecki, pododdział „Visa”, okresowo zapuszczał się też na teren sąsiedniego powiatu Radzymin. We wrześniu 1946 r. rozbroił posterunek MO w Ruczajach, a na przełomie października i listopada 1946 r. zaatakował dwa posterunki MO w Strachówce oraz Międzylesiu. Pododdział „Visa” kilkukrotnie dokonywał akcji ekspropriacyjnych w Stanisławowie i Dobrem, a także kilku innych miejscowościach w powiecie Mińsk Mazowiecki, zabierając żywność i pieniądze. Podczas ataków na posterunki MO niszczono lokalną dokumentację i rekwirowano uzbrojenie.
„Korwin” chcąc uniknąć rozpracowania oddziału przez resort bezpieczeństwa dokonywał akcji likwidacji osób, co do których miał podejrzenie ich działalności agenturalnej. W 1946 roku wykonano wyroki śmierci na Janie Kolczyku „Mongole”, który został agentem UB zwerbowanym do oddziału „Pogoń”, Stanisławie Kołaku, członku PPR ze wsi Cierpieta, oskarżonym o współpracę z bezpieką, a także na administratorze majątku w Niwskach Henryku Kosieradzkim, również członku PPR, którego podejrzewano o działalność agenturalną.
Zgrupowanie „Pogoń” w sierpniu 1946 roku nadal aktywnie współdziałało z VI Brygadą Wileńską AK. Pododdział „Szpiega”, działając wspólnie z oddziałem „Młota”, rozbroił placówkę ORMO we wsi Niwiska (pow. Siedlce). Kolejnymi celami wspólnych ataków były spółdzielnie konieczne do zaprowiantowania żołnierzy. W nocy z 7 na 8 sierpnia 1946 r. w Ruchnie oraz także w sierpniu 1946 r. w Pruszynie, we wsiach Czuryły, Domanice, Krynki, Olszyce, Kopciach i Wodynie, we wsi Zając (pow. Węgrów).
„Korwin” osobiście dowodził w akcją z 19 września, kiedy to wspólnie z grupą NSZ „Niedźwiadka” w sile 30 ludzi rozbrojono posterunek MO w miejscowości Latowicz. Podczas odwrotu partyzanci zostali zaatakowani przez grupę operacyjną KBW, jednak mimo wynikłej strzelaniny udało się im wydostać bez start własnych.
Wielość akcji prowadzonych przez „korwinowców” powodowała, że nie wszystkie one były przygotowane z należytą starannością. Problem z utrzymaniem wojskowej dyscypliny powodował, że najprawdopodobniej część akcji zbrojnych przeprowadzono bez uzgodnienia ich z wyższym dowództwem. Tak było w przypadku ataku na wieś Grębków w powiecie Węgrów. 3 września 1946 r. czteroosobowy patrol „korwinowców”  zarekwirował ze spółdzielni w tej wsi 200 kg cukru, papierosy i 4 tys. zł. Następnie partyzanci uderzyli na posterunek MO. Podczas walki zabito trzech funkcjonariuszy, a dwóch raniono, jednak zbyt słaby liczebnie patrol podczas starcia także doznał start własnych i nie był w stanie wykorzystać sukcesu odniesionego w początkowej fazie walki (ze strony „korwinowców” poległ Marian Skup „Szymek”, a ciężko ranny Antoni Ognik „Jastrząb” dostał się w ręce przeciwnika).
W nocy z 25 na 26 września „Korwin” dowodząc plutonami „Błyskawicy” i „Szpiega” w sile 40 ludzi wszedł do skomunizowanej wsi Rogów (pow. Siedlce), gdzie u członków PPR zarekwirowano buty, odzież, a także żywność w postaci bydła i trzody chlewnej. W tym czasie oddział „Korwina” dokonał kilku akcji zaopatrzeniowych na terenach spółdzielni w Krynicy, Wiśniewie i Białkach, a także w Czerwonce.
Do głośnej akcji z udziałem „korwinowców” doszło 4 grudnia 1946 roku na stacji kolejowej w Dziewulach, która już za czasów okupacji hitlerowskiej kilkukrotnie była miejscem akcji dywersyjnych polskiego podziemia. Pododdział „Błyskawicy” zatrzymał pociąg relacji Łuków – Siedlce, atakując znajdującą się w nim grupę operacyjną 14 Dywizji Piechoty LWP. Doszło do gwałtownego starcia, w wyniku którego zginęło dwóch żołnierzy LWP,  a czterech zostało rannych. Po stronie „korwinowców” zginęło dwóch żołnierzy.  
Również w grudniu 1946 roku partyzanci z plutonu „Szpiega” dowodzeni przez „Korwina” zaatakowali stację kolejową w miejscowości Podnieśno. Z pociągu wylądowano 4 tony cukru i transport skondensowanego mleka. Jeszcze jesienią tego roku w akcji, którą dowodził „Korwin” rozbito posterunek MO we wsi Połków-Sągały.
Ostatnie miesiące konspiracyjnej działalności zgrupowania „Pogoń”.
Oddział partyzancki „Pogoń” zimą i wiosną 1947 roku.
Ożywiona działalność oddziału „Korwina” w 1946 roku spowodowała, że bezpieka pod koniec 1946 roku coraz mocniej inwigilowała środowisko „korwinowców”. W początkach listopada meldunek KBW charakteryzował zgrupowanie jako: „[...] najbardziej aktywna ze wszystkich band działających na terenie woj [ewództwa] warszawskiego, a zarazem bardzo ruchliwa [...]”.
Aparatowi bezpieczeństwa wydawało się, że infiltracja oddziału „Korwina” nabiera rozpędu i jest tylko kwestią czasu jego rozpracowanie. W październiku 1946 roku WUBP w Warszawie w swym raporcie oceniał: „Banda „Korwina” ulega dalszej likwidacji (…) Od dnia 1 X do 10 X 1946 roku przez grupy operacyjne WUBP woj[ewództwa] warszawskiego ujęto: 1 łącznika bandy „Korwina”, 7 bandytów „Korwina” oraz zlikwidowano mały magazyn bandy „Korwina”.
Optymizm bezpieki był przedwczesny, gdyż większość aresztowanych, były  to przypadkowe osoby, którym zarzucano przynależność do oddziały kpt. Hebdy, który w dalszym ciągu pozostawał nieuchwytny dla resortu bezpieczeństwa. UB mimo drobiazgowej pracy wywiadowczej i pozyskaniu kilku agentów, którzy mieli zinfiltrować środowisko „korwinowców”, do ujawnienia oddziału w kwietniu 1947 roku, nie było w stanie poszczycić się żadnymi poważniejszymi sukcesami w rozpracowaniu oddziału. Kilkukrotnie aresztowano osoby podejrzewane o współpracę z „Korwinem”, jednak w żadnym stopniu nie udało się zlikwidować działalności zgrupowania. Aresztowane osoby były w większości członkami terenowej siatki podległej „Korwinowi”, a nie żołnierzami oddziału. Do porażki przyznał się sam resort bezpieczeństwa, który po ujawnieniu się zgrupowania „Korwina” stwierdził, że „takowy do amnestii [19]47 nie był dostatecznie rozszyfrowany.
Oddzielne rozpracowanie o kryptonimie „Rządcy” zostało założone na pododdział „Visa”, który był najaktywniejszym plutonem w zgrupowaniu „Pogoń”, dopiero 6 listopada 1946 roku przez PUBP w Mińsku Mazowieckim. Jednak długo, podobnie jak to miało miejsce w przypadku „Korwina”, pododdział „Visa” wymykał się obławom komunistów bez większych start.
Pierwsze sukcesy w walce z pododdziałem „Visa” bezpieka odniosła, gdy kontakt z nim nawiązał dowódca grupy partyzanckiej z pow. Sokołów Podlaski, Edward Mazurczak „Dziadek”, który pozostawał pod obserwacją UB. W wyniku nawiązania współpracy (Mazurczak zginął w 10 listopada w zasadzce zorganizowanej przez UB koło Jadowa) bezpiece udało się rozpracować część mińskiej siatki terenowej „Pogoni”. Między listopadem a grudniem 1946 roku funkcjonariusze PUBP z Mińska aresztowali 10 osób podejrzewanych o udział w plutonie „Visa”. Dokumenty UB podają nawet, że jednostka ta została rozbita, a w wyniku dalszych aresztowań zatrzymano „Visa” i 17 jego podkomendnych. Nie odpowiadało to jednak prawdzie. Pododdział ten funkcjonował, podobnie jak pozostałe pododdziały „Pogoni”, do amnestii 1947 roku, w wyniku której przestał istnieć.
Dopiero 11 lutego 1947 roku, w wyniku donosu złożonego do UB przez tajnego współpracownika, grupa operacyjna zaskoczyła trzech partyzantów „Visa” podczas ich pobytu we wsi Kamionka (pow. Mińsk Mazowiecki). W wyniku obławy aresztowano dwóch partyzantów (Mariana Gadaję i Jana Brewczyńkiego). Dwa dni później UB ujęło kolejnych dwóch partyzantów „Visa” ukrywających się na terenie gm. Stanisławów (pow. Mińsk Mazowiecki).  Mimo tych start pododdział nadal pozostawał nieuchwytny dla bezpieki w dalszym ciągu prowadząc akcje dywersyjne przeciwko władzy ludowej. 21 lutego 1947 roku oddział „Visa” dokonał rozbrojenia posterunku MO w Gliniance, a 3 dni później wkroczył do wsi Kąty Goździejowskie, gdzie rozbroił placówkę ORMO złożoną z członków PPR. W marcu tego roku rozbrojono posterunek w Cegłowie, z którego zabrano uzbrojenie i mundury milicyjne (wszystkie akcje miały miejsce na terenie powiatu Mińsk Mazowiecki).
Intensywne działania pościgowe i agenturalne bezpieki, połączone z aresztowaniami ludzi należącym do terenowej siatki organizacji stworzonej przez kpt. Henryka Hebdę spowodowały, że pod koniec 1946 roku i na początku 1947 roku oddział dowodzony przez „Korwina” stopniowo tracił dynamikę działania, która charakteryzowała go jeszcze na jesieni 1946 roku. Dodatkowo zbliżające się wybory do Sejmu Ustawodawczego, dające szansę na zmianę sił politycznych w powojennej Polsce sprawiły, że zminimalizowano ilość akcji zbrojnych wymierzonych w aparat władzy. Oddział zaczął dzielić się na mniejsze, mniej uchwytne, pododdziały i brał udział w akcjach, które miały na celu głównie zdobycie zaopatrzenia i środków finansowych niezbędnych do dalszego funkcjonowania. Skonfiskowano m.in. zaopatrzenie ze spółdzielni w Kopciach, Podsiadłach, Pruszynie, dwukrotnie w Krześlinie, Wiśniówku i Podciernie.
Ujawnienie oddziału i dalsze losy ”Korwinowców”.
Kres działalności oddziału „Korwina” nadszedł nie ze strony aparatu bezpieczeństwa, a w efekcie wyborów do Sejmu Ustawodawczego z 19 stycznia 1947 roku i ogłoszoną przez niego amnestią dla członków podziemia niepodległościowego.
Siedlecki Obwód WiN otrzymał wyraźne rozkazy od prezesa Inspektoratu Biała Podlaska, mówiące o tym, jak zachować w stosunku do ogłoszonej amnestii. „Korwin”, choć był dowódcą w pełni niezależnym, samemu nie wierząc w gwarancje bezpieczeństwa, które ludziom podziemia miała rzekomo zapewniać ustawa amnestyjna, zastosował się jednak do ogólnej polityki Zrzeszenia WiN, które nakazywało ujawnienie się oddziałów partyzanckich. Wielu żołnierzy uważało, że w obecnej sytuacji dalszy opór nie ma sensu, a wizja wybuchu III wojny światowej, której tak wyczekiwali w konspiracji, stała się mało realna.
Na terenie powiatu Siedlce ujawniły się 1532 osoby, w tym 587 żołnierzy WiN. Nie ujawnili się żołnierze należący do NSZ, gdyż komendant XII Okręgu WiN Siedlce zabronił ujawniania się pod groźbą kary śmierci.
Zgrupowanie „Pogoń” ujawniło się w sposób zorganizowany. 24 marca 1947 r. w Węgrowie ujawnił się ze swym pododdziałem ppor. Czesław Skup „Szpieg”. 4 kwietnia 1947 r. w PUBP w Siedlcach ujawnił się „Błyskawica” ze swą grupą. Do 16 kwietnia 1947 r. ujawniła się w PUBP w Siedlcach pozostała część oddziału „Pogoń” (m.in. „Vis” i „Mściciel”). Mimo ujawnienia się dowódców wszystkich pododdziałów zgrupowania sam „Korwin” nie pojawił się przed komisją amnestyjną. Kpt. Hebda pamiętając poprzednią amnestię i sposób, w jaki został potraktowany przez władze komunistyczne postanowił tym razem nie ujawniać się. Zdawał sobie sprawę, że bezpieka nie zapomni mu jego działalności po 1945 roku, przez co powrót do normalnego życia będzie niemożliwy. Obawiając się powtórnego aresztowania wyjechał do Warszawy, a stamtąd na Ziemie Odzyskane gubiąc za sobą ślad UB.
Amnestia 1947 roku nie zmieniła postępowania władzy komunistycznej wobec ujawnionych żołnierzy podziemia. W rzeczywistości była tylko podstępem, który miał na celu ujawnienie, a następnie aresztowanie ukrywających się działaczy niepodległościowych i żołnierzy organizacji podziemnych. Komuniści w tym czasie dysponowali bardzo dużą wiedzą o członkach podziemia, gdyż każdy ujawniający się członek musiał stanąć przed komisją amnestyjną, gdzie musiał zdać broń i wypełnić szczegółowe oświadczenie, w którym podawał swoją przynależność organizacyjną, pseudonim, fałszywe nazwiska, z których ujawniający korzystał oraz szereg innych informacji istotnych dla funkcjonariuszy Urzędu Bezpieczeństwa, np. należało dokładnie opisać działalność w oddziale partyzanckim, uwzględniając akcje przeciwko władzy ludowej.
Taki stosunek władz komunistycznych do członków podziemia sprawił, że część ujawnionej kadry oficerskiej zgrupowania „Pogoń” szybko powróciła do konspiracji, gdzie nawiązała współpracę z VI Brygadą Wileńską AK, której dowódca por. Władysław Łukasiuk „Młot” zadecydował o pozostaniu w konspiracji, nieujawnianiu oddziału i kontynuowaniu dalszego oporu.
Jeszcze w pierwszej połowie czerwca 1947 r. doszło do kontaktu komendanta „Młota” ze „Szpiegiem”. Ten ostatni doprowadził do spotkania kadry „korwinowców” w punkcie kontaktowym pod Mężeninem. Spotkali się wówczas por. Władysław Łukasiuk „Młot”, ppor. Czesław Skup „Szpieg”, ppor. Janusz Kotowski „Mściciel”, ppor. Tadeusz Stoiński „Jur” i ppor. Mieczysław Moskowiak „Szofer” (ten ostatni wywodził się z siedleckiego oddziału „Kłosa”, który był pierwszy oddziałem partyzanckim działającym w powiecie siedleckim po amnestii 1945 roku). Nowi podkomendni „Młota” mieli zorganizować na podległych sobie terenach zaplecze dla oddziałów partyzanckich 6. Brygady Wileńskiej. Z żołnierzy oddziału „Pogoń” powstał też nowy patrol bojowy, liczący dziesięciu ludzi, dowodzony przez Janusza Kotowskiego „Mściciela”.
Komunistyczna amnestia i masowe represje na członkach podziemia, a także systematyczna pacyfikacja miejscowej ludności sprawiły, że de facto w powiecie siedleckim nie istniały już terenowe struktury dawnych organizacji niepodległościowych. Głównym celem stało się zatem utrzymanie pojedynczych, rozrzuconych w terenie ośrodków partyzanckich. Nawiązanie przez „Młota” współpracy z byłymi żołnierzami oddziału „Pogoń” sprawiło, że rozciągnął on swe wpływy na ziemie powiatu siedleckiego, węgrowskiego i mińskiego, stając się w tym czasie dowódcą największego zgrupowania partyzanckiego na Podlasiu. Działając na tym obszarze „Młot” oparł działalność swojego oddziału na byłych podkomendnych „Korwina”, którzy dobrze znali teren. Mianował ppor. Czesława Skupa „Szpiega” komendantem pow. Siedlce, a  ppor. Janusza Kotowskiego „Mściciela” Komendantem powiatów Mińsk Mazowiecki i Węgrów.
Pierwszą akcją, w której wzięli udział byli żołnierze oddziału „Pogoń”, dowodzeni przez „Szofera”, wspólnie z VI Brygadą Wileńską był atak na ambulans pocztowy na szosie koło Stawisk pod Grębkowem 27 czerwca 1947 roku. Podczas walki zabito trzech i raniono dwóch funkcjonariuszy MO. Zdobyto kilka sztuk broni i 558 tys. zł. Dwukrotnie również żołnierze „Szofera” wraz z trzecim szwadronem VI Brygady dowodzonej przez ppor. „Lecha” zatrzymywali pociągi na linii siedleckiej w celu zdobycia wagonu pocztowego z gotówką potrzebną do dalszej działalności. Pierwsza próba miała miejsce 29 lipca, gdy pod stacją Sosnowo skontrolowano dwa przejeżdżające pociągi. Niestety w żadnym z nich nie znaleziono potrzebnych partyzantom pieniędzy, ani broni. Sukcesem udała się dopiero akcja z 7 sierpnia, gdzie pod stacją kolejową Dziewule rozbito wagon pocztowy, z którego zabrano 942 tys. zł.
Po pewnym czasie okazało się jednak, że współpraca „Młota” z byłymi żołnierzami „Korwina” nie układa się najlepiej. Aktywność „korwinowców” nastawiona była przede wszystkim na organizowanie wypadów zaopatrzeniowych podejmowanych na własną rękę, częstokroć wbrew wyraźnym rozkazom dowództwa. „Korwinowcy” prowadząc samodzielne i nieskoordynowane działania  atakowali spółdzielnie w celu zdobycia niezbędnych środków finansowych na dalszą działalność. Od lipca do października oddział dowodzony przez „Mściciela” działając na terenie powiatów Siedlce, Mińsk i Węgrów rozbił spółdzielnie w Suchożebrach, Mokobodach, Ławach, Jarnicach Czerwonce, Czarnej oraz Wiśniewie. Kilkukrotnie również byli podkomendni „Korwina” dokonywali napadów rabunkowych na prywatne domostwa. Akcje te, choć samowolne i niekonsultowane z „Młotem” były przez „korwinowców” przedstawiane, jakoby były zgodnie z jego rozkazem. Tak było m.in. w przypadku ataku na spółdzielnie w Jarnicach i Czerwonce, gdzie żołnierze „Mściciela” wystawili pokwitowanie informujące, że rekwizycja została dokonana na potrzeby dywersji „Młota”. Po pewnym czasie informacje o sposobie zachowania się „korwinowców” w terenie oraz o ich samowolnych działaniach zaczęły dopływać do dowództwa VI Brygady. Gdy ppor. Mieczysław Moskowiak „Szofer” zagroził grupie „korwinowców” odpowiedzialnością karną za ich samowolkę, a także wykorzystywanie autorytetu „Młota”, został 8 września 1947 r. zastrzelony w Mokobodach przez Janusza Kotowskiego „Mściciela”, Janusza Stoińskiego „Jura” i Henryka Rudnickiego „Listka”. Zbrodnia ta, w połączeniu z informacjami o samowoli i rabunkach grupy, sprawiła, że dowódca brygady wydał na zabójców wyrok śmierci. Jedynie szybka likwidacja grupy „Mściciela” przez UBP sprawiła, że „Młot” nie zdążył wymierzyć kary swym podkomendnym.
Nocą 7 października 1947 r. w wyniku akcji grupy operacyjnej PUBP i KP MO z Węgrowa oraz Mińska, przeprowadzonej w Małym Garczynie (pow. Mińsk Mazowiecki), patrol „Mściciela” został otoczony i po krótkiej walce rozbity. W następstwie aresztowania „Mściciel” i  „Jur” zostali skazani na karę śmierci i straceni w mokotowskim więzieniu przy ul. Rakowieckiej.
Ostatni partyzanci „Korwina” błąkali się po lasach Podlasia i Mazowsza jeszcze długo po ujawnieniu oddziału w 1947 roku. Ppor. Zygmunt Rześkiewicz „Grot” i plut. Stanisław Abramowski „Partyzancik” dołączyli do oddziału NSZ  por. Zygmunta Jezierskiego „Orła” liczącego około 14 żołnierzy, który od listopada do rozbicia oddziału w czerwcu 1948 roku działał na terenie powiatów Mińsk Mazowiecki, Węgrów, Garwolin, Łuków, Siedlce i Sokołów Podlaski. Obydwaj zginęli tragicznie – „Partyzancik” aresztowany w kwietniu 1948 roku przez bezpiekę został stracony w więzieniu mokotowskim w Warszawie 30 lipca 1948 roku, „Orzeł”, który z czasem podjął działalność na własną rękę zginął z rąk agenta UB 6 lipca 1948 roku.
Tragiczny los spotkał większość żołnierzy, którzy w latach 1946–1947 tworzyli zgrupowanie „Pogoń” dowodzone przez kpt. Henryka Hebdę „Korwina”. Mimo że członkowie oddziału w momencie jego istnienia pozostali nieuchwytni dla bezpieki, to po ogłoszeniu amnestii w 1947 roku represje dotknęły większości żołnierzy „Korwina”. Na karę śmierci skazano 11 byłych żołnierzy zgrupowania „Pogoń” (w tym znaczną część stanowili ujawnieni), na dożywotnie więzienie – 3 osoby, na karę 15 lat więzienia – 15 osób, a na kary pozbawienia wolności w wymiarze do dziesięciu lat – 30. Większość kadry dowódczej zgrupowania została wyeliminowana fizycznie. Ppor. Czesław Skup „Szpieg” został zamordowany przez funkcjonariusza MO w Suchożebrach po tym, jak zaprotestował przeciwko brutalnemu traktowaniu wiejskich kobiet przez miejscowych milicjantów.  W czerwcu 1947 roku  funkcjonariusze MO aresztowali ppor. Zdzisława Wiewiórskiego „Visa”. Podczas transportu z PUPB w Mińsku Mazowieckim do KW MO w Otwocku został on postrzelony przez milicjantów za rzekomą próbę ucieczki. Postrzał w głowę, połączony zapewne z metodami śledztwa sprawił, że „Vis” trafił do zakładu psychiatrycznego w Tworkach (zmarł przedwcześnie w wyniku złego stanu zdrowia 19 sierpnia 1960 roku). Ppor. Antoni Połujanow „Błyskawica” po amnestii 1947 r. wyjechał na Ziemie Odzyskane, gdzie zaprzestał dalszej działalności konspiracyjnej. Mimo to został skazany przez sąd w Koszalinie w grudniu 1952 roku na 6 lat więzienia pod zarzutem ukrywania broni z czasów konspiracji. Kpt. Henryk Hebda „Korwin” jako jeden z nielicznych uniknął represji ze strony komunistów. Po wyjeździe na Ziemie Odzyskane postanowił się ukryć i nie ujawniać swojej tożsamości. Bezpieka ostatecznie namierzyła miejsca pobytu „Korwina” dopiero pod koniec lat 50, kiedy masowe represje stalinowskie były już przeszłością. Henryk Hebda zmarł śmiercią naturalną w 1971 roku.
Zgrupowanie „Pogoń” było jedną z najdłużej działających jednostek partyzanckich Podlasia. Istniał on nieprzerwanie przez blisko półtora roku, a w szczątkowej formie – przez dalsze pół roku, do października 1947. Do kwietnia 1947 r. pododdziały „Pogoni” wykonały, według wstępnych szacunków, około 120 różnego rodzaju akcji – rozbiły 17 posterunków MO, rozbroiły trzy patrole MO i ORMO, cztery placówki ORMO i dwie placówki PPR, stoczyły osiem walk z siłami resortu oraz ludowym wojskiem i NKWD, zorganizowały pięć zasadzek i dwie akcje na pociągi, dokonały 41 akcji zaopatrzeniowych w spółdzielniach i pięć na majątki państwowe, zniszczyły dokumentację w kilkunastu urzędach gminnych, zlikwidowały 15 współpracowników aparatu bezpieczeństwa i kilka osób zajmujących się bandytyzmem.
Oddział do końca również pozostał nieuchwytny dla resortu bezpieczeństwa, pozostając nierozpracowany przez cały okres swej działalności. Przyjęta przez dowództwo zgrupowania taktyka „lotności” oddziału sprawiła, że bezpieka dość długo nie była w stanie zdobyć wystarczających informacji wywiadowczych o zgrupowaniu. Działanie na obszarze Mazowsza i południowego Podlasia, przechodzenie z terenu jednego powiatu do drugiego, a także podział zgrupowania na mniejsze pododdziały powodował, że zgrupowanie „Korwina” przez swoją dużą mobilność o wiele łatwiej wymykało się komunistycznym obławom i pozostawało nieuchwytne dla aparatu bezpieczeństwa.

</doc>
<doc id="4980444" url="https://pl.wikipedia.org/wiki?curid=4980444" title="Piejko">
Piejko

Osoby o tym nazwisku:

</doc>
<doc id="4980447" url="https://pl.wikipedia.org/wiki?curid=4980447" title="Kamuti">
Kamuti

Osoby o tym nazwisku:

</doc>
<doc id="4980449" url="https://pl.wikipedia.org/wiki?curid=4980449" title="Szabó">
Szabó

Osoby o tym nazwisku:

</doc>
<doc id="4980451" url="https://pl.wikipedia.org/wiki?curid=4980451" title="Gyarmati">
Gyarmati

Osoby o tym nazwisku:

</doc>
<doc id="4980454" url="https://pl.wikipedia.org/wiki?curid=4980454" title="Chaczaturow">
Chaczaturow

Osoby o tym nazwisku:

</doc>
<doc id="4980455" url="https://pl.wikipedia.org/wiki?curid=4980455" title="Wojtunik">
Wojtunik

Osoby o tym nazwisku:

</doc>
<doc id="4980456" url="https://pl.wikipedia.org/wiki?curid=4980456" title="Nietyksza">
Nietyksza

Osoby o tym nazwisku:

</doc>
<doc id="4980457" url="https://pl.wikipedia.org/wiki?curid=4980457" title="Mikołajków">
Mikołajków

Osoby o tym nazwisku:

</doc>
<doc id="4980459" url="https://pl.wikipedia.org/wiki?curid=4980459" title="Pap">
Pap

Osoby o tym nazwisku:
Zobacz też:

</doc>
<doc id="4980461" url="https://pl.wikipedia.org/wiki?curid=4980461" title="Dénes">
Dénes

Osoby o tym nazwisku:

</doc>
<doc id="4980462" url="https://pl.wikipedia.org/wiki?curid=4980462" title="Carlini">
Carlini

Osoby o tym nazwisku:
Miejsca:

</doc>
<doc id="4980463" url="https://pl.wikipedia.org/wiki?curid=4980463" title="Krystyna Samochocka">
Krystyna Samochocka

Krystyna Maria Anna Samochocka (ur. 1932, zm. 15 grudnia 2020) – polska chemiczka, prof. dr hab.
Życiorys.
Obroniła pracę doktorską, następnie uzyskała stopień doktora habilitowanego. 17 listopada 1990 nadano jej tytuł profesora w zakresie nauk chemicznych. Pracowała na Wydziale Chemii Uniwersytetu Warszawskiego, oraz w Centrum Onkologii - Instytucie im. Marii Skłodowskiej-Curie.
Zmarła 15 grudnia 2020.

</doc>
<doc id="4980464" url="https://pl.wikipedia.org/wiki?curid=4980464" title="Mistrzostwa Włoch w Skokach Narciarskich 2020">
Mistrzostwa Włoch w Skokach Narciarskich 2020

Mistrzostwa Włoch w Skokach Narciarskich 2020 – zawody mające na celu wyłonić mistrza Włoch, które rozegrane zostały 25 października na skoczni normalnej (HS104) w kompleksie Trampolino Dal Ben w Predazzo.
Podczas gdy konkurs kobiet rozegrano w pełnym wymiarze, rywalizacja mężczyzn została zakończona po 1. serii konkursowej. Tytuły mistrza Włoch zdobyli Lara Malsiner i Samuel Costa.
Najdłuższy skok wśród mężczyzn oddał Giovanni Bresadola, jednak doznał upadku przy lądowaniu. Ze względu na kontuzję w zawodach nie wystartował Alex Insam.
Wyniki.
Konkurs indywidualny mężczyzn (25.10.2020).
Opracowano na podstawie:
Konkurs indywidualny kobiet (25.10.2020).
Opracowano na podstawie:

</doc>
<doc id="4980470" url="https://pl.wikipedia.org/wiki?curid=4980470" title="Michel Ansermet">
Michel Ansermet

Michel Ansermet (ur. 20 lutego 1965) – szwajcarski strzelec sportowy. Srebrny medalista olimpijski z Sydney.
Specjalizował się w strzelaniu z pistoletu. Brał udział w dwóch igrzyskach olimpijskich (IO 96, IO 00). W 2000 był drugi na dystansie 25 metrów w pistolecie szybkostrzelnym. 

</doc>
<doc id="4980471" url="https://pl.wikipedia.org/wiki?curid=4980471" title="Walter Steinegger">
Walter Steinegger

Walter Steinegger (ur. 5 listopada 1928 w Innsbrucku) – austriacki skoczek narciarski, dwukrotny olimpijczyk, uczestnik mistrzostw świata, wielokrotny uczestnik Turnieju Czterech Skoczni.
W 1952 roku był częścią austriackiej reprezentacji w skokach narciarskich na Zimowych Igrzyskach Olimpijskich w Oslo – konkurs ukończył na czternastej pozycji. W 1960 roku natomiast brał udział w Zimowych Igrzyskach Olimpijskich w Squaw Valley, gdzie wywalczył szesnaste miejsce.

</doc>
<doc id="4980476" url="https://pl.wikipedia.org/wiki?curid=4980476" title="Émile Lachapelle">
Émile Lachapelle

Émile Lachapelle (ur. 12 września 1905, zm. w lutym 1988) – szwajcarski wioślarz i żeglarz, dwukrotny złoty medalista igrzysk olimpijskich i mistrzostw Europy.
Lachapelle zdobył złote medale podczas mistrzostw Europy w wioślarstwie w rywalizacji dwójek ze sternikiem w 1922 w Barcelonie i w 1923 w Como. W obu przypadkach członkami jego osady byli Édouard Candeveau i Alfred Felber. Reprezentował Szwajcarię na Letnich Igrzyskach Olimpijskich 1924, odbywających się w Paryżu. Wraz ze swoimi partnerami z ME zdobył złoto w dwójce ze sternikiem, uzyskując w finale czas 8:39,0. Wraz z Émilem Albrechtem, Alfredem Probstem, Eugenem Siggem, Hansem Walterem i Walterem Looslim zdobył złoty medal w rywalizacji czwórek ze sternikiem. Lachapelle uczestniczył jedynie w finale, w którym osada szwajcarska uzyskała czas 7:18,4.
Podczas igrzysk 1948 w Londynie uczestniczył w zawodach żeglarskiej klasy 6 metrów. Załoga szwajcarskiego jachtu Ylliam VII, w skład której wchodzili także Henri Copponex, André Firmenich, Charles Stern, Marcel Stern i Louis Noverraz, zajęła 7. miejsce, z wynikiem 2736 punktów.

</doc>
<doc id="4980477" url="https://pl.wikipedia.org/wiki?curid=4980477" title="Bedem Grebastica">
Bedem Grebastica



</doc>
<doc id="4980483" url="https://pl.wikipedia.org/wiki?curid=4980483" title="Abay">
Abay

Osoby o tym nazwisku:

</doc>
<doc id="4980484" url="https://pl.wikipedia.org/wiki?curid=4980484" title="Produkt totalny">
Produkt totalny

Produkt totalny – tekst kultury, którego fragmenty czy bohaterowie pojawiają się jednocześnie w różnego typu treściach (film, książka) i na towarach (kubek, koszulka). Właścicielami praw do produktów totalnych są rozbudowane, międzynarodowe koncerny np. Disney. Przykładem produktu totalnego jest "Kubuś Puchatek".
Produkt totalny charakteryzuje się brakiem granicy między reklamą a sprzedawanym produktem. Elementy, które powtarzają się na różnego rodzaju produktach, tworzą jeden system. Dzięki temu każdy artykuł związany z daną marką jest reklamą innych towarów, również nawiązujących do tej marki. 
To zjawisko jest zazwyczaj zapoczątkowane przez jeden bazowy produkt (np. książkę), którego popularność (przede wszystkim międzynarodowa) umożliwia w przyszłości powstawanie produktów pokrewnych (film, gra, komiks itd.). Produkt nie jest niczym innym jak towarem, który ma za zadanie odnieść sukces rozrywkowy oraz sprzedażowy na skalę masową.
Marki produktów buduje się nie dla ich walorów estetycznych, przeżyć emocjonalnych konsumentów (chociaż są one elementami kreowania wizerunku marki), lecz po to, aby w wyniku posiadania tych właściwości marka mogła wyróżnić się zdecydowanie spośród konkurencji i uzyskać nad nią przewagę na rynku.
Cechy produktu totalnego.
Podstawowe cechy produktu totalnego:
Źródła istniejących produktów totalnych.
Współczesne produkty totalne mają trzy źródła:
Wpływ zjawiska na produkcję towarów.
Wytwarzanie produktów totalnych sprawia, że treść pierwowzoru historii zostaje zmieniona w ramach adaptacji (filmowej, literackiej), aby jak najlepiej dotrzeć do masowego odbiorcy. Jednocześnie pewne elementy powinny być zgodne z oryginałem, m.in. rzadko zmienia się charakter bohaterów czy ich wygląd. Przykładem są działania firmy Disney – postacie muszą mieć dokładnie określoną kolorystykę, proporcje ciała i styl ubrań, a wszelkie modyfikacje grożą odebraniem licencji.
Zmiany dotyczą również szaty graficznej m.in. książek, która zazwyczaj inspirowana jest edycją filmową (jeżeli taka istnieje). Stało się tak w przypadku serii "Zmierzch" Stephenie Meyer – ilustracje na okładkach zostały zastąpione przez grafiki nawiązujące do filmów.
Często ta sama historia publikowana jest w wielu różnych wersjach (dla dorosłych, dla dzieci, ilustrowana, z perspektywy innego bohatera). Przykładowo opowieść o Pocahontas wydano w dziesięciu wariantach. Powstały książki grające, o różnych kształtach, kolorowanki czy albumy z naklejkami. Nie dzieje się tak w przypadkach książek niezwiązanych z żadną popularną marką.

</doc>
<doc id="4980485" url="https://pl.wikipedia.org/wiki?curid=4980485" title="Voiculescu">
Voiculescu

Osoby o tym nazwisku:

</doc>
<doc id="4980486" url="https://pl.wikipedia.org/wiki?curid=4980486" title="Lengyel">
Lengyel

Osoby o tym nazwisku:

</doc>
<doc id="4980487" url="https://pl.wikipedia.org/wiki?curid=4980487" title="Dan Marian Costescu">
Dan Marian Costescu

Dan Marian Costescu (ur. 23 lutego 1969) – rumuński inżynier transportu i menedżer, w latach 2015–2016 minister transportu i infrastruktury.
Życiorys.
W 1993 ukończył studia na wydziale transportu Uniwersytetu Politechnicznego w Bukareszcie, uzyskał też certyfikat menedżerski. Podjął pracę naukową na macierzystej uczelni, został też zatrudniony w Registrul Feroviar Român, specjalizując się m.in. w zakresie modeli komputerowych. Od 1996 do 1998 kierował departamentem w ministerstwie transportu. Od 1998 był prezesem Autoritatea Feroviară Română, instytucji zajmującej się badaniami nad bezpieczeństwem transportu kolejowego. Od 2001 kierował instytutem badawczym tej branży w Niemczech. Zasiadał w zarządach i radach nadzorczych rumuńskich spółek z branży kolejowej. W latach 2004–2014 prowadził firmę zajmującą się konsultingiem i zarządzaniem projektami. W 2015 wybrano go wiceprezesem sieci europejskich spółek kolejowych ERC.
17 października 2015 objął stanowisko ministra transportu i infrastruktury w rządzie Daciana Cioloșa. Zakończył pełnienie tej funkcji w lipcu 2016 w ramach rekonstrukcji gabinetu. Później pracował jako doradca i wykładowca w zakresie bezpieczeństwa transportu, w 2020 został dyrektorem wykonawczym przewoźnika kolejowego CFR Călători.

</doc>
<doc id="4980488" url="https://pl.wikipedia.org/wiki?curid=4980488" title="Mateńko">
Mateńko

Osoby o tym nazwisku:

</doc>
<doc id="4980490" url="https://pl.wikipedia.org/wiki?curid=4980490" title="Dramiński">
Dramiński

Znane postaci noszące nazwisko „Dramiński”:

</doc>
<doc id="4980491" url="https://pl.wikipedia.org/wiki?curid=4980491" title="Harry Bergqvist">
Harry Bergqvist

Harry Bergqvist (ur. 3 kwietnia 1933) – szwedzki skoczek narciarski reprezentujący klub Kubikenborgs IF.
Kariera.
Harry Bergqvist nie startował nigdy na igrzyskach olimpijskich ani na mistrzostwach świata w skokach narciarskich. Jego największym osiągnięciem jest zdobycie 10. miejsca w klasyfikacji generalnej 1. Turnieju Czterech Skoczni, który odbył się w 1953 roku. Bergqvist dwukrotnie wówczas stanął na podium poszczególnych konkursów: był trzeci w Innsbrucku oraz Bischofshofen, w niemieckiej części turnieju (Oberstdorf, Ga-Pa) dwukrotnie plasował się na piętnastej pozycji. Berqvist jeszcze dwa razy próbował swoich szans w Turnieju Czterech Skoczni: w sezonie 1960/1961 ukończył imprezę na 44. pozycji, a rok później plasował się na 18. pozycji.
Bergqvist ponadto dwukrotnie brał udział w Tygodniu Lotów Narciarskich: w Planicy w 1960 roku oraz w Bad Mitterndorf w 1962 roku. Próbował również swoich sił w Festiwalu Narciarskim w Holmenkollen – w 1961 roku osiągnął w nim 15. miejsce, rok później 22. Najlepszy występ na rozgrywanych w Falun Szwedzkich Igrzyskach Narciarskich zanotował w 1962 roku, kiedy był 11. Na swoim koncie ma też występ na Igrzyskach Narciarskich w Lahti w 1961 roku - był tam 23.

</doc>
<doc id="4980492" url="https://pl.wikipedia.org/wiki?curid=4980492" title="Sepe">
Sepe

Osoby o tym nazwisku:

</doc>
<doc id="4980493" url="https://pl.wikipedia.org/wiki?curid=4980493" title="Walter Loosli">
Walter Loosli

Walter Loosli (ur. 1901) – szwajcarski wioślarz, złoty medalista igrzysk olimpijskich.
Loosli reprezentował Szwajcarię na Letnich Igrzyskach Olimpijskich 1924, odbywających się w Paryżu. Wraz z Émilem Albrechtem, Alfredem Probstem, Eugenem Siggem, Hansem Walterem i Émilem Lachapellem zdobył złoty medal w rywalizacji czwórek ze sternikiem. Loosli uczestniczył pierwszej rundzie rywalizacji i repasażach, a w finale w którym zastąpił go Lachapelle osada szwajcarska uzyskała czas 7:18,4.

</doc>
<doc id="4980494" url="https://pl.wikipedia.org/wiki?curid=4980494" title="Groër">
Groër

Osoby o tym nazwisku:

</doc>
<doc id="4980496" url="https://pl.wikipedia.org/wiki?curid=4980496" title="Șuteu">
Șuteu

Osoby o tym nazwisku:

</doc>
<doc id="4980498" url="https://pl.wikipedia.org/wiki?curid=4980498" title="Euthrix potatoria">
Euthrix potatoria



</doc>
<doc id="4980499" url="https://pl.wikipedia.org/wiki?curid=4980499" title="Philudoria potatoria">
Philudoria potatoria



</doc>
<doc id="4980500" url="https://pl.wikipedia.org/wiki?curid=4980500" title="Chołoniewski">
Chołoniewski

Osoby o tym nazwisku:

</doc>
<doc id="4980502" url="https://pl.wikipedia.org/wiki?curid=4980502" title="Maciej Beiersdorf">
Maciej Beiersdorf

Maciej Beiersdorf (ur. 24 lutego 1950 w Krakowie, zm. 23 grudnia 2020 tamże) – polski etnograf, kulturoznawca, fotograf i znawca historii fotografii, muzealnik. W latach 1999–2015 dyrektor Muzeum Fotografii w Krakowie.
Życiorys.
Był synem Ottona Beiersdorfa i bratem Zbigniewa. Absolwent etnografii na Uniwersytecie Jagiellońskim. Po studiach w 1973 zaczął pracować w Muzeum Etnograficznym im. Seweryna Udzieli w Krakowie, w którym skończył pracę w 1988, tam właśnie zetknął się m.in. z fotografią jako ważnym elementem dokumentacyjnym. Następnie rozpoczął pracę w Centrum Młodzieży im. H. Jordana. Organizował tam wystawy fotograficzne, m.in. w rocznicę stanu wojennego i śmierci marszałka Piłsudskiego. W 1999 w drodze konkursu objął stanowisko dyrektora Muzeum Fotografii w Krakowie.
Pod dyrekcją Beiersdorfa Muzeum stało się ważną placówką kulturalną na mapie Krakowa, a także zostało najważniejszym muzeum ze zbiorami fotografii w Polsce. Zainicjował cykl „Dekad Fotografii Krakowskiej” – organizował wystawy, sesje, panele dyskusyjne, prezentacje multimedialne, spotkania z fotografikami i promocje książek. Podjął współpracę z Klubem Dziennikarzy „Pod Gruszką” oraz nawiązał kontakty ze znakomitymi polskimi fotografami.
Jak podkreśla obecny dyrektor Marek Świca, to właśnie Maciejowi Beiersdorfowi placówka ta zawdzięcza pierwszą wystawę stałą „Z dziejów fotografii”, która została otwarta w 2005 roku. Oprawę plastyczną ekspozycji przygotowali artyści plastycy prof. Leszek Wajda i Anna Mściwujewska-Wajda. Jego zasługą jest także digitalizacja muzealnych zbiorów.
W 2007 roku, który był dla Muzeum Historii Fotografii rokiem 20-lecia istnienia instytucji, dzięki staraniom dyrektora placówka otrzymała imię Walerego Rzewuskiego – jednego z najważniejszych fotografów XIX wieku, społecznika i radnego Krakowa.
Był członkiem jury wystaw fotograficznych i etnograficznych, m.in. Międzynarodowego Konkursu Fotograficznego im. Jana Sunderlanda. Był autorem licznych artykułów i tekstów poświęconych fotografii. Z pasją propagował fotografię etnograficzną, współtworząc ekspozycje prezentujące m.in. architekturę drewnianą oraz ginące rzemiosło Małopolski. Wystawy prezentowane były w Muzeum Archidiecezjalnym w Krakowie oraz Wojewódzkiej Bibliotece Publicznej.
Pochowany na cmentarzu Batowickim w Krakowie (kw. A-XXI-zach.-6).

</doc>
<doc id="4980503" url="https://pl.wikipedia.org/wiki?curid=4980503" title="Estigarribia">
Estigarribia

Osoby o tym nazwisku:

</doc>
<doc id="4980505" url="https://pl.wikipedia.org/wiki?curid=4980505" title="Eminger">
Eminger

Osoby o tym nazwisku:

</doc>
<doc id="4980507" url="https://pl.wikipedia.org/wiki?curid=4980507" title="Aleksander Marian Ryl">
Aleksander Marian Ryl

Aleksander Marian Ryl (ur. 8 grudnia 1870 w Chęcinach, zm. 4 sierpnia 1933 w Warszawie) – farmaceuta, społecznik i filantrop.
Życiorys.
Urodził się 8 grudnia 1870 w Chęcinach w rodzinie Aleksandra Wincentego i Józefy Gabrieli z domu Janiszewskiej. Ukończył męskie gimnazjum w Radomiu i odbył praktykę w aptece w Łodzi. W 1893 zdał egzamin na Uniwersytecie Warszawskim na podaptekarza i pracował w aptece w Odessie. W 1897 ukończył farmację na uniwersytecie w Dorpacie. W czasie studiów należał do korporacji studenckiej i był pierwszym prezesem korporacji Lechicja. 
Był właścicielem aptek w Parczewie (1897-1900) oraz w Warszawie (od 1904).
Współwłaściciel fabryki kapsułek żelatynowych "S.Zembrzuski i S-ka" w Warszawie.
Dyrektor techniczny i członek zarządu Warszawskiego Towarzystwa Akcyjnego „Motor” – spółki należącej do jednej z czterech pionierów przemysłu farmaceutycznego i handlu chemiczno-farmaceutycznego w Polsce.
Aleksander Ryl był autorem technologii produkcji "Motopiry", poprzedniczka aspiryny. Wprowadził do produkcji kapsułki tranowe dla dzieci.
Działał w Polskim Powszechnym Towarzystwie Farmaceutycznym i Warszawskim Towarzystwie Farmaceutycznym i był prezesem Towarzystwa Czytelni w Warszawie.
Żonaty z Marią Józefą z domu Janiszewską, z którą miał syna Stanisława. Zmarł 4 sierpnia 1933 w Warszawie i pochowany został w rodzinnym grobowcu na Powązkach.

</doc>
<doc id="4980510" url="https://pl.wikipedia.org/wiki?curid=4980510" title="Rojas (ujednoznacznienie)">
Rojas (ujednoznacznienie)

Osoby o tym nazwisku:

</doc>
<doc id="4980511" url="https://pl.wikipedia.org/wiki?curid=4980511" title="Paul Piaget (wioślarz)">
Paul Piaget (wioślarz)

Paul Piaget (ur. 1905) – szwajcarski wioślarz, brązowy medalista igrzysk olimpijskich.
Piaget zdobył srebrny medal podczas mistrzostw Europy w wioślarstwie w rywalizacji dwójek ze sternikiem w 1920 w Mâcon. Kilka tygodni później reprezentował Szwajcarię na Letnich Igrzyskach Olimpijskich, odbywających się w Antwerpii. Zdobył brązowy medal w dwójce ze sternikiem. Zarówno w czasie igrzysk jak i na ME, członkami jego osady byli Édouard Candeveau i Alfred Felber.

</doc>
<doc id="4980512" url="https://pl.wikipedia.org/wiki?curid=4980512" title="Paul Piaget">
Paul Piaget



</doc>
<doc id="4980513" url="https://pl.wikipedia.org/wiki?curid=4980513" title="Reistad">
Reistad

Osoby o tym nazwisku:

</doc>
<doc id="4980514" url="https://pl.wikipedia.org/wiki?curid=4980514" title="Muricilândia">
Muricilândia

Muricilândia – miasto i gmina w Brazylii, w stanie Tocantins. Znajduje się w mezoregionie Ocidental do Tocantins i mikroregionie Araguaína, 449 km od stolicy stanu, Palmas. W 2019 była zamieszkiwana przez 3587 mieszkańców.

</doc>
<doc id="4980515" url="https://pl.wikipedia.org/wiki?curid=4980515" title="Jan Rusinek (szachista)">
Jan Rusinek (szachista)



</doc>
<doc id="4980517" url="https://pl.wikipedia.org/wiki?curid=4980517" title="Gutkowska">
Gutkowska

Osoby o tym nazwisku:

</doc>
<doc id="4980519" url="https://pl.wikipedia.org/wiki?curid=4980519" title="Whalen">
Whalen

Osoby o tym nazwisku:
Zobacz też:

</doc>
<doc id="4980522" url="https://pl.wikipedia.org/wiki?curid=4980522" title="Lubimowka (rejon korieniewski)">
Lubimowka (rejon korieniewski)

Lubimowka () – wieś (ros. село, trb. sieło) w zachodniej Rosji, centrum administracyjne sielsowietu lubimowskiego w rejonie korieniewskim obwodu kurskiego.
Geografia.
Miejscowość położona jest nad rzeką Snagost, 15 km od centrum administracyjnego rejonu (Korieniewo), 92,5 km od Kurska.
W granicach miejscowości znajdują się ulice: Dołgaja, Kut, Nowaja, Słobodka, Sriedniaja, Zagriebielka, Zielonaja.
Demografia.
W 2010 r. miejscowość zamieszkiwało 560 osób.

</doc>
<doc id="4980524" url="https://pl.wikipedia.org/wiki?curid=4980524" title="Styczeń 2021">
Styczeń 2021



</doc>
<doc id="4980525" url="https://pl.wikipedia.org/wiki?curid=4980525" title="Żołędowski">
Żołędowski

Osoby o tym nazwisku:

</doc>
<doc id="4980526" url="https://pl.wikipedia.org/wiki?curid=4980526" title="Szatmári">
Szatmári

Osoby o tym nazwisku:

</doc>
<doc id="4980528" url="https://pl.wikipedia.org/wiki?curid=4980528" title="Miazek">
Miazek

Osoby o tym nazwisku:

</doc>
<doc id="4980530" url="https://pl.wikipedia.org/wiki?curid=4980530" title="Judziński">
Judziński

Osoby o tym nazwisku:

</doc>
<doc id="4980533" url="https://pl.wikipedia.org/wiki?curid=4980533" title="Kidd">
Kidd

Osoby o tym nazwisku:
Okręty o tej nazwie:

</doc>
<doc id="4980535" url="https://pl.wikipedia.org/wiki?curid=4980535" title="Fodor">
Fodor

Osoby o tym nazwisku:

</doc>
<doc id="4980540" url="https://pl.wikipedia.org/wiki?curid=4980540" title="Prawdziwi">
Prawdziwi

Prawdziwi (fr. "Les Sincères") – komedia w jednym akcie Pierre’a de Marivaux wystawiona w 1739.
Data powstania utworu.
Utwór został napisany w 1738 roku i miał swą premierę 13 stycznia 1739 w l’Hôtel de Bourgogne. Został wystawiony przez aktorów Comédie-Italienne. Początkowo został bardzo dobrze przyjęty. Krytycy zarzucali mu zbyt mało akcji, a zbyt wiele słów.
Treść.
Akcja sztuki rozgrywa się na wsi u markizy. 
U markizy przebywa troje gościː zakochana w Ergaście – Araminta, zakochany w markizie – Dorant oraz Ergast, który w ostatnim czasie ponad Aramintę zaczął przedkładać markizę. Frontyn, sługa Doranta jest zakochany w służącej Araminty i to zbliżenie pana do markizy niezbyt mu odpowiada. Nakłania więc Lizetę, zakochaną w słudze Doranta, by pomogła mu pokrzyżować im szyki. Ergast, wypytywany przez zakochaną w nim Aramintę, przyznaje, że jest ładniejsza od markizy i nie ustępuje jej dowcipem, ale jej ogłada sprawia, że nie potrafi jej uwierzyć. Markiza znużona pochwałami Doranta i pochlebstwami świata szuka towarzystwa Ergasta, jedynego szczerego człowieka, jakiego zna. Z całą szczerością opowiada o uciesznych figurach, od których dopiero co uciekła. 
Lizeta z Frontynem ujawniają Aramincie i Dorantowi swe plany rozbicia związku markizy z Ergastem i połączenia ich z ukochanymi. Jednocześnie w myśl koncepcji Frontyna pobudzają ich swą bezczelnością i kłótliwością do żywszych uczuć, między innymi Frontyn twierdzi, wbrew Dorantowi, że Araminta jest ładniejsza od markizy. Kontynuuje potem tę kwestię wobec swego pana, który ze swobodą przyznaje mu rację. Araminta odznacza się większą regularnością rysów. Markiza ma jedynie tyle urody, by być kochaną. Dorant ze względu na łączącą ich przyjaźń nie wszczyna kłótni.
Ergast wyznaje markizie, że napisał do przyjaciela, że kocha i jest kochany i że się żeni. Markiza próbuje wybadać czym jest w istocie miłość jej partnera. Rozmowa ujawnia krok po kroku, że Ergast kochał już kiedyś kogoś bardziej niż markizę, a być może kocha nadal, że ona przewyższała markizę urodą, ale markiza bardziej mu się podoba. Markiza czuje się zraniona. Lizeta referuje rozmowę pomiędzy Frontynem, Dorantem i Aramintą na temat jej urody. Wzburzona markiza wyznaje szczerze Ergastowi, że wprawdzie Dorant ma więcej urody, dowcipu i ogłady niż on, to jednak on podoba się jej bardziej. Kochankowie rozchodzą się. 
Markiza, która dotąd miała wysokie pojęcie o szczerości Ergasta, obawia się czy nie miał on racji, co do jej urody. Lizeta przekonuje ją, że wszyscy są odmiennego zdania. Ten sąd ogółu nie budzi jednak zaufania markizy. Ogół pochlebia i zwodzi. Do rozmowy włącza się Dorant, który zapewnia markizę o jej niekwestionowanej wyższości nad Araminta. Markiza przyjmuje jego hołdy pod warunkiem, że będzie szczerze mówił również o jej wadach. Dorant mówi więc o wadach, które w istocie są zaletami i tym całkiem zadowala markizę, która posyła po notariusza, by jeszcze tego wieczora zawrzeć ślub. Ergast przyznaje się przed Aramintą do popełnionych błędów. W rzeczywistości ją jedną tylko kochał i nie przestał kochać, tylko nie zdawał sobie z tego sprawy. Kochanka jest mu skłonna przebaczyć. Kiedy markiza zawiadamia ich o wizycie notariusza w celu połączenia jej z Dorantem, Araminta postanawia skorzystać z usług tego samego urzędnika przed pokonaną rywalką.
Omówienie.
Utwór otwiera błyskotliwa scena pomiędzy służącymi, którzy dają portrety swych państwa. Markiza ma pretensję do bycia szczerą, chociaż jednak chętnie mówi przykrą prawdę innym, od nich chciałaby słyszeć tylko miłą sobie, pod warunkiem, że będzie przedstawiana mimochodem i rozumnie. Jest kokietką, nie chce jednak, by ktokolwiek, nawet jej służąca, zauważył tą kokieterię. Dorant ma również pretensję do bycia szczerym i jest nim w istocie, zależy mu jednak nade wszystko, by za takiego uchodzić. Jeśli dla bycia szczerym trzeba kłamać, nie waha się kłamać. Jego pasją jest zadziwiać i nie być podobnym do nikogo. Przegrał pewnego razu proces, w którym był sędzią, tylko dlatego, by mieć przyjemność powiedzieć, że skazał samego siebie, bo miał do tego prawo. 
Takich portretów jest w sztuce więcej. Markiza, znużona towarzystwem, daje upust swojemu zamiłowaniu do szczerości, opisując Ergastowi ludzi, których opuściła przed chwilą. Daje więc najpierw portret pyszałka, który ma aspiracje do dobrego wyglądu i świetnego dowcipu, i który zdaje się mówićː "do wszystkich kochanków: czy nie jest prawdą, że moja twarz was zaskakuje? - Do ich kochanek: gdzie byłaby twoja wierność, gdybym chciał? - Do obojętnych: jest ci wszystko jedno, nie obudzę cię? - Do cnotliwych: opierasz się pokusie spojrzenia na mnie. - Do młodej dziewczyny: przyznaj, że twoje serce jest moje". Kontynuuje niczym Celimena z "Mizantropa," tym razem kreśląc portret trzydziestoletniej panny młodej o twarzy, która już dziesięć lat temu była antykiem. Przybiera ona postawę dziesięcioletniej dziewczynki, jest wszystkim zdumiona, nie wie czy posiadanie męża jest przyzwoite, spuszcza oczy, gdy na nią patrzysz i nie wierzy, że może mówić, gdy nie jest pytana, traktuje młodszą od niej markizę jak swą matkę. 
Dopóki Ergast i markiza ćwiczą swą szczerość na innych, doskonale się rozumieją. Gorzej wyglądają sprawy, gdy temat zaczyna ich dotyczyć. Kiedy Ergast wyznaje markizie, że ją kocha, ona odpowiada – Wierzę ci. Czy jednak kiedykolwiek kochałeś kogoś bardziej niż mnie? – Nie, do tej pory nie, no może raz w życiu. Odpowiada przekonany, że może to zrobić. Markiza jest już trochę zraniona; zadaje mu podstępne pytanie: która z nas jest więcej warta, ta, którą kochałeś, czy ja? – Ależ to są różne powaby: jej były nieskończone. – To znaczy trochę większe niż moje? – Cóż, byłbym bardzo zawstydzony, rozstrzygając w ten sposób. – A ja wypowiadam to głośno. Twoja niepewność decyduje. Zgódź się też, że kochasz ją bardziej niż mnie. Rozmowa toczy się dalej w tym samym, coraz bardziej rozjątrzającym rozmówców tonie, zwłaszcza gdy porównują swe zalety. – Araminta jest piękna, mówi Ergast, ale ciebie lubię bardziej niż ją. - Szczerze mówiąc, jesteś złym koneserem. - Odpowiadam za szczerość swoich uczuć, nie gwarantuję ich trafności. - Kiedy się ma zły gust, bycie szczerym jest opłakaną zaletą.
Ostatecznie Ergast wraca do Araminty, a markiza do Doranta, który tak ją męczył, pod tym wszelako warunkiem, że będzie jej mówił prawdę, a Dorant jest na tyle mądry, że nie mówi ukochanej kobiecie, że inna jest od niej ładniejsza, błędy, które jej wyrzuca są prawdziwymi zaletami i markiza jest szczęśliwa. Saint-Beuve, komentując finał sztuki, przyznajeː w życiu potrzeba trochę pochlebstwa, żeby móc kochać samego siebie i podobać się innym. W finale komedii markiza zauważaː "odbyliśmy piękną podróż, by dotrzeć tutaj". Zdanie to może służyć jako motto do wszystkich sztuk Marivaux.

</doc>
<doc id="4980553" url="https://pl.wikipedia.org/wiki?curid=4980553" title="Hawana - miasto utracone">
Hawana - miasto utracone



</doc>
<doc id="4980555" url="https://pl.wikipedia.org/wiki?curid=4980555" title="Saksońska Republika Rad">
Saksońska Republika Rad

Saksońska Republika Rad (niem. "Sachsen Räterepublik") – powołana w drodze rewolucji republika socjalistyczna na terenie Wolnego Państwa Saksonia, części Republiki Weimarskiej, istniejąca podczas rewolucji listopadowej 1918/1919. Proklamowana 13 listopada 1918 roku, a zlikwidowana w 1919 roku przez siły rządowe.

</doc>
<doc id="4980556" url="https://pl.wikipedia.org/wiki?curid=4980556" title="Pavel Pechanec">
Pavel Pechanec

Pavel Pechanec (ur. 6 marca 1971 w Litomyšlu) – czeski duchowny protestancki, od 2013 biskup kralovohradeckiej diecezji Czechosłowackiego Kościoła Husyckiego.
Życiorys.
Ukończył liceum w Ołomuńcu i po maturze zaczął pracę jako drukarz. Do Czechosłowackiego Kościoła Husyckiego wstąpił w 1990 roku, rozpoczął też później studia teologiczne na Uniwersytecie Karola. Wkrótce potem przeniósł się z rodziną do miasta Česká Třebová, gdzie w 1993 roku otrzymał święcenia diakonatu. Od 1993 roku służył we wspólnocie w miejscowości Český Dub, gdzie był aktywny także jako radny miejski, amatorski aktor i scenarzysta.
W 2013 roku został wybrany na biskupa kralovohradeckiej diecezji Czechosłowackiego Kościoła Husyckiego.
Życie prywatne.
Ma żonę Janę i dwie córki – Sarę i Eliškę.

</doc>
<doc id="4980558" url="https://pl.wikipedia.org/wiki?curid=4980558" title="Corrina, Corrina">
Corrina, Corrina



</doc>
<doc id="4980560" url="https://pl.wikipedia.org/wiki?curid=4980560" title="Anna Kurowska">
Anna Kurowska

Anna Kurowska (ur. 1980) – polska politolożka, specjalistka w zakresie polityki społecznej, doktor habilitowana nauk społecznych, profesor uczelni Uniwersytetu Warszawskiego, wykładowczyni na Wydziale Nauk Politycznych i Studiów Międzynarodowych UW.
Kariera naukowa.
W dniu 20 stycznia 2010 r. uzyskała na ówczesnym Wydziale Dziennikarstwa i Nauk Politycznych UW stopień doktora nauk humanistycznych w zakresie nauk o polityce na podstawie pracy "Wskaźniki społeczne w polityce społecznej", której promotorką była Barbara Szatur-Jaworska. 21 marca 2018 uzyskała na tym samym wydziale, noszącym już wówczas nazwę Wydziału Nauk Politycznych i Studiów Międzynarodowych UW, stopień doktora habilitowanego nauk społecznych w dyscyplinie nauk o polityce na podstawie dorobku naukowego oraz pracy "Polityka rodzinna a praca zawodowa kobiet i rodzicielstwo". Należała do kadry naukowo-dydaktycznej Instytutu Polityki Społecznej UW, a po jego rozwiązaniu w ramach reorganizacji wydziału w 2019 r. znalazła się wśród pracowników Katedry Metodologii Badań nad Polityką. 
Zasiada w Komitecie Nauk Demograficznych Polskiej Akademii Nauk oraz Komitecie ds. Przeciwdziałania Mobbingowi na UW. Współredaktorka lub recenzentka wielu czasopism naukowych. 

</doc>
<doc id="4980562" url="https://pl.wikipedia.org/wiki?curid=4980562" title="Olgowka (obwód kurski)">
Olgowka (obwód kurski)

Olgowka () – wieś (ros. село, trb. sieło) w zachodniej Rosji, centrum administracyjne sielsowietu olgowskiego w rejonie korieniewskim obwodu kurskiego.
Geografia.
Miejscowość położona jest nad rzeką "Kriepna", 9 km od centrum administracyjnego rejonu (Korieniewo), 89,5 km od Kurska.
W granicach miejscowości znajdują się 262 posesje.
Demografia.
W 2010 r. miejscowość zamieszkiwały 674 osoby.

</doc>
<doc id="4980573" url="https://pl.wikipedia.org/wiki?curid=4980573" title="Hynes">
Hynes

Osoby o tym nazwisku:

</doc>
<doc id="4980575" url="https://pl.wikipedia.org/wiki?curid=4980575" title="Kiskapusi">
Kiskapusi

Osoby o tym nazwisku:

</doc>
<doc id="4980576" url="https://pl.wikipedia.org/wiki?curid=4980576" title="Dünnern">
Dünnern

Dünnern – rzeka w północnej Szwajcarii, lewobrzeżny dopływ Aare. Długość 37,4 km. Cały bieg w granicach kantonu Solura, na terenie dystryktów Thal, Gäu i Olten.
Źródła na wysokości ok. 1010 m n.p.m. w górach Jura, w gminie Welschenrohr. Znajdują się na południowych zboczach lokalnego grzbietu górskiego koło osady Malsenberg. Źródłowy potok spływa w kierunku południowym z dużym spadkiem aż do wysokości ok. 706 m n.p.m. Rzeka spływa następnie dość głęboką doliną na północny wschód, aż do Balsthal, gdzie przyjmuje z lewej połączone wody potoków Mümliswiler Bach z doliny Gulden i Augstbach z rejonu Oberer Hauenstein. Tu skręca gwałtownie na południowy wschód i głębokim wąwozem (fr. "cluse") przecina prostopadle jedno z pasm Jury między masywami Roggenflue (po lewej) i Läberen (po prawej). Przepływa przez Oensingen, gdzie przyjmuje z prawej Bippenkanal, odwadniający rejon Niederbipp, i ponownie skręca w kierunku północno-wschodnim. Tak płynie aż do Olten, gdzie na wysokości 389 m n.p.m. uchodzi do Aare.
Na całym odcinku poniżej osiedla Eisenhammer (w Aedermannsdorf) rzeka jest uregulowana lub skanalizowana.
Reżim wodny niwalno-pluwialny, większy odpływ zimą i wiosną, niższy odpływ jesienią.
Na stacji pomiarowej w Olten (Hammermühle, 400 m n.p.m., powierzchnia zlewni 234 km2) średni przepływ wynosi 4,28 m³/s. Maksymalne przepływy z lat 1978-2017 mieszczą się w granicach od ok. 20 do 115 m3/s. Dla maksymalnej wody stuletniej oszacowano przepływ na 129 m3/s.
Od źródeł aż po przełomowy odcinek Klus, między Welschenrohr a Balsthal, rzeka płynie w granicach Regionalnego Parku Przyrodniczego Thal (niem. "Regionaler Naturpark Thal").

</doc>
<doc id="4980577" url="https://pl.wikipedia.org/wiki?curid=4980577" title="Újlaki">
Újlaki

Osoby o tym nazwisku:

</doc>
<doc id="4980580" url="https://pl.wikipedia.org/wiki?curid=4980580" title="Benkó">
Benkó

Osoby o tym nazwisku:

</doc>
<doc id="4980582" url="https://pl.wikipedia.org/wiki?curid=4980582" title="Zarzecka">
Zarzecka

Osoby o tym nazwisku:

</doc>
<doc id="4980583" url="https://pl.wikipedia.org/wiki?curid=4980583" title="Révész">
Révész

Osoby o tym nazwisku:

</doc>
<doc id="4980586" url="https://pl.wikipedia.org/wiki?curid=4980586" title="Nagryzek ciemny">
Nagryzek ciemny

Nagryzek ciemny ("Bromius obscurus") – gatunek chrząszcza z rodziny stonkowatych, jedyny przedstawiciel rodzaju "Bromius".
Zasięg występowania.
Występuje w Europie, na wschód przez Syberię do Japonii oraz w Ameryce Północnej, na północy dociera do północnej Skandynawii. W Europie notowany w Austrii, Belgii, Bośni i Hercegowinie, Bułgarii, Chorwacji, Czechach, Danii, Estonii, Finlandii, we Francji, w Hiszpanii, Holandii (wątpliwy), Liechtensteinie, na Litwie, Łotwie, w Macedonii Północnej, Niemczech, Norwegii, Polsce, Rosji, Rumunii, Serbii, na Słowacji, w Słowenii, Szwajcarii, Szwecji, na Ukrainie, Węgrzech, i we Włoszech.
W Polsce występuje w całym kraju.
Budowa ciała.
Osiąga 5–6 mm długości. Ciało pękate. Pokrywy skrzydeł pokryte gęstymi, krótkimi włoskami.
Ubarwienie ciała czarne, pokrywy wyjątkowo bywają czerwone. Czułki czarne z pomarańczowymi początkowymi członami.
Biologia i ekologia.
Występuje dość pospolicie na łąkach, nieużytkach, polanach w zaroślach i innych podobnych miejscach. Żeruje na rozmaitych roślinach zielnych, głównie z rodzaju wierzbownica ("Epilobium"), również na uprawnej winorośli. Imago żywią się liśćmi i owocami, larwy zaś żerują na korzeniach. Postacie dorosłe spotyka się od maja do września.

</doc>
<doc id="4980588" url="https://pl.wikipedia.org/wiki?curid=4980588" title="Hutyra">
Hutyra

Osoby o tym nazwisku:

</doc>
<doc id="4980591" url="https://pl.wikipedia.org/wiki?curid=4980591" title="South Africa Sevens 2006">
South Africa Sevens 2006

South Africa Sevens 2006 – ósma edycja wchodzącego w skład IRB Sevens World Series turnieju South Africa Sevens przeznaczonego dla męskich reprezentacji narodowych w rugby 7. Odbyła się w dniach 1–2 grudnia 2006 roku na Outeniqua Park w George będąc drugim turniejem sezonu 2006/2007.
Informacje ogólne.
Rozegrane na Outeniqua Park zawody były drugim turniejem sezonu 2006/2007 IRB Sevens World Series i wzięło w nich udział szesnaście reprezentacji. Drużyny rywalizowały w pierwszym dniu systemem kołowym podzielone na cztery czterozespołowe grupy, po czym w drugim dniu osiem najlepszych awansowało do ćwierćfinałów, a pozostała ósemka zmierzyła się w walce o "Bowl". Podział na grupy oraz rozkład gier zostały opublikowane pod koniec października 2006 roku. Składy zespołów i sędziowie zawodów.
Choć większość faworytów planowo zwyciężała swoje mecze, w pierwszym dniu zanotowano kilka niespodziewanych wyników skutkujące awansem do ćwierćfinałów Walii oraz Tunezji. Obsada i zwycięzcy półfinałów byli tacy sami jak tydzień wcześniej, w finale rewanżując się za porażkę z Dubaju lepsi okazali się jednak reprezentanci Nowej Zelandii. Był to pięćdziesiąty turniejowy triumf podopiecznych Gordona Tietjensa w światowym cyklu. Najwięcej punktów i przyłożeń zdobył przedstawiciel gospodarzy, Philip Burger.
IRB opublikowała następnie podsumowanie statystyczno-analityczne tego turnieju.

</doc>
<doc id="4980594" url="https://pl.wikipedia.org/wiki?curid=4980594" title="Błędowski">
Błędowski

Osoby o tym nazwisku:

</doc>
<doc id="4980598" url="https://pl.wikipedia.org/wiki?curid=4980598" title="Marter">
Marter

Osoby o tym nazwisku:

</doc>
<doc id="4980599" url="https://pl.wikipedia.org/wiki?curid=4980599" title="Bromius">
Bromius



</doc>
<doc id="4980603" url="https://pl.wikipedia.org/wiki?curid=4980603" title="Gough (ujednoznacznienie)">
Gough (ujednoznacznienie)

Osoby o tym nazwisku:

</doc>
<doc id="4980604" url="https://pl.wikipedia.org/wiki?curid=4980604" title="New York State Canal System">
New York State Canal System

New York State Canal System (w latach 1918-92 znany jako New York State Barge Canal lub w skrócie Barge Canal) – system kanałów w stanie Nowy Jork w Stana Zjednoczonych. Łączy rzekę Hudson z jeziorem Erie, a także przez odgałęzienia z jeziorami Ontario, Champlain, Cayuga i Seneca. Łączna długość kanałów wynosi 843 km.
System składa się z kanału Erie, Champlain, Oswego oraz Cayuga-Seneca. Jest przystosowany dla barek o długości do 91 m, szerokości 13 m i zanurzeniu 3,7 m.
Od lat 80. kanał zaczął tracić na znaczeniu gospodarczym, ze względu na przejęcie ruchu towarowego przez kolej i transport drogowy. Obecnie rośnie jego znaczenie jako obiektu rekreacyjnego.
W 2014 roku kanał został wpisany na listę National Register of Historic Places (pod nazwą „New York State Barge Canal”). Jest również wpisany na listę National Historic Landmark.

</doc>
<doc id="4980612" url="https://pl.wikipedia.org/wiki?curid=4980612" title="Puszkarnoje (rejon korieniewski)">
Puszkarnoje (rejon korieniewski)

Puszkarnoje () – wieś (ros. село, trb. sieło) w zachodniej Rosji, centrum administracyjne sielsowietu puszkarskiego w rejonie korieniewskim obwodu kurskiego.
Geografia.
Miejscowość położona jest w pobliżu rzeki Sejm, 8,5 km od centrum administracyjnego rejonu (Korieniewo), 99 km od Kurska.
Demografia.
W 2010 r. miejscowość zamieszkiwało 412 osób.

</doc>
<doc id="4980615" url="https://pl.wikipedia.org/wiki?curid=4980615" title="Alessandro Cilli">
Alessandro Cilli

Alessandro Cilli (ur. około 1565 w Pistoi, zm. w 1639) – śpiewak nadworny, sekretarz królewski Zygmunta III Wazy, pisarz i historyk.
Przyjął święcenia kapłańskie, a w 1596 wyjechał do Polski, gdzie pozostał do 1617. Był wówczas agentem księcia Toskanii i księcia Urbino, których informował o sytuacji w Polsce w związku z nadziejami na triumf kontrreformacji i perspektywą nawrócenia Rosji na katolicyzm.
Po powrocie do Pistoi w 1627 opublikował tam obszerne dzieło, liczące ponad 350 stron, "Historia delle sollevationi notabili seguite in Pollonia" ("Historia buntów możnowładczych w Polsce"), opisujące ważniejsze rokosze szlacheckie w latach 1606-1608 oraz "Historia di Moscovia dell'Ationi Heroiche e memorabili imprese dell'Invittissimo Sigismondo III Re di Pollonia" ("Historia Moskwy czasów heroicznych i pamiętne wspomnienia o gościnnym królu Polski Zygmuncie III").

</doc>
<doc id="4980617" url="https://pl.wikipedia.org/wiki?curid=4980617" title="Jarosław Ćwiek-Karpowicz">
Jarosław Ćwiek-Karpowicz

Jarosław Grzegorz Ćwiek-Karpowicz (ur. 1981 w Warszawie) – polski socjolog, politolog, specjalista nauk o bezpieczeństwie i dyplomata, doktor habilitowany nauk społecznych. Adiunkt na Wydziale Nauk Politycznych i Studiów Międzynarodowych Uniwersytetu Warszawskiego. 
Kariera zawodowa.
Absolwent V Liceum Ogólnokształcącego im. Księcia Józefa Poniatowskiego w Warszawie (2000). Finalista Olimpiady Wiedzy o Polsce i Świecie Współczesnym (1999). Ukończył studia magisterskie w zakresie politologii (2005) i socjologii (2009) na Uniwersytecie Warszawskim oraz roczne studium europejskie w Instytucie Nauk Politycznych w Strasbourgu (2005). Stypendysta Fundacji na rzecz Nauki Polskiej (2008–2009). 7 lipca 2010 uzyskał na ówczesnym Wydziale Dziennikarstwa i Nauk Politycznych UW stopień doktora nauk humanistycznych w zakresie nauk o polityce na podstawie pracy "Ewolucja rosyjskiej elity władzy centralnej w latach 2000–2008", której promotorem był Tadeusz Bodio. 27 września 2019 na tym samym wydziale, noszącym już wówczas nazwę Wydziału Nauk Politycznych i Studiów Międzynarodowych UW, uzyskał stopień doktora habilitowanego nauk społecznych w dyscyplinie nauk o bezpieczeństwie na podstawie dorobku naukowego i pracy "Bezpieczeństwo energetyczne Rosji". 
Należał do kadry naukowo-dydaktycznej Instytutu Nauk Politycznych UW, gdzie był sekretarzem Zakładu Badań Wschodnich (2005–2009) oraz kierownikiem studiów eurazjatyckich (2013–2014). Po reorganizacji wydziału w 2019, w ramach której instytuty zostały zastąpione przez katedry, znalazł się w zespole Katedry Bezpieczeństwa Wewnętrznego. 
W latach 2005–2008 pracował w Instytucie Spraw Publicznych w Warszawie, kierowanym wówczas przez Lenę Kolarską-Bobińską, na stanowisku badacza i koordynatora projektów europejskich. Odbył staże naukowo-badawcze w Instytucie Europy Wschodniej na Uniwersytecie w Bremie (2008) oraz w Niemieckiej Radzie Polityki Zagranicznej (DGAP) w Berlinie (2011). 
W latach 2009–2016 pracował w Polskim Instytucie Spraw Międzynarodowych (PISM), gdzie zajmował stanowiska analityka-głównego specjalisty, koordynatora programu Europa Wschodnia oraz kierownika Biura Badań i Analiz. W 2015 roku był stypendystą amerykańskiego programu rządowego (IVLP). W 2016 roku został radcą ds. ekonomicznych w Ambasadzie RP w Rydze, w 2019 roku przeszedł na stanowisko radcy ds. ekonomicznych i naukowych w placówce w Tel Awiwie, a następnie został kierownikiem referatu ds. politycznych i ekonomicznych w Stałym Przedstawicielstwie RP przy OECD w Paryżu. 
Jest autorem ponad kilkudziesięciu analiz, raportów, ekspertyz i artykułów naukowych z zakresu stosunków międzynarodowych, energii, klimatu i opinii publicznej. Włada biegle językiem angielskim, francuskim, rosyjskim i w podstawowym zakresie hebrajskim. 

</doc>
<doc id="4980619" url="https://pl.wikipedia.org/wiki?curid=4980619" title="Borongan">
Borongan

Borongan – miasto na Filipinach, położone w regionie Eastern Samar, w prowincji Northern Samar, na wyspie Samar.
Opis.
Miasto zostało założone w 8 września 1619 roku. Borongan jest stolicą prowincji Eastern Samar i znane jako najbardziej wysunięte na wschód miasto na Filipinach. W mieście znajduje się krajowy port morski, który może przyjmować statki morskie o średnim zanurzeniu. Miejscowość przez swoje położenie nad Morzem Filipińskim jest atrakcyjnym ośrodkiem turystycznym. Miasto jest stolicą Djecezji Borongan.

</doc>
<doc id="4980622" url="https://pl.wikipedia.org/wiki?curid=4980622" title="Nieć">
Nieć

Osoby o tym nazwisku:

</doc>
<doc id="4980624" url="https://pl.wikipedia.org/wiki?curid=4980624" title="Stecki">
Stecki

Osoby o tym nazwisku:

</doc>
<doc id="4980625" url="https://pl.wikipedia.org/wiki?curid=4980625" title="No Quarter">
No Quarter

No Quarter – utwór zespołu Led Zeppelin z albumu "Houses of the Holy" (1973). Jego autorami są: John Paul Jones, Jimmy Page i Robert Plant. W 1976 znalazł się na albumie koncertowym "The Song Remains the Same" (oraz towarzyszącym mu filmie o tym samym tytule), a w 1994 – na wspólnym albumie Planta i Page’a, "".
Tytuł pochodzi od wojennej praktyki nieokazywania litości pokonanemu wrogowi, chociaż słowo może oprócz tego oznaczać również schronienie lub źródło wiadomości. Fraza może również pochodzić z żargonu pirackiego albo z czasów amerykańskiej wojny o niepodległość. Tematyką jest niepoddawanie się złu mimo jego wszechobecności (tłumaczenie fragmentu tekstu: "Śmierć idzie tuż obok nich / Diabeł naśladuje każdy ich krok"). Możliwe, że słowa (autorstwa Planta) odnoszą się do niego samego i kolegów z zespołu. Zawierają też aluzje do mitologii nordyckiej oraz twórczości J.R.R. Tolkiena.
Praca nad utworem rozpoczęła się już w 1971, jeszcze podczas sesji "Led Zeppelin IV". Pierwotna wersja, nagrana w Headley Grange, charakteryzowała się szybszym tempem.
Na albumie, należącym do najlżejszych w repertuarze zespołu, kompozycja wyróżniała się „kapryśnym” brzmieniem. Atmosferę „No Quarter” zbudowano, wykorzystując zmianę prędkości przesuwu taśmy, co obniżyło dźwięki o ćwierć tonu.
Utwór należał do stałych punktów programu koncertów Led Zeppelin obok takich utworów, jak „Moby Dick” czy „Dazed and Confused”.
Recepcja.
W swojej recenzji albumu "Houses of the Holy" magazyn Rolling Stone skrytykował „No Quarter” jako niezbyt interesujący. Z kolei portal AllMusic zaliczył go do największych osiągnięć zespołu.

</doc>
<doc id="4980626" url="https://pl.wikipedia.org/wiki?curid=4980626" title="Brejnak">
Brejnak

Osoby o tym nazwisku:

</doc>
<doc id="4980633" url="https://pl.wikipedia.org/wiki?curid=4980633" title="Liam Mower">
Liam Mower

Liam Mower (ur. 30 maja 1992 w Kingston upon Hull) – angielski tancerz oraz aktor, laureat nagrody Laurence'a Oliviera. Był pierwszym wykonawcą tytułowej roli w musicalu "Billy Elliot the Musical."
Wczesne lata.
Pochodzi z Kingston upon Hull. Jego ojciec jest inżynierem, a matka pracowała w sklepie z kanapkami. Ma trzech braci (Luke, Lewis i Leighton). Był uczniem w Royal Ballet School, uczęszczał wcześniej do Northern Academy of Performing Arts (NAPA) w rodzinnym mieście oraz Rambert School of Ballet and Contemporary Dance w Twickenham (w latach 2008 -2011).
Kariera.
Billy Elliot.
Zaraz po dostaniu się do Royal Ballet School wziął w 2004 udział w przesłuchaniach do powstającego musicalu "Billy Elliot the Musical ("opartego na filmie Billy Elliot z 2000 roku). Został wybrany na jednego z 3 odtwórców głównej roli (z 3000 kandydatów), był z tej trójki najmłodszym oraz jedynym z klasycznym przygotowaniem baletowym. Był premierowym wykonawcą roli zarówno na prapremierze 31 marca, jak i na oficjalnej premierze w dniu 11 maja 2005 roku. W roli wystąpił po raz ostatni 30 września 2006. Liam wystąpił także w teledysku Eltona Johna (kompozytora musicalu) do utworu "Electricity" (z musicalu). Wystąpił w programach charytatywnych "Children in Need" "w" dniu 18 listopada 2005 r. oraz 22 listopada 2006 roku na rzecz organizacji "Place2Be".
28 września 2014 Mower wystąpił w "Billy Elliot the Musical Liv"e!, transmisji musicalu na żywo do kilkuset sal kinowych. Wystąpił w roli Starszego Billy'ego w tanecznym duecie "Dream Ballet (Swan Lake)" oraz podczas gali finałowej"""."
Dalsza kariera.
Po "Billym Elliocie" Mower kontynuował naukę, utrzymując aktywność artystyczną. Wystąpił w październiku 2006 r. w "Thoroughly Modern Millie" w Hull New Theatre, pojawił się również w serii kryminalnej ITV "Wire in the Blood" w roli Mikeya. Wystąpił w roli tytułowego bohatera w musicalu "Pinokio" podczas świąt Bożego Narodzenia 2007 w The Priestley Theatre w Bradford.
New Adventures.
Po ukończeniu Rambert School w 2011 roku Mower stał się członkiem zespołu teatralnego New Adventures – zespołu baletowego utworzonego przez Matthew Bourne'a. Wystąpił w spektaklach:
Nagrody.
Mower (wraz z Jamesem Lomasem i George’em Maguire’em – pozostałymi dwoma odtwórcami roli Billy'ego Elliota) otrzymał w 2005 roku nagrodę Theatregoers' Choice (obecnie WhatsOnStage Awards) za najbardziej obiecujący debiut. 26 lutego 2006 r. ta sama trójka zdobyła nagrodę Laurence'a Oliviera za występy w musicalu. Mower jest najmłodszym w historii zdobywcą tej nagrody.

</doc>
<doc id="4980635" url="https://pl.wikipedia.org/wiki?curid=4980635" title="Thomas Stoltzer">
Thomas Stoltzer

Thomas Stoltzer, także Stolczer (ur. około 1480 w Świdnicy, zm. luty/marzec 1526 koło Znojma) – niemiecki kompozytor.
Życiorys.
Mógł być synem Clemensa Stolcera, pisarza miejskiego w Świdnicy w latach 1468–1499. Przypuszczalnie kształcił się u Heinricha Fincka. Otrzymał święcenia kapłańskie. W latach 1519–1522 działał jako wikariusz w kościele św. Elżbiety we Wrocławiu, zastępował też kapłanów katedry wrocławskiej. W 1522 roku otrzymał angaż na stanowisko nadwornego kapelmistrza króla węgierskiego Ludwika II w Budzie, w okresie służby na dworze stworzył większość swoich kompozycji. Zginął, topiąc się pod lodem na rzece Taja.
Twórczość.
Jego dorobek kompozytorski obejmuje 4 msze, 26 motetów i cyklów motetowych, 10 responsoriów, 15 antyfon, 43 hymny, 5 psalmów, 14 łacińskich i 4 niemieckie psalmy motetowe, 5 magnifikatów, "Te Deum", 14 pieśni świeckich i religijnych w języku niemieckim, a także 8 instrumentalnych kompozycji bez tekstu. Obok Heinricha Fincka i Paula Hofhaimera należał do najwybitniejszych kompozytorów niemieckich początku XVI wieku, tworzył w stylu naśladującym niderlandzką szkołę polifoniczną. 

</doc>
<doc id="4980636" url="https://pl.wikipedia.org/wiki?curid=4980636" title="Widmer">
Widmer

Osoby o tym nazwisku:

</doc>
<doc id="4980637" url="https://pl.wikipedia.org/wiki?curid=4980637" title="Max Greenfield">
Max Greenfield

Max Greenfield (ur. 4 września 1980 w Dobbs Ferry, w stanie Nowy Jork) – amerykański aktor filmowy, telewizyjny i głosowy. Najlepiej znany z roli zastępcy szeryfa Leo D’Amato w serialu "Weronika Mars" ("Veronica Mars", 2005–2007, 2019) i jako Schmidt z sitcomu Fox "Jess i chłopaki" ("New Girl", 2011–2018).

</doc>
<doc id="4980640" url="https://pl.wikipedia.org/wiki?curid=4980640" title="Wiederkehr">
Wiederkehr

Osoby o tym nazwisku:

</doc>
<doc id="4980641" url="https://pl.wikipedia.org/wiki?curid=4980641" title="Tołpino (obwód kurski)">
Tołpino (obwód kurski)

Tołpino () – wieś (ros. село, trb. sieło) w zachodniej Rosji, centrum administracyjne sielsowietu tołpińskiego w rejonie korieniewskim obwodu kurskiego.
Geografia.
Miejscowość położona jest nad rzeką Tołpinka, 5 km od centrum administracyjnego rejonu (Korieniewo), 95 km od Kurska.
Demografia.
W 2010 r. miejscowość zamieszkiwały 602 osoby.

</doc>
<doc id="4980642" url="https://pl.wikipedia.org/wiki?curid=4980642" title="Egli">
Egli

Osoby o tym nazwisku:

</doc>
<doc id="4980645" url="https://pl.wikipedia.org/wiki?curid=4980645" title="Aphanomyces">
Aphanomyces

Aphanomyces de Bary – rodzaj organizmów grzybopodobnych zaliczanych do lęgniowców. Jest jedynym rodzajem rzędu "Saprolegniales", w którym występują gatunki powodujące choroby roślin.
Morfologia.
Rodzaj "Aphanomyces" charakteryzuje się drobnymi strzępkami, których średnica nie przekracza 20 mikrometrów, a barwa od półprzeźroczystej do jasnobrązowej. Strzępki wegetatywne nie różnią się od nitkowatych zoosporangiów, które pływki (zoospory) wytwarzają w rzędzie w strzępkach. To uwolnienie pierwotnie utworzonych pływek jest taksonomicznie ważną cechą odróżniającą "Aphanomyces" od innych rodzajów z rzędu. Podobnie jak rodzaj "Achlya", tworzą oospory w grupach natychmiast po uwolnieniu. Czasami pływki tworzą również oospory w zoosporangiach, jak w rodzaju "Aplanes". Pierwotne pływki są przeważnie wydłużone, elipsoidalne lub wrzecionowate, drugorzędne natomiast mają kształt nerkowaty i sz boku posiadają dwie różne wici. Lęgnie, które zwykle tworzą się pojedynczo lub rzadko w parach, są różnej wielkości, różnego kształtu li mają różnorodną fakturę powierzchni. Plemnie są na ogół dikliniczne lub jednoskośne, rzadko androgyniczne.
Jest komórczakiem, tworzy plechę bez przegród rozgałęziających się pod kątem prostym, dość rzadko. Jest homotaliczna. Lęgnie i plemnie tworzą się na tych samych, lub odległych strzępkach. Lęgnie prawie kuliste o podwójnej ścianie. Ściana zewnętrzna gładka, wewnętrzna tworzy sinusoidalną linię, czasami brodawkowaną. Lęgnie powstają na końcach krótkich odgałęzień strzępek i oddzielone są septą. Czasami otoczone są kilkoma plemniami o cylindrycznym lub maczugowatym kształcie. 
Cykl życiowy.
Po zapłodnieniu powstają kuliste, hialinowe lub żółtawe oospory, wewnątrz z dwoma ciałkami; dużym, owalnym i ciemnym w środku, oraz małym, kulistym i świecącym. Po okresie spoczynku oospory kiełkują tworząc strzępkę infekcyjną lub pływkę. Oospory mają zdolności chemotaktyczne; kiełkują po chemicznym rozpoznaniu korzeni żywiciela. Po ich zasiedleniu tworzą strzępki z zarodniami, które morfologicznie nie odróżniają się od strzępek. Powstają w nich owalne zarodniki pierwotne gromadzące się na szczycie zarodni. Po wypłynięciu z niej otorbiają się tworząc kuliste cysty z brodawkami. Następnie cysty te kiełkują tworząc pływki. Mają nerkowaty kształt i na boku dwie wici. Za ich pomocą pływają w wodzie glebowej pomiędzy grudkami gleby. Gdy pływki napotkają włośniki żywiciela tracą wici i kiełkują tworząc strzępkę infekcyjną, która przebija skórkę włośników i wnika do ich wnętrza, a powstające z niej strzępki grzybni kolonizują korzenie. Wewnątrz tkanek żywiciela tworzą się lęgnie i plemnie, a gdy tkanki żywiciela już obumierają, powstają oospory.
Niektóre należące do tego rodzaju gatunki są sprawcami groźnych chorób, powodujących duże straty w rolnictwie. "A. euteiches" wywołuje zgniliznę korzeni roślin strączkowych, a "A. cochlioides" zgniliznę korzeni buraka.
Systematyka i nazewnictwo.
Pozycja w klasyfikacji według Index Fungorum: "Leptolegniaceae, Saprolegniales, Saprolegniidae, Peronosporea, Incertae sedis, Oomycota, Chromista".
Rodzaj "Aphanomyces" utworzył Heinrich Anton de Bary w 1860 r.
Niektóre gatunki:

</doc>
<doc id="4980647" url="https://pl.wikipedia.org/wiki?curid=4980647" title="Parafia Katedralna Podwyższenia Krzyża Pańskiego we Wrocławiu">
Parafia Katedralna Podwyższenia Krzyża Pańskiego we Wrocławiu



</doc>
<doc id="4980648" url="https://pl.wikipedia.org/wiki?curid=4980648" title="Siegenthaler">
Siegenthaler

Osoby o tym nazwisku:

</doc>
<doc id="4980652" url="https://pl.wikipedia.org/wiki?curid=4980652" title="Parafia św. Józefa Oblubieńca Najświętszej Maryi Panny w Wałbrzychu">
Parafia św. Józefa Oblubieńca Najświętszej Maryi Panny w Wałbrzychu



</doc>
<doc id="4980655" url="https://pl.wikipedia.org/wiki?curid=4980655" title="Fahrner">
Fahrner

Osoby o tym nazwisku:

</doc>
<doc id="4980656" url="https://pl.wikipedia.org/wiki?curid=4980656" title="Schneeberger">
Schneeberger

Osoby o tym nazwisku:

</doc>
<doc id="4980657" url="https://pl.wikipedia.org/wiki?curid=4980657" title="Schnyder">
Schnyder

Osoby o tym nazwisku:

</doc>
<doc id="4980659" url="https://pl.wikipedia.org/wiki?curid=4980659" title="Szeptuchowka (obwód kurski)">
Szeptuchowka (obwód kurski)

Szeptuchowka () – wieś (ros. село, trb. sieło) w zachodniej Rosji, centrum administracyjne sielsowietu szeptuchowskiego w rejonie korieniewskim obwodu kurskiego.
Geografia.
Miejscowość położona jest nad rzeką Kriepna, 19,5 km od centrum administracyjnego rejonu (Korieniewo), 78 km od Kurska.
W granicach miejscowości znajdują się ulice: Czubarowka, Komsomolskaja, Mołodiożnaja, Oziernaja, Pachanowa, Sadowaja, Słobodka, Sowietskaja, Turgieniewka, Zagriebielje, Zielonaja.
Demografia.
W 2010 r. miejscowość zamieszkiwało 657 osób.

</doc>
<doc id="4980660" url="https://pl.wikipedia.org/wiki?curid=4980660" title="Karśnicki">
Karśnicki

Osoby o tym nazwisku:

</doc>
<doc id="4980662" url="https://pl.wikipedia.org/wiki?curid=4980662" title="Glarner Kalberwurst">
Glarner Kalberwurst

Glarner Kalberwurst – charakterystyczna dla kuchni szwajcarskiej biała kiełbasa cielęca o oryginalnym, kremowym smaku, pochodząca z kantonu Glarus.
Glarner Kalberwurst to kiełbasa gotowana w jelitach wołowych. Różni się od podobnych kiełbas cielęcych swoim składem - dodatkiem boczku, białego pieczywa (od 4 do 8%) i wyraźną nutą gałki muszkatołowej. Kiełbasę doprawia się ponadto pieprzem. Jako składnik dodawane są niekiedy również jajka, skórki cielęce i głowizna cieląt. Kiełbasy parzy się w gorącej wodzie lub parze o temperaturze minimum 68° C, a następnie schładza zimną wodą.
Najstarsze pisemne świadectwa produkcji kiełbasy pochodzą z około połowy XIX wieku. W opisie kantonu Glarus z 1846 opisuje się ten wyrób jako „"charakterystyczny dla regionu Glarus"”. Dodatek pieczywa w kiełbasie może być pamiątką tego, że rzeźnicy z Glarus uzupełniali mięso czerstwym chlebem w latach głodu na początku XIX wieku. Inna teoria głosi, że kiełbasa została raczej uszlachetniona poprzez dodanie białego pieczywa, jajek i mleka.
Obecnie wyrób jest sprzedawany pojedynczo lub w parach, na surowo lub gotowany, pakowany próżniowo lub luzem. 1 grudnia 2011 uzyskał certyfikat chronionego pochodzenia geograficznego. Musi być produkowany w kantonie Glarus, a cielęcina i wieprzowina musi pochodzić ze Szwajcarii.

</doc>
<doc id="4980666" url="https://pl.wikipedia.org/wiki?curid=4980666" title="Grabianka (ujednoznacznienie)">
Grabianka (ujednoznacznienie)

Osoby o tym nazwisku:

</doc>
<doc id="4980668" url="https://pl.wikipedia.org/wiki?curid=4980668" title="Andrzej Styczek">
Andrzej Styczek

Andrzej Marian Styczek (ur. 1941) – polski naukowiec, profesor nauk technicznych o specjalności mechanika cieczy i gazów, mechanika ośrodków ciągłych, metody numeryczne. Emerytowany profesor Politechniki Warszawskiej. 
Życiorys.
Urodził się w 1941. W 1966 ukończył studia magisterskie na Wydziale Mechanicznym Energetyki i Lotnictwa Politechniki Warszawskiej. W 1974 doktoryzował się, a w 1980 uzyskał stopień doktora habilitowanego na MEiL PW. 9 października 1990 otrzymał tytuł profesora nauk technicznych. 
W działalności naukowo–badawczej zajmuje się stochastycznymi metodami matematycznymi w modelowaniu procesów przebiegających w cieczy lepkiej i problemami modelowania ruchu w atmosferze. Sformułował "równanie brzegowe dla gęstości wirowości". 
Na PW zatrudniony od 1967, przy czym w latach 1974–1977 był także pracownikiem Politechniki Świętokrzyskiej. Związany z Zakładem Aerodynamiki w Instytucie Techniki Lotniczej i Mechaniki Stosowanej MEiL PW. W latach 1987–1990 prodziekan wydziału MEiL PW, a w latach 1990–1996 dziekan tegoż wydziału. 
Od 1994 wielokrotnie wybierany członkiem Komitetu Mechaniki PAN. Pełnił funkcję jego przewodniczącego (2003–2006), wiceprzewodniczącego (1996–1998 i 1999–2002) i członka prezydium. 
Laureat wielu nagród uczelnianych, środowiskowych i ministerialnych, w tym nagrody Wydziału IV PAN im. S. Drzewieckiego. W 1998 odznaczony Krzyżem Kawalerskim Orderu Odrodzenia Polski.

</doc>
<doc id="4980670" url="https://pl.wikipedia.org/wiki?curid=4980670" title="Tutaj (tom wierszy)">
Tutaj (tom wierszy)

Tutaj – tom poezji Wisławy Szymborskiej wydany 19 stycznia 2009 przez Społeczny Instytut Wydawniczy „Znak”, w 2010 nominowany do Nagrody Literackiej „Nike”.
"Tutaj" stanowi ostatni tomik Szymborskiej wydany przed jej śmiercią w 2012. Zawiera 19 wierszy: "Ella w niebie" (o Elli Fitzgerald), "Identyfikacja", "Kilkunastoletnia", "Metafizyka", "Mikrokosmos", "Myśli nawiedzające mnie na ruchliwych ulicach", "Nieczytanie", "Otwornice", "Pomysł", "Portret z pamięci", "Przed podróżą", "Przykład", "Rozwód", "Sny", "Trudne życie z pamięcią", "Tutaj", "W dyliżansie" (o Juliuszu Słowackim), "Zamachowcy", "Vermeer" (o Janie Vermeerze).

</doc>
<doc id="4980677" url="https://pl.wikipedia.org/wiki?curid=4980677" title="Julija Łaputina">
Julija Łaputina

Julija Anatolijiwna Łaputina, ukr. Юлія Анатоліївна Лапутіна (ur. 1967 w Kijowie) – ukraińska funkcjonariuszka służb specjalnych, generał major Służby Bezpieczeństwa Ukrainy, od 2020 minister ds. weteranów.
Życiorys.
W 1988 została absolwentką Kijowskiego Państwowego Instytutu Wychowania Fizycznego z dyplomem nauczyciela i trenera. W 1996 ukończyła prawo na Narodowej Akademii Służby Bezpieczeństwa Ukrainy w Kijowie. Uzyskała stopień kandydata nauk w zakresie psychologii. Była pracownikiem naukowym w jednym z instytutów badawczych, w 1992 została funkcjonariuszką Służby Bezpieczeństwa Ukrainy. Zajmowała kierownicze stanowiska w strukturze SBU, zajmowała się m.in. kontrwywiadem. Podczas wojny w Donbasie kierowała zespołem zadaniowym służby w ramach ATO (operacji antyterrorystycznej).
W marcu 2020 awansowana do stopnia generała majora SBU. W tym samym roku odeszła ze służby, później pełniła funkcję dyrektora generalnego w dyrekcji komunikacji i polityki informacyjnej ministerstwa do spraw terytoriów czasowo okupowanych. W grudniu 2020 powołana na ministra do spraw weteranów w rządzie Denysa Szmyhala.

</doc>
<doc id="4980680" url="https://pl.wikipedia.org/wiki?curid=4980680" title="Leptolegniaceae">
Leptolegniaceae

Leptolegniaceae Drechsler 1927 M.W. Dick – rodzina organizmów grzybopodobnych zaliczanych do lęgniowców.
Charakterystyka.
Należące do tej rodziny gatunki żyją w glebie lub w słodkich wodach. Większość jest saprotrofami, tylko przedstawiciele rodzaju "Aphanomyces" to pasożyty wywołujące choroby roślin.
Systematyka i nazewnictwo.
Pozycja w klasyfikacji według Index Fungorum: "Leptolegniaceae, Saprolegniales, Saprolegniidae, Peronosporea, Incertae sedis, Oomycota, Chromista".
Rodzinę "Leptolegniaceae" utworzył Michael William Dick w 1999 r. Według Index Fungorum bazującego na "Dictionary of the Fungi" należą do niej rodzaje:

</doc>
<doc id="4980682" url="https://pl.wikipedia.org/wiki?curid=4980682" title="Nambala Keshava Rao">
Nambala Keshava Rao

Nambala Keshava Rao – indyjski polityk i partyzant, znany z aktywności w ruchu naksalickim.
Życiorys.
Data jego urodzin pozostaje nieznana. Pochodzi z wioski Jiyannapet w dystrykcie Srikakulam w stanie Andhra Pradesh. Kształcił się w zakresie inżynierii w Regional Engineering College w Warangal. W życie polityczne zaangażował się w czasie studiów, wstępując do nielegalnej Komunistycznej Partii Indii (Marksistowsko-Leninowskiej) Wojny Ludowej (CPI-ML-PW). Aresztowany tylko raz, w 1980, podczas starć między afiliowaną przy macierzystej partii organizacją studencką a organizacją studencką hinduskiej prawicy. Spędził w podziemiu około 30 lat. Po połączeniu CPI-ML-PW z Maoistowskim Komunistycznym Centrum Indii (MCCI) w 2004 członek Komunistycznej Partii Indii (Maoistowskiej) (KPI-M). Stał na czele partyjnej Centralnej Komisji Wojskowej. W 2018 zastąpił Muppalę Lakshmana Rao na stanowisku sekretarza generalnego KPI-M. Ruch ten był analizowany jako zmiana generacyjna i jednocześnie próba przejścia do bardziej agresywnej walki partyzanckiej. Od blisko 30 lat wchodzi w skład Komitetu Centralnego, zasiada również w Biurze Politycznym. Cieszy się dużą popularnością wśród aktywu partyjnego. 
Znany ze znacznych umiejętności taktycznych i doświadczenia w wykorzystaniu improwizowanych ładunków wybuchowych. Działał na kontrolowanych przez maoistów obszarach rodzinnego stanu, jak również w Orisie i Chhattisgarhu. Używał rozmaitych pseudonimów, między innymi Basavaraj, Ganganna, Prakash, Vijay czy Narasimha. Znajduje się na liście najbardziej poszukiwanych przestępców indyjskiej National Investigation Agency (NIA). Za informacje pomocne w jego schwytaniu wyznaczono nagrodę w wysokości miliona rupii. Figuruje na liście najbardziej poszukiwanych opublikowanej przez policję stanu Chhattisgarh w czerwcu 2020, tym razem z nagrodą w wysokości 10 milionów rupii. Prawdopodobnie stał za zamordowaniem dwóch byłych posłów stanowych Andhry Pradesh, Kidari Sarveswary Rao i Siveri Somy w 2018.
Najprawdopodobniej był szkolony w zakresie wojny partyzanckiej przez bojowników związanych z Tygrysami Wyzwolenia Tamilskiego Ilamu (LTTE).

</doc>
<doc id="4980684" url="https://pl.wikipedia.org/wiki?curid=4980684" title="Snagost´ (wieś)">
Snagost´ (wieś)

Snagost´ () – wieś (ros. село, trb. sieło) w zachodniej Rosji, centrum administracyjne sielsowietu snagostskiego w rejonie korieniewskim obwodu kurskiego.
Geografia.
Miejscowość położona jest nad rzekami: Snagost, Mużyca i Blachowiec, 10,5 km od centrum administracyjnego rejonu (Korieniewo), 102 km od Kurska.
W granicach miejscowości znajdują się ulice: Bazarnaja, Chutor Woroszyłowa, Durowka, Kałosza, Krasnaja, Krasnyj Chutor, Mołodiożnaja, Prilipka, Riepiachowka, Starosielje, Suchaja, Zielonaja.
Demografia.
W 2010 r. miejscowość zamieszkiwały 494 osoby.

</doc>
<doc id="4980689" url="https://pl.wikipedia.org/wiki?curid=4980689" title="Snagost (wieś)">
Snagost (wieś)



</doc>
<doc id="4980690" url="https://pl.wikipedia.org/wiki?curid=4980690" title="Chris Whitten">
Chris Whitten

Chris Whitten (ur. 26 marca 1959 w Blackpool, Lancashire) – brytyjski perkusista sesyjny, który współpracował z takimi artystami jak: Dire Straits, Paul McCartney, Edie Brickell &amp; New Bohemians, Julian Cope, The Waterboys. Jego grę można zobaczyć m.in. na koncertowym albumie „On the Night” z ostatniej światowej trasy koncertowej Dire Straits w latach 1991–1992, która promowała ich ostatni album studyjny „On Every Street”, na którym można również posłuchać Whittena.

</doc>
<doc id="4980691" url="https://pl.wikipedia.org/wiki?curid=4980691" title="Snagosć (wieś)">
Snagosć (wieś)



</doc>
<doc id="4980696" url="https://pl.wikipedia.org/wiki?curid=4980696" title="Mieżnik">
Mieżnik

Mieżnik – dawny zaścianek. Tereny na których leżał znajdują się obecnie na Białorusi, w obwodzie witebskim, w rejonie dokszyckim, w sielsowiecie Porpliszcze.
Historia.
W czasach zaborów w powiecie wilejskim w guberni wileńskiej Imperium Rosyjskiego.
W dwudziestoleciu międzywojennym zaścianek leżał w Polsce, w województwie wileńskim, w powiecie duniłowickim, od 1926 w powiecie dziśnieńskim, w gminie Porpliszcze.
Według Powszechnego Spisu Ludności z 1921 roku zamieszkiwało tu 8 osób, 1 była wyznania rzymskokatolickiego a 7 prawosławnego. Jednocześnie wszyscy mieszkańcy zadeklarowali białoruską przynależność narodową. Był tu 1 budynek mieszkalny. W 1931 w 1 domu zamieszkiwało 9 osób.
Wierni należeli do parafii rzymskokatolickiej w Parafianowie i prawosławnej w Porpliszczach. Miejscowość podlegała pod Sąd Grodzki w Dokszycach i Okręgowy w Wilnie; właściwy urząd pocztowy mieścił się w Porpliszczach.

</doc>
<doc id="4980697" url="https://pl.wikipedia.org/wiki?curid=4980697" title="Boothroyd (ujednoznacznienie)">
Boothroyd (ujednoznacznienie)

Osoby o tym nazwisku:

</doc>
<doc id="4980698" url="https://pl.wikipedia.org/wiki?curid=4980698" title="Bitwa o Debalcewo">
Bitwa o Debalcewo

Bitwa o Debalcewo (także kocioł debalcewski, ) – ostatnie starcie aktywnej fazy wojny w Donbasie. Od 14 stycznia 2015 roku prorosyjscy separatyści próbowali zdobyć miasto Debalcewo w obwodzie donieckim, które znajdowało się pod kontrolą ukraińską od kontrofensywy wojsk rządowych w lipcu 2014 roku. Miasto leżało w „klinie” zajętym przez oddziały ukraińskie, otoczonym z trzech stron przez rebeliantów: od południa i wschodu przez samozwańczą Doniecką Republikę Ludową (DNR), a od północy przez Ługańską Republikę Ludową (ŁNR), będąc jednocześnie ważnym węzłem drogowym i kolejowym. Separatyści rozpoczęli skoordynowaną operację mającą na celu wyparcie ukraińskich wojsk z miasta w dniach 16–17 stycznia. Ciężkie walki trwały do 18 lutego, kiedy siły ukraińskie zostały zmuszone do wycofania się.
Tło sytuacyjne.
Debalcewo znalazło się pod kontrolą prorosyjskich separatystów w kwietniu 2014 roku, w czasie prowokowanego przez Federację Rosyjską powstania na wschodniej i południowej Ukrainie w następstwie Euromajdanu. Siły ukraińskie zdołały odbić miasto 28 lipca 2014 roku i utrzymywały je do stycznia 2015 roku. Po podpisaniu porozumienia o zawieszeniu broni w Mińsku 5 września 2014 roku wokół Debalcewa miały miejsce notoryczne naruszenia warunków zawieszenia broni przez separatystów.
Przebieg bitwy.
Tysiące ukraińskich żołnierzy okopało się pod Debalcewem w styczniu 2015 roku. Większość mieszkańców okolicy wyjechała do tego momentu, sklepy były zamknięte, szkoły opuszczone, a wiele domów zniszczonych. Powtarzający się ostrzał miasta był powszechny w miesiącach poprzedzających bitwę; najcięższy ostrzał rozpoczął się jednak 17 stycznia i trwał do 20 stycznia.
Siły DNR zaatakowały pozycje ukraińskie pod Debalcewem 22 stycznia. Ciężki ostrzał trwał do następnego dnia, podczas gdy siły ukraińskie nadal utrzymywały swoje pozycje w mieście. Podczas walk jeden z pocisków trafił w pusty budynek szkoły. W odwecie siły ukraińskie rozpoczęły ostrzał artyleryjski pozycji separatystów poza miastem. Następnego dnia separatyści spróbowali zdobyć Debalcewo, które z trzech stron zostało otoczone przez terytorium samozwańczych „republik ludowych”. Według doniesień z 24 stycznia ukraiński punkt kontrolny w pobliżu miasta został bezpośrednio zaatakowany przez rebeliantów. Siły DNR zaatakowały inny ukraiński punkt kontrolny w pobliżu Debalcewa 25 stycznia, ale atak został odparty. Następnego dnia podobne ataki były kontynuowane, a ciężkie walki toczyły się wszędzie wokół Debalcewa. Mieszkaniec miasta powiedział agencji Reuters, że Debalcewo zostało prawie całkowicie otoczone przez separatystów i że siły ukraińskie zdołały utrzymać pozycje pomimo ciągłych ataków.
Natarcie separatystów.
Separatyści próbowali wkroczyć do Debalcewa 27 stycznia, tym razem od strony Gorłówki, ale zostali odparci. Następnego dnia dowódca sił DNR zakomunikował, że jego oddziały przecięły drogę prowadzącą do miasta z zachodu i że Debalcewo zostało prawie całkowicie otoczone. Jednak ukraiński poseł Dmytro Tymczuk powiedział 29 stycznia, że siły separatystów zostały zmuszone do „ograniczenia” ofensywy w rejonie Debalcewa. Według niego, odwetowy ostrzał artyleryjski sił rządowych zadał duże straty separatystom, którzy próbowali odciąć ukraińskie wojska od reszty terytorium kontrolowanego przez Ukrainę. BBC News opublikowało wideo, na którym widać było, jak siły prorosyjskie wpadły pod ten ostrzał. Mimo to separatyści zajęli Wuhłehirśk, miasto położone 13 kilometrów na zachód od Debalcewa, przy drodze do kontrolowanej przez separatystów Gorłówki. Separatyści przedarli się przez ukraińskie linie, pokonali rządowy punkt kontrolny, wjechali do miasta, a następnie przebili się do samego centrum. Wysłano posiłki, by pomóc żołnierzom ukraińskim w Wuhłehirśku. Według raportu Associated Press, utrata tego miasta znacznie utrudniła siłom ukraińskim utrzymanie Debalcewa. W międzyczasie trzech cywilów w samym Debalcewie zostało zabitych przez ostrzał artyleryjski ze strony rebeliantów.
30 stycznia pociski uderzyły w autobus, a także w dom kultury, w którym rozdawano pomoc humanitarną. Według BBC, wielu cywilów zostało uwięzionych w mieście wraz z wojskami ukraińskimi. Niektórzy uciekli do Artemiwska, na terytorium kontrolowane przez Ukrainę, przez wąskie gardło prowadzące do „kotła” Debalcewo od zachodu. W raporcie rosyjskiej telewizji Wiesti podano, że w mieście pozostało około 8000 ukraińskich żołnierzy, a siły separatystów są bliskie zamknięcia pierścienia okrążenia. Dowódca ukraińskiego batalionu obrony terytorialnej Semen Semenczenko powiedział, że niektórzy ukraińscy żołnierze nadal utrzymują się w Wuhłehirśku, mimo że był on w większej części kontrolowany przez separatystów. Rzecznik Rady Bezpieczeństwa Narodowego i Obrony Ukrainy (RBNiOU) Andrij Łysenko oznajmił, że przybyły posiłki, by odciążyć ukraińskie wojska w Wuhłehirśku, a linia frontu jest utrzymywana. Jednakże w ciągu dnia ukraińskie linie zaopatrzeniowe zostały prawie odcięte, ponieważ ostrzał rakietowy z Gradów utrudnił transporterom opancerzonym i ciężarówkom podróż po 50-kilometrowej drodze między Artemiwskiem a Debalcewem. Co najmniej siedmiu cywilów zginęło, gdy rakieta z Grada uderzyła w blok mieszkalny w mieście. Pozostali mieszkańcy Debalcewa podjęli próby ewakuowania się z miasta w warunkach nasilających się walk. Zaaranżowano trzy autobusy, aby zabrać ludzi ze strefy konfliktu do Artemiwska.
Zamykanie „kotła”.
Dwunastu kolejnych cywilów zostało zabitych w Debalcewie przez ostrzał separatystów 31 stycznia. Jednocześnie siły rządowe nadal używały ognia artyleryjskiego, aby odciąć posiłki sił DNR przed wkroczeniem do Wuhłehirśka. Ofensywa lądowa mająca na celu wyparcie separatystów z tego miasta nie powiodła się, w wyniku czego zginęło trzech członków Batalionu „Donbas”, a zraniony został jego dowódca, Semenczenko. Ewakuacja ludności cywilnej z Debalcewa była kontynuowana w trudnych warunkach zimowych. Od tego dnia miasto było pozbawione wody, gazu i elektryczności przez co najmniej dziesięć dni. Według ukraińskiego premiera Arsenija Jaceniuka, co najmniej 1000 osób zostało ewakuowanych z Debalcewa do 31 stycznia. Minister obrony Ukrainy Stepan Połtorak potwierdził, że część Debalcewa znalazła się pod kontrolą separatystów.
W pierwszym dniu lutego sytuacja w Debalcewie gwałtownie się pogorszyła. Według „Kyiv Post”, niektóre jednostki Gwardii Narodowej Ukrainy zostały zmuszone do ucieczki, gdy siły DNR przedostały się na obrzeża miasta. Sytuacja w Debalcewie nadal się pogarszała 2 lutego. „The New York Times” podał, że tego dnia wydawało się, iż separatyści mogą zająć drogę do Artemiwska „w każdej chwili”. Droga stała się już i tak prawie nieprzejezdna, a wiele autobusów wypełnionych uchodźcami zostało trafionych przez ostrzał artyleryjski. Przywódca samozwańczej Donieckiej Republiki Ludowej, Aleksandr Zacharczenko, odnosząc się do terytorium zajmowanego przez Ukrainę wokół Debalcewa jako „kotła”, powiedział, że każdy, kto spróbuje opuścić „kocioł”, znajdzie się w „zazębiających się polach ostrzału naszej artylerii”. Z raportu pracowników organizacji humanitarnej w strefie walk wynika, że do 2 lutego z rejonu Debalcewa uciekło 8000 mieszkańców. Jeden z pracowników pomocy powiedział, że siły prorosyjskie celowo celowały w autobusy używane do wywożenia mieszkańców poza miasto. Obserwator z Amnesty International ocenił, że sytuacja humanitarna w Debalcewie stała się „katastrofalna”. Aby pomóc pozostałym oddziałom ukraińskim w mieście, Siły Zbrojne Ukrainy wysłały dużą kolumnę posiłków, w tym transportery opancerzone i dodatkowych żołnierzy, z ich bazy operacyjnej w Kramatorsku do przerwania oblężenia Debalcewa.
Na dzień 3 lutego uzgodniono termin zawieszenia broni pomiędzy siłami separatystów a wojskami ukraińskimi. Deklarowanym zamiarem było umożliwienie pozostałym cywilom ucieczki z obszaru Debalcewa. Ostrzał wznowiono o godz. 13:00, kiedy salwy rakiet z Gradów zaczęły spadać na Debalcewo, co wydawało się być próbą całkowitego zniszczenia miasta przez separatystów. Walki trwały do następnego dnia. Jeden mieszkaniec Debalcewa, który uciekł do Artemiwska, powiedział, że z miasta „nic nie zostało”. Siły DNR przejęły kontrolę nad Wuhłehirśkiem 4 lutego, zyskując możliwość nasilenia ostrzału drogi z Artemiwska do Debalcewa. Separatyści i wojska ukraińskie zgodzili się na utworzenie korytarza humanitarnego w dniu 6 lutego, w kolejnej próbie umożliwienia pozostałym cywilom ucieczki z Debalcewa. Kilkuset cywilów zdołało uciec. Walki wznowiono jednak 7 lutego. Rebelianci oświadczyli, że całkowicie otoczyli miasto, zdobywając wioskę Łohwynowe 9 lutego, „zamykając w ten sposób kocioł”. We wsi stacjonowało wówczas tylko czterech ukraińskich żołnierzy, co pozwoliło separatystom na łatwe jej zajęcie. Siły rządowe stwierdziły jednak, że na drodze do Artemiwska nadal toczą się walki, a pierścień okrążenia nie został całkowicie zamknięty. Rankiem 10 lutego stało się jasne, że siły separatystyczne przejęły kontrolę nad drogą do Artemiwska, odcinając tym samym siły rządowe. Na filmach, które ukazały się w sieci, widać było bojowników DNR i czołgi poruszające się po drodze. W ciągu dnia szef lwowskiej milicji, Dmytro Zaharia, uczestniczący w walkach na wschodzie Ukrainy, został ranny w wyniku wybuchu na drodze pod Debalcewem. Siły ukraińskie poniosły ciężkie straty od ognia artyleryjskiego 11 lutego. W ciągu dwudziestu czterech godzin zginęło 19 żołnierzy, a 78 zostało rannych. Ci, którzy zginęli, walczyli w pobliżu wzgórza Hostra Mohyla, niedaleko Debalcewa. Ponadto siły DNR zaatakowały siedzibę milicji w Debalcewie, zabijając jej komendanta.
Po "Mińsk II".
Pomimo podpisania nowego porozumienia o zawieszeniu broni 12 lutego 2015 roku nadal nasilały się walki wokół Debalcewa. Siły separatystów podjęły próbę ofensywy na samo miasto w celu wyparcia wojsk rządowych przed wejściem w życie zawieszenia broni, co miało nastąpić o północy czasu ukraińskiego z 14 na 15 lutego. Miasto, a następnie droga do Artemiwska zostały ostrzelane przy użyciu ciężkiej artylerii. Wojska rządowe podjęły próbę odbicia Łohwynowego, ale spadł na nie kontratak separatystów. Jeden ukraiński żołnierz opisał sytuację we wsi jako „maszynkę do mielenia mięsa”, która była „gorsza niż nawet te na lotniskach w Doniecku i Ługańsku”. Co najmniej 96 ukraińskich żołnierzy zostało rannych, podczas gdy liczba zabitych była nieznana, ponieważ siły ukraińskie zostały zmuszone do ucieczki, zanim zdążyły zebrać ciała swoich poległych towarzyszy. Na drodze do Artemiwska walki trwały do 14 lutego, gdy separatyści kontynuowali próbę wyeliminowania ukraińskiego oporu. Regionalny szef milicji w Doniecku Wiaczesław Abroskin powiedział, że intensywny ostrzał „niszczy Debalcewo”. Rzeczniczka Departamentu Stanu Stanów Zjednoczonych Jen Psaki oświadczyła, że rosyjskie siły zbrojne rozmieściły „dużą ilość artylerii i wiele wyrzutni rakiet wokół Debalcewa”, a za ostrzał miasta była odpowiedzialna Rosja. W raporcie „The New York Times” stwierdzono, że droga do Artemiwska stała się całkowicie nieprzejezdna już 12 lutego i od tego dnia nikt po niej nie jeździł. Stwierdzono również, że droga była usiana minami lądowymi. Prezydent Ukrainy Petro Poroszenko nakazał swoim siłom przestrzeganie zawieszenia broni, które weszło w życie 15 lutego o północy, podobnie postąpili dowódcy separatystów. Chociaż walki ustały w większości strefy walk, trwały nadal w samym Debalcewie. Przywódca DNR Aleksandr Zacharczenko powiedział, że traktat "Mińsk II" nie ma zastosowania w stosunku do Debalcewa, ponieważ miasto nie zostało wymienione w tekście umowy. Jeden ukraiński żołnierz, który stacjonował na punkcie kontrolnym we wsi Ługańskie, na północ od Debalcewa, powiedział, że „nie było żadnego zawieszenia broni”. 15 lutego ostrzał powracał nad pozycje ukraińskie, a siły separatystów wielokrotnie atakowały miasto od zachodu i wschodu, szturmując pozycje rządowe w pobliskiej wsi Czornuchyne. Niemniej jednak ostrzał w tym rejonie był mniej dotkliwy niż w dniach poprzedzających zawieszenie broni. Obserwatorom OBWE, którzy mieli obserwować realizację porozumienia "Mińsk II", władze separatystów odmówiły wjazdu do Debalcewa.
Walki jeszcze bardziej nasiliły się 16 lutego, kiedy miastem wstrząsały „nieustanne eksplozje”. Wcześnie rano posterunek milicji w Debalcewie został całkowicie zniszczony przez ostrzał separatystów. Zastępca dowódcy Batalionu „Krywbas” Jurij Sinkowśkyj zakomunikował, że ukraińscy żołnierze w Debalcewie byli albo całkowicie, albo częściowo otoczeni i że nie mają dostępnego łącza komunikacyjnego, które pozwalałoby im na połączenie się z ukraińskim Sztabem Generalnym. Żołnierze żyli w mrozie i mieli mało jedzenia oraz amunicji. Sinkowśkyj powiedział także, że ryzykuje sądem wojennym za ujawnienie tych informacji, lecz po prostu chce uratować żołnierzy uwięzionych w Debalcewie. Jego zdaniem wojska powinny się wycofać lub nawet poddać, jeśli to uratuje im życie. Dowódca sił DNR Eduard Basurin oświadczył tymczasem, że zapewni korytarz humanitarny, który pozwoli ukraińskim żołnierzom złożyć broń i opuścić Debalcewo. Rzecznik prasowy Sił Zbrojnych Ukrainy Władysław Selezniow odparł, że to niedopuszczalne, a Debalcewo jest terytorium Ukrainy zgodnie z porozumieniami mińskimi. Reuters określił zawieszenie broni w Debalcewie jako „martwą literę”. Jeden z żołnierzy Batalionu „Donbas” powiedział, że sytuacja ukraińskich żołnierzy w mieście jest tragiczna i przypomina „kocioł iłowajśki”, ale na znacznie większą skalę.
Siły separatystów wtargnęły do Debalcewa 17 lutego. Po raz pierwszy walki toczyły się na ulicach samego miasta. Władze DNR oświadczyły, że zajęły dworzec kolejowy w mieście, a także jego wschodnie przedmieścia. Rzecznik prasowy Sił Zbrojnych Ukrainy zaprzeczył temu i powiedział, że walki toczą się na całym obszarze miasta. W następstwie tego separatyści oświadczyli, że zajęli większość miasta i przeprowadzili operację „oczyszczania” go z sił wroga. Zakomunikowali też, że wzięli do niewoli co najmniej 300 ukraińskich żołnierzy. Następnie oświadczenie Ministerstwa Obrony Ukrainy potwierdziło, że część miasta wpadła w ręce „bandytów”, a wielu żołnierzy zostało wziętych do niewoli. Ukraińscy żołnierze w wiosce Komuna, na zachód od Debalcewa, powiedzieli dziennikarzom, że mogą utrzymać pozycje tylko przez kolejne dwanaście godzin, w przeciwnym razie zostaną pokonani i zabici przez separatystów. Równocześnie rzecznik ukraińskiej operacji wojskowej w Donbasie powiedział, że Łohwynowo i droga do Artemiwska zostały odzyskane przez stronę ukraińską.
Odwrót sił ukraińskich.
Siły ukraińskie zaczęły wycofywać się z Debalcewa wczesnym rankiem 18 lutego. Przed ostatecznym odwrotem w mieście przebywało około 6000 żołnierzy. Przygotowania do odwrotu toczyły się potajemnie od kilku dni. Według „The New York Times”, kierownictwo ukraińskiej operacji wojskowej spędzało wiele czasu na próbach wytyczenia trasy ucieczki, ponieważ droga do Artemiwska stała się nieprzejezdna. Sytuacja w Debalcewie była już nie do utrzymania dla rozmieszczonych tam wojsk ukraińskich. Jeden z żołnierzy powiedział, że gdyby siły ukraińskie pozostały w mieście, „na pewno oznaczałoby to niewolę lub śmierć”. Aby znaleźć nadającą się do użytku trasę z Debalcewa, wysyłano na zwiad karetki „przez pola uprawne i bocznymi drogami”, zapewniając, że takie ruchy nie przyciągną uwagi separatystów. Po wybraniu trasy na północ do kontrolowanej przez Ukrainę wioski Ługańskie, plan wycofania się został wdrożony w życie. Transporty wojsk ustawiły się w kolejce na skraju Debalcewa o godzinie 1:00 w nocy. Żołnierzom kazano przygotować się do wyjazdu za dziesięć minut bez wcześniejszego powiadomienia, a następnie załadować się na przygotowane ciężarówki. Ukraińcy nie mogli zabrać ze sobą ciężkiej broni i amunicji do niej, zniszczyli ją więc, aby nie wpadła w ręce separatystów.
Po załadowaniu się, kolumna około 2000 żołnierzy, w tym czołgi i inne pojazdy opancerzone, zaczęła opuszczać miasto. Wyłączono reflektory, aby nie przyciągać uwagi separatystów. Pomimo tych przygotowań konwój został szybko zaatakowany przez siły rebeliantów. Pojazdy psuły się i rozbijały, a na konwój spadł ogień ze wszystkich stron. Jeden z żołnierzy wspominał, że separatyści „strzelali z czołgów, granatników przeciwpancernych i karabinów snajperskich”, a kolumna została „zdezintegrowana”. Wielu żołnierzy zostało zmuszonych do opuszczenia swoich pojazdów i kontynuowania odwrotu pieszo. Zostawiono także ciała zabitych oraz rannych, których nie można było ewakuować. Wycofanie się komplikował fakt, że siły rządowe nie przejęły kontroli nad Łohwynowem, jak twierdzono dzień wcześniej. Dowódca Batalionu „Donbas” Semen Semenczenko powiedział: „Wszystkie opowieści o Łohwynowem okazały się bajkami”. W miarę upływu dnia do Ługańskiego przybywały kolejne partie obdartych ukraińskich żołnierzy, którzy opuścili Debalcewo. „New York Times” napisał, że siły ukraińskie poniosły „poważne straty, zarówno w sprzęcie, jak w sile żywej”. Debalcewo umilkło do godziny 15:00. Nad byłą ukraińską bazą operacyjną została podniesiona flaga Noworosji. Władze separatystów oświadczyły, że wzięły do niewoli setki żołnierzy ukraińskich. Ukraińscy oficjele powiedzieli AFP, że podczas ewakuacji „trwały walki uliczne na pełną skalę, odbyła się też mała bitwa pancerna”.
Prezydent Ukrainy Petro Poroszenko ocenił, że wycofanie się było „zaplanowane i zorganizowane” i że „nie było okrążenia”. Żołnierze kwestionowali jednak relację głowy państwa. Niektórzy z nich zeznali, że „tak naprawdę rozkazano im pozostać na miejscu” i że „pozostawiono ich na śmierć w pułapce”. Powiedzieli też, że ukraiński rząd i media powtarzały „kłamstwa” na temat sytuacji w Debalcewie, a ukraińskie siły były otoczone przez ponad tydzień. Por. Jurij Precharia, który wcześniej przeżył okrążenie wojsk ukraińskich pod Iłowajskiem, ocenił, że szef Sztabu Generalnego Wiktor Mużenko powtórzył ten sam błąd, co w sierpniowej bitwie, pozostawiając ukraińskie siły w okrążeniu bez wsparcia. Jego zdaniem „dowódcy powinni byli wydać rozkaz przebicia się i wycofania, gdy tylko groźba okrążenia stała się oczywista”. Ponadto Semenczenko dodał: „Problem dotyczył dowodzenia i koordynacji działań. […] To, co się teraz dzieje, jest wynikiem niekompetentnego dowodzenia naszymi wojskami, mimo że próbuje się to zatuszować burzą propagandową”.
Prezydent Poroszenko poinformował, że do końca dnia 18 lutego z Debalcewa wycofało się około 2500 ludzi, a liczba ta stanowiła 80% ukraińskich żołnierzy, którzy przebywali w mieście. Oficjalne raporty mówiły, że podczas odwrotu zginęło 13 żołnierzy, a 157 zostało rannych. Żołnierze kwestionowali jednak te liczby jako rażąco niedokładne i powiedzieli, że liczba zabitych „szła w setki”. Dwa tygodnie później oficjalną liczbę ofiar podczas odwrotu oszacowano na 19 zabitych, 12 zaginionych, 9 schwytanych i 135 rannych. Ukraińskie źródła rządowe podały także, że w całej bitwie zginęło 179 żołnierzy, 110 dostało się do niewoli, a 81 zaginęło. Liczba ofiar śmiertelnych po stronie ukraińskiej została później zaktualizowana do 267 zabitych, po tym, jak znaleziono ciała wielu spośród uznanych za zaginionych. Przywódcy separatystów powiedzieli ponadto, że ich siły zdobyły znaczną ilość ukraińskiego, ciężkiego sprzętu, który został porzucony podczas odwrotu.
Niektórzy żołnierze pozostali uwięzieni w Debalcewie jeszcze 19 lutego, ale siłom, które wydostały się z okrążenia, zabroniono podejmowania akcji ratunkowej. Separatyści zlikwidowali ostatnie ogniska ukraińskiego ruchu oporu w rejonie Debalcewa 20 lutego, kiedy zajęli wsie Czornuchyne, Ridkodub, Nikiszyne i Mius. Według raportu Biura ONZ ds. Koordynacji Pomocy Humanitarnej (OCHA) z 27 lutego władze DNR znalazły po bitwie w domach i piwnicach w Debalcewie ok. 500 zwłok zabitych cywilów. Prawie wszystkie budynki w centrum miasta zostały poważnie uszkodzone lub zniszczone w wyniku walk.

</doc>
<doc id="4980702" url="https://pl.wikipedia.org/wiki?curid=4980702" title="Brunner">
Brunner

Osoby o tym nazwisku:

</doc>
<doc id="4980703" url="https://pl.wikipedia.org/wiki?curid=4980703" title="Bryner">
Bryner

Osoby o tym nazwisku:

</doc>
<doc id="4980704" url="https://pl.wikipedia.org/wiki?curid=4980704" title="Landry (ujednoznacznienie)">
Landry (ujednoznacznienie)

Osoby o tym nazwisku:

</doc>
<doc id="4980710" url="https://pl.wikipedia.org/wiki?curid=4980710" title="Tellenbach">
Tellenbach

Osoby o tym nazwisku:

</doc>
<doc id="4980713" url="https://pl.wikipedia.org/wiki?curid=4980713" title="Bilicer">
Bilicer

Osoby o tym nazwisku:

</doc>
<doc id="4980714" url="https://pl.wikipedia.org/wiki?curid=4980714" title="Matarewicz">
Matarewicz

Osoby o tym nazwisku:

</doc>
<doc id="4980716" url="https://pl.wikipedia.org/wiki?curid=4980716" title="Naddatki (Białoruś)">
Naddatki (Białoruś)

Naddatki (; ) – wieś na Białorusi, w obwodzie witebskim, w rejonie dokszyckim, w sielsowiecie Dokszyce.
Historia.
W czasach zaborów folwark leżał w gminie Porpliszcze, w powiecie wilejskim w guberni wileńskiej Imperium Rosyjskiego.
W dwudziestoleciu międzywojennym folwark leżał w Polsce, w województwie wileńskim, w powiecie duniłowickim, od 1926 w powiecie dziśnieńskim, w gminie Porpliszcze, a następnie w gminie Dokszyce.
Według Powszechnego Spisu Ludności z 1921 roku zamieszkiwało tu 18 osób, 17 było wyznania rzymskokatolickiego, 1 prawosławnego. Jednocześnie 17 mieszkańców zadeklarowało polską przynależność narodową, 1 białoruską. Były tu 3 budynki mieszkalne. W 1931 w 2 domach zamieszkiwało 19 osób.
Wierni należeli do parafii rzymskokatolickiej i prawosławnej w Dokszycach. Miejscowość podlegała pod Sąd Grodzki w Dokszycach i Okręgowy w Wilnie; właściwy urząd pocztowy mieścił się w Dokszycach.
Po agresji ZSRR na Polskę w 1939 roku wieś znalazła się w granicach BSRR. W latach 1941–1944 była pod okupacją niemiecką. Następnie leżała w BSRR. Od 1991 roku w Republice Białorusi.

</doc>
<doc id="4980720" url="https://pl.wikipedia.org/wiki?curid=4980720" title="Marschall">
Marschall

Osoby o tym nazwisku:

</doc>
<doc id="4980722" url="https://pl.wikipedia.org/wiki?curid=4980722" title="Ceroni">
Ceroni

Osoby o tym nazwisku:

</doc>
<doc id="4980728" url="https://pl.wikipedia.org/wiki?curid=4980728" title="Otte">
Otte

Osoby o tym nazwisku:

</doc>
<doc id="4980730" url="https://pl.wikipedia.org/wiki?curid=4980730" title="Rigg">
Rigg

Osoby o tym nazwisku:

</doc>
<doc id="4980734" url="https://pl.wikipedia.org/wiki?curid=4980734" title="Serhij Szkarłet">
Serhij Szkarłet

Serhij Mykołajowycz Szkarłet, ukr. Сергій Миколайович Шкарлет (ur. 19 października 1972 w Kokandzie) – ukraiński ekonomista i nauczyciel akademicki, rektor Czernihowskiego Narodowego Uniwersytetu Technologicznego, od 2020 minister oświaty i nauki.
Życiorys.
W 1995 został absolwentem wydziału matematyki stosowanej Kijowskiego Instytutu Politechnicznego. W 1996 ukończył studia z rachunkowości i audytu na czernihowskiej politechnice. Uzyskał następnie stopnie kandydata nauk ekonomicznych (2000) i doktora nauk ekonomicznych (2008), drugi z nich na Narodowym Uniwersytecie Lotniczym w Kijowie. W 1995 pracował jako projektant, w 1996 zajął się działalnością dydaktyczną jako nauczyciel akademicki na czernichowskiej uczelni technicznej. W latach 1999–2001 był prorektorem, a następnie do 2010 rektorem instytutu stanowiącego część prywatnej uczelni MNTU. W latach 2010–2020 zajmował stanowisko rektora Czernihowskiego Narodowego Uniwersytetu Technologicznego.
W latach 2010–2015 z ramienia Partii Regionów zasiadał w radzie obwodu czernihowskiego. Później był związany z Blokiem Petra Poroszenki. W czerwcu 2020 został wiceministrem oświaty i nauki, powierzono mu tymczasowe kierowanie tym resortem w rządzie Denysa Szmyhala. W tym samym miesiącu media zaczęły publikować teksty, w których zarzucano mu popełnienie plagiatu w swoich publikacjach. Serhij Szkarłet zaprzeczał tym zarzutom. W grudniu 2020 awansowany na stanowisko ministra oświaty i nauki.

</doc>
<doc id="4980735" url="https://pl.wikipedia.org/wiki?curid=4980735" title="Lienhard">
Lienhard

Osoby o tym nazwisku:

</doc>
<doc id="4980736" url="https://pl.wikipedia.org/wiki?curid=4980736" title="Apanasowka (obwód kurski)">
Apanasowka (obwód kurski)

Apanasowka () – wieś (ros. село, trb. sieło) w zachodniej Rosji, w sielsowiecie komarowskim rejonu korieniewskiego w obwodzie kurskim.
Geografia.
Miejscowość położona jest nad rzeką Mużyca, 5,5 km od centrum administracyjnego sielsowietu komarowskiego (Komarowka), 13 km od centrum administracyjnego rejonu (Korieniewo), 105 km od Kurska.
W granicach miejscowości znajdują się 133 posesje.
Demografia.
W 2010 r. miejscowość zamieszkiwało 199 osób.

</doc>
<doc id="4980737" url="https://pl.wikipedia.org/wiki?curid=4980737" title="Krygier">
Krygier

Osoby o tym nazwisku:

</doc>
<doc id="4980740" url="https://pl.wikipedia.org/wiki?curid=4980740" title="Łeszczenko">
Łeszczenko

Osoby o tym nazwisku:

</doc>
<doc id="4980744" url="https://pl.wikipedia.org/wiki?curid=4980744" title="Hata (ujednoznacznienie)">
Hata (ujednoznacznienie)

Osoby o tym nazwisku:

</doc>
<doc id="4980745" url="https://pl.wikipedia.org/wiki?curid=4980745" title="Wyka lędźwianowata">
Wyka lędźwianowata

Wyka lędźwianowata ("Vicia lathyroides" L.) – gatunek rośliny należący do rodziny bobowatych. Występuje w Europie, zachodniej Azji i północno-zachodniej Afryce. W Polsce rośnie głównie w zachodniej części kraju. Jest to drobna, roczna lub dwuletnia roślina kwitnąca wiosną. Rośnie w miejscach suchych.
Rozmieszczenie geograficzne.
Zwarty zasięg gatunku obejmuje Europę Zachodnią i Środkową – od Francji i Wielkiej Brytanii po zachodnią Polskę, Rumunię, Bułgarię i północną Grecję. Poza tym obszarem spotykany na rozproszonych stanowiskach w Europie Północnej wzdłuż wybrzeży Morza Bałtyckiego po Finlandię na północy, na Krymie, w rejonie Kaukazu, w Azji Mniejszej, w Grecji i na wyspach Morza Śródziemnego, na Półwyspie Iberyjskim oraz w Algierii i Maroku. Jako gatunek introdukowany rośnie w zachodniej i wschodniej części Stanów Zjednoczonych oraz na Nowej Zelandii.
W Polsce gatunek jest dość rozpowszechniony w zachodniej połowie kraju, poza tym rośnie na pojedynczych, rozproszonych stanowiskach, głównie w dolinie Wisły i Bugu.
Biologia i ekologia.
Roślina jednoroczna lub dwuletnia. Kwitnie od kwietnia do czerwca. Liczba chromosomów: 2n = 12. 
Rośnie w miejscach suchych, na trawiastych stokach, przydrożach, w suchych lasach. Gatunek charakterystyczny dla związku zespołów muraw napiaskowych "Vicio lathyroidis-Potentillion".

</doc>
<doc id="4980746" url="https://pl.wikipedia.org/wiki?curid=4980746" title="Vicia lathyroides">
Vicia lathyroides



</doc>
<doc id="4980749" url="https://pl.wikipedia.org/wiki?curid=4980749" title="Plewińska">
Plewińska

Osoby o tym nazwisku:

</doc>
<doc id="4980750" url="https://pl.wikipedia.org/wiki?curid=4980750" title="Miyazawa">
Miyazawa

Osoby o tym nazwisku:

</doc>
<doc id="4980751" url="https://pl.wikipedia.org/wiki?curid=4980751" title="Wiszniowka (rejon korieniewski)">
Wiszniowka (rejon korieniewski)

Wiszniowka () – wieś (ros. деревня, trb. dieriewnia) w zachodniej Rosji, w sielsowiecie komarowskim rejonu korieniewskiego w obwodzie kurskim.
Geografia.
Miejscowość położona jest nad rzeką Snagost, 4,5 km od centrum administracyjnego sielsowietu komarowskiego (Komarowka), 9,5 km od centrum administracyjnego rejonu (Korieniewo), 103 km od Kurska.
W granicach miejscowości znajduje się 66 posesji.
Demografia.
W 2010 r. miejscowość zamieszkiwało 49 osób.

</doc>
<doc id="4980752" url="https://pl.wikipedia.org/wiki?curid=4980752" title="Ileana (gmina)">
Ileana (gmina)

Ileana – gmina w Rumunii, w okręgu Călărași. Obejmuje miejscowości Arțari, Florica, Ileana, Podari, Răsurile, Răzoarele, Satu Nou, Ștefănești i Vlăiculești. W 2011 roku liczyła 3702 mieszkańców. 

</doc>
<doc id="4980754" url="https://pl.wikipedia.org/wiki?curid=4980754" title="Josef Schneider">
Josef Schneider



</doc>
<doc id="4980755" url="https://pl.wikipedia.org/wiki?curid=4980755" title="Johannes Hartmann">
Johannes Hartmann



</doc>
<doc id="4980758" url="https://pl.wikipedia.org/wiki?curid=4980758" title="Liniewski">
Liniewski

Osoby o tym nazwisku:

</doc>
<doc id="4980760" url="https://pl.wikipedia.org/wiki?curid=4980760" title="Arțari (okręg Călăraşi)">
Arțari (okręg Călăraşi)

Arțari – wieś w Rumunii, w okręgu Călărași, w gminie Ileana. W 2011 roku liczyła 596 mieszkańców.

</doc>
<doc id="4980764" url="https://pl.wikipedia.org/wiki?curid=4980764" title="Eichenberger">
Eichenberger

Osoby o tym nazwisku:

</doc>
<doc id="4980766" url="https://pl.wikipedia.org/wiki?curid=4980766" title="Florica (okręg Călăraşi)">
Florica (okręg Călăraşi)

Florica – wieś w Rumunii, w okręgu Călărași, w gminie Ileana. W 2011 roku liczyła 654 mieszkańców.

</doc>
<doc id="4980767" url="https://pl.wikipedia.org/wiki?curid=4980767" title="Ileana (okręg Călăraşi)">
Ileana (okręg Călăraşi)

Ileana – wieś w Rumunii, w okręgu Călărași, w gminie Ileana. W 2011 roku liczyła 1002 mieszkańców.

</doc>
<doc id="4980768" url="https://pl.wikipedia.org/wiki?curid=4980768" title="Flückiger">
Flückiger

Osoby o tym nazwisku:

</doc>
<doc id="4980769" url="https://pl.wikipedia.org/wiki?curid=4980769" title="Podari (okręg Călărași)">
Podari (okręg Călărași)

Podari – wieś w Rumunii, w okręgu Călărași, w gminie Ileana. W 2011 roku liczyła 148 mieszkańców.

</doc>
<doc id="4980770" url="https://pl.wikipedia.org/wiki?curid=4980770" title="Hoholi">
Hoholi

Hoholi () – wieś na Ukrainie, w obwodzie chmielnickim, w rejonie wińkowieckim. W 2001 roku liczyła 390 mieszkańców.

</doc>
<doc id="4980771" url="https://pl.wikipedia.org/wiki?curid=4980771" title="Stebler">
Stebler

Osoby o tym nazwisku:

</doc>
<doc id="4980772" url="https://pl.wikipedia.org/wiki?curid=4980772" title="Răsurile">
Răsurile

Răsurile – wieś w Rumunii, w okręgu Călărași, w gminie Ileana. W 2011 roku liczyła 60 mieszkańców.

</doc>
<doc id="4980773" url="https://pl.wikipedia.org/wiki?curid=4980773" title="Salzmann">
Salzmann

Osoby o tym nazwisku:

</doc>
<doc id="4980774" url="https://pl.wikipedia.org/wiki?curid=4980774" title="Răzoarele (okręg Călăraşi)">
Răzoarele (okręg Călăraşi)

Răzoarele – wieś w Rumunii, w okręgu Călărași, w gminie Ileana. W 2011 roku liczyła 163 mieszkańców.

</doc>
<doc id="4980776" url="https://pl.wikipedia.org/wiki?curid=4980776" title="Satu Nou (okręg Călăraşi)">
Satu Nou (okręg Călăraşi)

Satu Nou – wieś w Rumunii, w okręgu Călărași, w gminie Ileana. W 2011 roku liczyła 205 mieszkańców.

</doc>
<doc id="4980777" url="https://pl.wikipedia.org/wiki?curid=4980777" title="10-yj Oktiabr (obwód kurski)">
10-yj Oktiabr (obwód kurski)

10-yj Oktiabr lub Diesiatyj Oktiabr () – osiedle typu wiejskiego w zachodniej Rosji, w sielsowiecie komarowskim rejonu korieniewskiego w obwodzie kurskim.
Geografia.
Miejscowość położona jest w pobliżu rzeki "Mużyca", 4 km od centrum administracyjnego sielsowietu komarowskiego (Komarowka), 12,5 km od centrum administracyjnego rejonu (Korieniewo), 106 km od Kurska.
Demografia.
W 2010 r. miejscowość nie była zamieszkana.

</doc>
<doc id="4980779" url="https://pl.wikipedia.org/wiki?curid=4980779" title="Ștefănești (okręg Călăraşi)">
Ștefănești (okręg Călăraşi)

Ștefănești – wieś w Rumunii, w okręgu Călărași, w gminie Ileana. W 2011 roku liczyła 686 mieszkańców.

</doc>
<doc id="4980781" url="https://pl.wikipedia.org/wiki?curid=4980781" title="Vlăiculești">
Vlăiculești

Vlăiculești – wieś w Rumunii, w okręgu Călărași, w gminie Ileana. W 2011 roku liczyła 188 mieszkańców.

</doc>
<doc id="4980782" url="https://pl.wikipedia.org/wiki?curid=4980782" title="Diesiatyj Oktiabr (obwód kurski)">
Diesiatyj Oktiabr (obwód kurski)



</doc>
<doc id="4980786" url="https://pl.wikipedia.org/wiki?curid=4980786" title="Przedmiot pracy (ekonomia)">
Przedmiot pracy (ekonomia)



</doc>
<doc id="4980787" url="https://pl.wikipedia.org/wiki?curid=4980787" title="Independența (gmina w okręgu Călăraşi)">
Independența (gmina w okręgu Călăraşi)

Independența – gmina w Rumunii, w okręgu Călărași. Obejmuje miejscowości Independența, Potcoava i Vișinii. W 2011 roku liczyła 3466 mieszkańców. 

</doc>
<doc id="4980788" url="https://pl.wikipedia.org/wiki?curid=4980788" title="Oleg Makowiecki">
Oleg Makowiecki

Oleg Włądimirowicz Makowiecki, (ur. 6 października 1966 w Czuhujewie w obwodzie charkowskim) – rosyjski wojskowy, generał major lotnictwa, dowódca 6 Armii Sił Powietrznych i Obrony Przeciwlotniczej.
Zasłużony Pilot Wojskowy Federacji Rosyjskiej, absolwent Kaczyńskiej Wojskowej Wyższej Szkoły Lotniczej dla Pilotów, Akademia Sił Powietrznych im. prof. N.J. Żukowskiego i J.A. Gagarina oraz Akademii Sztabu Generalnego Sił Zbrojnych FR.
Posiada m.in.: 

</doc>
<doc id="4980796" url="https://pl.wikipedia.org/wiki?curid=4980796" title="Independența (okręg Călăraşi)">
Independența (okręg Călăraşi)

Independența – wieś w Rumunii, w okręgu Călărași, w gminie Independența. W 2011 roku liczyła 2115 mieszkańców.

</doc>
<doc id="4980798" url="https://pl.wikipedia.org/wiki?curid=4980798" title="Potcoava (okręg Călăraşi)">
Potcoava (okręg Călăraşi)

Potcoava – wieś w Rumunii, w okręgu Călărași, w gminie Independența. W 2011 roku liczyła 852 mieszkańców.

</doc>
<doc id="4980805" url="https://pl.wikipedia.org/wiki?curid=4980805" title="Vișinii">
Vișinii

Vișinii – wieś w Rumunii, w okręgu Călărași, w gminie Independența. W 2011 roku liczyła 499 mieszkańców.

</doc>
<doc id="4980806" url="https://pl.wikipedia.org/wiki?curid=4980806" title="Aulus Postumiusz Albinus">
Aulus Postumiusz Albinus

Aulus Postumiusz Albinus, (II w. p.n.e.) – rzymski polityk, konsul w 151 roku p.n.e. i historyk, zaliczany do annalistów starszych.
Życiorys.
Arystokrata, pochodził z dawnego rodu patrycjuszowskiego i należał do ważnych postaci życia politycznego republiki w II wieku. Był jednym z uczestników poselstwa do Perseusza, króla Macedonii. Walczył w III wojnie macedońskiej pod komendą Lucjusza Emiliusza Paulusa. Po bitwie pod Pydną (168), w wyniku której Perseusz dostał się do rzymskiej niewoli, to właśnie Postumiuszowi powierzono czuwanie nad tak cennym jeńcem. 
W 155 roku piastował urząd pretora. W tym charakterze podejmował głośne poselstwo ateńskich filozofów, które przybyło wówczas do Rzymu, oraz poselstwo achajskie. Rok później znalazł się wśród rzymskich posłów prowadzących rokowania pokojowe pomiędzy Attalosem II, królem Pergamonu, a władcą Bitynii, Prusjaszem II. W 151 roku sprawował konsulat, wespół z Lucjuszem Lukullusem. Obaj konsulowie przeprowadzili w tak brutalny sposób pobór do armii, że zostali uwięzieni przez trybunów ludowych. W 146 roku, po zniszczeniu Koryntu, Postumiusz Albinus znalazł się w składzie komisji, która organizowała nową prowincję – Achaję.
Uczestniczył w poselstwach do helleńskich państw i został uhonorowany przez Greków pomnikami na Istmie, w Olimpii i być może w Delfach. Był zafascynowany kulturą grecką i przychylnie odniósł się do delegacji ateńskich filozofów. Mimo to historyk Polibiusz nazwał go „gadułą i pyszałkiem”. Natomiast Cyceron podkreślał dobre wykształcenie i wymowność Albinusa, który był także autorem poematu (zaginionego) o przybyciu Eneasza do Italii.
Dzieło historyczne.
Postumiusz Albinus napisał po grecku pracę przedstawiającą dzieje Rzymu od najdawniejszych czasów, w układzie annalistycznym. Do tego zadania podszedł z wielkimi ambicjami, wzorując się na Tukidydesie, postanowił stworzyć dzieło podobne do jego, przedstawiające historię w sposób pragmatyczny, z opisem uwarunkowań wydarzeń i ich wewnętrznych powiązań. Być może jednak przecenił swoje możliwości na polu dziejopisarstwa.
We wstępie usprawiedliwiał się przed czytelnikami, że jako człowiek z Lacjum mógł popełnić pewne błędy w greckim i dlatego prosi o wyrozumiałość wobec ewentualnych niedociągnięć językowych i pisarskich. Być może była to tylko kokieteria z jego strony, chwyt, którym chciał zwrócić uwagę na swój kunszt literacki. Jakikolwiek cel przyświecał Postumiuszowi, to słowa te stały się przedmiotem drwin pod jego adresem ze strony Katona Starszego, krytykującego „grekomanię” części ówczesnej elity.
Dzieło Albinusa nie zachowało się, bywa określane jako pozbawione większego znaczenia, choć Cyceron wspominał o nim dwukrotnie i jako pisarza oceniał pozytywnie. Na pracę tą powołuje się jeszcze anonimowy autor krótkiego zarysu "Origo gentis Romanae" ("Początki narodu rzymskiego") z najprawdopodobniej IV wieku n.e., części "Corpus Aurelianum".

</doc>
<doc id="4980808" url="https://pl.wikipedia.org/wiki?curid=4980808" title="Postumiusz Albinus">
Postumiusz Albinus



</doc>
<doc id="4980809" url="https://pl.wikipedia.org/wiki?curid=4980809" title="Aulus Postumius Albinus">
Aulus Postumius Albinus



</doc>
<doc id="4980810" url="https://pl.wikipedia.org/wiki?curid=4980810" title="Peniżkowe">
Peniżkowe

Peniżkowe () – wieś na Ukrainie, w obwodzie czerkaskim, w rejonie humańskim. W 2001 roku liczyła 608 mieszkańców.
Osada powstała na początku XVII wieku w miejscu wyrębu. W czasach radzieckich we wsi znajdowały się oddziały kołchozu „Rosija” i sowchozu, których główne siedziby mieściły się w pobliskiej Werchniaczce. 
We wsi odkryto pozostałości osadnictwa kultury trypolskiej, późnej epoki brązu oraz kultury czerniachowskiej.

</doc>
<doc id="4980811" url="https://pl.wikipedia.org/wiki?curid=4980811" title="Obuchowka (rejon korieniewski)">
Obuchowka (rejon korieniewski)

Obuchowka () – wieś (ros. село, trb. sieło) w zachodniej Rosji, w sielsowiecie lubimowskim rejonu korieniewskiego w obwodzie kurskim.
Geografia.
Miejscowość położona jest nad rzeką Snagost, 7 km od centrum administracyjnego sielsowietu lubimowskiego (Lubimowka), 14,5 km od centrum administracyjnego rejonu (Korieniewo), 99 km od Kurska.
W granicach miejscowości znajduje się 175 posesji.
Demografia.
W 2010 r. miejscowość zamieszkiwało 291 osób.

</doc>
<doc id="4980813" url="https://pl.wikipedia.org/wiki?curid=4980813" title="Jegălia (gmina)">
Jegălia (gmina)

Jegălia – gmina w Rumunii, w okręgu Călărași. Obejmuje miejscowości Gâldău, Iezeru i Jegălia. W 2011 roku liczyła 4229 mieszkańców. 

</doc>
<doc id="4980815" url="https://pl.wikipedia.org/wiki?curid=4980815" title="Evéquoz">
Evéquoz

Osoby o tym nazwisku:

</doc>
<doc id="4980819" url="https://pl.wikipedia.org/wiki?curid=4980819" title="Hebda">
Hebda

Osoby o tym nazwisku:

</doc>
<doc id="4980821" url="https://pl.wikipedia.org/wiki?curid=4980821" title="Jegălia">
Jegălia

Jegălia – wieś w Rumunii, w okręgu Călărași, w gminie Jegălia. W 2011 roku liczyła 1945 mieszkańców.

</doc>
<doc id="4980823" url="https://pl.wikipedia.org/wiki?curid=4980823" title="Iezeru (okręg Călăraşi)">
Iezeru (okręg Călăraşi)

Iezeru – wieś w Rumunii, w okręgu Călărași, w gminie Jegălia. W 2011 roku liczyła 947 mieszkańców.

</doc>
<doc id="4980825" url="https://pl.wikipedia.org/wiki?curid=4980825" title="Ansermet">
Ansermet

Osoby o tym nazwisku:

</doc>
<doc id="4980828" url="https://pl.wikipedia.org/wiki?curid=4980828" title="Steinegger">
Steinegger

Osoby o tym nazwisku:

</doc>
<doc id="4980829" url="https://pl.wikipedia.org/wiki?curid=4980829" title="Gâldău">
Gâldău

Gâldău – wieś w Rumunii, w okręgu Călărași, w gminie Jegălia. W 2011 roku liczyła 1337 mieszkańców.

</doc>
<doc id="4980830" url="https://pl.wikipedia.org/wiki?curid=4980830" title="Josef Schneider (wioślarz)">
Josef Schneider (wioślarz)

Josef Schneider (ur. 5 marca 1891 w Romanshorn, zm. w maju 1966 w Thun) – szwajcarski wioślarz, medalista igrzysk olimpijskich i mistrzostw Europy.
Schneider reprezentował Szwajcarię na Letnich Igrzyskach Olimpijskich 1924, odbywających się w Paryżu. Zdobył brązowy medal w rywalizacji jedynek. Uzyskany przez niego w pierwszej rundzie zawodów czas 7:15,6 był rekordem olimpijskim, który został pobity w kolejnym biegu przez Williama Gilmore’a, późniejszego srebrnego medalistę. Złoto zdobył wówczas Jack Beresford.
Trzykrotnie stawał na podium mistrzostw Europy. Zdobył złote medale w jedynkach w 1924 w Zurychu i 1926 w Lucernie oraz srebro w 1925 w Pradze.

</doc>
<doc id="4980831" url="https://pl.wikipedia.org/wiki?curid=4980831" title="Costescu">
Costescu

Osoby o tym nazwisku:

</doc>
<doc id="4980837" url="https://pl.wikipedia.org/wiki?curid=4980837" title="Bergqvist">
Bergqvist

Osoby o tym nazwisku:

</doc>
<doc id="4980839" url="https://pl.wikipedia.org/wiki?curid=4980839" title="Loosli">
Loosli

Osoby o tym nazwisku:

</doc>
<doc id="4980840" url="https://pl.wikipedia.org/wiki?curid=4980840" title="Lehliu (gmina)">
Lehliu (gmina)

Lehliu – gmina w Rumunii, w okręgu Călărași. Obejmuje miejscowości Lehliu i Săpunari. W 2011 roku liczyła 2730 mieszkańców. 

</doc>
<doc id="4980847" url="https://pl.wikipedia.org/wiki?curid=4980847" title="Cortinicara gibbosa">
Cortinicara gibbosa

Cortinicara gibbosa – gatunek chrząszcza z rodziny wymiecinkowatych.
Zasięg występowania.
Gatunek kosmopolityczny. W Europie na północ sięga po Islandię, Svalbard i Ziemię Franciszka Józefa.
W Polsce występuje prawdopodobnie w całym kraju z wyjątkiem wyższych partii gór.
Budowa ciała.
Osiąga 1-1,6 mm długości. Czoło i ciemię wyraźnie i głęboko punktowane. Przedplecze węższe niż nasada pokryw skrzydeł, same pokrywy głęboko punktowane. Ostatnie trzy człony czułków łopatkowato zgrubione.
Pokrywy ubarwione brązowo, nogi i czułki pomarańczowe.
Biologia i ekologia.
Występuje pospolicie w lasach, parkach, ogrodach i terenach ruderalnych. Znajdowany w ściółce, pod korą i na gałęziach oraz liścich drzew, w spróchniałym drewnie, w kompoście, oraz na owocnikach grzybów i na kwiatach. Larwy żywią się owocnikami grzybów m.in. grzybów nadrzewnych i purchawek. Imago być może żywią się pyłkiem kwiatowym, ponieważ często są poławianie na kwiatach (wiosną szczególnie często występują na kotkach wierzby iwy); spotyka się je od wiosny do jesieni.

</doc>
<doc id="4980848" url="https://pl.wikipedia.org/wiki?curid=4980848" title="Lehliu">
Lehliu

Lehliu – wieś w Rumunii, w okręgu Călărași, w gminie Lehliu. W 2011 roku liczyła 1857 mieszkańców.

</doc>
<doc id="4980849" url="https://pl.wikipedia.org/wiki?curid=4980849" title="Săpunari (okręg Călăraşi)">
Săpunari (okręg Călăraşi)

Săpunari – wieś w Rumunii, w okręgu Călărași, w gminie Lehliu. W 2011 roku liczyła 873 mieszkańców.

</doc>
<doc id="4980852" url="https://pl.wikipedia.org/wiki?curid=4980852" title="Krasnooktiabrskoje (obwód kurski)">
Krasnooktiabrskoje (obwód kurski)

Krasnooktiabrskoje () – wieś (ros. село, trb. sieło) w zachodniej Rosji, w sielsowiecie snagostskim rejonu korieniewskiego w obwodzie kurskim.
Geografia.
Miejscowość położona jest nad rzeką Sejm, 6 km od centrum administracyjnego sielsowietu snagostskiego (Snagost), 9 km od centrum administracyjnego rejonu (Korieniewo), 104 km od Kurska.
W granicach miejscowości znajdują się ulice: Borowka, Korczakowka, Mantułowka, Nowaja, zaułek Nowyj, Lesnaja, zaułek Sejmskij.
Demografia.
W 2010 r. miejscowość zamieszkiwało 245 osób.

</doc>
<doc id="4980854" url="https://pl.wikipedia.org/wiki?curid=4980854" title="Operacja Krąg">
Operacja Krąg

Operacja Ring (ros. "Операция Кольцо", "Operatsia Koltso"; orm. "Օղակ գործողություն", "Oghak gortsoğut'yun", azer. "Çaykənd əməliy") – operacja prowadzona przez radzieckie siły bezpieczeństwa wewnętrznego i jednostki OMON w zaludnionych przez Ormian zachodnich regionach Azerbejdżańskiej SRR, Nagorno-Karabachskiego OA oraz wzdłuż północno-zachodniej granicy Armeńskiej SRR. 
Oficjalnie nazywana "operacją sprawdzania paszportów", a jej oficjalnym celem było rozbrojenie oddziałów milicji ormiańskiej zorganizowanych w „[nielegalnych] formacjach zbrojnych”, które prowadziły potyczki z analogicznymi bojówkami azerskimi. Akcja ta była również odpowiedzią władz radzieckich na niepodległościowe dążenia Armeńskiej SRR przy jednoczesnej lojalistycznej wobec Moskwy postawy rządu Azerbejdżańskiej SRR. 
Wbrew oficjalnie ustalonym celom wojska radzieckie (w tym oddziały z Azerbejdżańskiej SRR) siłą wysiedliły Ormian mieszkających w 24 miejscowościach rozsianych po całym Szahumianie oraz 17 miejscowości w regionie Şuşa i okolicach miasta Hadrut. Niektórzy autorzy klasyfikują działania połączonych sił radzieckich i azerbejdżańskich jako czystki etniczne. Operacji wojskowej towarzyszyło systematyczne i rażące łamanie praw człowieka.

</doc>
<doc id="4980856" url="https://pl.wikipedia.org/wiki?curid=4980856" title="Wiktor Mużenko">
Wiktor Mużenko

Wiktor Mykołajowycz Mużenko (, ur. 10 października 1961 w Wystupowyczach w obwodzie żytomierskim) – radziecki i ukraiński wojskowy, generał armii, szef Sztabu Generalnego Sił Zbrojnych Ukrainy (2014–2019).
Życiorys.
W 1983 roku ukończył Wyższą Leningradzką Szkołę Dowodzenia Wojskowego. Następnie służył w Zakaukaskim Okręgu Wojskowym, gdzie został dowódcą zmotoryzowanego batalionu piechoty. W 1992 roku przeniósł się do Karpackiego Okręgu Wojskowego, gdzie do 2000 roku był jego dowódcą. W 1996 roku ukończył Akademię Sił Zbrojnych Ukrainy. W latach 2000–2003 był szefem sztabu i zastępcą dowódcy oddziału Dyrekcji Terytorialnej „Północ”. Od kwietnia 2003 do lipca 2004 roku pełnił funkcję szefa sztabu i zastępcy dowódcy brygady zmechanizowanej ukraińskiego kontyngentu sił pokojowych w Iraku. W 2005 roku ukończył ministerialne szkolenie dowodzenia na poziomie operacyjnym i strategicznym Akademii Obrony Narodowej Ukrainy. W 2005 roku został zastępcą szefa sztabu Korpusów Armijnych Wojsk Lądowych Ukrainy, stanowisko to pełnił do 2010 roku. W latach 2010–2012 służył jako dowódca 8 Korpusu Armijnego. 10 maja 2012 roku został mianowany zastępcą szefa Sztabu Generalnego Sił Zbrojnych Ukrainy. 24 sierpnia 2012 roku otrzymał stopień generała porucznika. Został wybrany na deputowanego do Rady Obwodu Żytomierskiego z ramienia Partii Regionów, ale opuścił to ugrupowanie w lutym 2014 roku. Dekretem pełniącego obowiązki prezydenta Ukrainy Ołeksandra Turczynowa z 20 maja 2014 roku został mianowany pierwszym zastępcą szefa centrum antyterrorystycznego Służby Bezpieczeństwa Ukrainy.
Otrzymał nominację na stanowisko szefa Sztabu Generalnego z rąk prezydenta Petra Poroszenki 3 lipca 2014 roku, po tym gdy jego poprzednik, gen. Mychajło Kucyn, trafił do szpitala ze wstrząsem mózgu (został ranny podczas wojny w Donbasie w 2014 roku). Mużenko dowodził ukraińskimi siłami zbrojnymi w kolejnych etapach tej wojny, aż do 2019 roku.

</doc>
<doc id="4980857" url="https://pl.wikipedia.org/wiki?curid=4980857" title="Wielki Wyścig Miłosierdzia">
Wielki Wyścig Miłosierdzia

Wielki Wyścig Miłosierdzia () – sztafetowy wyścig psich zaprzęgów do Nome na Alasce z 1925 roku, którego celem było dostarczenie surowicy przeciwko panującej w mieście błonicy.
Udział w nim wzięło 20 maszerów i ok. 150 psów zaprzęgowych, które w przeciągu 5 dni pokonały 1085 km ratując w ten sposób okoliczną społeczność przed rozwijającą się epidemią.
Wydarzenie to upamiętnia doroczny wyścig psich zaprzęgów Iditarod Trail.
Tło.
W czasie gorączki złota na Alasce na przełomie XIX i XX wieku położone na południowym krańcu półwyspu Seward miasto Nome liczyło ok. 20 000 mieszkańców. W 1925 roku zamieszkiwało je łącznie z górnikami z miejscowych kopalń i rdzennymi mieszkańcami nieco ponad 2500 ludzi, ale pozostało ono znaczącym miastem. 
Z powodu położenia geograficznego miasto w czasie zimy pozostawało prawie odcięte od świata. Port w mieście był w okresie zimowym oblodzony, a zatem niedostępny dla statków. Transport lotniczy natomiast nie był tak rozwinięty i choć podróż była możliwa to z powodu dużych mrozów takowe się nie odbywały. Jedynym połączeniem stanowiła trasa Iditaroad, czyli szlak psich zaprzęgów.
Historia.
Początek epidemii.
Na przełomie 1924 i 1925 roku w mieście znajdował się niewielki szpital, w którym pracował dr Curtis Welch wraz z czterem pielęgniarkami. Kilka miesięcy wcześniej lekarz zamówił nową partię antytoksyny na błonicę, gdy zauważył, że cały dotychczasowy zapas się przeterminował. Jednakże przesyłka nie dotarła do miasta przed zimą.
W grudniu 1924 roku z pobliskiej wioski St. Cross zgłosiła się do lekarza eskimoska rodzina z chorym, dwuletnim chłopcem. Dr Welch błędnie zdiagnozował stan chłopca jako zapalenie migdałków. Wykluczył możliwość błonicy, ponieważ nikt inny w rodzinie dziecka ani w wiosce nie wykazywał jej objawów. Dziecko zmarło następnego dnia, ale sekcji nie przeprowadzono, gdyż matka odmówiła zgody na autopsję. W rezultacie lekarz błędnie diagnozował coraz większą liczbę przypadków jako zapalenie migdałków. Kolejny zgon nastąpił 28 grudnia, a w kolejnych dniach zmarło jeszcze dwoje eskimoskich dzieci.
Dopiero 20 stycznia 1925 roku dr Welch prawidłowo zdiagnozował błonicę u 3-letniego Billa Barnetta. Nie podał jednak chłopcu antytoksyny z obawy przed przeterminowanymi sztukami. Ostatecznie osłabione dziecko zmarło następnego dnia.
21 stycznia lekarz wykrył u siedmioletniej Bessie Stanley późną błonicę. Postanowił zaryzykować i podać jej przeterminowany lek, ale dziewczynka umarła jeszcze tego samego dnia. Po tym zdarzeniu dr Welch skontaktował się z burmistrzem Nome, George'em Maynardem, który zorganizował nadzwyczajne posiedzenie rady miejskiej. Podczas spotkania lekarz oznajmił, że będzie potrzebnych co najmniej milion jednostek antytoksyny, aby powstrzymać epidemię. 22 stycznia wysłał telegram, by ostrzec o sytuacji wszystkie główne miasta na Alasce oraz gubernatora Scotta C. Bone'a. Wysłał również telegram do U.S. Public Health Service w Waszyngtonie z prośbą o pilne dostarczenie antytoksyny.
Mimo wprowadzenia przez radę miejską kwarantanny, do końca stycznia zdiagnozowano jeszcze 20 przypadków błonicy, a ponad 50 osób znalazło się w grupie podejrzanych.
Wyścig z czasem.
Z Anchorage zostało wysłanych 300 000 jednostek antytoksyny do oddalonego o 350 km miasteczka Nenana. Stamtąd miała ona trafić do Nome, jednakże problem stanowił dalszy transport. Dr Welch oszacował, że w zimowych warunkach nie przetrwa ona dłużej niż sześć dni. Ponieważ transport lotniczy z powodu mrozów nie mógł się odbyć, a czas odgrywał znaczącą rolę, zaproponowano, że dostarczą ją do miasta rozstawieni na trasie maszerzy. Zadanie organizacji całej trasy, wyznaczenia miejsc zmian oraz przygotowania psów otrzymał Leonhard Seppala, najbardziej znany ówczesny maszer i trener psów. 
Sztafeta wyruszyła 27 stycznia 1925 roku z Nenany. Pierwszym maszerem został William „Wild Bill” Shannon, który po zabraniu 9 kilogramowego pakunku z antytoksyną wyruszył na czele dziewięciu psów w kierunku Tolovany. Jednakże spadająca temperatura i złe warunki na szlaku spowodowały, że po dotarciu do zajazdu w Minto miał odmrożoną twarz, a psy poranione łapy. Postanowił więc zostawić trzy najbardziej osłabione, z czego dwa z nich wkrótce padły, i wyruszyć do końca odcinka. Wyczerpany dotarł do Tolovany w południe 28 stycznia po pokonaniu 84 km. Z powodu złego stanu zdrowia oraz osłabienia samych psów zdecydowano, że maszerzy będą przemierzać krótsze odcinki, a co za tym idzie będzie ich więcej na trasie. Pakunek od Shannona przejął Edgar Kallands, który ok. godziny 16 dotarł do punktu w Manley Hot Springs. Ponieważ temperatura spadła do -49 stopni odmroził sobie dłonie. Jeszcze tego samego dnia swoje odcinki pokonali Dan Green i Johnny Folger, który dotarł do Tanany bez większych problemów. W ciągu następnego dnia sześciu kolejnych maszerów pokonało łącznie 274 km i paczka dotarła do miejscowości Galena. Jednocześnie wydarzenie trafiło na czołówki amerykańskich gazet i było na bieżąco śledzone przez dziennikarzy.
30 stycznia trasę rozpoczął George Nollner, który dotarł do Bishop Mountain i przekazał paczkę Charliemu Evansowi. Ten jednak prowadził zaprzęg przez mgłę lodową, przez co niezabezpieczone odpowiednio psy po dotarciu do Nulato padły. Po nim w trasę wyruszył Tommy Patsy. Jednocześnie w Nome zostało potwierdzonych 27 przypadków błonicy, co spowodowało, że burmistrz miasta wznowił pomysł dostarczenia antytoksyny drogą lotniczą. Jednakże najbardziej doświadczeni piloci, marynarka wojenna i gubernator Alaski odrzucili taką możliwość, co spotkało się z krytycznymi artykułami w prasie. 
Patsy pokonał trasę bez większych problemów, ustanawiając przy okazji największą średnią prędkość, przez co przejechał odległość 58 km w przeciągu 3,5 godziny. Po nim antytoksynę przejęli Jack „Jackscrew” Nicolai i Victor Anagick, który o 3:30 nad ranem 31 stycznia dotarł z nią do Unalakleet. Stąd w dalszą drogę do Shaktoolik wyruszył Myles Gonangnan. Mimo szalejącej wichury, padającego śniegu i temperatury na poziomie -57 stopni Celsjusza udało mu się dojechać na miejsce. Tam przesyłkę miał odebrać Leonhard Seppala, ale nie dotarł na czas. Zamiast niego w drogę wyruszył Henry Ivanoff. Niespełna pół mili od startu zaprzęg natrafił na renifera co doprowadziło do splątania się psów. Gdy usiłował je uspokoić na szlaku pojawił się Seppala, który przejął od niego pakunek i wyruszył do Golovin. W tym czasie odczuwalna temperatura spadła do -67 stopni, a szalejąca śnieżyca znacząco ograniczyła widoczność.
Seppala podążył w stronę zatoki Norton, która choć była zamarznięta to istniało ryzyko, że pękający lód uwięzi go na krze i wypchnie w morze, gdyż wiatr wiał od strony brzegu. Z drugiej strony droga przez zatokę pozwalała zaoszczędzić kilkadziesiąt kilometrów. Maszer polegał przy tym na swoim najbardziej doświadczonym psie Togo. Pomimo porywistego wiatru i burzy śnieżnej po kilku godzinach pokonał ją i ok. 20 wieczorem dotarł na drugi brzeg do Isaac's Point. Tam po krótkim odpoczynku wyruszył w nocy w dalszą trasę. Jednakże lód na zatoce zaczął pękać, dlatego Seppala nie chcąc ryzykować wrócił na brzeg i dalszą część drogi pokonał idąc przez wysokie na 1500 metrów góry Little McKinley Mountain. Ostatecznie mimo fatalnej pogody w ciągu dwóch dni przebył 146 km i dotarł do Golovin, gdzie pakunek przejął od niego Charlie Olson. Tam też dowiedział się, że liczba chorych wzrosła do 28, a pakunek wystarczy dla ok. 30 osób, więc dr Welch poprosił, by wstrzymać transport na czas burzy śnieżnej i nie ryzykować jego utraty. Olson postanowił, że mimo to wyruszy w trasę, ale porywisty wiatr zepchnął go ze szlaku i maszer zgubił drogę. By ochronić psy każdego z nich okrył kocem. Choć sam był wyczerpany i odmroził sobie ręce to o 19:30 1 lutego zjawił się w punkcie zmiany. Zaskoczył tym samym kolejnego zmiennika, Gunnara Kaasena, który sądził, że Olson przeczeka śnieżycę.
Kaasen uznał, że poczeka do 22:00 aż burza ustanie, ale gdy tylko zauważył, że sytuacja pogarsza się i śnieg może całkowicie zasypać szlak wyruszył w drogę. Na przewodnika zaprzęgu wybrał psa Balto, który wcześniej był zwykłym psem ciągnącym. Podróżując przy bardzo słabej widoczności minął wioskę Salomon, gdzie miał się zatrzymać i gdy zorientował się w sytuacji usiłował zawrócić. W czasie tego manewru sanie zostały przewrócone przez wiatr i paczka wpadła w śnieg. Kaasen ostatecznie ją odnalazł i wrócił na szlak. Gdy przybył na miejsce o 2 w nocy jego zamiennik Ed Rohn jeszcze spał, więc Kaasen zdecydował się trochę ogrzać i ruszyć w dalszą drogę. Po pokonaniu ostatnich 40 km dotarł 2 lutego o 5:30 do Nome.
Maszerzy przebyli 1085 km w ciągu 127 godzin i 30 minut, czyli w około pięciu i pół dni. W sztafecie uczestniczyło także 150 psów, w większości należących do ras husky syberyjski i alaskański malamut.
Po wyścigu.
Dostarczenie szczepionki na czas uchroniło Nome oraz jej okolicę przed wybuchem epidemii, a wszyscy chorzy wrócili do zdrowia. Oficjalnie liczba ofiar błonicy wyniosła między 5 a 7, ale dr Welch oszacował później, że prawdopodobnie było co najmniej 100 dodatkowych przypadków wśród Eskimosów mieszkających poza miastem. Tubylcy mieli bowiem zwyczaj grzebania swoich dzieci bez zgłaszania zgonów. 
Wszyscy uczestnicy sztafety otrzymali listy pochwalne od prezydenta Calvina Coolidge'a, a senat USA wstrzymał pracę, aby uczcić to wydarzenie. Każdy maszer otrzymał ponadto złoty medal od firmy H.K. Mulford. 
Największą sławę zyskał Balto, który otrzymał od burmistrza Los Angeles klucz do miasta w formie kości, a aktorka kina niemego Mary Pickford założyła mu na szyję wieniec. Razem z Gunnarem Kaasenem wystąpili też w filmie i ruszyli w tournée po USA. Ponadto figura psa 15 grudnia 1925 roku została odsłonięta w nowojorskim Central Parku.
Podobną sławę zyskał jeszcze Leonhard Seppala i jego Togo, którzy również ruszyli w trasę objazdową po USA. Rozgłos i wzrost zainteresowania psimi zaprzęgami pozwoliły mu wraz z partnerką Elizabeth Ricker założyć hodowlę husky syberyjskich.
Lista maszerów.
Lista maszerów z odcinkami i pokonanymi dystansami:

</doc>
<doc id="4980860" url="https://pl.wikipedia.org/wiki?curid=4980860" title="Thriller medyczny">
Thriller medyczny

Thriller medyczny – rodzaj utworu sensacyjnego, powieści lub filmu będący odmianą dreszczowca. Jego głównymi cechami są środowisko okołomedyczne, w którym dzieje się akcja, poruszanie zagadnień związanych z zagrożeniem ze strony rozwoju biotechnologii, biologii medycznej i inżynierii genetycznej oraz uwikłanie w zbrodnię przedstawicieli środowiska medycznego.
Charakterystyka.
Elementami charakterystycznymi dla thrillera medycznego są m.in.:
Twórcy.
Do najsłynniejszych autorów powieści tego gatunku powszechnie zalicza się pisarzy takich jak Robin Cook, Tess Gerritsen, Michael Palmer, Peter Clement czy Ken McClure. W Polsce thrillery medyczne tworzą zaś np. Błażej Przygodzki, Klaudia Muniak i Jacek Caba. 
Za pierwszy thriller medyczny uznaje się wydaną w 1977 roku powieść "Coma" autorstwa Robina Cooka. Na jej podstawie rok później powstał wyreżyserowany przez Michaela Crichtona film pt. "Śpiączka". Od tego momentu obserwuje się wzrost popularności thrillera medycznego.

</doc>
<doc id="4980862" url="https://pl.wikipedia.org/wiki?curid=4980862" title="Whitten">
Whitten

Osoby o tym nazwisku:

</doc>
<doc id="4980868" url="https://pl.wikipedia.org/wiki?curid=4980868" title="Clara Pechansky">
Clara Pechansky

Clara Pechansky (ur. 1936 w Pelotas, Rio Grande do Sul, Brazylia) – brazylijska artystka plastyczka, projektantka, mieszka w Porto Alegre. Żona znanego brazylijskiego psychoanalityka Izaaka Pechansky'ego.
Życiorys.
W 1956 ukończyła studia na wydziale malarstwa na Uniwersytecie Federalnym w Pelotas. Następnie studiowała rysunek i historię sztuki na Uniwersytecie Federalnym Rio Grande do Sul, ukończyła naukę w 1972, do grona jej wykładowców należeli m.in. Aldo Locatelli, Glenio Bianchetti, Glauco Rodrigues, Danúbio Gonçalves i Anico Herskovits. Pracowała jako projektantka reklam oraz jako ilustratorka książek dla dzieci. W 2001 otworzyła Atelier Clara Pechansky, którego celem jest pomoc początkującym artystom w prezentacji swojej twórczości. Zainicjowała International Interchange Miniarte, które jest międzynarodowym wydarzeniem, na którym artyści prezentują dzieła sztuk wizualnych, po raz pierwszy odbyło się ono w sierpniu 2003 w Porto Alegre i od tego czasu odbywa się w różnych miastach Australii, Kanady, Irlandii Północnej, Anglii, Argentyny, Meksyku i Holandii

</doc>
<doc id="4980873" url="https://pl.wikipedia.org/wiki?curid=4980873" title="Kraków Business Park">
Kraków Business Park



</doc>
<doc id="4980875" url="https://pl.wikipedia.org/wiki?curid=4980875" title="Imam Szamil">
Imam Szamil



</doc>
<doc id="4980877" url="https://pl.wikipedia.org/wiki?curid=4980877" title="Bystanders (album)">
Bystanders (album)

Bystanders – trzeci studyjny album polskiego zepspołu Besides, wydany w 2020 roku. 
O płycie jej twórcy mówią następująco: 
"Wybraliśmy osiem historii opisujących wydarzenia i losy konkretnych osób i muzyką próbujemy przekazać inspirowane nimi emocje. Chcemy ukazać to miejsce z perspektywy nas, mieszkańców tej ziemi. Ziemi, która stała się symbolicznym cmentarzem współczesnego świata, gdzie pogrzebano nie tylko ludzi, ale też wyznawane przez wieki wartości. To również próba konfrontacji z własnymi emocjami, przerażaniem, niezrozumieniem, bezsilnością wobec masowości i anonimowości śmierci. To refleksja nad kondycją człowieka w wymiarze uniwersalnym; jego zdolnością do aktów niewyobrażalnego okrucieństwa, jak i gestów prawdziwego poświęcenia.
To wyraz naszego sprzeciwu wobec prób ‘oswojenia’ pamięci. Nasza niezgoda na obojętność, milczenie, na wszechobecny hejt."

</doc>
<doc id="4980881" url="https://pl.wikipedia.org/wiki?curid=4980881" title="Kościół Jezuitów w Solurze">
Kościół Jezuitów w Solurze

Kościół Jezuitów – rzymskokatolicka świątynia w mieście Solura w Szwajcarii.
Budowę kościoła rozpoczęto w roku 1680, budowano go przez dziewięć lat. Zaprojektowany najprawdopodobniej przez jezuitę Heinricha Mayera. Świątynia miała propagować kontrreformację.
Świątynia barokowa, jednonawowa, długa na 40 metrów.

</doc>
<doc id="4980883" url="https://pl.wikipedia.org/wiki?curid=4980883" title="Legnago Salus">
Legnago Salus

Legnago Salus (wł. Football Club Legnago Salus) – włoski klub piłkarski, mający siedzibę w mieście Legnago, w północnej części kraju, grający od sezonu 2022/23 w rozgrywkach Serie D.
Historia.
Chronologia nazw:
Klub sportowy US Legnaghese został założony w miejscowości Legnago w sierpniu 1920 roku. W sezonie 1920/21 zespół startował w mistrzostwach Promozione Veneto (D2), zdobywając mistrzostwo w grupie B, a potem w finale tytuł mistrza regionu oraz awans do Prima Categoria.
24 lipca 1921 roku, podczas zgromadzenia na którym przedstawiono "Projekt Pozzo", plan reformy mistrzostw, który przewidywał zmniejszenie mistrzostw Pierwszej Dywizji Północnej do zaledwie 24 uczestników w porównaniu z 64 uczestnikami mistrzostw sezonu 1920/21, 24 największe włoskie kluby odłączyli się od FIGC, tworząc federację (CCI) i mistrzostwo ("Prima Divisione", znane również jako "Torneo delle 24"). Klub zdecydował się pozostać w szeregach FIGC, zajmując w sezonie 1921/22 piąte miejsce w mistrzostwach "Prima Categoria Veneta". W 1922 roku do klubu dołączył miejscowy rywal "Liberi Calciatori", który brał udział w prowincjalnych mistrzostwach Werony organizowanych przez U.L.I.C. Przed rozpoczęciem sezonu 1922/23 ze względu na "kompromis Colombo" dotyczący restrukturyzacji mistrzostw, klub został zakwalifikowany do Seconda Divisione Lega Nord (D2), w których zajął czwarte miejsce w grupie D. W następnym sezonie 1923/24 spadł na ostatnie ósme miejsce w grupie D "Seconda Divisione Lega Nord" i został zdegradowany do rozgrywek lokalnych. Klub przyjął nazwę Liberi Calciatori i po wyjściu z FIGC kontynuował grę w prowincjalnych mistrzostwach Werony organizowanych przez U.L.I.C.
W 1926 klub zawiesił aktywność sportową i został rozwiązany. Natychmiast powstał Associazione Calcio Valerio Valery, klub zorganizowany przez faszystowskiego hierarcha Valerio Valeri, dowódcę Czarnej Brygady w Weronie. Zespołowi nadano imię wciąż żyjącej osoby, co nie było wówczas powszechne. Po reorganizacji systemu ligi w 1926 i wprowadzeniu najwyższej klasy, zwanej "Divisione Nazionale" klub startował w sezonie 1927/28 w Terza Divisione Veneto (D4). W sezonie 1929/30 po podziale najwyższej dywizji na Serie A i Serie B poziom "Terza Divisione" został zdegradowany do piątego stopnia. Sezon 1929/30 zakończył na pierwszym miejscu w grupie B, i potem awansował do finału, w którym przegrał 0:2 baraż o pierwsze miejsce w grupie D z Ponzianini Erranti, jednak otrzymując promocję do Seconda Divisione Veneto (D4). W sezonie 1934/35 zwyciężył najpierw w grupie B "Seconda Divisione Veneto", a potem w finale regionu uplasował się na drugiej lokacie, zdobywając awans do Prima Divisione Veneto, który po wprowadzeniu Serie C w 1935 został czwartym poziomem ligowym. W 1936 roku nazwa klubu została zmieniona na AC Legnago. W 1944 startował w wojennych rozgrywkach Campionato III Zona Veneto, plasując się na szóstej pozycji w grupie A. 
Po zakończeniu II wojny światowej, drużyna wznowiła działalność i została zakwalifikowana do rozgrywek "Serie C", zajmując w sezonie 1945/46 pierwsze miejsce w grupie C "Serie C Alta Italia", a potem w półfinale trzecie miejsce w grupie A i pozostając w "Serie C". Ale po dwóch sezonach zespół spadł do Promozione Veneto (D4). W 1952 po reorganizacji systemu lig "Promozione" został przemianowany na "IV Serie". Po zakończeniu sezonu 1954/55 został na zdegradowany do Promozione Veneto (D5). W 1958 spadł na rok do Prima Divisione Veneto (D6). W 1959 roku do klubu dołączył "Unione Sportiva Salus", po czym nazwa klubu została zmieniona na US Salus Legnago. W 1962 klub zmienił nazwę na AC Isothermo Legnago. W sezonie 1963/64 zwyciężył w grupie A Prima Categoria Veneto, a potem został mistrzem regionu po wygraniu 2:0, 0:1 z Schio, jednak zrezygnował z awansu do Serie D. W 1964 roku wrócił do nazwy AC Legnago. W 1971 ponownie zdobył promocję do "Serie D", tym razem nie rezygnując z awansu. Przed rozpoczęciem sezonu 1978/79 Serie C została podzielona na dwie dywizje: Serie C1 i Serie C2, wskutek czego czwarta "Serie D" została obniżona do piątego poziomu. Ale po dwóch latach spadł do Promozione Veneto (D6), a rok później do Prima Categoria Veneto (D7). W 1983 klub przyjął nazwę AC Legnago Salus, a w 1987 roku AC Riello Legnago i wrócił do "Promozione", który w 1991 zmienił nazwę na "Eccellenza". W 1993 klub wrócił do nazwy AC Legnago Salus oraz awansował do Campionato Nazionale Dilettanti (D5). W 1999 piąty poziom ligowy po raz kolejny zmienił nazwę, tym razem na "Serie D". W 2002 roku zespół został zdegradowany do "Eccellenza Veneto", a w 2003 do "Promozione Veneto" (D7). W 2007 roku wrócił do "Eccellenza Veneto".
W 2010 roku klub wrócił do "Serie D", a w 2011 został przemianowany na FC Legnago Salus SSD. Przed rozpoczęciem sezonu 2014/15 wprowadzono reformę systemy lig, wskutek czego "Serie D" awansowała na czwarty poziom. Po zakończeniu sezonu 2019/20 klub zdobył awans do "Serie C", a nazwa klubu została skrócona do FC Legnago Salus.
Barwy klubowe, strój.
Klub ma barwy biało-niebieskie. Zawodnicy swoje domowe spotkania zazwyczaj grają w pasiastych pionowo biało-niebieskich koszulkach, niebieskich spodenkach oraz niebieskich getrach.
Sukcesy.
Trofea międzynarodowe.
Nie uczestniczył w rozgrywkach europejskich (stan na 31-05-2020).
Poszczególne sezony.
Rozgrywki międzynarodowe.
Europejskie puchary.
Nie uczestniczył w rozgrywkach europejskich.
Struktura klubu.
Stadion.
Klub piłkarski rozgrywa swoje mecze domowe na Stadio Mario Sandrini w Legnago o pojemności 2152 widzów.

</doc>
<doc id="4980884" url="https://pl.wikipedia.org/wiki?curid=4980884" title="FC Legnago Salus SSD">
FC Legnago Salus SSD



</doc>
<doc id="4980888" url="https://pl.wikipedia.org/wiki?curid=4980888" title="Kalaat Debba">
Kalaat Debba



</doc>
<doc id="4980903" url="https://pl.wikipedia.org/wiki?curid=4980903" title="Panizou (przystanek kolejowy)">
Panizou (przystanek kolejowy)

Panizou (; ) – przystanek kolejowy w miejscowości Panizou, w rejonie mohylewskim, w obwodzie mohylewskim, na Białorusi. Położony jest na linii Osipowicze - Mohylew - Krzyczew.

</doc>
<doc id="4980906" url="https://pl.wikipedia.org/wiki?curid=4980906" title="Erich Tarkpea">
Erich Tarkpea

Erich Tarkpea (ur. 6 listopada 1904 w miejscowości Auderi w ówczesnej guberni inflanckiej, zm. 17 maja 1978 w Tallinnie) – estoński polityk komunistyczny.
Życiorys.
W 1922 wstąpił do Komunistycznej Partii Estonii (KPE). W 1924 został aresztowany, w 1931 zwolniony, prowadził podziemną działalność komunistyczną w Tartu. W 1934 został ponownie aresztowany i w 1935 zwolniony, od 25 lipca 1940 był zaangażowany w prace Centrum Organizacyjnego Komunistycznego Związku Młodzieży Estonii, a od sierpnia 1940 do lutego 1941 był I sekretarzem tego związku. Jednocześnie od 12 września 1940 do 5 lutego 1941 wchodził w skład Biura Politycznego KC KPE/Komunistycznej Partii (bolszewików) Estonii, w 1941 został pracownikiem politycznym Armii Czerwonej, dosłużył się stopnia komisarza batalionowego. Był deputowanym do Rady Najwyższej ZSRR 1 kadencji. Od 1946 pracował w administracji państwowej, od czerwca 1952 do 1953 był sekretarzem Komitetu Wykonawczego Rady Obwodowej Parnu, później pełnił funkcję m.in. szefa Departamentu Kadr Ministerstwa Kultury Estońskiej SRR, w 1970 przeszedł na emeryturę. Był odznaczony Orderem Czerwonego Sztandaru.

</doc>
<doc id="4980907" url="https://pl.wikipedia.org/wiki?curid=4980907" title="Andriej Sierdiukow">
Andriej Sierdiukow

Andriej Nikołajewicz Sierdiukow, ros. Андрей Николаевич Сердюков (ur. 4 marca 1962 w Uglegorski w obwodzie rostowskim) – rosyjski wojskowy, generał pułkownik, dowódca Wojsk Powietrznodesantowych, Bohater Federacji Rosyjskiej (2020).
Życiorys.
Absolwent Riazańskiej Wyższej Szkoły Dowódczej Wojsk Powietrznodesantowych im. generała armii W.F. Margiełowa w 1983, ukończył Akademię Wojskową im. Michaiła Frunzego w 1993 i Wojskową Akademię Sztabu Generalnego Sił Zbrojnych Federacji Rosyjskiej w 2009.
W latach 1983–1986 był dowódcą plutonu zwiadu, zastępcą dowódcy kompanii powietrznodesantowej i dowódcą kompanii powietrznodesantowej. Od 1986 do 1990 był szefem sztabu – zastępcą dowódcy batalionu powietrznodesantowego i dowódcą batalionu powietrznodesantowego, następnie w latach 1993–1999 zastępcą dowódcy pułku spadochronowego i dowódcą pułku spadochronowego.
Od 1999 do 2007 był zastępcą dowódcy 76 Gwardyjskiej Dywizji Powietrznodesantowej, dowódcą 138 Samodzielnej Gwardyjskiej Brygady Zmechanizowanej, dowódcą 106 Gwardyjskiej Dywizji Powietrznodesantowej.
Po ukończeniu Akademii Wojskowej Sztabu Generalnego ze złotym medalem pełnił funkcję zastępcy dowódcy 5 Armii Dalekowschodniego Okręgu Wojskowego.
Od 2011 – dowódca 5 Armii Wschodniego Okręgu Wojskowego, a od 2013 – zastępca Dowódcy Południowego Okręgu Wojskowego. Od października 2013 szef sztabu – I Zastępca Dowódcy Południowego Okręgu Wojskowego.
Dekretem Prezydenta Federacji Rosyjskiej z 4 października 2016 został mianowany Dowódcą Wojsk Powietrznodesantowych.
Odznaczony Orderem Zasługi dla Ojczyzny III i IV stopnia z mieczami, posiada order Aleksandra Newskiego, Order Męstwa, Order „Za zasługi wojskowe”, Order Honoru, Order Za Służbę Ojczyźnie w Siłach Zbrojnych ZSRR III stopnia, Medal „Za zasługi bojowe” i inne medale. Zasłużony Specjalista Wojskowy Federacji Rosyjskiej.

</doc>
<doc id="4980908" url="https://pl.wikipedia.org/wiki?curid=4980908" title="Everything is (album)">
Everything is (album)

Everything is – drugi studyjny album polskiego zespołu Besides, wydany w 2015 roku.

</doc>
<doc id="4980923" url="https://pl.wikipedia.org/wiki?curid=4980923" title="Józef Tymanowski">
Józef Tymanowski

Józef Feliks Tymanowski (ur. 11 czerwca 1952) – polski politolog, profesor nauk społecznych, wykładowca na Wydziale Nauk Politycznych i Studiów Międzynarodowych Uniwersytetu Warszawskiego, pułkownik Wojska Polskiego. 
Życiorys.
W 1992 uzyskał stopień naukowy doktora nauk wojskowych na Wydziale Nauk Humanistycznych Akademii Obrony Narodowej na podstawie pracy "Świadomość historyczna podchorążych Wojskowej Akademii Technicznej w okresie tworzenia III Rzeczypospolitej", której promotorem był Jerzy Muszyński. 26 marca 2010 uzyskał stopień doktora habilitowanego nauk społecznych w dyscyplinie nauk o polityce na Wydziale Nauk Społecznych Uniwersytetu Wrocławskiego na podstawie dorobku naukowego i pracy "Sąsiedzkie państwa wschodnie w polskiej polityce bezpieczeństwa". 5 lutego 2019 otrzymał tytuł naukowy profesora nauk społecznych (tzw. profesurę belwederską). 
Wykładał w Wojskowej Akademii Technicznej oraz w Wyższej Szkole Handlowej w Piotrkowie Trybunalskim. W latach 2011–2019 był kierownikiem Zakładu Europejskich Studiów Subregionalnych w Instytucie Europeistyki UW, zaś po reorganizacji wydziału z 2019, w ramach której instytuty zostały zastąpione przez katedry, znalazł się w zespole Katedry Studiów Wschodnich. Od 2013 jest redaktorem naczelnym czasopisma naukowego "Studia Wschodnioeuropejskie". Wypromował pięcioro doktorów. 
16 maja 2022 został konsulem generalnym RP w Ałmaty. 
Posługuje się rosyjskim oraz komunikatywnie niemieckim. 
W 1999 został odznaczony Złotym Krzyżem Zasługi. 

</doc>
<doc id="4980930" url="https://pl.wikipedia.org/wiki?curid=4980930" title="Aborcja w Argentynie">
Aborcja w Argentynie

Aborcja w Argentynie – prawo legalizujące aborcję bez ograniczeń do 14. tygodnia ciąży zostało przyjęte przez Senat Argentyny 30 grudnia 2020 roku. W myśl prawa po 14. tygodniu ciąży zabieg aborcji będzie dopuszczalny w razie, gdy ciąża jest konsekwencją gwałtu lub gdy zagraża zdrowiu kobiety. Prawo przewiduje, że zabieg będzie refundowany w publicznych szpitalach. Argentyna jest największym krajem Ameryki Południowej, który zalegalizował przerywanie ciąży. 
Projekt legalizacji prawa aborcyjnego został zgłoszony po raz pierwszy w 2018 roku. Został przegłosowany w Izbie Deputowanych, ale nie zdobył większości w Senacie. Wybrany w 2019 nowy prezydent Argentyny Alberto Fernández uznał uchwalenie prawa w tej kwestii za jeden z priorytetów. 11 grudnia 2020 ustawa zyskała większość w Izbie Deputowanych. 30 grudnia 2020 Senat przegłosował ustawę, 38 senatorów było za, 29 przeciw, 1 się wstrzymał.
Szacuje się, że w 2016 roku 40 tys. kobiet było hospitalizowanych z powodu komplikacji wynikających z nielegalnych zabiegów aborcji, około 65 osób zmarło między 2016 a 2018 na skutek tych komplikacji.
Legalizacja dostępu do aborcji jest uważana za sukces feministycznego ruchu społecznego Ni una menos, który od 2015 roku organizował protesty sprzeciwiające się przemocy wobec kobiet i domagające się legalizacji przerywania ciąży.

</doc>
<doc id="4980935" url="https://pl.wikipedia.org/wiki?curid=4980935" title="Charlota Löwensköld">
Charlota Löwensköld



</doc>
<doc id="4980937" url="https://pl.wikipedia.org/wiki?curid=4980937" title="Traktat w Karsie">
Traktat w Karsie

Traktat w Karsie (, , gruz. ყარსის ხელშეკრულება, orm. "Կարսի պայմանագիր", azer. "Qars müqaviləsi") – traktat podpisany w mieście Kars w dniu 13 października 1921, którego sygnatariuszami było Wielkie Zgromadzenie Narodowe Turcji oraz 4 republiki radzieckie: Rosyjska FSRR, Armeńska SRR, Azerbejdżańska SRR i Gruzińska SRR.
Regulował on kwestię kaukaskiej granicy Turcji i był następcą podobnego traktatu moskiewskiego z marca 1921 roku podpisanego tylko przez stronę turecką i rosyjską. 
Głównym postanowieniem traktatu była cesja na rzecz Turcji większości terenów zdobytych przez carską Rosję na Imperium Osmańskim podczas wojny rosyjsko-tureckiej w latach 1877–1878. Jedynym wyjątkiem był powiat surmalijski przyłączony na skutek wojny rosyjsko-perskiej w latach 1826-28.
Traktat regulował też kwestie administracyjne republik radzieckich takie jak np. powstanie Adżarskiej i Nachiczewańskiej ASRR.

</doc>
<doc id="4980938" url="https://pl.wikipedia.org/wiki?curid=4980938" title="Charlota Loewenskoeld">
Charlota Loewenskoeld

Charlota Loewenskoeld (szw. ) – powieść szwedzkiej noblistki Selmy Lagerlöf z 1925.
Charlotte Löwensköld stanowi drugą część trylogii "Ring", na którą składają się także "Pierścień generała" (1925) oraz "Anna Swärd" (1928).
Saga opowiada o rodzinie Löwensköld, która jest przeklęta ze szczególnym uwzględnieniem relacji matka-syn. Historia posiada także komentarze społeczne.
Po polsku powieść po raz pierwszy została wydana w 1927 przez Wydawnictwo Polskie R. Wegnera w tłumaczeniu Franciszka Mirandoli.
W 1930 na podstawie książki nakręcono film pod tym samym tytułem w reżyserii Gustafa Molandera oraz z Birgit Sergelius w roli tytułowej. Książka została ponownie zekranizowana w 1979, w reżyserii Jackie Södermana oraz z Ingrid Janbell w roli głównej.

</doc>
<doc id="4980939" url="https://pl.wikipedia.org/wiki?curid=4980939" title="Traktat z Kars">
Traktat z Kars



</doc>
<doc id="4980940" url="https://pl.wikipedia.org/wiki?curid=4980940" title="Traktat z Karsu">
Traktat z Karsu



</doc>
<doc id="4980941" url="https://pl.wikipedia.org/wiki?curid=4980941" title="Medal „Za wybitność w służbie wojskowej”">
Medal „Za wybitność w służbie wojskowej”



</doc>
<doc id="4980943" url="https://pl.wikipedia.org/wiki?curid=4980943" title="Charlotte Löwensköld">
Charlotte Löwensköld



</doc>
<doc id="4980944" url="https://pl.wikipedia.org/wiki?curid=4980944" title="Server Trupçu">
Server Trupçu

Server Qurtseit Trupçu (ur. 1908 we wsi Derekoj w ówczesnej guberni taurydzkiej, zm. 17 kwietnia 1938 w Symferopolu) – działacz WKP(b) na Krymie.
Życiorys.
W 1926 został instruktorem, później gminnym organizatorem komitetu rejonowego Komsomołu w Jałcie, w 1927 kierował Wydziałem Transportowym w Liwadii i Domem Chłopa w Jałcie, w 1928 przyjęto go do WKP(b). Od 1928 był instruktorem komitetu rejonowego w Sewastopolu, potem kierownikiem Wydziału Pracy i Kształcenia Młodzieży Krymskiego Komitetu Obwodowego Komsomołu i później do 1931 sekretarzem odpowiedzialnym tego komitetu, następnie 1931-1932 kierownikiem Działu Kadr Krymskiego Komitetu Obwodowego WKP(b). Od 1932 do 1934 studiował w Instytucie Przygotowania Kadr przy Instytucie Czerwonej Profesury, a 1934-1937 w samym Instytucie Czerwonej Profesury. W 1937 (do 22 listopada tego roku) pełnił funkcję II sekretarza Krymskiego Komitetu Obwodowego WKP(b). W listopadzie 1937 został aresztowany podczas wielkiego terroru pod zarzutem krymskotatarskiego nacjonalizmu, następnie rozstrzelany wraz z 40 innymi więźniami skazanymi na śmierć.

</doc>
<doc id="4980945" url="https://pl.wikipedia.org/wiki?curid=4980945" title="Sanatorium of Love">
Sanatorium of Love



</doc>
<doc id="4980946" url="https://pl.wikipedia.org/wiki?curid=4980946" title="Pani Bovary (film 2014)">
Pani Bovary (film 2014)

Pani Bovary (ang. "Madame Bovary") – amerykańsko-belgijsko-niemiecki film z 2014 roku w reżyserii Sophie Barthes. Ekranizacja powieści Gustawa Flauberta wydanej w 1856 roku.
Fabuła.
Emma, młoda kobieta, która nie ukończyła jeszcze 18 lat, pakuje swoje rzeczy i przygotowuje się do opuszczenia klasztoru, aby poślubić mężczyznę, którego jej ojciec, rolnik, zaaranżował jej jako męża: wiejskiego lekarza Charlesa Bovary'ego. Jednak w małym prowincjonalnym miasteczku Yonville jest znudzona i nieszczęśliwa. Większość czasu spędza sama, czytając lub spacerując po ogrodzie, podczas gdy mąż zajmuje się pacjentami. Nawet gdy jest w domu, Emma czuje się znudzona lub zaniedbana przez Charlesa.
Emma tęskni za czymś więcej - ekscytacją, pasją, statusem i miłością. Na początku wykazuje powściągliwość, gdy urzędnik prawny Leon Dupuis płochliwie wyznaje jej uczucia. Jednak odwagi dodaje jej romans z Markizem. Wydaje pieniądze, których nie posiada, na wystawne sukienki i dekoracje od sprytnego handlarza modnymi artykułami, pana Lheureux, który udziela jej kredytu..

</doc>
<doc id="4980961" url="https://pl.wikipedia.org/wiki?curid=4980961" title="Lucjan Gąsiorowski">
Lucjan Gąsiorowski

Lucjan Gąsiorowski (ur. 15 września 1896 w Nunie, zm. 1955 tamże) – polski rolnik, Sprawiedliwy wśród Narodów Świata
Życiorys.
Lucjan Gąsiorowski miał czterech synów z małżeństwa z Anną Gąsiorowską z domu Ziółkowską: Czesława, Wojciecha, Eustachiusza (znanego też jako Staśka), a także Jana. Piąty syn zginął w wypadku. W drugiej połowie 1944 r. Lucjan Gąsiorowski razem z żoną Anną przygarnęli tułającą się od dwóch lat po okolicznych wsiach dziesięcioletnią Dobę Drezner z Serocka zbiegłą z warszawskiego i legionowskiego getta. Doba, zwana odtąd Danutą, pozostała w schronieniu u Gąsiorowskich do zakończenia działań wojennych. W obawie przed surowymi sankcjami za udzielanie pomocy Żydom, Gąsiorowscy ukrywali pochodzenie Doby w ukryciu nawet przed swoimi synami. Lucjan i Anna zapoznali dziewczynę z wiarą chrześcijańską i zabierali ją na nabożeństwa religijne w nasielskim kościele. Dziewczyna pomagała w pracach w gospodarstwie Gąsiorowskich. Gdy w październiku 1945 r. Nuna znalazła się w strefie frontowej, rodzina Gąsiorowskich znalazła się w strefie zagrożenia. W styczniu 1945 r. Gąsiorowscy ukrywali się przez dwa dni w Nunie przed ostrzałem w piwnicy na ziemniaki. W 1946 r. Doba "Danusia" opuściła Gąsiorowskich bez pożegnania i skierowała się do Legionowa, gdzie nie znalazłszy ojca skierowała się do Warszawy, a stamtąd została skierowana do żydowskiego sierocińca w Otwocku, później do Częstochowy i w 1948 r. do Krakowa, gdzie odnalazła ją mieszkająca w Nowym Jorku rodzina, która w 1949 r. przetransportowała Dobę do Stanów Zjednoczonych. 
19 kwietnia 2015 r. Instytut Jad Waszem uznał pośmiertnie Lucjana Gąsiorowskiego za Sprawiedliwego wśród Narodów Świata. Odznaczenie odebrał jego syn, Eustachiusz Gąsiorowski wspólnie ze swoją córką Mariolą Wyszyńską w lutym 2020 r.

</doc>
<doc id="4980967" url="https://pl.wikipedia.org/wiki?curid=4980967" title="Medal „Za powrót Krymu”">
Medal „Za powrót Krymu”

Medal „Za powrót Krymu” () – odznaczenie resortowe ustanowione przez rosyjskie Ministerstwo Obrony w marcu 2014 roku.
21 marca 2014 roku dekretem Ministra Obrony Narodowej nr 160 ustanowiono resortowy medal „Za powrót Krymu”. Pierwsze nagrody wręczono 24 marca 2014. Minister Obrony Federacji Rosyjskiej Siergiej Szojgu osobiście wręczył nagrody jednostkom specjalnym Berkut, oficerom Marynarki Wojennej, piechoty morskiej i samozwańczemu premierowi Republiki Krymskiej Siergiejowi Aksionowowi. Podczas pierwszej prezentacji przyznano 127 medali.

</doc>
<doc id="4980968" url="https://pl.wikipedia.org/wiki?curid=4980968" title="Bassins">
Bassins

Bassins – wieś i gmina w kantonie Vaud w zachodniej Szwajcarii, położona w dystrykcie Nyon. Jedna z największych terytorialnie gmin w tym dystrykcie, a do połowy XX w., dzięki posiadaniu znacznych obszarów leśnych i rozległych pastwisk górskich z 10 gospodarstwami pasterskimi – również jedna z najbogatszych.
Położenie.
Położona jest u południowych podnóży Jury. Centrum wsi leży na wysokości ok. 750 m n.p.m., ok. 9 km na północ (w linii prostej) od siedziby dystryktu – miasta Nyon. Centrum miejscowości dostępne jest drogami jezdnymi od zachodu (od strony Le Muids), od południa (z Begnins) i od północnego wschodu (z Le Vaud). Przystanek kolejowy Bassins na linii Nyon-Saint-Cergue-Morez znajduje się w odległości ok. 750 m na południowy zachód od centrum miejscowości, jest jednak od niego oddzielony głęboką na 100 m doliną potoku Ruisseau de la Combe (dojazd okrężną drogą ok. 2 km).
Historia.
Jest starą wsią. Pod obecną nazwą była wspominana już w 1095 r. W 1764 r. liczyła 310 mieszkańców, w 1850 r. 394 mieszkańców, w 1900 r. 417 mieszkańców, w 1960 r. tylko 291 mieszkańców, w 2000 r. 832 mieszkańców. Już we wczesnym średniowieczu potwierdzony jest miejscowy kościół i cmentarz. Kościół pod wezwaniem Najświętszej Marii Panny (Notre-Dame) został prawdopodobnie podarowany opactwu w Cluny (w Burgundii) przez Humberta I, ówczesnego seniora Cossonay i Prangins. W 1148 r. przeszedł on pod władzę benedyktynów z klasztoru w Payerne, a wkrótce sam stał się siedzibą klasztoru kluniackiego. Przypuszcza się, że pod koniec XIII w. połączył się on z tym z Payerne. Żyło tu kilkunastu mnichów, zajmujących się głównie intensywną produkcją rolniczą. Życie monastyczne zaniknęło jednak w ciągu XIV w., a w 1536 r. klasztor został ostatecznie zniesiony.
Mieszkańcy, uwolnieni od poddaństwa pod koniec XIV w., w 1508 r. znajdowali się w sferze wpływów miasta Payerne. W okresie reformacji kościół stał się filią parafii w Arzier, a następnie, od 1667 r., w Burtigny. Pod władaniem Berna miejscowość należała do baliwatu Nyon, była zarządzana przez dwunastoosobową radę i posiadała własny sąd. Od 1798 r. w dystrykcie Nyon.
W przededniu II wojny światowej, w obliczu rosnącego potencjalnego zagrożenia ze strony hitlerowskich Niemiec, wieś znalazła się na linii budowanych umocnień obronnych, nazwanej "Linią Promenthouse" (fr. "Ligne de la Promenthouse"), a popularnie Linią Toblerone. W Bassins znajdowało się dowództwo 217 pogranicznego batalionu strzelców, broniącego "górnego" odcinka linii od Begnins przez Burtigny po St-Georges.
Miejscowość jest siedzibą kantonalnej Federacji kas oszczędnościowo-pożyczkowych oraz destylarni, produkującej aromaty roślinne do produkcji perfum i leków.
Zabytki.
Centrum miejscowości utrzymało dawny układ architektoniczny, z szeregiem starych budynków i centralnym placem, na którym zachowała się dawna "fontaine" (fr. źródło) z wielkim, kutym w kamieniu korytem.
Na nieznacznym wypiętrzeniu stoku kościół, murowany, jednonawowy, z przysadzistą wieżą wtopioną w korpus, krytą dachem namiotowym. Najstarsza część kościoła, prezbiterium, pochodzi prawdopodobnie z X wieku, pozostałe części dobudowywano od XII do XVI w. Po najeździe berneńskim (1536 r.) w 1542 r. kościół i klasztor zostały sprzedane, kaplice zamknięto, a polichromie kościelne zatarte zgodnie z ideologią protestantyzmu. Kościół nie został jednak zaniedbany i dziś stanowi cenny przykład architektury romańskiej.

</doc>
<doc id="4980969" url="https://pl.wikipedia.org/wiki?curid=4980969" title="Medal Za powrót Krymu">
Medal Za powrót Krymu



</doc>
<doc id="4980973" url="https://pl.wikipedia.org/wiki?curid=4980973" title="Medal „Za Powrót Krymu”">
Medal „Za Powrót Krymu”



</doc>
<doc id="4980977" url="https://pl.wikipedia.org/wiki?curid=4980977" title="Ask (Akershus)">
Ask (Akershus)

Ask – wieś w Norwegii, około 20 km na północny wschód od Oslo. Siedziba gminy Gjerdrum w prowincji Akershus. Około 5 tys. mieszkańców.
30 grudnia 2020 w miejscowości powstało osuwisko o długości 700 metrów i szerokości 300 metrów, w wyniku którego zawaliło się co najmniej 14 budynków mieszkalnych, 10 osób zostało rannych, a 900 ewakuowano.

</doc>
<doc id="4980978" url="https://pl.wikipedia.org/wiki?curid=4980978" title="Chalid Kade">
Chalid Kade

Chalid Batkerijewicz Kade (ros. Халид Баткериевич Каде, ur. w marcu 1909 w aule Afipsip w obwodzie kubańskim, zm. 15 października 1958 w Krasnodarze) – przewodniczący Komitetu Wykonawczego Rady Obwodowej Adygejskiego Obwodu Autonomicznego (1938-1940 i 1948-1949), podpułkownik Armii Radzieckiej.
Życiorys.
W 1931 został członkiem WKP(b). 
Od 1931 do 1933 odbywał służbę w Armii Czerwonej, następnie uczył się w wyższej komunistycznej szkole rolniczej w Krasnodarze, później pracował w Stacji Maszynowo-Traktorowej w Adygei jako kierownik gabinetu partyjnego i zastępca dyrektora, a od czerwca do września 1938 był instruktorem Komitetu Obwodowego WKP(b) Adygejskiego Obwodu Autonomicznego. Od września 1938 do stycznia 1940 był przewodniczącym Komitetu Wykonawczego Rady Obwodowej Adygejskiego Obwodu Autonomicznego, 2 lutego 1940 został II sekretarzem Adygejskiego Komitetu Obwodowego WKP(b).
Od listopada 1941 do 1945 służył w Armii Czerwonej. Od września 1942 do 1945 pełnił funkcję szefa Wydziału Politycznego 7 Gwardyjskiej Dywizji Piechoty, był słuchaczem kursów przygotowawczych komisarzy wojskowych przy Wojskowej Akademii Politycznej im. W.I. Lenina, a od 1945 do stycznia 1945 słuchaczem Wyższej Szkoły Partyjnej przy KC WKP(b). Miał stopień podpułkownika. 
W styczniu 1947 ponownie został II sekretarzem Komitetu Obwodowego Adygejskiego Obwodu Autonomicznego, a od sierpnia 1948 do kwietnia 1949 ponownie był przewodniczącym Komitetu Wykonawczego Rady Obwodowej Adygejskiego Obwodu Autonomicznego. Od 16 marca 1949 do 8 lutego 1954 pełnił funkcję I sekretarza Komitetu Obwodowego WKP(b)/KPZR Adygejskiego Obwodu Autonomicznego, następnie uczył się na kursach przy KC KPZR, w 1955 został kierownikiem Wydziału Towarów Przemysłowych Krasnodarskiego Komitetu Krajowego KPZR, a od 1956 do końca życia był przewodniczącym Krasnodarskiej Krajowej Rady Związku Zawodowego Pracowników Przemysłu Spożywczego.

</doc>
<doc id="4980982" url="https://pl.wikipedia.org/wiki?curid=4980982" title="Anna Gąsiorowska">
Anna Gąsiorowska

Anna Gąsiorowska z domu Ziółkowska (ur. 1 stycznia 1906 w Nunie, zm. ok. 1970 tamże) – polska rolniczka, Sprawiedliwa wśród Narodów Świata.
Życiorys.
Z małżeństwa z Lucjanem Gąsiorowskim Anna miała czterech synów: Czesława, Wojciecha, Eustachiusza (Staśka) i Jana. Ich piąty syn zginął w wypadku. W drugiej połowie 1944 r. Anna razem z mężem Lucjanem przygarnęła włóczącą się od dwóch lat po okolicznych wsiach Dobę Drezner z Serocka, która uciekła z warszawskiego i legionowskiego getta. Odtąd Gąsiorowscy nazywali ją Danusią i przygarnęli na czas działań wojennych. Z obawy przed restrykcjami spotykanymi przez Polaków ukrywających Żydów, Gąsiorowscy ukrywali żydowskie korzenie Doby nawet przed swoimi synami. Anna wspólnie z Lucjanem zapoznała Dobę z praktykami wiary chrześcijańskiej i zabierała ją na nabożeństwa do lokalnego kościoła. Dziecko pomagało w pracach gospodarczych u Gąsiorowskich. W 1945 r., gdy wieś Nuna zamieszkała przez Gąsiorowskich znalazła się w strefie zagrożenie frontowego, wszyscy domownicy skryli się na dwa dni w piwnicy na ziemniaki. Doba "Danusia" opuściła Gąsiorowskich w styczniu 1946 r. bez pożegnania, po czym skierowała się do Legionowa w poszukiwaniu ojca. Stamtąd przygarnięcie wcześniej przez Annę dziecko dostało się do Warszawy, później do żydowskiego sierocińca w Otwocku, a następnie do Częstochowy, gdzie zostało odnalezione w 1949 r. i przetransportowane do Stanów Zjednoczonych przez rodzinę mieszkającą w Nowym Jorku.
19 kwietnia 2015 r. Instytut Jad Waszem uznał Annę Gąsiorowską za Sprawiedliwą wśród Narodów Świata. Razem z nią uhonorowany został jej mąż, Lucjan Gąsiorowski. Odznaczenie odebrał ich syn, Eustachiusz Gąsiorowski wspólnie ze swoją córką Mariolą Wyszyńską w lutym 2020 r.

</doc>
<doc id="4980984" url="https://pl.wikipedia.org/wiki?curid=4980984" title="Silwestr Todria">
Silwestr Todria

Silwestr Todria (gruz. სილია თოდრია, ur. 16 stycznia 1880 we wsi Ianeuli w guberni kutaiskiej, zm. 8 czerwca 1936 w Tbilisi) – gruziński polityk, działacz komunistyczny.
Życiorys.
W 1901 wstąpił do SDPRR. W 1917 był członkiem Tyfliskiego Komitetu SDPRR(b) i następnie Kaukaskiego Krajowego Komitetu SDPRR(b), a podczas radzieckiego podboju Gruzji w lutym 1921 został przewodniczącym Tyfliskiego Komitetu Rewolucyjnego. Później był ludowym komisarzem ubezpieczeń społecznych Gruzji, w 1922 ludowym komisarzem rolnictwa Gruzińskiej SRR, a 1924-1927 sekretarzem Wszechgruzińsiego Centralnego Komitetu Wykonawczego (CIK). Od 1927 do 1929 był ludowym komisarzem pracy Gruzińskiej SRR, 1929-1933 ponownie sekretarzem Wszechgruzińskiego CIK, a od 28 lutego 1933 do końca życia sekretarzem CIK Zakaukaskiej FSRR.

</doc>
<doc id="4980985" url="https://pl.wikipedia.org/wiki?curid=4980985" title="Medal „Za wybitność w ochronie granic państwowych ZSRR”">
Medal „Za wybitność w ochronie granic państwowych ZSRR”



</doc>
<doc id="4980988" url="https://pl.wikipedia.org/wiki?curid=4980988" title="Wystupowyczi">
Wystupowyczi

Wystupowyczi () – wieś na Ukrainie, w obwodzie żytomierskim, w rejonie owruckim. W 2001 roku liczyła 80 mieszkańców.
Pierwsza wzmianka o miejscowości pochodzi z 1545 roku. 

</doc>
<doc id="4980989" url="https://pl.wikipedia.org/wiki?curid=4980989" title="Karol Fiałkowski">
Karol Fiałkowski

Karol Fiałkowski (ur. 12 lipca 1897 w Warszawie, zm. 31 lipca 1925 tamże) – porucznik pilot Wojska Polskiego, polski pilot doświadczalny, pionier polskiego agrolotnictwa.
Życiorys.
Syn Józefa i Wandy z Kunklów. W Warszawie ukończył Gimnazjum Konopczyńskiego, kontynuował naukę w kolegium przyrodniczo-technicznym w Szwajcarii. Po jego ukończeniu powrócił do Warszawy i rozpoczął naukę w Szkole Wawelberga i Rotwanda. W tej szkole założył kółko lotnicze i wziął udział w I Kursie Lotniczym Polskiego Towarzystwa Żeglugi Napowietrznej. Był zaangażowany w przebieg szkolenia, należał do zarządu kursowych warsztatów szkolnych, ostatecznie nie podszedł do końcowego egzaminu kursu.
Po odzyskaniu niepodległości w 1918 roku wstąpił do Szkoły Podchorążych Piechoty, którą ukończył w czerwcu 1919 roku. Otrzymał przydział do I. lotniczego batalionu uzupełnień w Warszawie. Następnie od lutego 1920 roku do maja 1921 roku szkolił się w Wyższej Szkole Pilotów w Grudziądzu. W sierpniu otrzymał dyplom pilota i pozostał w szkole jako instruktor pilotażu.
W późniejszym okresie został przeniesiony do 1. pułku lotniczego w Warszawie. Służył w 3. dywizjonie myśliwskim jako pilot 7. eskadry myśliwskiej a następnie 18. eskadry wywiadowczej. Jako utalentowany pilot został przydzielony w 1923 roku do Centralnych Zakładów Lotniczych. Został wysłany do Francji celem odbycia praktyki w tamtejszych zakładach lotniczych. Po jej ukończeniu powrócił do CZL na stanowisko oficera kontroli warsztatów. W zakresie jego obowiązków było oblatywanie nowy konstrukcji oraz samolotów, które przeszły remont. 
W grudniu 1924 roku z por. pil. Kazimierzem Kaliną oblatał pierwszy egzemplarz seryjny (o numerze fabrycznym 30.2) samolotu szkolnego Hanriot H.28. W późniejszym czasie oblatywał kolejne egzemplarze tego samolotu.
Pomimo wielu obowiązków znajdował czas na działalność społeczną i popularyzatorską. Współpracował z Ligą Obrony Powietrznej Państwa i Lotniczym Związkiem Młodzieży. Był redaktorem „Młodego Lotnika” i członkiem Związku Lotników Polskich. Publikował artykuły o tematyce modelarskiej: "Opis modelu konstrukcyjnego płatowca pościgowego typu Fokker DXI", "Modele latające" i "Jak obchodzić się z gumą do modeli latających?".
Był też jednym z pierwszych polskich agrolotników. 13 lipca 1925 roku z samolotu Breguet 14 w rejonie Mścina zrzucał środki chemiczne mające zwalczyć plagę brudnicy mniszki.
31 lipca 1925 roku na samolocie Breguet 14 (nr 10. 72) z czeskim technikiem spadochronowym Antonim Heidlerem wykonywał pokazowy lot na rzecz Ligi Obrony Powietrznej Państwa. Podczas lotu miał nastąpić zrzut angielskiego spadochronu lotniczego Guardian Angel z balastem. Otwarcie spadochronu nastąpiło przedwcześnie, czasza i linki oplątały stery. Samolot wpadł w korkociąg i rozbił się na dziedzińcu Wojskowego Szpitala Okręgowego nr 1. Obaj lotnicy zginęli na miejscu. 
Został pochowany na cmentarzu Powązkowskim w Warszawie (kwatera IV-5-15,16).

</doc>
<doc id="4980991" url="https://pl.wikipedia.org/wiki?curid=4980991" title="Microcara testacea">
Microcara testacea

Microcara testacea – gatunek chrząszcza z rodziny wyślizgowatych.
Zasięg występowania.
Występuje w Europie. Notowany w Austrii, na Białorusi, w Czechach, Danii, we Francji, w Hiszpanii na Litwie, Łotwie, w Niemczech, Polsce, zach. Rosji, Szwajcarii oraz na Węgrzech.
W Polsce występuje nielicznie i w rozproszeniu na terenie całego kraju, jedynie na Śląsku jest częstszy.
Budowa ciała.
Osiąga 3–6 mm długości. Przedplecze i pokrywy skrzydeł pokryte drobnymi włoskami.
Pokrywy, przedplecze i odnóża brązowo-pomarańczowe. W środkowej części przedplecza pojawia się zwykle nieostra, ciemna plama. Pierwsze trzy segmenty czułka pomarańczowobrązowe, reszta niemal czarna.
Biologia i ekologia.
Występuje na terenach porośniętych lasem, zacienionych w pobliżu zbiorników wodnych, na torfowiskachi bagnach. Spotykany na nizinach oraz w niższych położeniach górskich. W całym zasięgu występuje nielicznie.
Aktywny od połowy maja do lipca. larwy są saprofagami, zjadają również glony. Imago żywią się pyłkiem rośłin nadwodnych (np. turzyc).

</doc>
<doc id="4980993" url="https://pl.wikipedia.org/wiki?curid=4980993" title="Epinastyna">
Epinastyna

 
Epinastyna () – wielofunkcyjny organiczny związek chemiczny, drugiej generacji lek przeciwhistaminowy, stosowany jako lek zmniejszający objawy sezonowego alergicznego zapalenia spojówek.
Mechanizm działania biologicznego.
Epinastyna jest w głównej mierze wybiórczym i bezpośrednim antagonistą receptora histaminowego H1 oraz czterysta razy słabszym antagonistą receptora H2.
Działania niepożądane.
Epinastyna najczęściej może powodować następujące działania niepożądane u ponad 1% pacjentów: uczucie pieczenia lub podrażnienie oka.

</doc>
<doc id="4980996" url="https://pl.wikipedia.org/wiki?curid=4980996" title="Darling in the Franxx">
Darling in the Franxx

, skrótowo – seria anime wyprodukowana wspólnie przez studia Trigger i A-1 Pictures przy współpracy w animacji z CloverWorks, miała ona premierę 13 stycznia 2018 roku. Została zapowiedziana na panelu studia w trakcie Anime Expo 2017. Mangowa adaptacja autorstwa Kentaro Yabukiego wraz z czteropanelowym komiksem zaczęła się ukazywać od 14 stycznia 2018 roku.
Akcja "Darling in the Franxx" ma miejsce w dystopijnej przyszłości, gdzie dzieci są sztucznie hodowane i indoktrynowane do obrony pozostałości cywilizacji. Historia opisuje zespół dziesięciu pilotów, szczególnie skupiając się na współpracy pomiędzy byłym pilotem Hiro a Zero Two – elitarną pilotką będącą hybrydą, pragnącą stać się w pełni człowiekiem. Seria zawiera motywy nawiązujące do chińskiej mitologii.
Animacja ukazała się jednocześnie na całym świecie poprzez serwis Crunchyroll, a w południowo-wschodniej Azji była emitowana za pośrednictwem Aniplus Asia. Od 1 lutego 2018 roku Funimation rozpoczęło emisję wersji z angielskim dubbingiem.
W Polsce licencję na wydanie mangi w 2021 roku wykupiło Waneko.
Fabuła.
Na początku XXI wieku postęp cywilizacji gwałtownie przyspieszył dzięki przełomowym odkryciom w górnictwie pozwalającym na pozyskiwanie energii z magmy, która w krótkim tempie stała się tania i powszechna. Naukowcy, którzy brali udział w tej transformacji, utworzyli organizację APE, szybko zdobywając znaczne wpływy w światowej polityce i ekonomii, ponadto nie przestając pracować nad nowymi technologiami. Po odkryciu nieśmiertelności większość ludzi zdecydowała się na życie wieczne pomimo efektu ubocznego w postaci utraty możliwości reprodukcyjnych, a przewodniczącego APE, Papę, otoczył kult jednostki niemal na boskie podobieństwo. Mając już władzę nad pozostałościami ludzkości, APE prowadzi ludzkość do opuszczenia zdewastowanej powierzchni Ziemi i przeniesienia się do względnie bezpiecznych ruchomych miast-fortec zwanych Plantacjami.
Dorośli i dzieci żyją w odseparowanych od siebie, kontrastujących środowiskach. Ci pierwsi mieszkają na Plantacjach, gdzie prokreacja oraz relacje międzyludzkie stały się archaiczne i niepożądane. Sztucznie tworzone dzieci, zwane „pasożytami”, są pozbawiane indywidualności i izolowane od świata dorosłych w środowiskach zwanych „ptasimi klatkami”. Jedynym celem ich krótkiego życia jest ochrona cywilizacji, gdyż wypchnięta na granicę wymarcia ludzkość jest stale zagrożona przez gigantyczne stwory zwane . Dzielą się one na cztery kategorie w zależności od swojego rozmiaru: "Conrad", "Mohorovičić", "Gutenberg" oraz "(Super) Lehmann". W celu obrony przed nimi szkoli się „pasożyty” do pilotowania gigantycznych mechów zwanych w damsko-męskich parach. Męski pilot jest nazywany pręcikiem, a żeński słupkiem (odpowiednio męskie i żeńskie części kwiatu).
Zespół dziesięciu „pasożytów” został przydzielony do eksperymentalnej Drużyny 13 na trzynastej Plantacji. Jeden z nich, Hiro (Code:016), jest byłym kandydatem na pilota, który nie był w stanie dłużej synchronizować się ze swoją partnerką, przez co obydwoje nie zdołali ukończyć treningu. Omijając ceremonię ukończenia programu treningowego przez jego drużynę spotyka Zero Two (Code:002), elitarną pilotkę posiadającą w sobie krew klaxozaura, charakterystyczne niewielkie czerwone rogi oraz złowrogą opinię „zabójczyni partnerów” – plotka głosi, że wszyscy jej partnerzy ginęli po trzecim parowaniu z nią. Wkrótce następuje atak bestii przerywając uroczystość i powodując śmierć partnera Zero Two. Pomimo tak negatywnej opinii Hiro decyduje się zostać jej partnerem lub raczej, jak ona sama mówi o nim, jej ukochanym.
Bohaterowie.
Drużyna 13.
Zespół dziecięciu pasożytów broniących trzynastej Plantacji, główni bohaterowie serii. Ich domem jest , zwany kolokwialnie jako „złota klatka”. Na tle innych drużyn zespół wyróżnia się indywidualnie budowanymi dla nich Franxxami, jak również zwracaniem się do siebie za pomocą imion, a nie, jak jest to ogólnie przyjęte, za pomocą numerów.
APE.
Członkowie organizacji APE sprawującej pieczę nad ludzkością.
Pozostali.
Ważniejsze fabularnie postacie z serii.
Anime.
24-odcinkowa seria anime została wyreżyserowana przez Atsushi Nishigoriego, razem z nim Naotaka Hayashi przygotował scenariusz, Masayoshi Tanaka projekty postaci, Shigeto Koyama projekt mechaniki, Hiroyuki Imaishi był głównym animatorem, a muzykę skomponował Asami Tachibana. Piosenka z czołówki o tytule „Kiss of Death” (pol. „Pocałunek śmierci”) jest śpiewana przez Mikę Nakashimę i została wyprodukowana przez Hyde’a, natomiast tyłówki o tytułach odpowiednio (odc. 1–6), (odc. 7), „Beautiful World” (odc. 8-12 oraz 14), (odc. 13), „Escape” (odc. 16-20) oraz „Darling” (odc. 21–23) są wykonywane przez XX:me (czytaj "Kiss Me") – zespół, w którego skład wchodzą aktorki głosowe najważniejszych postaci żeńskich serii: Zero Two, Ichigo, Miku, Kokoro i Ikuno. Seria była globalnie emitowana na serwisie Crunchyroll, a wersję z angielskim dubbingiem przygotował Funimation. W południowo-wschodniej Azji emisję prowadziła stacja Aniplus Asia.
Ścieżka dźwiękowa.
Ścieżka dźwiękowa "Darling in the Franxx" została skomponowana przez Asami Tachibanę i opublikowana przez Aniplex. Pierwsza płyta zawiera 21 utworów i była dołączana do pierwszego wydania płytowego anime, które ukazało się 25 kwietnia 2018 roku. Druga płyta zawierała 21 utworów i dołączono ją do czwartego wydania płytowego z 25 lipca 2018 roku. Ostatnia, trzecia płyta, zawiera 22 utwory i ukazała się wraz z piątym wydaniem płytowym 29 sierpnia 2018 roku. Wszystkie płyty zostały wydane w wersji cyfrowej i trafiły do dystrybucji w internetowych serwisach muzycznych 27 marca 2019 roku.
Motyw przewodni serii, utwór „Kiss of Death” w wykonaniu Miki Nakashimy, został wydany jako singiel przez Sony Music Entertainment Japan 7 marca 2018 roku. Piosenka spotkała się z ciepłym odbiorem wśród słuchaczy, zajmując po wydaniu 12. miejsce na liście RecoChoku Singles oraz 6 miejsce w zestawieniu sklepu Mora. W rankingu Oricon singiel zadebiutował na 22 pozycji w tydzień sprzedając 5 000 kopii oraz podwajając tę liczbę tydzień później przy utrzymaniu swojego miejsca. Wersja płytowa w szczytowym momencie zajmowała 9. miejsce przy wyniku sprzedaży 7 000 kopii w pierwszym tygodniu od wydania. Utwór zajął również trzecie miejsce na Newtype Anime Awards 2018 w kategorii „najlepszy utwór przewodni”, a rok później na Crunchyroll Anime Awards wygrał w kategorii „najlepszy opening”.
Manga.
Mangowa adaptacja autorstwa Kentaro Yabukiego wraz ze spinoffem w formie yonkomy autorstwa Mato zaczęły się ukazywać w magazynie online "Shōnen Jump+" 14 stycznia 2018 roku. Obie wersje znacznie różnią się od historii przedstawionej w anime, Kentaro Yabuki opisał kierunek serii jako „ostateczne "co by było gdyby"” tłumacząc, że to właśnie historia alternatywna jest powodem, dla którego manga powstała po anime. Do 2 maja 2018 roku, w niecałe 5 miesięcy od premiery, w samej Japonii rozeszło się 400 000 kopii.
Spinoff Mato zakończył się 11 lipca 2018 roku. Został zebrany w całość i wydany jako książka 4 października 2018 roku.
Odbiór.
Seria spotkała się z pochwałami głównie za elementy związane z ukazaniem problematyki okresu dojrzewania. Cactus Matt z "Anime Q and A" dobrze się bawił przy serialu, podsumowując jego zakończenie jako piękne i niosące tę samą pozytywną nadzieję na przyszłość, która przewija się w trakcie trwania całej serii. Cal Win z "Shinyuusite" dobrze ocenił dramat interpersonalny w serii, rozwój postaci oraz przedstawienie problemów dojrzewania, nisko oceniając za to sceny dziejące się w kosmosie. Wtórował mu w pochwałach Nate Zen z "OtakuKart", chwaląc ponadto jakość animacji, ale wytykając serii brak kreatywności. Serwis Crunchyroll wystawił "Darling in the Franxx" ocenę 4,3 w 5-stopniowej skali za elementy akcji, sci-fi, komedii, dramatu, ukazania okresu dojrzewania i romansu. Podobnie seria została oceniona przez Anime News Network, gdzie Theron Martin wystawił ocenę B dla wszystkich elementów z wyjątkiem muzyki, która dostała wyższą notę B+. Uargumentowane to zostało dobrymi scenami akcji, solidną ścieżką dźwiękową i świetną rolą Zero Two w kontraście do słabej roli Hiro, braku delikatności, nierównej oprawy graficznej i zagmatwanej tematyki.
Niektóre z motywów i rozwiązań, które zastosowano lub podjęto przez serię, wzbudziły kontrowersje – były to między innymi erotyczne aluzje wśród nastolatków, brak rozwinięcia fabuły dotyczącej gatunku VIRM oraz przyspieszone tempo opowiadania historii od odcinka piętnastego. Odbiło się to na odbiorze, który był bardzo dobry w Japonii, ale na zachodzie wywołał mieszane uczucia. Eric Van Allen z serwisu "Kotaku" opisał serię jako fascynującą i mającą rewelacyjne, zapadające w pamięć momenty, jednakże wskazując na dziwne, słodko-gorzkie zakończenie oraz płynącą z niego surową konkluzję. W podobnym tonie pisał Skyler Allen z "A Piece of Anime", chwaląc pierwszą część serii jako wspaniałą, choć nieperfekcyjną, historię o dojrzewaniu w klimacie mecha stworzoną z wielkim sercem, ale krytykując część końcową jako „tematycznie niespójny bałagan”. Kyle Rogacion z "Goomba Stomp" nazwał serię „ujmującą, skupioną na bohaterze historią o dojrzewaniu” wytykając, iż na końcu wyrzekła się wszystkiego, co czyniło ją wspaniałą i poszła na łatwiznę. Jednakże "Random Curiosity" odniosło się bardziej pozytywnie co do zakończenia stwierdzając, że seria będzie dobrze zapamiętana oraz że trzymała ona wszystkich w napięciu przez wszystkie odcinki.
W Polsce seria również spotkała się z mieszanym, choć cieplejszym przyjęciem niż na zachodzie. Serwis "Big Bad Dice" w swojej recenzji pochwalił unikalność i dobre zaprojektowanie fabuły dobrze wykorzystującej wzorce znane między innymi z Neon Genesis Evangelion, ganiąc jednak zbyt duży nacisk na relacje głównych bohaterów, jak również projekt postaci Hiro. "Cat5" natomiast poleca anime, chwaląc wątek społeczny dzieci oraz zaprezentowany obraz społeczeństwa, ceniąc także wątki romatyczne. KamilW z serwisu tanuki.pl, wystawiając ocenę 9 na 10, wysoko ocenił przedstawioną w serii historię, która „ma wszystko, co potrzebne, aby zainteresować i utrzymać widza przed ekranem”, wskazując również, że jest ona zamknięta i nie zostawia niedopowiedzeń. Redakcja serwisu przyznała anime ocenę 7/10.
Nagrody i nominacje.
Na Newtype Anime Awards 2018 Shigeto Koyama otrzymał nagrodę za najlepszy projekt mechaniki, Zero Two otrzymała drugie miejsce w kategorii najlepszej żeńskiej postaci, a sama seria zajęła drugie miejsce w rankingu na najlepsze anime. W zimowej edycji Anime Trending Awards z 2018 roku seria zdobyła pięć głównych nagród.

</doc>
<doc id="4980997" url="https://pl.wikipedia.org/wiki?curid=4980997" title="Khadra As-Sad">
Khadra As-Sad



</doc>
<doc id="4981000" url="https://pl.wikipedia.org/wiki?curid=4981000" title="Jalan Bani Bu Hassan">
Jalan Bani Bu Hassan



</doc>
<doc id="4981003" url="https://pl.wikipedia.org/wiki?curid=4981003" title="Rodrigo de Borja y Borja">
Rodrigo de Borja y Borja



</doc>
<doc id="4981004" url="https://pl.wikipedia.org/wiki?curid=4981004" title="Al-Kamil Wal-Wafi">
Al-Kamil Wal-Wafi



</doc>
<doc id="4981007" url="https://pl.wikipedia.org/wiki?curid=4981007" title="New Brunswick Loyalist Society">
New Brunswick Loyalist Society

New Bruswick Loyalist Society – kanadyjskie stowarzyszenie brytyjskich lojalistów założone w maju 1883, a w 1889 uległo wewnętrznym przekształceniom. Działalność skoncentrowana m.in. na dziejach prowincji nadmorskich (Nowy Brunszwik, Nowa Szkocja, Wyspa Księcia Edwarda), z tego względu wielu członków towarzystwa należało także do New Brunswick Historical Society. Funkcję historyka stowarzyszenia w pierwszym okresie działalności pełnił David Russell Jack.

</doc>
<doc id="4981008" url="https://pl.wikipedia.org/wiki?curid=4981008" title="Ryszard Henryk Czarnecki">
Ryszard Henryk Czarnecki



</doc>
<doc id="4981009" url="https://pl.wikipedia.org/wiki?curid=4981009" title="Alberta (piosenka)">
Alberta (piosenka)

Alberta lub Alberta, Let Your Hair Hang Low – tradycyjna piosenka folkowa. Po raz pierwszy utwór nagrał amerykański muzyk Bob Gibson, którego wersję wydano w 1957 roku.
Bluesową piosenkę pod tym samym tytułem w 1935 roku nagrał amerykański gitarzysta i wokalista Leadbelly, jednak ta kompozycja z odmiennym tekstem jest innym utworem muzycznym.
Historia.
Po raz pierwszy o utworze „Alberta” napisała Mary Wheeler w książce "Steamboatin’ Days: Folk Songs of the River Packet Era" (Louisiana State University Press), która wydana została w 1944 roku. W publikacji piosenkę tę autorka podała pod tytułem „Alberta, Let Your Hair Hang Low”. Według Wheeler miała to być kompozycja, której początki związane są z podróżami rzecznymi parowcami.
Wersje innych wykonawców.
Źródło:
Dwie wersje Dylana.
Utwory „Alberta #1” i „Alberta #2” Dylana miały wyewoluować z piosenki „Alberta”, która według Olivera Tragera miała być grana w jednym z saloonów (tzw. "juke jointów") na Południu Stanów Zjednoczonych, i która na przestrzeni lat była wielokrotnie wykonywana przez różnych muzyków. Kompozycję zaaranżował Bob Dylan i nagrał ją jako dwa utwory w 1970 roku, które wydano na albumie "Self Portrait" (1970).
Utwory o tym samym tytule.
Blues Leadbelly’ego.
Amerykański muzyk folkowo-bluesowy Leadbelly nagrał cztery wersje odmiennej (od „Alberta, Let Your Hair Hang Low”) piosenki (z innym tekstem), ale wydanej pod tym samym tytułem („Alberta”). Jedną z nich zarejestrowano w Nowym Jorku 23 stycznia 1935 roku (jednak wytwórnia ARC Records nie wydała materiału). Podobną aranżację utworu nagrano w Nowym Jorku 15 czerwca 1940 roku. W lutym 1935 roku w Wilton muzyk zarejestrował kolejną wersję tego bluesa, która znalazła się na albumie "Gwine Dig a Hole to Put the Devil In: The Library of Congress Recordings, Vol. 2" (1991). Czwartą wersję Leadbelly zarejestrował w Nowym Jorku w czerwcu 1948 roku (nagranie znajduje się w Mary Elizabeth Barnicle–Tillman Cadle Collection, East Tennessee State University).
Aranżacja Claptona utworu „Corrine, Corrina”.
W 1992 roku brytyjski muzyk blues-rockowy Eric Clapton wykonał utwór pod tytułem „Alberta” podczas występu z cyklu akustycznych koncertów MTV Unplugged, który wydano na albumie "Unplugged" (1992). W 2016 roku redakcja amerykańskiego czasopisma „Billboard” napisała w artykule, że Clapton został oskarżony w związku z prawami autorskimi tej piosenki. Jego aranżacja nawiązuje do melodii popularnego wśród wykonawców utworu „Corrine, Corrina”, który w 1928 roku napisał muzyk Bo Carter (właśc. Armenter Chatmon). Clapton wykorzystał jednak nowy tekst ("Alberta, Alberta…"). W informacjach, zamieszczonych we wkładce do albumu "Unplugged" Claptona, jako autora/aranżera utworu wskazano Leadbelly’ego, mimo że „Alberta” Leadbelly’ego to inna kompozycja.

</doc>
<doc id="4981010" url="https://pl.wikipedia.org/wiki?curid=4981010" title="Alberta, Let Your Hair Hang Low">
Alberta, Let Your Hair Hang Low



</doc>
<doc id="4981011" url="https://pl.wikipedia.org/wiki?curid=4981011" title="Conrado Szypowski">
Conrado Szypowski



</doc>
<doc id="4981012" url="https://pl.wikipedia.org/wiki?curid=4981012" title="Conrado Moreno Szypowski">
Conrado Moreno Szypowski



</doc>
<doc id="4981018" url="https://pl.wikipedia.org/wiki?curid=4981018" title="Pałac elektorski w Koblencji">
Pałac elektorski w Koblencji

Pałac elektorski (niem. "Kurfürstliches Schloss") – klasycystyczny pałac, znajdujący się w Koblencji, w dzielnicy Altstadt, nad brzegiem Renu. Stanowi jeden z najważniejszych przykładów francuskiego wczesnego klasycyzmu w południowo-zachodnich Niemczech, a ponadto jest wraz z pałacem Wilhelmshöhe w Kassel i pałacem arcybiskupim w Münster jednym z ostatnich pałaców zbudowanych w Niemczech przed rewolucją francuską. Budynek jest wymieniony w katalogu zabytków kulturowych Generalnej Dyrekcji Dziedzictwa Kulturowego Nadrenii-Palatynatu (niem. "Generaldirektion Kulturelles Erbe Rheinland-Pfalz"), a także jest częścią tzw. "Oberes Mittelrheintal" (pol. „Górna Dolina środkowego Renu”), mającego 65 km długości odcinka Doliny środkowego Renu pomiędzy Bingen, Rüdesheim i Koblencją, który w 2002 roku został wpisany jako krajobraz kulturowy na listę światowego dziedzictwa UNESCO
Pałac został zbudowany w latach 1777-1786 z inicjatywy elektora i arcybiskupa Trewiru Klemensa Wacława Wettyna jako jego nowa siedziba. Osiem lat po oddaniu budynku do użytku zamieszkujący go elektor uciekł z Koblencji w następstwie zbliżenia się do miasta francuskich wojsk rewolucyjnych, które po wkroczeniu do Koblencji przekształciły pałac w lazaret. Po włączeniu miasta do Królestwa Prus budynek początkowo pełnił funkcję koszar, a następnie mieścił różne organy administracyjne. W latach 1850-1858 piętro gmachu było rezydencją księcia Wilhelma (późniejszego cesarza Wilhelma I) i jego żony Augusty. Po I wojnie światowej budynek znów pełnił funkcję siedziby organów administracyjnych. W trakcie II wojny światowej pałac uległ zniszczeniu, a jego odbudowę przeprowadzono w latach 1950-1951. Od 1960 roku gmach jest własnością władz Republiki Federalnej Niemiec i stanowi siedzibę instytucji federalnych, jednak kilka jego historycznych pomieszczeń jest udostępnianych do organizowania konferencji, spotkań, warsztatów, koncertów i prywatnych uroczystości. W jednym z pomieszczeń od 2012 roku organizowane są także śluby cywilne.
Położenie i status.
Pałac elektorski znajduje się w Koblencji, w dzielnicy Altstadt, bezpośrednio nad lewym brzegiem Renu. Tuż obok północnego skrzydła budynku jest położona zbudowana w latach 1907-1910 siedziba nadprezydium prowincji Nadrenia.
Pałac stanowi jeden z najważniejszych przykładów francuskiego wczesnego klasycyzmu w południowo-zachodnich Niemczech, a ponadto jest wraz z pałacem Wilhelmshöhe w Kassel i pałacem arcybiskupim w Münster jednym z ostatnich pałaców zbudowanych w Niemczech przed rewolucją francuską. Budynek jest wymieniony w katalogu zabytków kulturowych Generalnej Dyrekcji Dziedzictwa Kulturowego Nadrenii-Palatynatu (niem. "Generaldirektion Kulturelles Erbe Rheinland-Pfalz"), a także jest częścią tzw. "Oberes Mittelrheintal" (pol. „Górna Dolina środkowego Renu”), mającego 65 km długości odcinka Doliny środkowego Renu pomiędzy Bingen, Rüdesheim i Koblencją, który w 2002 roku został wpisany jako krajobraz kulturowy na listę światowego dziedzictwa UNESCO.
Historia.
Budowa i wyposażenie wnętrz.
Gdy dotychczasowa siedziba elektorów i arcybiskupów Trewiru, pałac Philippsburg w Ehrenbreitstein, zaczęła wymagać gruntownej renowacji, a nowy elektor i arcybiskup, Klemens Wacław Wettyn uznał ją za niewystarczająco reprezentacyjną, konieczne stało się wybudowanie nowego budynku. W związku z tym Wettyn w 1776 roku wystąpił o fundusze na budowę nowego, okazałego pałacu. Po długiej dyskusji reprezentacja stanów krajowych (niem. "Landstände") przyznała fundusze, po czym w latach 1777-1786 zbudowano nowy pałac elektorski. 
Budynek pod kątem architektury reprezentował francuski wczesny klasycyzm i przez to stanowił zapowiedź nowej epoki architektonicznej w Koblencji, w której dotychczas wznoszone gmachy pałacowe cechowały formy niemieckiego baroku. Autorem pierwszego projektu budynku był paryski architekt Pierre Michel d’Ixnard. Sporządzony w 1776 roku projekt przewidywał położony bardziej w głębi lądu i otwarty na północ, w kierunku Altstadt budynek na planie podkowy. W 1777 roku, na życzenie elektora d’Ixnard przesunął gmach bliżej Renu i obrócił go tak, żeby otwierał się na zachód, w kierunku Neustadt. W następstwie krytyki projektu, której doniosłości przysporzyło stworzenie kontrprojektu przez trewirskiego dyrektora budowlanego Johannesa Seiza i opinia Académie Royale w Paryżu Pierre Michel d’Ixnard w 1779 roku zrezygnował z pracy przy koblenckim pałacu. Wówczas ściany budynku głównego wznosiły się na wysokość człowieka, zaś skrzydła miały ukończone mury fundamentowe.
Następcą d’Ixnarda został Antoine-François Peyre, który uprościł pierwotny projekt. W corps de logis zredukował planowaną trzecią kondygnację do mezzanina i zrezygnował z centralnie położonej kopuły. Odrzucił także boczne skrzydła, a co za tym idzie kształt podkowy całego obiektu, zastępując je zaokrąglonymi skrzydłami przystawionymi bezpośrednio do budynku głównego. Skrzydła te mocno przy tym uprościł, rezygnując z zaplanowanego przez d’Ixnarda łączącego je dużego obiektu z bramą. Kierownictwo budowy zostało powierzone Christianowi Trossonowi i Johannowi Andreasowi Gärtnerowi z Drezna. Budynek w stanie surowym ukończono w 1784 roku.
Antoine-François Peyre w dużej mierze odpowiadał także za projekt wystroju wnętrz i umeblowania pałacu. Do 1787 roku przy wyposażeniu wnętrz gmachu pracowali sztukator Henckel i rzeźbiarz Johann Sebastian Barnabas Pfaff z Moguncji. Autorem projektów wystroju niektórych wnętrz był François Ignace Mangin, a freski sufitowe wykonał Januarius Zick.
23 listopada 1786 roku Klemens Wacław Wettyn wprowadził się do gmachu wraz ze swoją siostrą. Kilka miesięcy wcześniej, 21 sierpnia, oddano do użytku budowany od 1783 roku głównie z myślą o pałacu, mający 6 km długości i zaczynający swój bieg w dzielnicy Metternich wodociąg, do którego ostatecznie podłączono także miasto.
Okres francuski.
Kiedy francuskie wojska rewolucyjne zbliżyły się do Koblencji, elektor Klemens Wacław Wettyn 7 października 1794 roku uciekł z miasta, które dwa tygodnie później zajęli żołnierze pod dowództwem generała François Séverina Marceau-Desgraviersa.
W 1801 roku większość obszaru Elektoratu Trewiru została wcielona do Republiki Francuskiej, dlatego wystrój wnętrz pałacu nigdy nie mógł zostać ukończony. Przed ucieczką elektor załadował mobilne elementy wyposażenia pałacu na statki i zawiózł je do Augsburga, a po jego śmierci część tych przedmiotów została zlicytowana. Jednak duża część elementów wystroju reprezentacyjnych pomieszczeń budynku przeszła w posiadanie Królestwa Bawarii. Do dnia dzisiejszego znajdują się one w zamku Johannisburg w Aschaffenburgu, pałacu Nymphenburg i rezydencji w Monachium, rezydencji miejskiej w Landshut oraz Nowej Rezydencji w Bambergu.
W 1795 roku pałac elektorski został przekształcony w lazaret i pełnił tę funkcję także po zajęciu Koblencji przez wojska rosyjskie w 1814 roku.
Okres pruski.
Gdy Koblencja w 1815 roku została włączona do Królestwa Prus, pałac początkowo służył jako koszary, a następnie, w latach 1823-1842, w budynku mieściły się różne organy administracyjne, w tym instytucja odpowiedzialna za nadzór pedagogiczny, w której w latach 1841-1873 pracował reformator i radca prowincjonalny Dietrich Wilhelm Landfermann. W 1846 roku na parterze gmachu ulokowano siedzibę nadprezydenta (niem. "Oberpräsident") prowincji Nadrenia.
Po wybraniu budynku na oficjalną rezydencję pruskiej rodziny królewskiej Johann Claudius von Lassaulx w latach 1842-1845 dokonał przekształcenia wnętrz według projektów Friedricha Augusta Stülera. W latach 1850-1858 w gmachu rezydował książę Wilhelm (późniejszy cesarz Wilhelm I) wraz z żoną Augustą, pełniąc funkcję gubernatora wojskowego (niem. "Militärgouverneur") prowincji Nadrenia i Westfalia. Do czasu wybuchu I wojny światowej piętro pałacu służyło jako tymczasowe mieszkanie i rezydencja pruskiej rodziny królewskiej, podczas gdy parter do 1911 roku stanowił miejsce urzędowania nadprezydenta prowincji Nadrenia.
Po wstąpieniu na cesarski tron księcia Wilhelma jego żona Augusta zleciła architektowi krajobrazu Peterowi Josephowi Lennému zaprojektowanie w Koblencji nad brzegiem Renu założenia parkowego, później nazwanego na jej cześć . Jako cesarzowa wielokrotnie odwiedzała Koblencję i pałac elektorski.
Po I wojnie światowej, w 1921 roku, „osierocony” pałac elektorski ponownie stał się siedzibą organów administracyjnych. 23 października 1923 roku pałac zajęli wspierani przez wojska francuskie separatyści dążący od czasu rozpoczęcia alianckiej okupacji Nadrenii do przejęcia władzy w tej krainie historycznej i wciągnięciem na znajdujący się na dachu budynku maszt flagi zielono-biało-czerwonej proklamowali powstanie nowego państwa: Republiki Reńskiej. Po protestach nadburmistrza Koblencji Karla Russella jeszcze tego samego dnia policjanci wyrzucili separatystów z pałacu, jednak wieczorem francuskie władze okupacyjne przejęły kontrolę nad policją i wprowadziły w Koblencji stan oblężenia oraz godzinę policyjną, zmuszając przy tym Russella i 40 innych urzędników do opuszczenia miasta. 26 października przywódcy separatystów, Hans Adam Dorten i Josef Friedrich Matthes zostali przyjęci przez francuskiego przewodniczącego alianckiej Komisji Nadreńskiej (niem. "Rheinlandkommission") Paula Tirarda, który uznał ich za „posiadaczy faktycznej władzy”. Niedługo później Matthes stanął na czele rządu Republiki Reńskiej, którego siedzibą został pałac elektorski. Wskutek braku dużego poparcia ze strony nadreńskiej ludności i wycofania poparcia przez Francję z powodu narastającej presji politycznej oraz zwiększającej się nieufności do przywódców separatystycznego rządu toczących między sobą walki o władzę, Republika Reńska przestała istnieć na początku 1924 roku.
Czasy III Rzeszy.
Bezpośrednio po dojściu Adolfa Hitlera do władzy w 1933 roku powołano do życia "Thingbewegung", mający pełnić funkcję narzędzia propagandowego. W związku z tym w wybranych lokalizacjach Rzeszy Niemieckiej budowano tzw. "Thingstätten" lub "Thingplätze", na których od 1935 roku wystawiano "Thingspiele".
Jedną z lokalizacji wyznaczonych do budowy "Thingstätte" był plac przed pałacem elektorskim w Koblencji. 8 czerwca 1934 roku ponad stu robotników rozpoczęło na tym placu prace związane z budową obiektu, zaś 16 czerwca odbyła się uroczystość wmurowania kamienia węgielnego. W trakcie budowy "Thingstätte" doszło do sporu między administracją miejską, a odpowiedzialnym za prace budowlane gaupropagandaleiterem Michelsem. W datowanym na dzień rozpoczęcia prac budowlanych projekcie umowy pomiędzy miastem Koblencja i Towarzystwem Przedstawień okręgu Koblencja-Trewir-Birkenfeld (niem. "Spielgemeinschaft Gau Koblenz-Trier-Birkenfeld") postanowiono, że towarzystwo będzie musiało ponieść koszty ewentualnych szkód, które powstaną na skutek użytkowania pomieszczeń pałacu podczas budowy "Thingstätte". Michels zarzucił władzom miejskim celowe stwarzanie trudności w budowie obiektu i odmówił zarówno podpisania umowy, jak i poniesienia odpowiedzialności za ewentualne szkody. Jego postawa uniemożliwiła konstruktywną współpracę z miastem. Chociaż położone na parterze pomieszczenia pałacu pełniły funkcję magazynu narzędzi i materiałów budowlanych, a niektóre z nich były częścią drogi tranzytowej służącej do transportowania usuniętej z miejsca budowy ziemi, Michels nie wziął pod uwagę życzeń i potrzeb władz Koblencji. Do zaognienia sporu przyczyniła się także zorganizowana w pałacu wystawa projektów "Thingstätte", na którą nikt poza Michelsem nie miał możliwości wstępu. W odpowiedzi na skargi Michels stwierdził, że i tak nikt nie jest zainteresowany wystawą. Władze miasta poinformowały o konflikcie gauleitera Gustava Simona i poprosiły go o pośrednictwo. Jak wynika z dokumentów przechowywanych w Archiwum Miejskim w Koblencji umowa z 8 czerwca 1934 roku ostatecznie została podpisana, niemniej jednak usuwanie rozległych szkód po oddaniu "Thingstätte" do użytku ciągnęło się miesiącami i po licznych skargach oraz upomnieniach zakończyło się dopiero w marcu 1936 roku.
24 marca 1935 roku odbyła się uroczystość zainaugurowania ukończonego "Thingstätte", w której udział wzięły dziesiątki tysięcy gości, w tym wielu znanych przedstawicieli Narodowosocjalistycznej Niemieckiej Partii Robotników. W trakcie uroczystości odbył się marsz z pochodniami, a po wprowadzającym przemówieniu gauleitera Gustava Simona wystawiono specjalnie przygotowany na tę okoliczność "Thingspiel". Zakończenie wydarzenia stanowił pokaz sztucznych ogni.
"Thingstätte" przed pałacem elektorskim mieściło 20 tysięcy ludzi, a otaczająca je przestrzeń mogła pomieścić dodatkowo 80 tysięcy. Mająca kształt owalu budowla była wykonana z 16 tysięcy bazaltowych bloków, a jej dno znajdowało się około pięciu metrów poniżej poziomu dzisiejszego placu pałacowego. Na frontowej stronie "Thingstätte" znajdowała się krypta, w której umieszczono bazaltowy blok z wbudowanym wiecznym płomieniem mającym na celu upamiętnienie zmarłych bohaterów.
W niedługim czasie po oddaniu obiektu do użytku okazało się, że pomimo włożenia w "Thingbewegung" niemałych wysiłków "Thingspiele" nie cieszą się dużą popularnością, a ich organizacja często jest utrudniona z powodu niekorzystnej pogody. Z tego względu już w 1936 roku władze Rzeszy zaczęły się dystansować od "Thingbewegung". W późniejszych latach koblenckie "Thingstätte" było używane przede wszystkim do obchodów Święta Pracy i jednocześnie coraz bardziej traciło na znaczeniu. Po II wojnie światowej zostało zasypane gruzem pozostałym po zbombardowanych budynkach.
Odbudowa i użytkowanie po 1945 roku.
Podczas związanych z II wojną światową nalotów bombowych na Koblencję, pałac elektorski w 1944 roku został zniszczony aż do murów zewnętrznych. W latach 1950-1951 przeprowadzono odbudowę budynku z przeznaczeniem na siedzibę alianckiego Urzędu Bezpieczeństwa. O ile zewnętrzne formy gmachu odbudowano w oparciu o historyczne projekty, o tyle większość wnętrz urządzono w stylu typowym dla lat 50. XX wieku. Jedynymi pomieszczeniami, którym przywrócono historyczny wystrój była reprezentacyjna klatka schodowa, westybul, sala gwardii (niem. "Gardesaal") i sala ogrodowa (niem. "Gartensaal"). Urządzanie tych wnętrz prowadzono w odniesieniu do stanu klasycystycznego, bez uwzględniania zmian dokonanych przez Stülera w XIX wieku – podobnie postąpiono przy restauracji założenia ogrodowego, a zwłaszcza placu pałacowego. Natomiast innemu oryginalnemu pomieszczeniu – przedsionkowi nieistniejącego już wówczas kościoła pałacowego w północnej części budynku głównego, nadano skromne i nowoczesne formy zachowując jedynie rzut poziomy i skalę z czasu powstania. 
W 1946 roku prawa do własności budynku przejęły po jego pruskim właścicielu władze Nadrenii-Palatynatu. W 1960 roku kraj związkowy sprzedał budynek władzom Republiki Federalnej Niemiec, które od tamtej pory są jego właścicielami.
W 1998 roku przeprowadzono renowację pałacu, w ramach której zastąpiono dotychczasową, ochrowo-niebiesko-czerwoną kolorystykę ścian zewnętrznych budynku oryginalną, XVIII-wieczną kolorystyką z biało-szarymi ścianami i szarymi detalami architektonicznymi.
W związku z organizowanym w 2011 roku w Koblencji "Bundesgartenschau" (pol. „Federalny Pokaz Ogrodniczy”) pałac poddano całkowitej restauracji, zaś jego wnętrza, takie jak hol wejściowy, sala ogrodowa, sala Lennégo (niem. "Lennésaal"), sala cesarska (niem. "Kaisersaal"), sala lustrzana i sala Augusty (niem. "Augustasaal") w latach 2008-2010 zostały dostosowane do organizacji konferencji zarówno pod względem technicznym, jak i projektowym przy uwzględnieniu zasad ochrony zabytków. Leżący nad brzegiem Renu ogród pałacowy został przeprojektowany według planów Petera Josepha Lennégo, z kolei park przed pałacem przekształcono w ogromny ogród kwiatowy.
Obecnie pałac elektorski jest siedzibą różnych instytucji federalnych, m.in. Federalnej Agencji do spraw Nieruchomości (niem. "Bundesanstalt für Immobilienaufgaben") i Głównego Urzędu Celnego (niem. "Hauptzollamt"). Na parterze budynku mieści się także ogólnodostępna kawiarnia Grand Café, natomiast od czasu "Bundesgartenschau" znajdujące się w jego środkowej części ekskluzywne pomieszczenia są udostępniane do organizowania konferencji, spotkań, warsztatów, koncertów i prywatnych uroczystości. Od września 2012 roku w jednym z nich – w sali Augusty są również organizowane śluby cywilne.
Architektura.
Formy zewnętrzne.
Pałac elektorski składa się z mającego kształt wydłużonego prostokąta budynku głównego, rozciągającego się równolegle do pobliskiego brzegu Renu i dwóch skierowanych w stronę miasta zaokrąglonych skrzydeł, które obramowują duży plac.
Budynek główny ma 39 osi, z których po pięć przypada na każdy z dwóch bocznych ryzalitów. Na środku fasady od strony miasta znajduje się mający wysokość budynku ośmiokolumnowy portyk, natomiast środek fasady od strony Renu zdobi ryzalit z sześcioma kolumnami, którego zwieńczeniem jest alegoryczny relief "Rhein und Mosel" (pol. „Ren i Mozela”), autorstwa rzeźbiarza Johanna Sebastiana Barnabasa Pfaffa.
Zaokrąglone skrzydła pałacu nie są podzielone ryzalitami.
Historyczne pomieszczenia.
Foyer.
Foyer pałacu elektorskiego jest położone przy wejściu w ośmiokolumnowym portyku. Ma 220 m² powierzchni. Podłoga pomieszczenia jest pokryta wykonanymi z piaskowca czerwonymi i żółtymi płytami, zaś ściany oraz sufity są utrzymane w kolorystyce odcieni bieli i charakteryzują się bogatą dekoracją rzeźbiarską - wśród architektonicznych ozdób foyer znaleźć można fryzy, kolumny i pilastry.
Sala cesarska.
Sala cesarska (niem. "Kaisersaal") jest największym z historycznych pomieszczeń pałacu. Ma 370 m² powierzchni i 14 m wysokości. Jest położona na pierwszym piętrze od strony Renu. Dzięki zastosowanej w niej dźwiękowo-medialnej technologii konferencyjnej stanowi nowoczesne miejsce do organizowania konferencji i prezentacji firmowych.
Sala lustrzana.
Sala lustrzana (niem. "Spiegelsaal") to pełne rozmachu, ekskluzywne pomieszczenie z widokiem na obszar parkowy przed pałacem i miasto, położone na pierwszym piętrze przed salą cesarską. Ma 244 m² powierzchni i 5,9 m wysokości. Cechuje ją uroczysty charakter i udane architektonicznie przejście na otwartą klatkę schodową, dzięki czemu dobrze nadaje się do urządzania przyjęć.
Sala ogrodowa.
Sala ogrodowa (niem. "Gartensaal") znajduje się na parterze pałacu elektorskiego, przy foyer. Jej powierzchnia liczy 155 m². Poprzez sięgające sufitu dwuskrzydłowe drzwi ma dostęp do ogrodu pałacowego, leżącego nad brzegiem Renu. Jest szczególnie dobrym miejscem do organizowania małych konferencji, seminariów, uroczystości rodzinnych i wesel.
Sala Lennégo.
Sala Lennégo (niem. "Lennésaal") jest reprezentacyjnym, położonym na parterze pomieszczeniem nazwanym na cześć pruskiego architekta krajobrazu Petera Josepha Lennégo, który zaprojektował m.in. koblenckie założenie parkowe . Ma 130 m² powierzchni. Dobrze nadaje się np. do organizowania konferencji, warsztatów i występów dla 130 osób.
Sala Augusty.
Sala Augusty (niem. "Augustasaal") to dobrze doświetlone światłem dziennym, ekskluzywne, położone na pierwszym piętrze pomieszczenie noszące imię Augusty, żony cesarza Wilhelma I i inicjatorki utworzenia założenia parkowego nad brzegiem Renu. Ma 75 m² powierzchni i 4,5 m wysokości. Stanowi dobre miejsce do organizowania małych konferencji i warsztatów. Od września 2012 roku koblencki urząd stanu cywilnego organizuje w tej sali śluby.
Park.
Park przy pałacu elektorskim składa się z dwóch części: placu położonego od strony miasta i ogrodu znajdującego się nad brzegiem Renu.
Plac od czasu "Bundesgartenschau" w 2011 roku pokrywają trawniki i intensywnie pielęgnowane rabaty z różami i bylinami. Oprócz tego znajduje się tam także miejsce piknikowe, duży akwen, plac zabaw "Schmuckkästchen der Kaiserin Augusta" (pol. „Pudełko na biżuterię cesarzowej Augusty”) i skatepark.
Ogród stanowi rekonstrukcję pruskiej sztuki projektowania ogrodów w nowoczesnej interpretacji. Został stworzony w oparciu o projekty pruskiego architekta krajobrazu Petera Josepha Lennégo. Jego cechą charakterystyczną jest wykonana z piaskowca w 1854 roku fontanna "Vater Rhein und Mutter Mosel" (pol. „Ojciec Ren i matka Mozela”) i pergole otoczone wysokiej jakości nasadzeniami. Ogród kształtuje perspektywę założenia pałacowego od strony Renu i ma połączenie ze schodami prowadzącymi na brzeg rzeki, a przez to także z założeniem "Kaiserin-Augusta-Anlagen".

</doc>
<doc id="4981020" url="https://pl.wikipedia.org/wiki?curid=4981020" title="Sielsowiet Milejki">
Sielsowiet Milejki

Sielsowiet Milejki (; ) – sielsowiet na Białorusi, w obwodzie brzeskim, w rejonie iwacewickim, z siedzibą w Milejkach.
Według spisu z 2009 sielsowiet Milejki zamieszkiwało 1395 osób, w tym 1345 Białorusinów (96,42%), 28 Rosjan (2,01%), 19 Ukraińców (1,36%) i 3 Polaków (0,22%). Do 2020 liczba mieszkańców spadła do 1183 osób, zamieszkujących w 555 gospodarstwach domowych.
Największą miejscowością są Milejki z 564 mieszkańcami. Ponad 100 osób mieszka także w Hrywdzie (172 mieszkańców) i w Busiażu (166 mieszkańców). Każdą z pozostałych miejscowości zamieszkuje poniżej 100 osób.

</doc>
<doc id="4981029" url="https://pl.wikipedia.org/wiki?curid=4981029" title="Timi Yuro">
Timi Yuro

Timi Yuro, właściwie Rosemarie Timotea Aurro (ur. 4 sierpnia 1940 w Chicago, zm. 30 marca 2004 w Las Vegas) – amerykańska piosenkarka włoskiego pochodzenia, znana przede wszystkim z debiutanckiego przeboju „Hurt”, sprzedanego w milionowym nakładzie.
Była śpiewaczką obdarzoną kontraltem.
Życiorys i kariera muzyczna.
Początki.
Rosemarie Timotea Aurro urodziła się 4 sierpnia 1940 roku w Chicago, w rodzinie włosko-amerykańskiej, która była właścicielką lokalnej restauracji. W dzieciństwie otrzymała zdrobniałe imię Timi. Od początku była ściśle związana z matką, Edith, która zachęcała ją do śpiewania, podczas gdy ojciec, Louis był temu przeciwny, Duży wpływ na jej muzyczne zainteresowania wywarła para Afroamerykanów z Houston, mieszkająca na parterze jej rodzinnego domu. Dzięki nim Timi zapoznała się z takimi gatunkami jak gospel i rhythm and blues. Od wczesnego dzieciństwa przybysze z Houston zabierali ją do kościoła, gdzie odtwarzali jej płyty z muzyką rhythm and bluesową z lat 40., w tym nagrania Dinah Washington, która wywarła największy wpływ na przyszłą piosenkarkę. Po przyjęciu fonetycznej pisowni swego nazwiska rodzina Yuro przeniosła się w 1952 roku do Los Angeles, gdzie Timi uczyła się śpiewu pod okiem Lillian Goodman. W połowie dekady występowała w nocnych klubach.
Kariera muzyczna.
Pod koniec 1959 roku w trakcie jednego z występów zauważył ją Sonny Knight, łowca talentów z wytwórni Liberty Records i polecił ją szefowi wytwórni, Al Bennettowi, który zaoferował młodej piosenkarce kontrakt nagraniowy. W 1961 roku Iuro zaśpiewała a cappella „Hurt”, przebój Roya Hamiltona z 1954 roku. W czerwcu tego roku weszła do studia wraz z producentem Clydem Otisem, aby nagrać tę piosenkę. Debiutancki album artystki, "Hurt!!!!!!!", wydany został 17 lipca 1961 roku. 11 września tego samego roku singiel „Hurt” doszedł do 4. miejsca na liście przebojów Hot 100 tygodnika Billboard, zajął także 22. miejsce na listach R&amp;B. Jej kolejny singiel, cover utworu Charliego Chaplina „Smile”, uplasował się na 42. miejscu. Pod koniec 1961 roku Liberty wydała jej kolejny singiel, „I Believe”.
Na początku 1962 roku Yuro towarzyszyła Frankowi Sinatrze jako support w jego trasie koncertowej po Australii. Jej czwarty singiel, „Let Me Call You Sweetheart” osiągnął tylko 66. miejsce na listach przebojów. Na drugie albumie Yuro, "Soul!" znalazły się standardy, zaś piosenką „Count Everything” artystka powróciła do swoich rhythm and bluesowych korzeni. Następny singiel Yuro, „What's a Matter Baby”, okazał się jej największym hitem od czasu „Hurt”, osiągając 12. na listach przebojów i 16. na liście R&amp;B. Kolejny jej singiel, „The Love of a Boy”, napisany przez Burta Bacharacha i Hala Davida uplasował się na 44. miejscu na początku 1963 roku. W tym samym roku Yuro odwiedziła Europę, zyskując wiernych fanów w Holandii, Włoszech i Wielkiej Brytanii, gdzie pojawiła się w programie telewizyjnym "Ready, Steady Go!" Również tym samym roku Yuro przeszła do wytwórni Mercury Records, ale krok ten nie przyniósł jej żadnych poważnych przebojów; nagrała natomiast album, który uważała za swój najlepszy, "The Amazing Timi Yuro", wyprodukowany przez Quincy’ego Jonesa.
W 1965 roku Yuro wzięła udział w Festiwalu Piosenki Włoskiej w San Remo prezentując 2 piosenki: „Ti credo” i „E poi verrà l'autunno”, jednak bez powodzenia.
Na początku 1968 roku Yuro powróciła do wytwórni Liberty, nagrywając dla niej singiel „Something Bad on My Mind”. Później zaśpiewała piosenkę przewodnią w filmie "Interlude". W tym samym roku ponownie pojawiła się na Festiwalu Piosenki Włoskiej w San Remo, z piosenką „Le solite cose”, ale i tym razem bez powodzenia.
Jej kolejna piosenka, „It'll Never Be Over for Me”, choć nie odniosła sukcesu, stała się symbolem stylu Northern Soul wśród fanów tego gatunku. Latem 1969 roku miał zostać wydany album koncertowy Turo, "Live at PJ's", ale został wycofany na kilka dni przed wejściem do sprzedaży detalicznej. Wkrótce potem Yuro ponownie opuściła Liberty, tym razem przenosząc się do Las Vegas z zamiarem założenia rodziny. Poślubiła tam Roberta Selnicka, po czym zrezygnowała z kariery muzycznej na rzecz życia rodzinnego. Jednak sukces jej dawnego przeboju „Hurt”, przypomnianego w 1976 roku zarówno przez Elvisa Presleya jak i zespół The Manhattans, zachęcił ją do wznowienia kariery piosenkarskiej. W 1979 roku zarejestrowała cover przeboju Toussaint McCall, „Nothing Takes the Place of You”. Rok później zdiagnozowano u niej raka gardła, ale po kuracji wyzdrowiała na tyle, by móc nagrać kilka płyt długogrających przeznaczonych na rynek holenderski. W 1982 roku nagrała album "Timi Yuro Today", wyprodukowany i sfinansowany przez jej długoletniego przyjaciela, Williego Nelsona. Dwa lata później musiała poddać się zabiegowi tracheotomii, który ostatecznie zakończył jej karierę wokalną. Zmarła 30 marca 2004 roku w wieku 63 lat. Pozostawiła męża (z którym była w separacji), córkę Milan Reinoehl (ur. 1971), brata Anthony’ego i troje wnuków. Nie chciała ceremonii pogrzebowej. Jej szczątki zostały skremowane, a prochy rozrzucone na grobach jej rodziców w Cicero, w stanie Illinois.

</doc>
<doc id="4981030" url="https://pl.wikipedia.org/wiki?curid=4981030" title="Kanał Champlain">
Kanał Champlain

Kanał Champlain (ang. "Champlain Canal") – kanał żeglugowy w Stanach Zjednoczonych, łączący rzekę Hudson z jeziorem Champlain na granicy z Kanadą. Jego długość wynosi 98 km. Jest częścią systemów New York State Canal System oraz Lakes to Locks Passage.
Kanał otwarto do użytku 10 września 1823 r. Początkowo jego długość wynosiła 106 km i było na nim 20 śluz. Obecnie śluz jest 11. Rozpoczyna się od rozgałęzienia z kanałem Erie w miejscowości Waterford na północ od Troy. Początkowo biegnie wzdłuż rzeki Hudson, aż do Fort Edward, gdzie przechodzi w wykopany sztucznie kanał. Z jeziorem Champlain łączy się w miejscowości Whitehall.
Kanał obsługiwał transport towarowy do lat 80. XX wieku. Obecnie wykorzystywany głównie w celach rekreacyjnych.

</doc>
<doc id="4981031" url="https://pl.wikipedia.org/wiki?curid=4981031" title="Gwałt na mężczyźnie">
Gwałt na mężczyźnie

Gwałt na mężczyźnie – gwałt, gdzie ofiarą przemocy seksualnej jest mężczyzna. Część ofiar gwałtu lub innych incydentów przemocy seksualnej stanowią mężczyźni. Historycznie zgwałcenie było postrzegane i definiowane jako przestępstwo dokonywane wyłącznie wobec kobiet, choć formalnie prawo karne państw europejskich, w tym Polski, już w XIX i XX w. nie wprowadzało różnicy pod tym względem. Przekonanie to nadal panuje w niektórych częściach świata, jednak gwałt na mężczyznach jest obecnie powszechnie penalizowany i ugruntował się jako częstszy przedmiot dyskusji.
Gwałt na mężczyznach nadal stanowi temat tabu i ma negatywne konotacje wśród mężczyzn heteroseksualnych oraz homoseksualnych. Działalność usługowa (m.in. policja, ochrona zdrowia, pomoc społeczna) często reagują inaczej na ofiary płci męskiej w zależności od ich orientacji seksualnej i płci sprawców. 
Ofiarom płci męskiej może być trudno zgłosić napaść na tle seksualnym, szczególnie w społecznościach, gdzie funkcjonują tradycyjne, silne wzorce męskości. Ofiary mogą obawiać się, że inni zakwestionują ich orientację seksualną i uznają ich za homoseksualistów, zwłaszcza, jeśli zostali zgwałceni przez mężczyznę, lub że mogą być postrzegani jako niemęscy, ponieważ byli ofiarami, dlatego wiele statystyk nie docenia liczby mężczyzn gwałconych z powodu ich niechęci do zgłaszania napaści na tle seksualnym i gwałtu. Ofiary płci męskiej rzadko zgłaszają gwałt, podobnie jak ofiary płci żeńskiej, chyba że doznały poważnych obrażeń fizycznych. Ofiary często ukrywają obrażenia powstałe w wyniku gwałtu lub podają inną przyczynę ich pojawienia się na ciele. Czasami pracownicy ochrony zdrowia przypadkowo odkrywają znamiona gwałtu na ciele pacjentów, co ci często próbują wytłumaczyć na różne sposoby.
Badania i statystyki.
Ogólnie.
Na podstawie amerykańskich badań naukowych szacuje się, że mężczyźni kilka razy częściej padają ofiarą przemocy seksualnej niż kobiety w zakładach penitencjarnych. Więźniowie obu płci nie są włączani w większość badań dotyczących przestępstw seksualnych.
Badania dotyczące gwałtu na ofiarach płci męskiej rozpoczęto dopiero w 1980 roku, koncentrując się głównie na chłopcach. Badania napaści seksualnych w zakładach poprawczych, koncentrujące się w szczególności na konsekwencjach tego typu gwałtów, były dostępne we wczesnych latach 80., jednak nie ma danych dotyczących wcześniejszych lat. Większość literatury dotyczącej gwałtów i napaści seksualnych dotyczy ofiar płci żeńskiej.
Dopiero w XXI wieku zaczęto brać pod uwagę niektóre formy napaści seksualnych na mężczyzn. W badaniu 2010–2012 National Intimate Partner and Sexual Violence Survey (tłum. Ogólnokrajowe Badanie Partnerów Seksualnych i Przemocy Seksualnej) (oraz w poprzedniej edycji tego badania ukończonego w 2010 roku) Centers for Disease Control and Prevention (CDC) zbadano kategorię przemocy seksualnej nazywaną „zmuszaniem do penetracji”, która obejmuje przypadki, w których ofiary zostały zmuszone do penetracji seksualnej kogoś (dowolnej płci) lub próbowały tego dokonać, siłą fizyczną lub przymusem, lub gdy ofiara była pod wpływem alkoholu lub w inny sposób nie była w stanie wyrazić zgody. CDC stwierdziło w danych z 2012 roku, że 1,715 mln (1,267 mln w 2010 roku) osób zgłosiło „zmuszanie do penetracji” przez inną osobę w poprzedzających 12 miesiącach, podobnie do 1,473 mln (2010: 1,270 mln) kobiet, które zgłosiło gwałt w tym samym okresie. Definicje gwałtu i „zmuszania do penetracji” w badaniu CDC zostały sformułowane w bardzo podobny sposób, sugerując, iż różnica pomiędzy tymi wyrazami jest znikoma.
Gwałt na mężczyźnie dokonany przez mężczyznę.
Gwałt mężczyzn na mężczyznach jest mocno stygmatyzowany. Według psycholog Sarah Crome zgłaszany jest mniej niż 1 na 10 gwałtów dokonanych przez mężczyznę na mężczyźnie. Ofiary gwałtu płci męskiej jako grupa zgłaszały brak usług i wsparcia, zarzutem również był fakt, iż systemy prawne są często źle przygotowane do radzenia sobie z tego rodzaju przestępstwami. W Wielkiej Brytanii badania epidemiologiczne sugerują, że wskaźnik gwałtów na mężczyznach jest wyższy w społecznościach homoseksualnych i uniwersyteckich.
Kilka badań dowodzi, że gwałty mężczyzn na mężczyznach w więzieniach oraz gwałty kobiet na kobietach w więzieniach to powszechne rodzaje gwałtów, które nie są zgłaszane rzadziej niż wśród osób na wolności, nie są one również zgłaszane po opuszczeniu zakładu karnego. Gwałty mężczyzn na mężczyznach udokumentowano jako czynność zastraszającą w działaniach wojennych. W wypadku syryjskiej wojny domowej zatrzymani mężczyźni doświadczali wykorzystywania seksualnego, takiego jak zmuszanie do siedzenia na stłuczonej szklanej butelce po przywiązaniu genitaliów do ciężkiego worka z wodą lub zmuszanie do oglądania gwałtu na innym zatrzymanym przez funkcjonariuszy.
Gwałt kobiet na mężczyznach.
Gwałt kobiety na mężczyźnie jest niedostatecznie zbadany w porównaniu z innymi formami przemocy seksualnej. Statystyki dotyczące przewagi przemocy seksualnej kobiet na mężczyznach różnią się od siebie. Jedno badanie (Hannon i in.) wykazało, że 23,4% kobiet i 10,5% mężczyzn zgłosiło, że padło ofiarą gwałtu, podczas gdy 6,6% kobiet i 10,5% mężczyzn zgłosiło, że padło ofiarą usiłowania gwałtu. Badanie CDC z lat 2010–2012 wykazało, że jeden na siedemnastu mężczyzn (5,9%) zgłasza, że był zmuszany do penetracji w pewnym momencie swojego życia (wzrost z 4,8% w 2010 roku).
Badania wykazały także, że ofiary płci męskiej często zgłaszają tylko sprawców płci żeńskiej w przypadkach zmuszania do penetracji (2012: 78,5%, 2010: 79,2%), przymus (2012: 81,6%, 2010: 83,6%) i niechciany kontakt seksualny (2012: 53,0%, 2010: 53,1%).
Wśród ofiar płci męskiej, które padły ofiarą gwałtu poprzez penetrację, 86,5% zgłosiło wyłącznie sprawców płci męskiej (spadek z 93,3% z poprzedniego badania opublikowanego w 2010 roku). Badanie przeprowadzone w 2008 roku na 98 mężczyznach, z którymi przeprowadzono wywiady w ramach Narodowego badania wiktymizacji przestępstw w Stanach Zjednoczonych, wykazało, że prawie połowa mężczyzn (46%), którzy zgłosili jakąś formę wiktymizacji seksualnej, była ofiarami kobiet..
Jeśli chodzi o nadużycia seksualne między kobietami i mężczyznami, amerykański Departament Sprawiedliwości donosi w swoim oświadczeniu wstępnym (str. 5): „Szacuje się, że 4,4% osadzonych i 3,1% zatrzymanych zgłosiło, że doświadczyło jednego lub więcej incydentów napaści seksualnych ze strony innych zatrzymanych lub personelu w ostatnich 12 miesiącach od zatrzymania lub od aresztowania”. Odnośnie nadużyć seksualnych między kobietami a mężczyznami (strona 25) czytamy: “Spośród 39 121 więźniów płci męskiej, którzy padli ofiarą napaści seksualnych przez personel, 69% zgłosiło aktywność seksualną z personelem płci żeńskiej; dalsze 16% zgłosiło aktywność seksualną zarówno z kobietami jak i mężczyznami” oraz „niemal dwie trzecie zatrzymanych płci męskiej, którzy padli ofiarą napaści seksualnych podaje, że sprawcą była kobieta (64%)”.
Mężczyźni będący ofiarami wykorzystywania seksualnego przez kobiety często spotykają się z podwójnymi standardami społecznymi, politycznymi i prawnymi. Sprawa napaści seksualnej dokonanej przez Cierrę Ross na mężczyznę w Chicago trafiła na pierwsze strony ogólnokrajowych gazet amerykańskich, a sprawczynię skazano za czynną napaść seksualną i napad z bronią w ręku oraz wyznaczono kaucję na 75 000 dolarów. Podobny przypadek dotyczy Jamesa Landritha, który został zmuszony do penetracji znajomej kobiety w pokoju hotelowym pod wpływem alkoholu, podczas gdy sprawczyni całego zajścia powołała się na fakt, że była w ciąży, aby James nie walczył, ponieważ mógł zranić dziecko..
Kilka szeroko opisanych przez prasę przypadków uwodzenia osoby nieletniej w Stanach Zjednoczonych dotyczyło nauczycielek uprawiających seks z nieletnimi uczniami (np. Mary Kay Letourneau oraz Debra Lafave). Zdarzały się również przypadki, w których sędzia nakazał nieletniemu mężczyźnie będącemu ofiarą gwałtu płacenie alimentów na dziecko po zajściu w ciążę przez sprawczynię (sprawa Hermesmann przeciwko Seyer).
Mity dotyczące męskich ofiar gwałtu.
Mężczyźni nie są bezbronni.
Uważa się, że dzięki męskiej roli płciowej mężczyźni, nawet młodsi, nie mogą być ofiarami gwałtu, ani nawet, że nie są bezbronni. W niektórych społeczeństwach płacz dziecka płci męskiej jest uważany za haniebny i niemęski, ponieważ męski stereotyp przedstawia mężczyzn jako zdolnych do samoobrony, co nie zawsze jest prawdą. Młodzi chłopcy mogą być słabsi i bezbronni wobec zazwyczaj silniejszych sprawców. Sprawcy mogą wywierać wpływ na ofiary za pomocą różnych środków, w tym pieniędzy czy innych form przekupstwa.
Mężczyźni zawsze chcą seksu.
Powszechnym przekonaniem społecznym jest to, że mężczyzna musi być podniecony, jeśli ma erekcję lub orgazm, co oznacza, że ​​chce i czerpie przyjemność z jakiejkolwiek aktywności seksualnej. Roy J. Levin i Willy Van Berlo napisali w artykule w Journal of Clinical Forensic Medicine(tłum. Dziennik Klinicznej Medycyny Sadowej), że niewielka stymulacja genitaliów lub stres mogą wywołać erekcję „nawet jeśli nie występuje żadna specyficzna stymulacja seksualna”. Erekcja nie oznacza, że mężczyźni zgadzają się na seks.. Mężczyźni mogą doznać erekcji nawet w traumatycznych lub bolesnych sytuacjach seksualnych, co nie oznacza zgody.
Podobnie jak reakcja erekcyjna u kobiet, męska reakcja erekcyjna jest mimowolna, co oznacza, że mężczyzna nie musi być podniecony, aby jego penis uległ erekcji; wystarczy mechaniczna stymulacja. Podniecenie i stymulacja są odmiennymi kwestiami. Stymulacja to fizyczna reakcja na bodziec. Mężczyźni mogą być fizycznie stymulowani bez podniecenia, co tym samym wywoła erekcję. Mężczyźni mogą być fizycznie stymulowani bez uczucia podniecenia, a tym samym powodowania erekcji. Mężczyźni mogą być przestraszeni i zastraszeni do erekcji (co nie zawsze jest możliwe), zwłaszcza jeśli osoba jest starsza lub ma autorytet..
Traumatyzacja.
Jednym z poglądów jest to, że mężczyźni są mniej straumatyzowani doświadczeniem wykorzystywania niż kobiety, obejmuje to przekonanie, że mężczyźni są mniej tym dotknięci. Badania pokazały, że długoterminowe skutki są szkodliwe dla obu płci, a mężczyźni mogą szczególnie bardziej cierpieć z powodu napiętnowania społecznego i niedowierzania w ich wiktymizację. Eogan i Richardson zauważyli, że ofiary płci męskiej mają tendencję do odczuwania bardziej intensywnego gniewu niż ofiary płci żeńskiej, podczas gdy obie przeżywają podobne uczucia po gwałcie..
Frazier w 1993 roku zbadała 74 ofiary płci męskiej i 1380 płci żeńskiej. Odkryła, że depresja i wrogość są silniejsze u mężczyzn zaraz po gwałcie niż u kobiet. Terapeuta zajmujący się leczeniem traumy Stephanie Baird podała, że mężczyźni, którzy doświadczyli atencji seksualnej jako dzieci, często tłumaczą to sobie „Jestem ogierem, przeleciała mnie...”. Baird wyjaśniła, że często robią to, aby poczuć, się jakby mieli jakąś władzę i decyzyjność.
Carpenter w 2009 roku, cytując Mezey, 1987 stwierdza, że „męska strategia radzenia sobie, charakteryzująca się zaprzeczaniem i kontrolą, czyni ich bardziej podatnymi na późniejsze problemy psychiatryczne i zmniejsza prawdopodobieństwo szukania pomocy”.
Orientacja seksualna.
Henry Leak, przewodniczący organizacji Survivors stwierdził, że gwałt na mężczyznach, jak i na kobietach, ma więcej wspólnego z władzą niż seksualnością i nie zdarza się tylko wśród społeczności homoseksualistów. Orientacja seksualna jest kwestią złożoną i większość sprawców płci męskiej, którzy szukają chłopców na swoje ofiary, nie jest homoseksualna.
Ofiary napaści seksualnych na mężczyznach często boją się, że zostaną postrzegane jako geje czy osoby słabe, lub wierzą, że ich napaść może wynikać z przestrzegania ich za posiadających zniewieściały lub homoseksualny wygląd, co mogło przyciągnąć sprawcę napadu. Eksperci nie uważają, aby przedwczesne doświadczenia seksualne odgrywały znaczącą rolę w późniejszej orientacji seksualnej. Badania przeprowadzone przez Jane Gilgun, Judith Becker i Johna Huntera wskazują, że chociaż wielu sprawców mogło doświadczyć własnego wykorzystywania seksualnego, większość ofiar napaści na tle seksualnym nie stanie się sprawcami w przyszłości. Należy jednak zauważyć, że homoseksualni i biseksualni mężczyźni mogą być ofiarami gwałtu, przy czym „13,2% mężczyzn biseksualnych i 11,6% homoseksualistów zgłasza historię gwałtu w wieku dorosłym”.
W trakcie konfliktów zbrojnych.
Gwałt na mężczyznach w trakcie wojny dominuje w niektórych częściach świata, takich jak Demokratyczna Republika Konga, która doświadczyła wojny domowej.
W całej Afryce zgwałceni mężczyźni często spotykają się ze stygmatyzacją społeczną i wyśmiewaniem za bycie „słabymi” i niepowodzeniem w zapobieganiu gwałtowi. Mogą też zostać oskarżeni o homoseksualizm (który jest nielegalny w wielu krajach w tym regionie). Podczas gdy niektórzy męscy uciekinierzy z Kongo próbowali leczyć się w Ugandzie, sądzono ich za homoseksualizm.
W północnej Ugandzie na początku XXI wieku miały miejsce ataki grup rebeliantów przeciwko siłom rządowym. Podczas tych konfliktów cywile często byli atakowani, porywani, gwałceni i zmuszani do walki w ugrupowaniach rebeliantów. Ofiary gwałtu często doświadczają poważnych urazów fizycznych, emocjonalnych i psychicznych w wyniku swoich doświadczeń.
Podczas eskalacji rosyjskiej agresji na Ukrainę w 2022 r. pojawiły się doniesienia o zgwałceniach ukraińskich mężczyzn i chłopców przez żołnierzy rosyjskich.
Skutki.
Skutki fizyczne.
Wykorzystanie seksualne skutkuje poważną emocjonalną i często fizyczną traumą. Wśród ofiar napaści seksualnych powyżej 18 roku życia 31,5% kobiet i 16,1% mężczyzn podało, że doznało urazów innych niż w obrębie genitaliów w wyniku napaści. Ofiary płci męskiej doświadczyły większej ilości dodatkowych obrażeń i częściej były zastraszane bronią przez sprawcę. Najczęstsze objawy i obrażenia to napięciowe bóle głowy, wrzody, nudności, zapalenie okrężnicy, otarcia gardła, podbite oczy i złamania kości. Badanie przeprowadzone przez Stermaca i współpracowników (2004) wykazało, że 45% ofiar płci męskiej, które udały się do szpitala, miało jakiś rodzaj obrażeń fizycznych (25% urazów tkanek miękkich, 20% skaleczeń).
Dane ze szpitalnych oddziałów ratunkowych pokazały, że ofiary gwałtów płci męskiej częściej miały obrażenia inne niż w obrębie genitaliów w odróżnieniu od płci żeńskiej i częściej nie szukały pomocy medycznej, gdy obrażenia nie były znaczne. Hodge i Canter (1998) stwierdzili, że ofiary homoseksualne płci męskiej częściej doznawały poważnych obrażeń niż męskie ofiary heteroseksualne. Czasem ofiary były zakażane chorobami wenerycznymi wskutek gwałtu, jednak nie jest to częste i dotyczy tylko niewielkiej części męskich ofiar.
Skutki psychologiczne.
Ofiary gwałtu, mężczyźni i kobiety, mogą z trudem zgłaszać napaści seksualne. Istnieje mit, według którego ofiary napaści seksualnej płci męskiej same staną się sprawcami. Ten mit jest bardzo szkodliwy dla ofiar, zarówno dla ich zdrowia psychicznego, jak i późniejszego traktowania przez innych. Elizabeth Donovan, psychoterapeuta, wskazała, że mężczyźni odczuwają dodatkowy ciężar stawienia czoła społeczeństwu, które nie wierzy, że gwałt może im się w ogóle przydarzyć. Szkodliwa jest również społeczna stygmatyzacja ofiar płci męskiej, która została opisana jako „wtórna wiktymizacja”.
Ponieważ większość badań wykazało, że ludzie zwykle winią ofiarę za incydent, badanie Gender Differences in Attributions of Blame for Male Rape Victims (ang. r"óżnice płciowe w przypisywaniu winy ofiarom gwałtu płci męskiej") w Journal of Interpersonal Violence skupiło się na tym, gdzie leży wina w przypadkach gwałtu. W przypadkach ofiar gwałtu płci żeńskiej większa ilość mężczyzn niż kobiet winiła ofiarę gwałtu za napaść seksualną. Aby pokazać, czy respondenci płci męskiej czy żeńskiej częściej winią ofiarę gwałtu, badanie wykorzystało historię zgwałconego mężczyzny, aby pokazać czy winiono ofiarę, czy sprawcę. Po przeprowadzeniu eksperymentu badacze stwierdzili, że statystycznie większa ilość mężczyzn ma tendencję winienia ofiary, nawet wówczas, gdy ofiarą gwałtu jest mężczyzna. Jeśli chodzi o obwinianie ofiar gwałtu, badacze przeprowadzili w 1993 roku eksperyment i odkryli, że statystycznie istotny odsetek mężczyzn ma tendencję do obwiniania ofiary, nawet jeśli ofiarą gwałtu był mężczyzna.
Skutki długoterminowe.
W porównaniu z mężczyznami, którzy nie byli wykorzystywani seksualnie, mężczyźni, którzy byli wykorzystywani seksualnie przed 18 rokiem życia, są bardziej narażeni na problemy ze zdrowiem psychicznym, w tym objawów zespołu stresu pourazowego i depresji, alkoholizmu i nadużywania narkotyków; myśli samobójczych i prób samobójczych; problemów w intymnych związkach i niższych wynikach w szkole i w pracy. Ze względu na oczekiwania płciowe, bycie dziecięcą ofiarą gwałtu płci męskiej może prowadzić do:
Ryzyko samobójstwa.
Współczynnik samobójstw u wykorzystanych seksualnie mężczyzn jest 14 do 15 razy wyższy niż w przypadku innych mężczyzn. McDonald i Tijerino stwierdzili w swoich badaniach, że były przypadki, w których niektórzy uczestnicy twierdzili, że czuli się oni tak źle, że przejawiali zachowania samookaleczające, w tym próby samobójcze i/lub mieli myśli samobójcze. Istnieje również badanie, które wskazało, że u ofiar gwałtu 4,1 razy częściej rozważano samobójstwo i 13 razy bardziej prawdopodobne, było to że podejmą próbę samobójczą niż inne osoby.
Mężczyźni częściej dokonują udanego samobójstwa niż kobiety. Jedno z częstych wyjaśnień polega na społecznym konstrukcie hegemonicznej męskości oraz kobiecości. W przeglądzie literatury dotyczącej płci i samobójstw, współczynniki samobójstw mężczyzn wyjaśniono w kategoriach tradycyjnych ról płciowych. Męskie role płciowe mają tendencję do podkreślania większego poziomu siły, niezależności i ryzykownych postępowań. Wzmacnianie tej roli płciowej często powstrzymuje mężczyzn przed szukaniem pomocy w związku z myślami samobójczymi i depresją.
Terapia leczenia.
Ofiary napaści seksualnych potrzebują szeroko zakrojonego leczenia emocjonalnego i psychologicznego po gwałcie, ale ofiary płci męskiej często nie wspominają o swojej historii związanej z gwałtem. Elizabeth Donovan, psychoterapeutka powiedziała: „Mężczyźni mają dodatkową trudność obcowania ze społeczeństwem, które nie wierzy, że w ogóle mogą zostać zgwałceni”.
Występowanie.
Polska.
Według statystyk GUS, w Polsce w 2021 r. mężczyźni stanowili ok. 7% ofiar przestępstwa zgwałcenia według Kodeksu karnego oraz ok. 4% ofiar przestępstwa zgwałcenia według klasyfikacji ICCS.
Stany Zjednoczone.
W 1995 roku Amerykańskie Towarzystwo Medyczne opisało gwałt na mężczyznach jako „cichą epidemię przemocy”. CDC podało, że w 2010 niemal 1 na 5 kobiet i 1 na 71 mężczyzn w Stanach Zjednoczonych zostało zgwałconych lub stało się ofiarą próby gwałtu, przy czym 4,8% mężczyzn (1 na 21) podało, że zmuszono ich do penetracji kogoś innego w pewnym momencie swojego życia. Incydenty przemocy seksualnej w USA są często niezgłaszane, zwłaszcza wśród ofiar płci męskiej, co prowadzi do wniosku, że rzeczywista ich liczba jest wyższa. Stephanie Baird, wskazała; „kompleks pociągu seksualnego względem nauczyciela lub opiekunki do dziecka” jako popularny motyw w kulturze amerykańskiej. Owa kultura utrudnia młodemu mężczyźnie stwierdzenie, że jest wykorzystywany. Baird wyjaśniła, że zgoda oznacza „bycie w wieku zgody, stanie umysłu i ciała do podjęcia poinformowanej decyzji o tym, czy chciałoby się obcować seksualnie z inną osobą”, przy czym dzieci nie mogą udzielić zgody (zob. Wiek zgody).
Wielka Brytania.
W najnowszych statystykach rządowych Wielkiej Brytanii oszacowano, że około 78 000 osób w Wielkiej Brytanii było ofiarami gwałtu lub próby gwałtu i około 9000 z nich to mężczyźni. Badania wskazały, iż bardzo niski współczynnik zgłaszania dotyczy zwłaszcza ofiar płci męskiej. Około 1250 incydentów gwałtu na mężczyznach zgłoszono na policję w latach 2011–2012. W lutym 2014 roku ministerstwo sprawiedliwości przeznaczyło 500 000 funtów na pomoc i wsparcie ofiar płci męskiej.
Chiny.
Badanie ONZ Multi-Country Study on Men and Violence in Asia and the Pacific (badanie w wielu krajach dotyczące mężczyzn i przemocy w Azji i na Pacyfiku) z 2013 roku wykazało, że 3% mężczyzn w Chinach doświadczyło zgwałcenia przez innego mężczyznę w trakcie swojego życia (co sugeruje, że udział gwałtów na mężczyznach wśród wszystkich gwałtów wyniósł wówczas 14,4%).
Tajwan.
Tajwan ( Republika Chińska) podała, że 12 066 było ofiarami napaści seksualnych w 2012 roku, z czego 1535 ofiar to mężczyznami. Ministerstwo Spraw Wewnętrznych Tajwanu podało, że 7608 nieletnich było ofiarami gwałtu lub napaści seksualnej, z czego 1063 z nich było chłopcami. Aby zapobiec rosnącej liczbie tych przestępstw, Ministerstwo Edukacji Tajwanu opublikowało krótki film z dziedziny edukacji seksualnej. Tajwańscy internauci i uczniowie potraktowali to jako przedmiot żartów.[56] Jednak sekretarz generalny Narodowej Akademii Badań Edukacyjnych, Kuo Kung-pin powiedział, że materiał wideo osiągnął swój cel, którym było zwrócenie uwagi młodzieży i przypomnienie im, że mężczyźni również mogą zostać zgwałceni..
Indie.
Gwałty na mężczyznach w Indiach są często niezgłaszane. Z tego powodu niektórzy aktywiści i organizacje badawcze, w tym Jai Vipra z think-tanku z "Centrum Społeczeństwa Obywatelskiego w Nowym Delhi" zasugerowało, że sformułowanie przepisów dotyczących gwałtu powinno być neutralne pod względem płci.. Poglądowi temu sprzeciwili się niektórzy zwolennicy praw człowieka i działacze na rzecz praw kobiet. Prawniczka zajmująca się prawami człowieka w Mumbaju Flavia Agnes w wypowiedzi dla India Times stwierdziła: „"sprzeciwiam się propozycji [sic] aby przepisy dotyczące gwałtu były neutralne pod względem płci. Sprzeciwialiśmy się temu, gdy rząd uczynił prawa dotyczące gwałtu na dzieciach neutralnymi pod względem płci... przepisy dotyczące gwałtu nie będą miały wartości odstraszającej i sprawią, że będzie to bardziej skomplikowane dla sędziów w sądzie"”. W tym samym artykule zacytowano międzynarodową prawniczkę i aktywistkę praw człowieka, Vrindę Grover: „Nie ma przypadków gwałtu kobiet na mężczyznach. Nie sądzę, aby mężczyźni spotykali się z poważną przemocą seksualną, tak jak [sic] kobiety. Weźmy pod uwagę brutalność i intensywność przemocy seksualnej przeciwko kobietom”.
Indonezja.
Wiadomości o gwałtach na mężczyznach w Indonezji budzą zdumienie lub żarty. Indonezyjska Komisja ds. Ochrony Dzieci ("Komisi Perlindungan Anak Indonesia – KPAI") podała, że około 400 indonezyjskich dzieci pada ofiarą napaści na tle seksualnym rocznie, zarówno ze strony swoich rodzin, jak i innych dorosłych. Według sekretarza generalnego KPAI, Erlindy "większość dzieci, które były ofiarami przemocy seksualnej to chłopcy, ponieważ chłopcy są narażeni na to, że staną się ofiarami przestępców seksualnych, jako że sprawcy lub pedofile łatwo ich przekonują".
Emayartini (2013) była pierwszą indonezyjską kobietą skazaną na karę więzienia za zgwałcenie sześciu nastoletnich chłopców. Prawie uniknęła odpowiedzialności karnej, ponieważ uważano, że ją za osobę z zaburzeniami psychicznymi. W przeciwieństwie do gwałcicieli płci męskiej została skazana zgodnie z ustawą z 2002 r. o ochronie dzieci, a nie ustawie przeciw gwałtom.
Ustawodawstwo w poszczególnych państwach.
Stany Zjednoczone.
Raport przestępczości FBI z 2012 roku zredefiniował gwałt jako: „penetrację, nieważne jak małą, waginy lub odbytu przez jakąkolwiek część ciała lub obiekt, lub penetrację oralną przez organ seksualny innej osoby bez zgody ofiary”. Poprzednia definicja nie uległa zmianie od 1927 roku i przykuła uwagę grup zajmujących się świadomością o napaściach seksualnych, ponieważ wykluczała ofiary, które nie pasowały do ówczesnej definicji – „stosunków cielesnych wobec kobiety siłą i wbrew jej woli”. Poprzednia definicja „gwałtu siłą” skupiała się na penetracji pochwy, ale nowsza definicja obejmuje przymusową penetrację analną lub oralną. Stara definicja „cielesnej penetracji kobiety siłą i wbrew jej woli” nie obejmowała przymusowej penetracji oralnej lub analnej, gwałtu na kobiecie innymi przedmiotami ani gwałtu na mężczyźnie.
Nowa definicja z 2012 zachęca mężczyzn, który zostali ofiarą gwałtu do szukania pomocy, której potrzebują, oraz pozwala włączyć do kodeksu karnego napaści seksualne wcześniej nie objęte definicją gwałtu. Podstawa tej zmiany definicji leży w statystykach podanych przez instytucje rządowe, takie jak Departament Sprawiedliwości USA czy CDC. Badanie przeprowadzone przez CDC wykazało, że 1 na 71 mężczyzn zgwałcono lub byli oni ofiarami próby gwałtu. To badanie zawarło penetrację oralną i analną w swojej definicji, jednak nie dotyczyło mężczyzn w więzieniu lub mężczyzn zmuszonych do penetracji.
Wielka Brytania.
Wcześniej prawo angielskie nie obejmowało gwałtu na mężczyznach jako przestępstwa i był on traktowany jako "sodomia bez zgody". Jak stwierdził Henry Leak, przewodniczący organizacji Survivors, skazany gwałciciel mógł być skazany na dożywocie, podczas gdy za sodomię groziło maksymalnie 10 lat pozbawienia wolności. Jednakże tak już nie jest; The Criminal Justice and Public Order Act 1994 (ustawa o wymiarze sprawiedliwości w sprawach karnych i porządku publicznego z 1994 r.) jako pierwsza ustawa rozpoznała gwałt na ofierze płci męskiej; a Ustawa o przestępstwach seksualnych z 2003 r. (Sexual Offences Act 2003) stanowi, że penetracja „ust, odbytu lub pochwy penisem [oskarżonego]” jest wystarczająca, aby definiować to jako gwałt. Zgodnie z ustawą o przestępstwach seksualnych (Szkocja) z 2009 r. (Sexual Offences (Scotland) Act 2009) i rozporządzeniem w sprawie przestępstw seksualnych (Irlandia Północna) z 2008 r. (Sexual Offences (Northern Ireland) Order 2008) mężczyźni mogą być zarówno sprawcami, jak i ofiarami. Jednak we wszystkich częściach Zjednoczonego Królestwa kobiety nie można zgodnie z prawem oskarżyć o „gwałt” (zamiast tego należy ją oskarżyć o inne przestępstwa, takie jak napaść na tle seksualnym, napaść przez penetrację lub spowodowanie czynności seksualnej bez zgody, z których dwa ostatnie są ten sam maksymalny wymiar kary).
Chiny.
Przed 2015 rokiem, kodeks kryminalny Chin określił, że przestępstwo gwałtu może być tylko popełnione wobec kobiet. Chronił prawo kobiet do autonomii seksualnej, ale nie prawo mężczyzn. W 2011 roku doszło do pierwszego skazania za napaść seksualną wobec mężczyzny, gdzie sprawcą był ochroniarz z Pekinu, jednak był on skazany za umyślne dokonanie obrażeń ciała, a nie za gwałt. Został skazany na rok więzienia i 20 000 juanów (ok. 13 tyś zł.) zadośćuczynienia. Skazany gwałciciel otrzymuje wyrok przynajmniej trzech lat więzienia.
Wytyczne Chin dotyczące ochrony dzieci zwiększają kary za przestępstwa seksualne wobec nieletnich dziewczynek, jednak nie dają takiej samej ochrony nieletnim chłopcom. Molestowanie dzieci obu płci jest obecnie traktowane równo, jednak gwałcicielom chłopców może być tylko postawiony zarzut molestowania dzieci z maksymalnym wyrokiem 5 lat więzienia. We wrześniu 2013 roku 27 organizacji pozarządowych nawoływało do wyrównania ochrony dla chłopców poniżej 18 roku życia w przypadkach przestępstw seksualnych.
Do 1 listopada 2015 roku przestępstwa seksualne wobec mężczyzn powyżej 14 roku życia nie mogły być przyczyną skazania, jeżeli nie obejmowały również fizycznej napaści, w tym wypadku karano jedynie za napaść fizyczną. Jednakże nowelizacja kodeksu karnego, który penalizuje „wymuszoną nieobyczajność” sprawiła, że ten artykuł dotyczy obu płci. Sprawcy gwałtów dokonanych na mężczyznach od 2015 mogą zostać skazani zgodnie z nowym zapisem kodeku karnego, a za czyn ten grozi maksymalnie pięć lat pozbawienia wolności.
Indie.
Indyjski kodeks karny, w jednym rozdziale penalizuje wszystkie akty stosunku cielesnego bez zgody w tym gwałt mężczyzn na mężczyznach. Rozdział ten wspomina również o karze za wymuszoną i dobrowolną sodomię, za przestępstwo to grozi kara od 10 lat pozbawienia wolności dożywotniego pozbawienia wolności. Sąd Najwyższy Indii stwierdził, że rozdział 377 indyjskiego kodeksu karnego będzie dalej regulować seks z użyciem penisa oraz niewaginalny seks bez zgody i seks z użyciem penisa oraz niewaginalny seks z nieletnimi. Ten rozdział może być wykorzystywany do karania sodomitów, pedofilów i zoofilów.
Definicja gwałtu w rozdziale 375 indyjskiego kodeksu karnego nie obejmuje gwałtu, w wypadku którego ofiarami są mężczyźni. Rząd Indii w 2012 roku zdecydował się zmienić definicję „gwałtu” na przymusową penetrację, aby móc włączyć ofiary płcy męskiej w tej definicji, jednak został skrytykowany na podstawie tego, że taka zmiana zagroziłaby interesom kobiet będących ofiarami gwałtu.
W 2013 roku w rozporządzeniu (poprawce) do prawa karnego przestępstwa dotyczące gwałtu i molestowania seksualnego zaczęły być neutralne pod względem płci. Termin „gwałt” został usunięty i zamieniony terminem „napaść seksualna”. Jednakże pojawił się silny sprzeciw ze strony grup feministycznych, który spowodował, że rząd Indii postanowił przywrócić termin „gwałt” i określić, że tylko mężczyźni mogą być gwałcicielami kobiet.
Indonezja.
Opierając się na Indonezyjskim Kodeksie Karnym (Kitab Undang-undang Hukum Pidana), mężczyźni nie mogą być ofiarami gwałtu. W paragrafie 285 gwałt definiowany jest jako przemoc seksualna wobec kobiety i podlega karze pozbawienia wolności do 12 lat, podczas gdy w paragrafie 289 ofiara „wulgarnych działań” nie jest określona jako mężczyzna ani kobieta; kara wynosi do 9 lat pozbawienia wolności.
Filipiny.
Przed nowelizacją znowelizowanego kodeksu karnego z 1930 dokonaną w 1997 roku Filipińskie prawo nie uznawało ofiar gwałtu płci męskiej. Artykuł 266-A określa gwałt jako „akt napaści na tle seksualnym” dokonany przez jakąkolwiek osobę poprzez „włożenie swojego penisa do ust lub odbytu innej osoby” lub włożenie „jakiegokolwiek narzędzia lub przedmiotu do otworu pochwy lub odbytu innej osoby”. Poprawka z 1997 roku umożliwiła prawne uznanie gwałtów na mężczyznach, zarówno przez innych mężczyzn, jak i przez kobiety.
Istnieją jednak inne kary za przestępstwo zgwałcenia chłopców w porównaniu do popełnienia tego samego czynu wobec dziewcząt. Gwałt na chłopcach jest prawnie uznawany za gwałt na tle seksualnym, za który grozi kara od sześciu do 12 lat pozbawienia wolności, podczas gdy za gwałt na dziewczynkach grozi dożywocie..
Singapur.
Prawo Singapuru nie rozpoznaje mężczyzn jako ofiar gwałtu. Ofiara gwałtu płci męskiej nie jest traktowana jako ofiara gwałtu według kodeksu karnego, który definiuje gwałt jako „czynność polegającą na penetracji pochwy kobiety przez mężczyznę swoim penisem bez jej zgody”. Penetracja innych miejsc nie jest gwałtem, tylko bezprawną penetracją seksualną. Za oba te przestępstwa grozi ta sama kara: pozbawienie wolności do lat 20 plus grzywna lub chłosta według tamtejszego Kodeksu Karnego.

</doc>
<doc id="4981040" url="https://pl.wikipedia.org/wiki?curid=4981040" title="Mecamor (rzeka)">
Mecamor (rzeka)

Mecamor (), także Sewdżur () – rzeka w Armenii, dopływ Araksu. Lewym dopływem Mecamoru jest Kasach.

</doc>
<doc id="4981041" url="https://pl.wikipedia.org/wiki?curid=4981041" title="Plotkersi">
Plotkersi



</doc>
<doc id="4981042" url="https://pl.wikipedia.org/wiki?curid=4981042" title="Rüdiger Döhler">
Rüdiger Döhler

Rüdiger Döhler (ur. 24 sierpnia 1948 w Rochlitz) – niemiecki profesor chirurgii ortopedycznej.
Życie.
Döhler spędził dzieciństwo w Erlau w Saksonii i w Hohen Neuendorf w pobliżu Berlina. W 1958 r. jego rodzina uciekła z NRD do Bremerhaven. Po zrobieniu matury w Szkole im. Wilhelma Raabego wstąpił do marynarki wojennej Niemiec w październiku 1967 r., a latem 1968 został przeniesiony do rezerwy, by mógł studiować. W latach 1968–1974 studiował medycynę w Kilonii, z przerwą na studia w Heidelbergu i Hamburgu. Podczas studiowania medycyny odbył szkolenie w wojsku obrony terytorialnej. W 1976 r. otrzymał stopień doktora na Uniwersytecie Chrystiana Albrechta w Kilonii.
Praca kliniczna.
Döhler szkolił się następnie w dziedzinie patologii (L.-D. Leder, Essen), chirurgii (G. Heinemann, Minden) i ortopedii (W. Blauth, Kilonia), a w 1983 r. przyznano mu tytuł chirurga ortopedy.
W marcu 1984 r. wyjechał do Edynburga i zajmował się pracą kliniczną w szpitalu ortopedycznym Princess Margaret Rose Orthopaedic Hospital, a dzięki stypendium Deutsche Forschungsgemeinschaft (Niemiecka Wspólnota Badawcza), prowadził badania podstawowe na Uniwersytecie Edynburskim (Sean P. F. Hughes).
W sierpniu 1985 r. wrócił do Kilonii, a trzy lata później przeniósł się do kliniki  Westfalskiego Uniwersytetu Wilhelma w Münsterze na chirurgię kręgosłupa (H. H. Matthiaß). W 1990 r. porzucił ortopedię i ponownie zajął się chirurgią urazową w klinice Asklepios w Altonie. Tam przyznano mu drugi tytuł chirurga ogólnego (1992 r.), przeprowadził także habilitację u specjalisty neuroanatomii, Wernera Liersego.
Po zjednoczeniu Niemiec w 1995 r. został szefem nowego szpitala w Plau am See, w Meklemburgii.
Döhler operował dzieci z Afryki i Azji Środkowej dla organizacji Friedensdorf International oraz byłych robotników przymusowych III Rzeszy z Polski i Ukrainy dla fundacji „Pamięć, Odpowiedzialność i Przyszłość”.

</doc>
<doc id="4981048" url="https://pl.wikipedia.org/wiki?curid=4981048" title="Synowie szeryfa">
Synowie szeryfa

Synowie szeryfa (org. "Cahill U.S. Marshal") – amerykański western z 1973 roku w reż. Andrew V. McLaglena. 
Opis fabuły.
J.D. Cahill – długoletni szeryf w małym miasteczku na Dzikim Zachodzie – jest bez reszty oddany swojej pracy. Niestety, jego wielodniowe nieobecności w domu doprowadzają do poczucia osamotnienia i zaniedbania u jego dwóch dorastających synów – Danny'ego i Billy'ego, których od lat wychowuje jako wdowiec. Dwaj młodzi chłopcy, chcąc zrobić na złość swojemu ojcu i ukarać go za zaniedbywanie ich oraz wykazać się przed nim "dorosłością", ulegają namowom grupki bandytów pod przywództwem Abe Frasera i biorą udział w nocnym włamaniu do lokalnego banku. Nie wszystko idzie jednak zgodnie z planem – podczas napadu ginie dwóch ludzi którzy nakryli szajkę, w tym jeden z zastępców szeryfa. Pościg jaki organizuje Cahill przy pomocy wynajętego tropiciela śladów doprowadza do schwytania czterech obcych mężczyzn u których znaleziona zostaje spora suma pieniędzy. Aresztowani twierdzą, że chociaż gotówka pochodzi z kradzieży, z napadem na bank i zabójstwem dwóch ludzi nie mają nic wspólnego. Tymczasem gang Frasera coraz natarczywiej domaga się od Billy'ego zwrotu pieniędzy, który zgodnie z wcześniejszym planem ukrył zrabowaną gotówkę, aby odwrócić wszelkie podejrzenia od rzeczywistych sprawców. Przerażeni perspektywą powieszenia czterech niewinnych ludzi chłopcy, postanawiają zwrócić pieniądze i opowiedzieć wszystko ojcu. Jednak zanim do tego dojdzie ten i tak odkrywa prawdę. Śledzi obydwu synów w trosce o ich bezpieczeństwo wiedząc, że prędzej czy później zostaną oni zaatakowani przez rzeczywistych sprawców napadu, którzy zechcą odzyskać łup. Kiedy w końcu do tego dochodzi, czujny ojciec wkracza do akcji, krwawo rozprawiając się z bandziorami i wywabiając swoich synów z opresji. 
Obsada aktorska.
i inni. 
Odbiór.
"Synowie szeryfa" był przedostatnim filmem wytwórni Batjac Productions za którą kryli się bracia John i Michael Wayne'owie. Film spotkał się ze sceptycznym przyjęciem recenzentów. Krytykowano banalną oraz mało wiarygodną fabułę, niski poziom gry aktorskiej (zwłaszcza w wykonaniu Wayne'a). Podobne recenzje film zyskał w Polsce, w której swoją premierę kinową miał w 1975 roku. Utrzymane w podobnym do amerykańskich tonie polskie recenzje, dodatkowo zwracały uwagę na, "ociężałe zdjęcia", a grę samego Wayne'a uznawały za mimowolną parodię klasycznych bohaterów "waynowskich". Krytyk filmowy Adam Horoszczak na łamach tygodnika „Film” pisał: 

</doc>
<doc id="4981054" url="https://pl.wikipedia.org/wiki?curid=4981054" title="Little Scarcies">
Little Scarcies

Little Scarcies (znana także pod nazwą (ang.) Kaba River oraz (fr.) La Kaba) – rzeka, której bieg rozpoczyna się w Gwinei, następnie wiedzie przez Sierra Leone, kończąc się ujściem do zatoki Oceanu Atlantyckiego. W tej samej zatoce kończy swój bieg rzeka Great Scarcies.
Wcześniejsza, alternatywna nazwa rzeki to Scassos. Obecna nazwa angielska wywodzi się od portugalskiej: Rio dos Carceres

</doc>
<doc id="4981058" url="https://pl.wikipedia.org/wiki?curid=4981058" title="Aphanomyces cochlioides">
Aphanomyces cochlioides

Aphanomyces cochlioides Drechsler – gatunek organizmów grzybopodobnych zaliczanych do lęgniowców.
Systematyka i nazewnictwo.
Pozycja w klasyfikacji według Index Fungorum: "Aphanomyces, Leptolegniaceae, Saprolegniales, Saprolegniidae, Peronosporea, Incertae sedis, Oomycota, Chromista".
Gatunek opisany został przez Charlesa Franka Drechslera w 1929 r.
Cykl życiowy.
"Aphanomyces cochlioides" występuje powszechnie w glebie w postaci przetrwalnikowych, kulistych oospor o średnicy 16–24 μm. Mogą one przetrwać w glebie przez wiele lat. Po okresie spoczynkowym oospora może kiełkować i bezpośrednio zainfekować rośliny, częściej jednak wytwarza cylindryczne i podobne do strzępek zarodnie o długości 500–1500 μm. Powstają w nich pływki (zoospory). Mają fasolkowaty kształt i dwie wici; jedną krótką, drugą długą. Za ich pomocą pływają w wodzie glebowej pomiędzy grudkami gleby. Gdy pływki napotkają włośniki żywiciela tracą wici i kiełkują tworząc strzępkę infekcyjną, która przebija skórkę włośników lub korzeni i wnika do ich wnętrza, a powstające z niej strzępki grzybni kolonizują korzenie. Wewnątrz tkanek żywiciela tworzą się nowe zarodnie znów wytwarzające pływki. Dokonują one infekcji wtórnych rozprzestrzeniając chorobę. Gdy tkanki żywiciela już obumierają, powstają lęgnie i plemnie wytwarzające oospory.
Znaczenie.
"Aphanomyces cochlioides" to patogen roślin atakujący wiele gatunków roślin dziko żyjących i roślin uprawnych. Powoduje zgorzel siewek. Wśród roślin rolniczych atakuje szpinak warzywny i wszystkie odmiany buraka: boćwinę, buraka cukrowego, pastewnego i ćwikłowego. U bu raków wywołuje chorobę o nazwie zgnilizna korzeni buraka.

</doc>
<doc id="4981059" url="https://pl.wikipedia.org/wiki?curid=4981059" title="Hermann Boehm">
Hermann Boehm

Hermann Boehm również Hermann Böhm (ur. 18 stycznia 1884 w Rybniku, zm. 11 kwietnia 1972 w Kilonii) – admirał niemiecki.
Życiorys.
Do Kaiserliche Marine wstąpił 1 kwietnia 1903 roku. Szkolił się na korwecie SMS „Stein”. 19 września 1914 roku awansowano go do Kapitänleutnanta. Podczas I wojny światowej służbę pełnił na kilku różnych niszczycielach. Jako dowódca SMS „G 41” uczestniczył w bitwie jutlandzkiej. Po powstaniu Republiki Weimarskiej służył w jej marynarce. 3 października 1933 roku powierzono mu dowództwo nad pancernikiem „Hessen”. W 1934 roku awansowano go do Konteradmirala. W początkowej fazie hiszpańskiej wojny domowej kierował niemieckimi operacjami morskimi u wybrzeży Hiszpanii. 1 kwietnia 1937 roku otrzymał awans do stopnia Vizeadmirala, na początku roku 1938 został Admiralem, powierzono mu też stanowisko . Z dowodzenia zwolniono go po bitwie u ujścia La Platy, jednak 1 kwietnia, po zdobyciu Norwegii, został dowódcą sił Kriegsmarine w tym okupowanym kraju. W marcu 1943 roku został zwolniony ze służby. Od 1 marca 1944 roku do 31 marca 1945 roku dowodził inspektoratem programu edukacyjnego marynarki. Wkrótce później został w pełni zwolniony z wojska.

</doc>
<doc id="4981060" url="https://pl.wikipedia.org/wiki?curid=4981060" title="Patrik Indra">
Patrik Indra

Patrik Indra (ur. 8 grudnia 1997 w Igławie) – czeski siatkarz, grający na pozycji atakującego, reprezentant Czech. 
Sukcesy klubowe.
Mistrzostwo Czech:
Superpuchar Czech:
Sukcesy reprezentacyjne.
Liga Europejska:

</doc>
<doc id="4981062" url="https://pl.wikipedia.org/wiki?curid=4981062" title="Tadeusz Franciszek Badowski">
Tadeusz Franciszek Badowski

Tadeusz Franciszek Antoni Badowski herbu Sas (ur. 5 października 1794 w Radzanowie, zm. 26 grudnia 1857 w Odechowcu) – polski ziemianin, kapitan wojsk Księstwa Warszawskiego, kawaler Krzyża Złotego Virtuti Militari.
Życiorys.
Tadeusz Badowski pochodził z rodziny szlacheckiej Badowskich herbu Sas. Był synem Jana Nepomucena Badowskiego (1770–1841) komornika Sądu Pokoju powiatu Kozienickiego i Tekli z Dłuskich Badowskich.
W wieku kilkunastu lat wstąpił do wojska Księstwa Warszawskiego. Został wcielony do 6 pułku ułanów, a 13 lutego 1815 roku przeniesiono go do 4 pułku strzelców konnych. Jako podporucznik został odznaczony Krzyżem Złotym Virtuti Militari. Służbę wojskową zakończył w stopniu kapitana. Po zakończeniu kariery wojskowej poświęcił się zawodowi rolniczemu. Był właścicielem dwóch majątków ziemskich: Bardzice i Odechowiec.
Życie prywatne.
Tadeusz Badowski pierwsze lata życia spędził w Radzanowie i Rogolinie – majątkach należących do jego ojca Jana Nepomucena. W 1801 roku przeniósł się do Bardzic.
W wieku 20 lat ożenił się z Weroniką Serwalli (1798–1861). Małżonkowie Tadeusz i Weronika Badowscy doczekali się siedemnaściorga dzieci: Konstanty Józef Badowski (1816–1819), Hubert Karol Leonard Badowski (1817–1863), Bibianna Xawera Krauze (1818–1852), Olimpia Tekla Antonina Badowska (1820–1858), Adam Szczepan Badowski (1822–1892), Andrzej Piotr Chryzostom Badowski (1822–1823), Adela Antonina Rodziewicz (1823–), Jan Antoni Badowski (1825–1889), Romana Alexandra Wiktorya Węgierkiewicz (1827–1912), Cecylia Katarzyna Klementyna Badowska (1828–1831), Honorata Zofia Badowska (1830–1831), Julianna Romana Badowska (1831–1837), Maryanna Regina Tekla Badowska (1832–1837), Helena Wiktorya Ewa Badowska (1834–1834), Klotylda Antonina Fugielska (1835–1861), Emilia Seweryna Hryniewiecka (1837–) i Antoni Prym Badowski (1842–1916).
W 1840 roku Tadeusz Badowski wylegitymował się ze szlachectwa z herbem Sas. Podstawą stwierdzenia szlachectwa była umowa kupna-sprzedaży wsi Radzanów z 1793 roku zawarta między Łukaszem Domaszewskim Podczaszym Parnawskim i Janem Badowskim – ojcem Tadeusza. Deputacya Szlachecka Guberni Sandomierskiej wpisała Tadeusza do księgi zapisywania przyznanej szlachty z tytułów przed ogłoszeniem prawa nabytych pod literą B w pozycji 27 i wydała mu świadectwo nr 5700.
Tadeusz Badowski zmarł 26 grudnia 1857 roku w Odechowcu. Został pochowany na cmentarzu parafialnym w Skaryszewie. Nagrobek zrewitalizowano w 2014 r.

</doc>
<doc id="4981063" url="https://pl.wikipedia.org/wiki?curid=4981063" title="Hans Judenkünig">
Hans Judenkünig

Hans Judenkünig, także Judenkunig (ur. około 1450 w Schwäbisch Gmünd, zm. marzec 1526 Wiedniu) – niemiecki kompozytor i lutnista.
Życiorys.
Przed 1518 rokiem osiedlił się w Wiedniu, gdzie należał do działającego przy katedrze św. Szczepana bractwa Bożego Ciała. Był autorem dwóch prac, "Utilis et compendiaria introductio" (wyd. Wiedeń ok. 1515–1519) oraz "Ain schone kunstliche Underweisung... zu lernen auff der Lautten und Geygen" (wyd. Wiedeń 1523). Obydwa traktaty były podręcznikami do nauki gry na lutni oraz instrumencie w typie violi da gamba o 6 strunach. Są to najstarsze znane druki, w których autor jako jedyną notację muzyczną stosuje system niemieckiej tabulatury lutniowej. 

</doc>
<doc id="4981065" url="https://pl.wikipedia.org/wiki?curid=4981065" title="Zgorzel siewek buraka">
Zgorzel siewek buraka

Zgnilizna korzeni buraka (), zgorzel siewek buraka – choroba buraków objawiająca się zgorzelą siewek.
Występowanie i szkodliwość.
Sprawcą tej choroby jest wiele patogenów. Należą do grzybopodobnych lęgniowców ("Aphanomyces cochlioides" i "Globisporangium debaryanum") lub pasożytniczych grzybów ("Pleospora bjoerlingii", "Rhizoctonia solani", niektóre gatunki "Fusarium" i inne). Choroba występuje we wszystkich rejonach uprawy i dotyczy wszystkich odmian buraka: boćwiny, buraka cukrowego, pastewnego i ćwikłowego. Największe szkody wyrządza przy punktowym siewie buraków jednokiełkowych.
Objawy.
Gdy patogenem jest "Globisporangium debaryanum" pierwsze objawy choroby pojawiają się tuż przed wschodami na kiełkach oraz na siewkach do fazy dwóch liści. "Pleospora bjoerlingii" powoduje czernienie szyjki korzeniowej, a " Aphanomyces cochlioides" jej zbrunatnienie, przewężenie lub nitkowatość. W miarę rozwoju choroby porażone kiełki gniją a siewki obumierają, co na plantacji widoczne jest w postaci placów bez roślin. Gdy rośliny porażone zostaną w fazie dwóch par liści, podliścieniowa część korzeni staje się szara, ulega sierpowatemu wygięciu i przewężeniu. Podczas silnego wiatru lub prac polowych następuje odpadanie rozet liściowych. Gdy rośliny porażone zostaną w późniejszych fazach wzrostu następuje ich chloroza. Liście stają się pozbawione wigoru, nie utrzymają turgoru podczas stresu związanego z gorącym słońcem, ale zachowają zdolność do ożywienia w mniej stresujących okresach, takich jak pochmurne dni lub noc. Pod ziemią korzenie wyglądają jak nasiąknięte wodą, są na ich powierzchni plamy i ich wzrost często jest zahamowany wskutek zmian chorobowych. W miarę rozwoju choroby objawy chorobowe posuwają się w górę łodygi i do korzenia. Nasiąknięte wodą plamy stają się ciemniejsze, ciemnieje także wnętrze korzenia. Zainfekowany korzeń często gnije wokół końcówki, pozostawiając jedynie wiązki naczyniowe.
Zwalczanie.
Najskuteczniejszą metodą byłaby uprawa odmian odpornych, jednak dotąd nie udało się takich jeszcze wyhodować. Istnieją jednak kultywary częściowo odporne na tę chorobę. Zwalczanie chemiczne jest niemożliwe; żadne fungicydy nie zostały dopuszczone do tego celu. Pomocne jest zaprawianie nasion lub ich otoczkowanie. Dobrze przeprowadzone chroni siewki przez 4–6 tygodni. Największą rolę w zapobieganiu chorobie odgrywa jednak zachowanie kilkuletnich odstępów (płodozmian) w uprawie buraków na tym samym polu. Ważne jest także prawidłowe przeprowadzenie zabiegów agrotechnicznych, niezbyt głęboki i niezbyt wczesny siew, używanie do siewu zdrowych nasion i rozkruszenie powstającego po deszczach zeskorupienia ziemi.

</doc>
<doc id="4981068" url="https://pl.wikipedia.org/wiki?curid=4981068" title="Sitkówka-Nowiny (gmina)">
Sitkówka-Nowiny (gmina)



</doc>
<doc id="4981075" url="https://pl.wikipedia.org/wiki?curid=4981075" title="Hans Zender">
Hans Zender

Hans Zender, właśc. Johannes Wolfgang Zender (ur. 22 listopada 1936 w Wiesbaden, zm. 23 października 2019 w Meersburgu) – niemiecki kompozytor i dyrygent.
Życiorys.
Studiował w latach 1956–1959 w Hochschule für Musik we Frankfurcie nad Menem u Augusta Leopoldera (fortepian) i Kurta Hessenberga (kompozycja), uczył się też prywatnie dyrygentury chóralnej u Kurta Thomasa. Od 1959 do 1963 roku studiował w Hochschule für Musik we Fryburgu Bryzgowijskim u Edith Picht-Axenfeld (fortepian), Carla Uetera (dyrygentura) i Wolfganga Fortnera (kompozycja). W latach 1963–1964 i 1968–1969 przebywał na stypendium w Villa Massimo w Rzymie. Był pierwszym dyrygentem orkiestry w Bonn (1964–1968), generalnym dyrektorem muzycznym miasta Kolonii (1969–1972), naczelnym dyrygentem radiowej orkiestry symfonicznej w Saarbrücken (1971–1984), generalnym dyrektorem muzycznym miasta Hamburga i dyrygentem hamburskiej opery (1984–1987) oraz dyrygentem orkiestry kameralnej radia holenderskiego w Hilversum i dyrygentem gościnnym Théâtre de la Monnaie w Brukseli (1987–1990). W latach 1988–2000 wykładał kompozycję w Hochschule für Musik we Frankfurcie nad Menem. Od 1999 roku był stałym dyrygentem gościnnym orkiestry symfonicznej rozgłośni Südwestrundfunks w Baden-Baden i Fryburgu Bryzgowijskim.
Członek Freie Akademie der Künste w Hamburgu (1985), Akademie der Künste w Berlinie (1989) i Bayerische Akademie der Schönen Künste w Monachium (1994). W 1997 roku otrzymał Nagrodę Goethego. Był autorem prac "Happy New Ears: Das Abenteuer, Musik zu hören" (Fryburg Bryzgowijski 1991) i "Wir steigen niemals in denselben Fluss" (Fryburg Bryzgowijski 1996).
Twórczość.
W swojej twórczości odrzucił przeładowanie środków typowe dla współczesnej awangardy muzycznej, zwracając się ku prostocie wyrazu. Wpływ na jego drogę artystyczną wywarła podróż do Japonii na początku lat 70. XX wieku. Ważne miejsce w muzyce Zendera zajmuje pojęcie czasu, które rzutuje na statyczny sposób kształtowania formy.

</doc>
<doc id="4981086" url="https://pl.wikipedia.org/wiki?curid=4981086" title="Kongenery (napoje)">
Kongenery (napoje)

W przemyśle alkoholowym kongenery to substancje powstające podczas fermentacji, inne niż oczekiwany alkohol etylowy. Do tych substancji zaliczają się takie substancje chemiczne jak: metanol i inne alkohole (znane jako niedogon), aceton, estry, taniny, aldehyd octowy, furfural i inne aldehydy. Kongenery odpowiedzialne są w większości za smak i aromat destylowanych napojów alkoholowych jak i smak napojów niedestylowanych. Uważa się, że te substancje mogą być przyczyną kaca, ale nie jest to w pełni wyjaśnione. Brandy, rum, bourbon, tequila, koniak i czerwone wino mają większą zawartość kongenerów niż wódka, gin, białe wino czy piwo. Whisky wykazuje pośrednia ilość kongenerów. Ilość kongenerów w finalnym trunku zależy od fermentacji oraz destylacji. 
Kongenery są podstawą analizy alkoholowo-kongenerowej, wchodzącej w zakres toksykologii sądowej, której celem jest ustalenie spożywanego alkoholu. 

</doc>
<doc id="4981090" url="https://pl.wikipedia.org/wiki?curid=4981090" title="Edmund Biernacki (aktor)">
Edmund Biernacki (aktor)

Edmund Biernacki (ur. 16 listopada 1886 w Warszawie, zm. 18 czerwca 1974 w Skolimowie) – polski aktor teatralny i filmowy.
Życiorys.
Był uczniem warszawskiej Szkoły Aplikacyjnej (1908/1909). W 1908 lub 1909 roku debiutował w Lublinie na scenie teatralnej. W latach 1909-1911 był członkiem zespołu Henryka Czarneckiego, grając we Włocławku, Płocku i Lublinie. Następnie grał w Teatrze Komedii w Płocku (1911-1912) oraz w Teatrze Artystycznym w Kaliszu (1912). W kolejnych latach grał w Lublinie (1912-1913), Wilnie (Teatr Polski na Pohulance, 1913-1914) oraz w Warszawie (Teatr Mały) oraz był członkiem objazdowego zespołu Marii Przybyłko-Potockiej. W latach 1915-1925 ponowie występował w Lublinie (Teatry: Wielki, Żołnierski, Miejski), natomiast w latach 1925-1939 grał na scenach warszawskich (Teatry: im. Wojciecha Bogusławskiego, Narodowy, Letni, Polski, Mały).
Podczas II wojny światowej mieszkał w Warszawie oraz Łodzi, pracując w Państwowym Zakładzie Ubezpieczeń Wzajemnych. Po zakończeniu walk powrócił do pracy scenicznej, występując m.in. w łódzkim Teatrze Wojska Polskiego (1948-1949). Następnie został członkiem zespołu Teatru im. Stefana Żeromskiego w Kielcach i Radomiu, gdzie pracował aż do przejścia na emeryturę we wrześniu 1966 roku. W listopadzie tegoż roku zamieszkał w Domu Artystów Weteranów Scen Polskich w Skolimowie, gdzie zmarł.

</doc>
<doc id="4981091" url="https://pl.wikipedia.org/wiki?curid=4981091" title="Carmen (Urugwaj)">
Carmen (Urugwaj)

Carmen – miasto w Urugwaju w departamencie Durazno w środkowym Urugwaju. Według danych z 2004 roku liczyło 2661 mieszkańców.
Ludność.
Zmiana liczby ludności na przestrzeni lat:

</doc>
<doc id="4981093" url="https://pl.wikipedia.org/wiki?curid=4981093" title="Alaskański malamut">
Alaskański malamut



</doc>
<doc id="4981096" url="https://pl.wikipedia.org/wiki?curid=4981096" title="Karol Rakowski">
Karol Rakowski

Karol Rakowski (ur. 1945, zm. maj 2020) – polski hokeista.
Zawodnik grający na pozycji obrońcy. Wychowanek Łódzkiego Klubu Sportowego, w barwach którego występował w latach 1962-1974 z przerwą na grę w Legii Warszawa (służba wojskowa).

</doc>
<doc id="4981097" url="https://pl.wikipedia.org/wiki?curid=4981097" title="14 Armia Sił Powietrznych i Obrony Przeciwlotniczej">
14 Armia Sił Powietrznych i Obrony Przeciwlotniczej

14 Armia Sił Powietrznych i Obrony Przeciwlotniczej (ros. 14-я армия ВВС и ПВО) – związek operacyjny Sił Zbrojnych Federacji Rosyjskiej, służący w Siłach Powietrznych Federacji Rosyjskiej w ramach Centralnego Okręgu Wojskowego.
Historia.
14 Armia Lotnicza i Obrony Powietrznej powstała w wyniku połączenia sił powietrznych i wojsk obrony powietrznej i 1 marca 1998 w ramach nowego rodzaju sił zbrojnych osiągnęła gotowość operacyjną.
Została powtórnie sformowana w 2015 w Centralnym Okręgu Wojskowym, obejmowała formacje i jednostki wojskowe 2 Dowództwa Sił Powietrznych i Obrony Przeciwlotniczej, stacjonujące na Powołżu, na Uralu i Syberii. Strefa odpowiedzialności armii obejmuje przestrzeń powietrzną 29 podmiotów wchodzących w skład Federacji Rosyjskiej i ponad 3 tys. km granicy państwowej. Piloci wykonują misje szkolenia bojowego nad Kirgistanem, Tadżykistanem i Kazachstanem, udzielają wsparcia poszukiwawczo-ratowniczego podczas startów i lądowań załogowych statków kosmicznych. 
Armia jest uzbrojona w myśliwce przechwytujące MiG-31BM, bombowce frontowe Su-24M, śmigłowce Mi-8 AMTSh, Mi-24 i Mi-26, systemy rakiet przeciwlotniczych S-300PS i inne.

</doc>
<doc id="4981105" url="https://pl.wikipedia.org/wiki?curid=4981105" title="Mikkel Rygaard">
Mikkel Rygaard

Mikkel Rygaard Jensen (ur. 25 grudnia 1990 w Nykøbing Falster) – duński piłkarz występujący na pozycji ofensywnego pomocnika w Szwedzkim klubie BK Häcken.
Dania, Anglia.
Wychowanek Nykøbing Falster Alliancen, klubu z rodzinnego miasta. Jako junior był m.in. graczem angielskiego Charlton Athletic F.C. Rozegrał ponad 130 meczów w duńskiej ekstraklasie, broniąc barw Lyngby BK oraz FC Nordsjælland.
ŁKS Łódź.
Dnia 25 grudnia 2020 podpisał 3,5 letni kontrakt z ŁKS-u Łódź, w barwach którego zadebiutował 9 lutego 2021 r. w przegranym 2:3 meczu z Legią Warszawa w ramach Pucharu Polski. Dnia 20 lutego 2021 w barwach ŁKS Łódź zadebiutował w przegranym 0:3 meczu z GKS Tychy w ramach 1 Ligi Polskiej. 3 listopada rozwiązał kontrakt z klubem

</doc>
<doc id="4981107" url="https://pl.wikipedia.org/wiki?curid=4981107" title="Luica (gmina)">
Luica (gmina)

Luica – gmina w Rumunii, w okręgu Călărași. Obejmuje miejscowości Luica i Valea Stânii. W 2011 roku liczyła 2272 mieszkańców. 

</doc>
<doc id="4981112" url="https://pl.wikipedia.org/wiki?curid=4981112" title="Luica">
Luica

Luica – wieś w Rumunii, w okręgu Călărași, w gminie Lehliu. W 2011 roku liczyła 1650 mieszkańców.

</doc>
<doc id="4981113" url="https://pl.wikipedia.org/wiki?curid=4981113" title="Valea Stânii (okręg Călăraşi)">
Valea Stânii (okręg Călăraşi)

Valea Stânii – wieś w Rumunii, w okręgu Călărași, w gminie Lehliu. W 2011 roku liczyła 622 mieszkańców.

</doc>
<doc id="4981117" url="https://pl.wikipedia.org/wiki?curid=4981117" title="Sokół (zakłady lotnicze)">
Sokół (zakłady lotnicze)



</doc>
<doc id="4981119" url="https://pl.wikipedia.org/wiki?curid=4981119" title="Nammo Stadion">
Nammo Stadion

Nammo Stadion – stadion piłkarski w Raufoss, w Norwegii. Został otwarty 13 czerwca 2015 roku. Może pomieścić 1800 widzów. Swoje spotkania rozgrywają na nim piłkarze klubu Raufoss IL. Obiekt wyposażony jest w sztuczną murawę oraz oświetlenie.
Od 1918 roku piłkarze klubu Raufoss IL rozgrywali swoje spotkania na Raufoss Stadion. W 1999 roku nieopodal tego stadionu wybudowano również halę z pełnowymiarowym boiskiem piłkarskim. Z czasem starzejący się stadion przestał spełniać wymogi licencyjne i od 2008 roku klub rozgrywał swoje mecze wyłącznie na hali. 13 czerwca 2015 roku otwarto natomiast Nammo stadion, który odtąd jest obiektem domowym Raufoss IL. Obiekt powstał pomiędzy starym stadionem, a halą z pełnowymiarowym boiskiem. Przed wybudowaniem stadionu w jego miejscu znajdowało się boisko piłkarskie.

</doc>
<doc id="4981120" url="https://pl.wikipedia.org/wiki?curid=4981120" title="Lupșanu (gmina)">
Lupșanu (gmina)

Lupșanu – gmina w Rumunii, w okręgu Călărași. Obejmuje miejscowości Lupșanu, Nucetu, Plevna, Radu Vodă i Valea Rusului. W 2011 roku liczyła 3499 mieszkańców. 

</doc>
<doc id="4981124" url="https://pl.wikipedia.org/wiki?curid=4981124" title="Lupșanu">
Lupșanu

Lupșanu – wieś w Rumunii, w okręgu Călărași, w gminie Lupșanu. W 2011 roku liczyła 652 mieszkańców.

</doc>
<doc id="4981125" url="https://pl.wikipedia.org/wiki?curid=4981125" title="Zakład Lotniczy Sokół">
Zakład Lotniczy Sokół



</doc>
<doc id="4981127" url="https://pl.wikipedia.org/wiki?curid=4981127" title="Nucetu (okręg Călărași)">
Nucetu (okręg Călărași)

Nucetu – wieś w Rumunii, w okręgu Călărași, w gminie Lupșanu. W 2011 roku liczyła 756 mieszkańców.

</doc>
<doc id="4981128" url="https://pl.wikipedia.org/wiki?curid=4981128" title="Dziedzictwo „ukrytych chrześcijan” w regionie Nagasaki">
Dziedzictwo „ukrytych chrześcijan” w regionie Nagasaki

Dziedzictwo „ukrytych chrześcijan” w regionie Nagasaki – dwanaście obiektów zabytkowych z XVII–XIX wieku usytuowanych w Japonii, w obecnych prefekturach Nagasaki i Kumamoto, w zachodniej części wyspy Kiusiu oraz na mniejszych wyspach położonych na zachód od niej. Obiekty te zostały wpisane na listę światowego dziedzictwa UNESCO pod nr 1495 w dniu 30 czerwca 2018: 10 wiosek, pozostałości zamku Hara i Bazylika 26 męczenników japońskich.
Miejsca te stanowią świadectwo tradycji kulturowej japońskich „ukrytych chrześcijan” ("kakure-kirishitan") w regionie Nagasaki, którzy potajemnie praktykowali wyznawanie swojej wiary w okresie prześladowań religijnych od XVII do XIX wieku, a także ożywienie tych wspólnot chrześcijańskich po oficjalnym uznaniu chrześcijaństwa w Japonii w 1873 .
„Ukryci chrześcijanie” przetrwali okres prześladowań w małych wioskach, położonych wzdłuż wybrzeża lub na odległych wyspach, na które migrowali. Dali oni początek charakterystycznej tradycji religijnej, przekazywanej głównie ustnie, ale zachowującej istotę chrześcijaństwa przez ponad dwa stulecia prześladowań i zakazów.

</doc>
<doc id="4981129" url="https://pl.wikipedia.org/wiki?curid=4981129" title="Plevna (okręg Călărași)">
Plevna (okręg Călărași)

Plevna – wieś w Rumunii, w okręgu Călărași, w gminie Lupșanu. W 2011 roku liczyła 688 mieszkańców.

</doc>
<doc id="4981130" url="https://pl.wikipedia.org/wiki?curid=4981130" title="Radu Vodă (okręg Călăraşi)">
Radu Vodă (okręg Călăraşi)

Radu Vodă – wieś w Rumunii, w okręgu Călărași, w gminie Lupșanu. W 2011 roku liczyła 1334 mieszkańców.

</doc>
<doc id="4981131" url="https://pl.wikipedia.org/wiki?curid=4981131" title="Valea Rusului (okręg Călăraşi)">
Valea Rusului (okręg Călăraşi)

Valea Rusului – wieś w Rumunii, w okręgu Călărași, w gminie Lupșanu. W 2011 roku liczyła 69 mieszkańców.

</doc>
<doc id="4981135" url="https://pl.wikipedia.org/wiki?curid=4981135" title="Mânăstirea (gmina)">
Mânăstirea (gmina)

Mânăstirea – gmina w Rumunii, w okręgu Călărași. Obejmuje miejscowości Coconi, Mânăstirea i Sultana. W 2011 roku liczyła 5612 mieszkańców. 

</doc>
<doc id="4981139" url="https://pl.wikipedia.org/wiki?curid=4981139" title="Ana Maria Machado">
Ana Maria Machado

Ana Maria Machado (ur. 24 grudnia 1941 w Rio de Janeiro) – brazylijska autorka książek dla dzieci, tłumaczka i dziennikarka. Laureatka Nagrody im. Hansa Christiana Andersena.
Życiorys.
Urodziła się 24 grudnia 1941 roku w Rio de Janeiro, w wielodzietnej rodzinie. Co roku spędzała kilka miesięcy u dziadków w wiosce rybackiej, gdzie kultywowano tradycje wspólnego opowiadania historii. Z początku zajmowała się malarstwem, studiując w Rio de Janeiro i w Nowym Jorku. Jej twórczość pojawiła się na krajowych i zagranicznych wystawach. Jednocześnie zaczęła studiować literaturę. W 1964 roku została absolwentką filologii romańskiej na Universidade do Brasil i kontynuowała edukację na studiach podyplomowych.
Zadebiutowała w 1969 roku opowiadaniami dla dzieci, po czym wyemigrowała do Paryża. Współpracowała z magazynem „Elle” oraz brazylijską sekcją BBC. Prowadziła zajęcia z języka portugalskiego na Sorbonie oraz obroniła pracę doktorską z lingwistyki pod kierunkiem Rolanda Barthesa. Po powrocie do kraju kontynuowała karierę dziennikarską współpracując m.in. z „Correio da Manhã”, „Jornal do Brasil” oraz „O Globo”. W 1979 roku założyła pierwszą w Brazylii księgarnię poświęconą wyłącznie literaturze dla dzieci, którą prowadziła ze wspólnikami przez osiemnaście lat.
Za swoją pierwszą publikację książkową "História Meio ao Contrário" otrzymała w 1977 roku nagrodę im. João de Barro. Trzy lata później porzuciła dziennikarstwo, by skupić się na pisaniu książek. W przeciągu lat została autorką ponad stu dzieł dla dzieci i dorosłych. Wśród jej publikacji znajdują się opowiadania, powieści, książki obrazkowe, poezja, sztuki, a także podania ludowe. W twórczości dla dzieci nie stroniła od poruszania kwestii społecznych i politycznych. Zajęła się także tłumaczeniem, przekładając na portugalski klasykę światowej literatury dziecięcej (m.in. "Alicja w Krainie Czarów", "Piotruś Pan"). Aktywnie angażowała się w popularyzację czytelnictwa, prowadziła zagraniczne warsztaty dla UNESCO związane z tematyką.
Laureatka licznych krajowych i zagranicznych nagród literackich, trzykrotnie otrzymała Prêmio Jabuti. W 2000 roku została wyróżniona Nagrodą im. Hansa Christiana Andersena. W uzasadnieniu jury podkreśliło, iż w swojej twórczości dla dzieci Machado mistrzowsko wykorzystuje melodyjność języka portugalskiego i jest kluczową postacią dla rozwoju brazylijskiej literatury dla dzieci. W 2003 roku Machado dołączyła do Academia Brasileira de Letras (pol. Brazylijska Akademia Literatury), a w latach 2012 i 2013 była jej przewodniczącą. Została uhonorowana Krzyżem Wielkim Orderu Zasługi Kulturalnej.
W języku polskim ukazała się jej książka dla dzieci pod tytułem "Ameryka Łacińska", która ukazała się w 1996 roku nakładem wydawnictwa GeoCenter.

</doc>
<doc id="4981142" url="https://pl.wikipedia.org/wiki?curid=4981142" title="Mânăstirea (okręg Călărași)">
Mânăstirea (okręg Călărași)

Mânăstirea – wieś w Rumunii, w okręgu Călărași, w gminie Mânăstirea. W 2011 roku liczyła 3573 mieszkańców.

</doc>
<doc id="4981143" url="https://pl.wikipedia.org/wiki?curid=4981143" title="Podstarzynie">
Podstarzynie

Podstarzynie (; ) – agromiasteczko na Białorusi, w obwodzie brzeskim, w rejonie iwacewickim, w sielsowiecie Podstarzynie.
W dwudziestoleciu międzywojennym leżało w Polsce, w województwie poleskim, w powiecie kosowskim/iwacewickim, w gminie Borki-Hiczyce/Iwacewicze. Po II wojnie światowej w granicach Związku Sowieckiego. Od 1991 w niepodległej Białorusi.

</doc>
<doc id="4981145" url="https://pl.wikipedia.org/wiki?curid=4981145" title="Coconi">
Coconi

Coconi – wieś w Rumunii, w okręgu Călărași, w gminie Mânăstirea. W 2011 roku liczyła 984 mieszkańców.

</doc>
<doc id="4981147" url="https://pl.wikipedia.org/wiki?curid=4981147" title="Sultana (okręg Călărași)">
Sultana (okręg Călărași)

Sultana – wieś w Rumunii, w okręgu Călărași, w gminie Mânăstirea. W 2011 roku liczyła 1055 mieszkańców.

</doc>
<doc id="4981149" url="https://pl.wikipedia.org/wiki?curid=4981149" title="Philipp Jarnach">
Philipp Jarnach

Philipp Jarnach (ur. 26 lipca 1892 w Noisy-le-Sec, 17 grudnia 1982 w Börnsen) – niemiecki kompozytor pochodzenia francuskiego.
Życiorys.
Był synem Katalończyka i Flamandki. W latach 1912–1914 uczył się w Konserwatorium Paryskim u Édouarda Rislera (fortepian) i Alberta Lavignaca (teoria). W 1915 roku wyjechał do Zurychu, gdzie w latach 1915–1921 uczył w miejscowym konserwatorium. Poznał też Ferruccio Busoniego, po którego śmierci dokończył operę "Doktor Faust" (wyst. Drezno 1925). W latach 1922–1927 pisywał krytyki muzyczne do ukazującej się w Berlinie gazety "Börsen-Kurier". W 1931 roku otrzymał obywatelstwo niemieckie. Wykładał w Hochschule für Musik w Kolonii (1927–1949) i w konserwatorium w Hamburgu (1949–1970). Członek Akademie der Künste w Berlinie (1955). Do jego uczniów należeli Kurt Weill, Otto Luening, Nikos Skalkotas, Ingolf Dahl, Bernd Alois Zimmermann i Donald Scavarda.
Twórczość.
Należał do przedstawicieli międzywojennego niemieckiego modernizmu muzycznego, jego język dźwiękowy ukształtował się pod wpływem Ferruccio Busoniego. Muzyka Jarnacha cechuje się doskonałym warsztatem, brak jej jednak znamion indywidualności.
Skomponował m.in. 2 sonaty na skrzypce solo (1913, 1922), "Sonatinę" na flet i fortepian (1919), 2 kwartety smyczkowe (1920, 1924), "Sinfonia Brevis" (1923), "Trzy utwory" na fortepian (1924), "Sonatine, Romancero I" na fortepian (1925), "Morgenklagspiel, Romancero II" na orkiestrę (1925), "Concert Piece, Romancero III" na organy (1928), "Musik mit Mozart" na orkiestrę (1935), "Sinfoniettę" na smyczki (1936), "Musik zum Gedächtnis der Einsamen" na kwartet smyczkowy i orkiestrę smyczkową (1952).

</doc>
<doc id="4981150" url="https://pl.wikipedia.org/wiki?curid=4981150" title="Ulica Warszawska w Kielcach">
Ulica Warszawska w Kielcach

Ulica Warszawska – jedna z ulic w Kielcach.
Jest jedną z najdłuższych ulic w Kielcach, mając około 6 km długości.
Historia.
Wytyczona została przed rokiem 1837. Przez ponad 180 lat istnienia, ulica Warszawska miała wiele różnych nazw. W 1857 nazwano ją Dąbrowską, potem Szydłowiecką, Nowowarszawską. W 1935 po raz pierwszy została nazwana ulicą Warszawską. W czasie II wojny światowej Niemcy podzielili ją na Radomską i Szczęśliwą. Po wojnie na krótko powrócono do nazwy Warszawska. Od 1948 nazywała się Daszyńskiego, a w latach 50. zmieniono na Rewolucji Październikowej. Pod koniec XX wieku ponownie powrócono do nazwy Warszawska.
Przebieg.
Ulica Warszawska ma długość około 6 km. Zaczyna się na Rynku, później głównymi drogami z którymi się krzyżuje to: Al. IX Wieków Kielc, Al. Tysiąclecia Państwa Polskiego, Świętokrzyska i Jesionowa (obie DK74), Władysława Orkana i Mieczysława Jaworskiego oraz Wincentego Witosa i Dywizjonu 303 (obie DW762). Kończy się na skrzyżowaniu z ulicą Radomską (DK73) na kieleckiej Dąbrowie.
Na odcinku od Rynku do Al. IX Wieków Kielc jest jednokierunkowa (zmiana kierunku na skrzyżowaniu z ulicą L. Kaczyńskiego). Dalej, aż do skrzyżowania z ulicą Orkana posiada po 2 pasy + bus-pas w obie strony. Do ronda z ulicami Jeleniowską i Sikorskiego jest dwupasmowa, natomiast dalej jest jednopasmowa w obie strony.
Przebudowy ulicy Warszawskiej.
W 2010 roku otwarto bus-pas na odcinku od ulicy Orkana do Alei IX Wieków Kielc. Tym samym, z trzech pasów ogólnie dostępnych na obu nitkach zostały po dwa. Był to drugi bus-pas w Kielcach (wcześniej otworzono go na ulicy Sandomierskiej).
W 2011 roku przebudowywany był fragment ulicy Warszawskiej od Rynku do Al. IX Wieków Kielc. Była to część inwestycji o nazwie: „Rewitalizacja Śródmieścia Kielc etap II”.
W ramach inwestycji "Budowa i modernizacja sieci ścieżek rowerowych w gminie Kielce, jako element zrównoważonej mobilności miejskiej" (zadanie 1) wybudowano ponad 1,5 km ścieżki rowerowej. Koszt inwestycji, w ramach której wybudowano tą ścieżkę wyniósł ponad 13 mln zł, z czego ponad 8,6 mln zł zostało dofinansowane z Unii Europejskiej.
W lipcu 2019 roku przebudowywane było skrzyżowanie ulicy Warszawskiej z ulicami Jesionową i Świętokrzyską (obie znajdujące się w ciągu DK74).
Już wcześniej, bo w czerwcu 2019 roku, rozpoczęła się jedna z największych inwestycji drogowych w Kielcach – przebudowa ulic Witosa, Zagnańskiej oraz części Warszawskiej i Radomskiej. W ramach tej inwestycji wybudowano na nowo m.in. dwa mosty nad Silnicą w ciągu ulicy Warszawskiej oraz wybudowano rondo łączące Warszawską z Witosa. 15 września 2021 roku, w ramach tej inwestycji, otwarto ulicę Nowoszybowcową - nowe połączenie drogowe między ulicami Warszawską i Radomską. Ostatecznie, inwestycja zakończona została 21 października 2021 roku (choć drobne poprawki zostały poprawianie jeszcze przez kilka kolejnych dni).
W 2022 roku rozpoczęto prace przy budowie ścieżki rowerowej zachodniej stronie ul. Warszawskiej od skrzyżowania z ul. Turystyczną do skrzyżowania z ul. Orkana. Ponadto, w ramach tej inwestycji wyremontowane zostały chodniki i zjazdy z ulicy do okolicznych posesji oraz poprawiono kanalizację na tym obszarze.
Komunikacja miejska.
Na ulicy Warszawskiej znajduje się 20 przystanków, które obsługuje 16 linii (5, 7, 13, 24, 30, 35, 36, 46, 51, 53, 102, 103, 104, F, N1, N2).

</doc>
<doc id="4981151" url="https://pl.wikipedia.org/wiki?curid=4981151" title="Hataraku saibō">
Hataraku saibō

 – manga autorstwa Akane Shimizu. Przedstawia antropomorfizowane komórki ludzkiego ciała, a jej dwóch głównych bohaterów to czerwona i biała krwinka. Rozdziały mangi były publikowane w magazynie "Gekkan Shōnen Sirius" od stycznia 2015 roku.
Serial anime produkcji David Production będący adaptacją mangi był emitowany od lipca do września 2018 roku. Drugi sezon miał premierę w styczniu 2021 roku.
Manga.
Rozdziały mangi są publikowane w magazynie "Gekkan Shōnen Sirius" wydawnictwa Kōdansha od 26 stycznia 2015 roku. Od lipca 2015 roku nakładem Kōdanshy ukazują się tomy tej mangi.
Spin-offy.
 to pierwszy spin-off mangi, autorstwa Haruyukiego Yoshidy, publikowany jest w magazynie "Nakayoshi" od maja 2017 roku. Przedstawia życie dobrych i złych bakterii w jelitach. Ostatni rozdział ukazał się 3 lipca 2020 roku.
 to drugi spin-off, autorstwa Moe Sugimoto, opowiada o niedojrzałych krwinkach czerwonych (erytroblastach), które nie chcą pracować. Po raz pierwszy został opublikowany we wrześniu 2017 roku w miesięczniku "Gekkan Shōnen Sirius".
 to kolejny spin-off, autorstwa Shigemitsu Harady z ilustracjami Isseia Hatsuyoshiego i pod nadzorem Shimizu; osadzony w „czarnym” środowisku ciała człowieka prowadzącego niezdrowy tryb życia. Publikowany jest w magazynie "Weekly Morning" od 7 czerwca 2018 roku.
 to spin-off autorstwa Kanny Kurono z ilustracjami Mio Izumi; seria, która koncentruje się wokół Killer T Cell, która jest normalnie surowa wobec siebie i innych, ale w wolnym czasie chce się bawić. Pierwszy rozdział ukazał się w magazynie "Bessatsu Friend" 12 stycznia 2019 roku.
 to spin-off autorstwa Yūko Kakihary i zilustrowany przez Yasu. Jest publikowany w magazynie "Gekkan Shōnen Sirius" od 25 maja 2019 roku.
 to manga autorstwa Yasuhiro Fukudy skupiająca się na komórkach wewnątrz ciała dziecka 40 tygodni od jego poczęcia i zbliżającego się porodu. Pierwszy rozdział został wydany w 45. numerze "Weekly Morning", 17 października 2019 roku.
 to manga napisana przez Shigemitsu Haradę i zilustrowana przez Akari Otokawę, skupia się na komórkach w ciele dorosłej kobiety. Publikowana jest w magazynie "Monthly Morning Two" od 22 stycznia 2020 roku.
 to manga autorstwa Tetsujiego Kanie, jej głównym bohaterem jest biała krwinka U-1146. Pierwszy rozdział ukazał się w grudniowym numerze miesięcznika "Gekkan Shōnen Sirius" z 2020 roku.
 to manga autorstwa Haruyukiego Yoshidy. Pierwszy rozdział ukazał się w lutowym numerze miesięcznika "Nakayoshi" wydanym 28 grudnia 2020 roku.
Anime.
Adaptacja anime została zapowiedziana w styczniu 2018 roku. Serial został wyreżyserowany przez Ken’ichiego Suzuki, wyprodukowany przez studion David Production, a scenariusze napisali Suzuki i Yūko Kakihara. Za projekty postaci odpowiadał Takahiko Yoshida. Muzykę serialu skomponowali Ken’ichirō Suehiro i MAYUKO. Serial anime miał swoją premierę 8 lipca 2018 roku na Tokyo MX i innych kanałach. Serial mial 13 odcinków. Motywem otwierającym jest w wykonaniu Kany Hanazawy, Tomoaki Maeno, Daisuke Ono i Kikuko Inoue, podczas gdy motywem końcowym jest „CheerS” w wykonaniu ClariS. Specjalny odcinek miał swoją premierę 27 grudnia 2018 roku.
23 marca 2019 roku przez oficjalne konto na Twitterze ogłoszono, że serial otrzyma drugi sezon. miał swoją premierę 9 stycznia 2021 roku. Główny personel David Production powrócił do produkcji drugiego sezonu, z wyjątkiem reżysera Ken’ichiego Suzukiego, którego zastąpił reżyser Hirofumi Ogura. Motywem otwierającym jest wykonany przez głównych członków obsady, a tematem końcowym jest „Fight!!” ClariS.
W kwietniu 2020 roku w 20 numerze magazynu "Morning" ujawniono, że adaptacja mangi "Hataraku saibō BLACK" jest w produkcji. Serial miał swoją premierę 9 stycznia 2021 roku. Serial wyreżyserował Hideyo Yamamoto ze scenariuszem Hayashiego Mori. Yūgo Kanno skomponował muzykę, Eiji Akibo zaprojektował postacie, a studio Liden Films odpowiadało za produkcję serialu. Motywem otwierającym jest (With Seiya Yamasaki (Kyūso Nekokami)), natomiast motywem końcowym jest „Ue o mukaite hakobō with Sekkekkyū / Hakkekkyū”, obie wykonane przez Polysics. 
Film animowany.
Kinowy film anime, zatytułowany został zapowiedziany 4 lipca 2020 roku. Główny personel David Production również był odpowiedzialny za produkcję filmu, z wyjątkiem reżysera Ken’ichiego Suzuki, którego zastąpił reżyser Hirofumi Ogura. Film miał premierę 5 września 2020 roku.
Light novel.
Adaptacja w postaci light novel, zatytułowana , została opublikowana 12 lipca 2018 roku nakładem Kōdansha. Została napisana przez Yui Tokiumi i zilustrowana przez Akane Shimizu.

</doc>
<doc id="4981152" url="https://pl.wikipedia.org/wiki?curid=4981152" title="Cells at Work!">
Cells at Work!



</doc>
<doc id="4981154" url="https://pl.wikipedia.org/wiki?curid=4981154" title="Ozierce (obwód brzeski)">
Ozierce (obwód brzeski)

Ozierce (; ) – wieś na Białorusi, w obwodzie brzeskim, w rejonie iwacewickim, w sielsowiecie Podstarzynie, nad Hrywdą.
W dwudziestoleciu międzywojennym leżały w Polsce, w województwie poleskim, w powiecie kosowskim/iwacewickim, w gminie Borki-Hiczyce/Iwacewicze. Po II wojnie światowej w granicach Związku Sowieckiego. Od 1991 w niepodległej Białorusi.

</doc>
<doc id="4981163" url="https://pl.wikipedia.org/wiki?curid=4981163" title="Adam Bogda">
Adam Bogda

Adam Bogda (ur. 3 listopada 1932 we Lwowie, zm. 20 sierpnia 2007 we Wrocławiu) – polski gleboznawca i geolog, profesor nauk rolniczych, związany z Uniwersytetem Przyrodniczym we Wrocławiu, miłośnik gór i grotołaz.
Życiorys.
Naukę w liceum rozpoczął w Krakowie w 1945. W 1947 przeniósł się do Wrocławia, gdzie uzyskał maturę w 1951. Studia z zakresu geologii ukończył na Wydziale Nauk Przyrodniczych Uniwersytetu Wrocławskiego w 1959. Rozpoczął pracę w Wyższej Szkole Rolniczej we Wrocławiu, gdzie w 1970 otrzymał doktorat nauk przyrodniczych na podstawie rozprawy "Mineralogiczne i mikromorfologiczne badania produktów wietrzenia skał macierzystych gleb występujących w Sudetach" (promotor prof. Stanisław Kowaliński). Stopień naukowy doktora habilitowanego otrzymał w 1981 na tej samej uczelni na podstawie pracy "Skład mineralny i niektóre właściwości gleb brunatnych wytworzonych z granitoidów sudeckich". Tytuł profesora nauk rolniczych uzyskał w 1992. W latach 1984–1987 był prodziekanem Wydziału Rolniczego. Pracował w Instytucie Nauk o Glebie i Ochrony Środowiska Uniwersytetu Przyrodniczego.
Został pochowany we Wrocławiu na cmentarzu przy ul. Grabiszyńskiej (pole 42, grób 836, rząd 25, 4 od p. 43).
Działalność naukowa.
Prace naukowe Adama Bogdy dotyczą problematyki wietrzenia i badania produktów wietrzenia w glebach wytworzonych z różnych skał macierzystych, wpływu działalności człowieka na środowisko glebowe oraz badaniu oddziaływania zmian hydrologicznych i hydrogeologicznych na właściwości fizyczne i chemiczne gleb. Jest współautorem monografii "Właściwości i skład minerałów ilastych gleb Dolnego Śląska" (1998), a także podręcznika akademickiego "Zasoby naturalne i zrównoważony rozwój" (2010).
Odbył staże naukowe w Leningradzie (1977), Brnie (1978) i Nowym Sadzie (1980). Był członkiem Rady Naukowej Ślężańskiego Parku Krajobrazowego (1992–1998).
Inne informacje.
Był miłośnikiem gór. Był członkiem wrocławskiej Sekcji Grotołazów i uczestnikiem wypraw jaskiniowych (także w Jaskini Miętusiej).

</doc>
<doc id="4981168" url="https://pl.wikipedia.org/wiki?curid=4981168" title="Jack Geran">
Jack Geran

Jack Geran (ur. 10 grudnia 1929 w Melbourne, zm. 20 czerwca 2021) – australijski żużlowiec. 
Kariera sportowa.
W czasie swojej kariery dwukrotnie awansował do finałów indywidualnych mistrzostw świata na żużlu, w latach 1957 – X miejsce oraz 1958 – XIV miejsce. Dwukrotnie reprezentował Australię w turniejach eliminacyjnych drużynowych mistrzostw świata (w latach 1960 i 1961). 
W lidze brytyjskiej startował w barwach klubów Exeter Falcons (1952–1955, 1965–1967), Poole Pirates (1956), Leicester Hunters (1957–1961) oraz Oxford Cheetahs (1962–1964). Dwukrotny medalista drużynowych mistrzostw Wielkiej Brytanii: złoty (1964) oraz srebrny (1959).

</doc>
<doc id="4981169" url="https://pl.wikipedia.org/wiki?curid=4981169" title="Fredy Perlman">
Fredy Perlman

Fredy Perlman (ur. 20 sierpnia 1934 w Brnie, zm. 26 lipca 1985 w Detroit) – amerykański pisarz, wydawca, profesor i aktywista polityczny. Jego najpopularniejsza praca, książka "Against His-Story, Against Leviathan!" szczegółowo opisuje wzrost dominacji państwa, opowiadając historię za pomocą hobbesowskiej metafory Lewiatana. Chociaż Perlman był przeciwnikiem ideologii i twierdził, że jedynym „-istą”, któremu by odpowiedział, był „wiolonczelista”, jego praca jako autora i wydawcy wywarła wpływ na współczesną myśl anarchistyczną.
Życiorys.
Perlman urodził się 29 sierpnia 1934 w Brnie w Czechosłowacji, jako dziecko Henry'ego i Marthy Perlmanów. W 1938 rodzinca wyemigrowała do Cochabamby w Boliwii, tuż przed przejęciem władzy przez nazistów. Do Stanów Zjednoczonych przyjechali w 1945 i ostatecznie osiedlili się w Lakeside Park w stanie Kentucky. 
Fredy Perlman w 1952 uczęszczał do Morehead State College w Kentucky, a następnie w latach 1953–55 na Uniwersytet Kalifornijski w Los Angeles. Był pracownikiem uczelnianej gazety „The Daily Bruin”, jednak opuścił ją, kiedy administracja uniwersytetu zmieniła statut gazety, zakazując jej nominowania własnych redaktorów. Wraz z czterema innymi osobami przystąpił do publikacji niezależnej gazety „The Observer”, którą rozdawali na publicznym chodniku przy przystanku autobusowym kampusu, „tradycyjnym centrum dystrybucji literatury spoza kampusu”. 
Uzyskał tytuł magistra na Uniwersytecie Columbia i doktorat z filozofii na Uniwersytecie w Belgradzie w Jugosławii. 
6 stycznia 1958 wziął ślub z Lorraine Nybakken w Nowym Jorku. 
Życie zawodowe.
W latach 1966-69 Perlman mieszkał ze swoją żoną w Kalamazo. Prowadził zajęcia z nauk społecznych na Western Michigan University i wywołał oburzenie wśród niektórych członków wydziału, kiedy kazał studentom prowadzić własne zajęcia i oceniać siebie. Podczas swojego pierwszego roku w Kalamazoo, on i Miloš Samardzija, jeden z jego profesorów z Belgradu, przetłumaczyli książkę Izaaka Iljicza Rubina "Очерки по теории стоимости Маркса" (pol. "Eseje o teorii wartości Marksa"). Perlman napisał wprowadzenie do książki zatytułowane "An Essay on Commodity Fetishism".
W maju 1968, po dwóch tygodniach wykładów w Turynie we Włoszech, Perlman pojechał do Paryża ostatnim pociągiem, zanim ruch kolejowy został zamknięty przez niektóre strajki, które w tym sezonie ogarnęły Europę Zachodnią. Sam brał udział w majowych zamieszkach w Paryżu i pracował w centrum Censier z komitetem fabrycznym Citroëna. Po powrocie do Kalamazoo w sierpniu, współpracował z Rogerem Gregoire'em pisząc książkę "Worker-Student Action Committees. France May ’68".
Podczas ostatniego roku w Kalamazoo Perlman opuścił uniwersytet i wraz z kilkoma innymi osobami, głównie studentami, zainaugurował magazyn „Black and Red”, którego ukazało się sześć numerów. Typografia i układ były wykonywane w domu Perlmana, a druk w Radical Education Project w Ann Arbor w stanie. W styczniu 1969 Perlman ukończył "The Reproduction of Daily Life". Podróżując po Europie wiosną 1969 spędził kilka tygodni w Jugosławii, gdzie napisał "Birth of a Revolutionary Movement in Yugoslavia".
W sierpniu 1969 on i jego żona Lorraine przenieśli się do Detroit, gdzie napisał "The Incoherence of the Intellectual i" współpracował z grupą osób przy tłumaczeniu książki "Społeczeństwo spektaklu" autorstwa Guya Deborda publikując w 1970 pierwsze angielskie tłumaczenie kluczowego tekstu Międzynarodówki Sytuacjonistycznej.
W latach 1971–1976 pracował nad kilkoma książkami, własnymi ("Manual for Revolutionary Leaders", "Letters of Insurgents"), jak i przekładami ("История махновского движения 1918-1921" Piotra Arszinowa, "Nieznaną rewolucją" Wolina i "Errance de l'humanité" Jacques Camatte’a).
Książka "Letters of Insurgents" została napisana przez Perlmana w formie listów wysyłanych między dwiema osobami pochodzącymi z Europy Wschodniej, z których jedna uciekła na Zachód. W ich treści zostaje przedstawione antyautorytarne spojrzenie na życie zarówno na tzw. „Demokratycznym Zachodzie”, jak i na tzw. „Komunistycznym Wschodzie” epoki zimnej wojny. Chociaż autor spędził większość swojego życia w Ameryce Północnej, to przez trzy lata mieszkał, pracował i nawiązywał przyjaźnie w Jugosławii.
W latach 1977–1980 studiował i spisywał historię świata. W tamtych okresie podróżował do Turcji, Egiptu, Europy i różnych regionów Stanów Zjednoczonych, aby odwiedzić historyczne miejsca. W 1980 rozpoczął pisanie obszernej pracy historycznej dotyczącej Detroit i okolic – "The Strait". Nie ukończył jej, a pierwszy i ostatni rozdział pozostały nienapisane. W lipcu 1985 oszacował, że skompletowanie i zredagowanie rękopisu zajmie mu osiem lub dziesięć miesięcy.
Małżeństwo Perlmanów pomagało przy wydawaniu anarchistycznego czasopisma „Fifth Estate”, zajmując się składem i korektą, a także pisząc artykuły. W tamtym czasie Fredy Perlman publikuje "Anti-Semitism and the Beirut Pogrom" 
W latach 1982–83 zawiesił pracę nad "The Strait," aby skupić się nad inną książką – "Against His-Story, Against Leviathan", która miała stanowić krytykę społeczeństwa technologicznego. Historyk anarchistyczny John P. Clark twierdzi, że książka jest komentarzem Perlmana dotyczącym tego, co uważał za „tysiącletnią historię ataku technologicznej megamaszyny na ludzkość i Ziemię”. Clark zauważa również, że praca omawia „anarchistyczne ruchy duchowe”, takie jak ruch Żółtych Turbanów w starożytnych Chinach czy Bractwo Wolnego Ducha w średniowiecznej Europie. Książka po raz pierwszy zdefiniowała nurt anarchoprymitywizmu i była głównym źródłem inspiracji dla antycywilizacyjnych perspektyw we współczesnym anarchizmie, w szczególności w filozofii Johna Zerzana. 
W 1984 Perlman wydał esej na temat nacjonalizmu zatytułowany "The Continuing Appeal of Nationalism" (pol. "Kuszenie nacjonalizmem").  Argumentuje w nim, że „nacjonaliści lewicowi bądź rewolucyjni nacjonaliści głoszą, że ich nacjonalizm nie ma nic wspólnego z nacjonalizmem faszystów i narodowych socjalistów, że ich nacjonalizm jest nacjonalizmem uciskanych, że obiecuje on wyzwolenie osobiste i kulturowe”.  I tak „by stawić czoło tym poglądom i ujrzeć je w szerszym kontekście, muszę zapytać, czym jest nacjonalizm – nie tylko ten nowy, rewolucyjny, ale też tamten dawniejszy, konserwatywny”. I tak konkluduje, że nacjonalizm jest pomocą w kapitalistycznej kontroli przyrody i ludzi niezależnie od ich pochodzenia. W ten sposób nacjonalizm zapewnia formę, dzięki której „każda uciskana populacja może stać się negatywem narodu uciskającego” i że „nie ma żadnego powodu, aby potomkowie prześladowanych pozostawali prześladowani, kiedy nacjonalizm daje im perspektywę zostania prześladowcami. Bliscy i dalsi krewni ofiar mogą stać się rasistowskim państwem narodowym; mogą sami zapędzać innych ludzi do obozów koncentracyjnych, przepychać innych ludzi do woli, toczyć przeciwko nim ludobójczą wojnę, zdobywać kapitał poprzez wywłaszczenie ich”. 
Życie prywatne.
Fredy Perlman był również wiolonczelistą, na której zaczął grać w latach 70. Okazjonalnie pobierał lekcje gry na instrumencie, jednak najczęściej swoje umiejętności rozwijał dwa razy w tygodniu podczas sesji muzyki kameralnej. W styczniu 1983 dołączył do sekcji wiolonczel Dearborn Orchestra, a w czerwcu 1985 wykonał kwartety Mozarta i Schumanna w ramach programu Physicians for Social Responsibility.
W 1976 Perlman przeszedł operację wymiany uszkodzonej zastawki serca. Przeżycie to zainspirowało go do napisania "Who's Zerelli?," sztuki krytykującej autorytarne aspekty establishmentu medycznego. Fredy Perlman zmarł 26 lipca 1985 podczas operacji serca w Detroit. Pozostawił żonę i brata, Petera Perlmana, który mieszkał w Lexington.

</doc>
